
Л. ПАХАРЕВСЬКИИ.
Сентіментальне оповіданню.
Куточок світу Божого, де довелось одбувати свое жите Луцї Щербатому, уявляє з себе болото, забудоване хатками під черепицею, заселене якимись такими безбарвними людьми, чужої Щербатому крови. Сї люде благодушно пють вранку свою каву, по-півднї смакують свій обід, а ввечері впірнають у подушки, без краю задовольнені з так раціонально прожитої днини.
А Лука Щербатий ходить поміж отими навісними рядками домів, ненавидить їх спокій безсилою, сліпою зненавистю і все носить при собі свій давній сентіментальний смуток.
Часами, особливо тоді', коли заблимають увечері ліхтарики на вуличках, оповитих безнадійною пітьмою, сентіментальний смуток Щербатого обертаєть ся в роспач, в жалі невсипущі, — і тоді щось тяжко давить у грудях, під горлом, і хочеть ся положити мамі покійній, мамі тихенькій, другови лагідному днів молодих облїзлу голову на коліна, щоб шершавою рукою погладила, примовляючи:
 — Голубчику мій, синочку мій єдиний! Розумна ти моя головонько...
І більше не треба: тільки погладити лису голову, тільки пожаліти синочка неприкаяного, а там вже самі сльози потечуть, теплі-теплі — і зросять надщерблену душу. Душа вмиєть ся слізьми, знов убереть ся в лист зелений, а там ще може й зацвіте буйним цвітом!..
Чого на світі не буває! Чудо прийде — і знов може помолодіє душа, а як помолодіє, то ще може й люде з неї будуть.
Чудо прийде, чудо буде... може... бо всякого буває. Трапляєть ся й таке часами на світі.
Та тільки ж горенько тяжке: в Луки Щербатого немає тут, на чужині милої руки, щоб погладила; нема й слова такого, щоб, озвавшись з дорогих уст, пригріло зморену душу.
Є тільки в його офіціяльна дружина, яка кляне його за те, що завязав їй світ, замуровавши на похмурій чужині, наобіцявши за часів женихання привабних святощів подружнього поєднання.
З жінчиних уст до Щербатого тепер не йдуть слова спочуття, а сиплеть ся часом така злоба, зненависть, що Лука затуляє вуха і тікає з хати. Найгірше вбиває його в край одно слово, останніми часами дуже звичайне в жінчиному вжиткови. Се слово вимовляєть ся так:
 — 	Дурак! — конче по московському. Од того „дурака“ криком кричить душа Щербатого, перевертаеть ся все живе в йому, і так погано стае, неначе чимсь бридким доторкнулись до портрета його помершої матери, та ще й плюнули на його, на підлогу кинули, ногами топчуть... А тут ще й мале хлопча біжить іззаду та крізь сльози галасує:
 — 	Ти нехороший, ти нехороший, татку. Ти мами не слухаєш...
І не замовкне, аж поки „татко“ не замкнеть ся в своїй світлиці', не вкриєть ся з-головою, не принишкне, як те благесень-ке мишеня, на яке вилили цїле відро холодної води. Бр... холодно!
Холодно Луці Щербатому жити на світі! Без вини виноватой Лука Щербатий.
От він лежить закутаний з-головою і думає:
 — 	Так, так мені й треба. І дурень, справді', дурень.
Дурень, що хотїв зорі з неба знімать, уявляв з себе якогось там письменника, вибранця небес. Ех, ти, письменнику... Щось давно вже не видко твоєї писанини, чогось замовкла твоя муза дурноверха!
І Лука Щербатий починає ненавидіти самого себе, свої колишні мрії, запальні писання з повидумуваними людьми, з повигадуваними, ідеалізованими почуваннями і з такими ясними, сміливими плянами житя.
Пляни житя! А хіба входило в ті пляни кучерявої голови отаке-от утїканнє від страшних своєю суттю слів жінки під укривало, в поДушки, за замкнені двері?
Пляни житя!..
І от часами, як контраст безбарвному одбуванню житя, встають згадкою під тужуркою з блискучими ґудзиками, десь там у глибині' душі й серця Луки Щербатого кращі днї, дні сонця і дні запалу молодого.
Розятреній самобичованнєм і жінчиним наріканнєм рані душі хочеть ся часом виправдатись, роскрити поховану в ній красу, сказати, що й я, мовляв, не сиротою по світу тиняла ся увесь свій вік, — бо було і в мене таке, чому назвище в поетів: коханнє... або нї, ні..- Се слово смішне, за його покивають головою на об-лїзлу, щербату душу, на сміх візьмуть підсліпувату, — „го-го“, — зарегочуть.
Справді, не те слово. То було не те, нї, — а щось таке... зовсім не смішне, не дуже смішне. І згадати про те минуле в свойому
житю щербатій душі тепер так боляче і разом так хороше, бо... ой, не смійте ся, добрі люде! — кажу вам, не смійтесь, бо справді від тієї згадки теплїйше стає на душі і сміливійшає вона:
 — От же н в мене, як у людей!
Що воно справді було? Яке б тут таке гарненьке, пристой-неньке назвище підібрати?
Ат! Нехай так собі й зветь ся: „Те, що було колись“. Те. що справді було на душі в Щербатого, — те й пише він, згадками оповитий.
Те, що було колись.
З того часу зосталось у памяти найвиразнїйше три людини: рвучкий, худий, трошки поезією обвіяний, трошки голодом та благенькою одежею наелектризований поет; другий, давній друг його, вічний студент і вічний юнак, фотоґраф, природознавець, служитель Бахуса, муз і краси співець — Долотов Михаїл (конче „Михаїл“, бо так любив він іменувати ся); ну, а третя, розумієть ся, „вона“, дівчина з-над синього моря. Так і звали її.
З першого погляду вона, худенька, невеличка, не приваблювала очей. Можна подивитись, пройти зовсім байдужісінько, а як хто спитає, то так собі, між иншим, озватись, не одриваючись од своєї думки:
 — 	Так собі. Дівчина, як дівчина.
А пройшовши ще скілька ступнів, знов можна посіяти слово, аби не урвала ся розмова:
 — 	Видко, з характером! Недобрі очі, жорстокі. Така не пожаліє і себе й иншого.
А там, вже може аж над-вечір того самого дня, здибавши того, хто питав про вражіннє від сієї дівчини, можна, навіть і тоді, як мова і не про неї йде, а приміром про меліорацію або санскритську граматику вияснясть ся справа, заявити:
 — 	А знаєте, ота дівчина не така, як усі вони. Щось у неї є такого в очах... Така якась стрілочка з тих очей вилітає...
 — 	Ви, власне, про яку се дівчину?
 — 	Та про ту ж, що ви питали. Знаєте... така бліда, бліда, худенька, з клясичним носиком і... з цілою купою чорних кіс?
 — 	Ага! Прострелила серце?
 — 	Ні... не те, щоб прострелила, а, знаєте... хотів би з нею говорити, ближче в очи глянути. Бувають такі чудесні гадючки... зелені, вючкі, грають на сонці... І боязко, а таки кортить погладити її рукою, а тоді... Отака й ваша знайома, пане аґрономе.
 — 	Гадючка? Ну, буде вам „гадючка“! От я їй роскажу.
 — 	Кажіть. Нехай знає. Я б і сам сказав...
 — 	Познайомить? Добре?
 — 	Добре.
 — 	Тільки глядіть: не закрутіть дівчинї голову, бо буде вам амінь.
 — 	Від кого?
 — 	Від мене.
 — 	Ого!
 — 	А щоб ви знали!
 — 	Я безпешний. Мене дівчата десятою дорогою...
 — 	Знаємо, знаємо ми вас, поетів!
 — 	Аґрономи ближчі до землі, а дівчата люблять ґрунт, більше ніж повітрє...
І поет познайомив ся з дівчиною, що звала ся Нюта. А повне найменнє Її, хоч і краще бренить, та писати його трудно: довге. Нехай собі буде просто:
 — 	Нюта — Нюра.
 — 	А ви там що на мене видумуєте? Яка я вам „гадючка“?
 — 	Така собі гадючка, прехороша — страшна і прехороша.
 — 	Ну, ну., буде вам „гадючка“!
 — 	Не боюсь.
Така була в їх (у поета і в дївчини-Нюти) перша розмова, коли зійшли ся грати в лото до поетового товариша по ґазетній роботі! Слухав ту розмову аґроном, і весело йому було, що вивів на чисту воду поета.
Сиділи цілий вечір і з таким азартом грали в лото, що такого ще ніколи не помітно було в поета до сієї осоружної йому забавки. Та й не диво: поруч сиділа дівчина з стрілкою-блискавицею в очах.
Якось і вечір так швидко промайнув, наче й не було його. Йшли додому перед світом гуртом, а як розходились — хто куди — на розі вулиці, то поета взяла така злість на аґронома, що так би й дав йому в широку шию камінюкою, ломакою, гарячим залізом, або хоч словом, таким „палким словом поетів“, що ними бичують вони юрбу черству. Але... камінця під руками не було, бо міцно повимощувані вулиці; не було й заліза та кійка, а словом поетів не дошкулиш аґрономової спини.
І широка спина й шия зникли разом з тендітним контуром дївчини-гадючкн. Та не зникла думка про неї в голові білявого поета.
Хотілось побачити ся з нею. І побачив ся.
Сиділи всі письменницькою компанією і злословили, сипали анекдотами. Була й вона. Дівчина все більше мовчала. Мовчала довго, а її мовчаннє перейшло й поетови. Він похнюпив ся, зоб-гав ся.
А як настала загальна павза, дівчина взяла шклянку з вином, вдала ся аж на кінець стола до поета (хоч і сиділа поруч з аґрономом) і виразно, невмисне виразно сказала:
 — 	А у вас хороше лице. Я до вас пю! — Випили, а слова оті запали йому в душу. Инші забули їх. Пожартували на тему, що хорошому, мовляв, личкови не до лиця, здаєть ся, руді, аж червоні вуса та заспані раз-у-раз очі і т. д. Пересипали далі сі уваги анекдотом про те, як вірменин лічив, скільки ніг під столом у чотирьох людей, — і розійшлись.
Минув тиждень другий. З душі поетової ніяк не хотіли вилиняти оті слова нової знайомої.	,
Коли се здибав він аґронома.
 — 	Ото добре, що я вас побачив.
 — 	А що?
 — 	Та не дає менї спокою Нюта, хоче, щоб я привів вас до неї в гостї. Справді, ходїмте. Тепер нам весело. Приїхала ще й сестра її. Там такі роскішні очі і така постать королівни, що не гріх поетови подивитись.
 — 	Я не піду.
 — 	А то чом?
 — 	Боюсь.
 — 	Ого!
 — 	А щоб ви знали, урівноважений аґрономе, боюсь, щоб часом не одбити в вас дівчини.
 — 	Хо-хо! Не одібєте. Моє діло певне. Та й чого вам: я ж сам веду вас.
 — 	Глядіть аґрономе.
Аґроном трохи помилив ся: його діло не таке вже певне було, як він думав.
Захитало ся аґрономове діло, бо дївчина з над синього моря після перших одвідин запросила поета приходити „так собі... посидіти“, коли матиме охоту.
Охоту він мав, а аґроном усміхав ся і не від того був, щоб білявий хлопець вечорами розважав Нюту з сетрою; навпаки, аґроном навіть радий був такій нагоді', бо з своїм панованнєм в Нюриновім царстві крив ся від її сестри.
 — 	Ходіть, голубе, я вас дуже прошу.
І от поет звикав сидіти вечорами в товаристві двох симпатичних сестер.
Сидів, читав їм свої поезії про те, як минають у людей молоді літа, як жовкне листе колись зеленої душі і як не хочеть ся тій душі тлїти в попілї буденщини, а отак узяти та й згоріти відразу... Спалахнути, — та й попращатись з білим світом.
З написом про таке своє бажаннє подарував теж дівчині останню книжку настроїв душі своєї, а дївчнна-гадючка взяла, перечитала, (а може тільки в руках подержала...) славно пригріла автора іскрою своїк очей та й сказала:
 — 	У вас душа така, як ота біла квітка. До такої душі треба доторкатись обережно.
 — 	Швидко, Нюрочко, завяне мабуть ота квітка? Швидко? Правда ж, радосте моя?
А вона й слова не сказала: мовчала і пильно йому в очі дивила ся.
Так говорити мала право дівчина поетови і спитати так мав він право, бо вечорі в дівочій світличці, на четвертому поверхови дому, заселеного шкільною молодю, перетворили ся для поета в моменти найбуйнїйшого росцвіту його душі, в хвилини прощального напруження всіх молодих стун душі.
Як же се стало ся так, пане аґрономе, пане „упевнений“ аґрономе?
А так, дуже просто, надто просто... Як і в людей... Се, пане аґрономе, стало ся тоді, коли поет сидів в Нюриній світлиці го-дину-другу, сидів, зрідка озивав ся яким словом, а більше мовчав. Сестра десь до театру пішла з чорнявим політехніком, що видумує якусь нову машину і раз-у-раз несе з собою сміх, рух і жите. Нюра оповідала поетови про містечко над Дунаєм, де живуть її батьки. Вона говорила, що ненавидить оті глиняні хатки з низькою стелею в батьковому домі, бо там тісно, душить низька стеля; через те вона й подалась сюди, до великого міста вчитись, насилу випросилась... Росказувала вона, що там у містечку стоїть серед базару високий стовп, а на йому ліхтар удень гойдаеть ся собі повільно, а ввечері гордо-неприступно осяває скілька ступнів майдану, і тоді се єдине ясне місце, а кругом — пітьма чорна, як могила, і житє — як могила.
Поет слухав, мовчав. Так краще сидіти мовчки, аби тільки лили ся без краю оті прехороші слова. Говори, говори, радосте! Говори, може забуду, що швидко минуть ся отсі одвідини, а тоді <5уде пустка в душі, буде пустка-хатина в чужих душі моїй людей, що звуть ся родичами, найблизшими, найдорозшими...
Дівчина замовкла.
 — 	Мовчите? Цілісінький вечір мовчите. То й я мовчатиму! І слова не скажу.
Сіла, принишкла, зобгалась, як і нема її, — і тільки білі тонкі пальці руки лежать на колінах і виразно здрігають ся.
Узяв ті пальчики поет, притулив ся до їх устами.
 — 	Холодна рука?
 — 	Гаряче серце...
Щось камінем душу облягло поетовії.
 — 	Хороший мій, чого ви такий якийсь?..
 — 	Ех...
 — 	Ну, чого?
Нюта подивилась йому в очі, довго, пильно, а він ще гладив їй білу руку. Тоді дівчина сама обняла його шию руками і пахуче волоссе вдарило в лице поетови. Він цілував ароматні темні коси, біле чоло, гарячі губи.
 — 	Гадючка? — озвалась дівчина згодом.
 — 	Хороша моя...
 — 	Тепер не будеш сумувати?
 — 	Не знаю. Тепер мені страшно. Що далі буде, Нюрочко? В тебе аґроном, у мене жінка.
 — 	У твоєї жінки симпатичні очі.
 — 	У моєї жінки нема до мене любови...
 — 	А... що там... Що буде, побачимо, а тепер сядь, ну сядь близше.
 — 	Ні, я піду.
 — 	Я прошу... Побудь зо мною. Не йди, не йди!
Нюта сама не своя, зваблива, грішна, обнімала поета, садовила коло себе.
 — 	Ні, ні, таки піду. Я неможу зоставитись, щастє моє.
І не зостав ся.
Поет дбав про святощі тієї любови, святинею взивав оте палах-котїнне крови молодої. Поетичний білявий дурень з кучерявою головою!
Не зостав ся одного вечора, не зостав ся й другого; не схотів оставатись, поки не знатиме напевно, що піде з Нютою поруч
у житю. Почав говорити, що візьме розлуку з жінкою, аби тільки Нюрочка любила його, аби тільки...
 — 	Любитимеш?
А вона мовчить, а потім пригорне:
 — 	Дурненький!
Та й тільки. А в те, що буде далі, заглядати не хоче, сердить ся навіть, коли він зведе розмову на будучину.
Одного дня обідали разом у столовцї, а по обіді не розлучились до самого вечора.
 — 	Будемо довго гуляти, сьогодня наш день.
 — 	А аґроном?
Розгнівалась.
 — 	Що аґроном? Аґроном аґрономом, а я сама собі належу.
 — 	Не буду більше...
І пішли ходити. Незабаром побачили аґронома. Він їхав на велосіпедї, добре бачив їх, а тимчасом удавав ніби не примічає. Поет навмисне вголос сміяв ся, просто в лице аґрономови посилав свій сміх; весело було.
Йшли коло старого костьолу. Зайшли. Посідали в кутку.
В костьолі повно салдатів. Був піст — і ксьондз сповідав їх, щось там таке говорив до їх, а далі усі разом — і ксьовдз, і салда-ти, і якісь баби побожні, — співали. Темні високі стіни суворо поглядали на все оте каяттє, навівали думку про смерть, старість, про холодні грудки землі, що вдарять у віко домовини і придавлять груди кожпьому: Нюрі, аґрономови, поетови, ксьондзови...
Нюра чогось так дивилась на поета, як на дитину.
 — 	Чого ти так дивині ся?
 — Так собі. Надивитись хочу. Знаєш у тебе в очах видко всю Душу.
 — 	А яка ж вона?	
 — 	Така собі... твоя душа.
А помовчавши додала:
 — 	Спасибі тобі — і стиснула йому руку.
 — 	За що, Нюрочко?
 — 	За те, що ти до мене такий... А я не гака, як ти думаєш. Ти знаєш, я Аріядна. Читав у Чехова?
 — 	Давно колись. Не памятаю.
 — 	Перечитай. Я справді Аріядна...
З костьолу пішли на кінець города. Вийшли на таке місце, де ніколи не були. Людей не видко. Посідали на лавочцї, над кручею, за якою ген-ген синіє центр города.
Оповивав землю вечір, такий вечір, коли вже чути весну, а зіма ще не хоче уступитись і засотує на-ніч струмочки тонісінькою кригою.
Не було слів, а говорити хотіло ся довго, багато.
Сиділо ся б так бог-зна доки, та треба було йти, бо сього вечора Нюрина сестра їхала до дому.
Повставали, пішли. Попрощались.
А другого дня поет перечитав „Аріядну“, запротестував, що Нюта не така і побіг сказати се їй. Довго ждав, не прийшла в столовку, де раз-ураз обідала. Вийшов звідтіля, а йому подають записку:
„Дорогий! Не ждіть, не шукайте мене. Виїду на якийсь час. Таке зо мнок} робить ся, що треба побути на самоті, подумати“.
Як? А Нюта казала ж, що так ніколи не зробить, а просто, в вічі скаже правду.
Аґрономова робота!
Побачити її захотіло ся божевільно і божевільна думка опанувала усією істотою:
 — Я побачу її. Побачу і попрощаюсь. Так же вмовились?! Тре-ба-ж просто в вічі глянути, .іди своїм шляхом, бо не твоя“ — сказати. Так же вмовились! Розлучитись, але приятелями...
Хотілось найблизшому другови пожалітись — і поет пішов до Долотова.
Долотов сам пішов до чудної дівчини з над синього моря, бачив її, передав листа, в якому поет вимагав умовленого прощання.
Не вийшло з того нічого.
Долотов бачив Нюту бліду, з страшними очима, а за її спиною якусь солідну постать з червоним лицем.
 — 	Мабуть, аґроном, хоч я його й не знаю зовсім.
У ночі поет з Долотовим був на вакзалї. Щось проказувало йому, що аґроном, напевно, випровадить дівчину з міста.
 — 	Я таки попрощаюсь... таки доведу аґрономови, що попрощаюсь, — стояв на свойому поет. Промайнула знайома сухорлява постать, а поруч неї огрядний аґроном.
Поет за ними. Ввійшов у ваґон і несподівано став перед Нютою. Вона не сподівалась, затрусилась і безпомічно поводила очима то на поета, то на аґронома.
Аґроном заступив дорогу.
 — 	Я не до вас. Я маю сказати паннї два слова.
Ш, тепер я з вами буду розмовляти, — перейшов аґроном па офіціальний тон.
 — 	А я з вами не маю ніякої охоти розмовляти.
 — 	Побачимо!
 — 	Побачимо...
Поет повернув ся, вийшов з ваґону і взяв квітка до першої великої станції. В очах йому все стояло бліде обличє Нютн. Поїзд рушив. Поїхав в тому-ж поїзді і Долотов. З вікна вони бачили, як агроном, лишившись па пероні, лихими очима- шукав свого супротивника і не находив.
Поетовії захотілось сміятись: він переміг.
А що? Таки попрощаюсь.
І попроїдав ся.
Як проїхали кілька станцій, він увійшов до вагону, де сиділа Нюта. Вона сиділа так, що була до поета спиною, але відразу почула його присутність і озирнулась. Очі такі, як і були... тільки заплакані.
 — 	Я знала, що ти прийдеш.
І дівчина заговорила про те, що агроном не дав їй навіть озватись на поетів лист, стеріг її, аж поки не виїхала.
 — 	Я слаба тепер. Я була зомліла... Я зовсім слаба.
Так говорили довго — і стало легче. Прийшов і Долотов, познайомив ся, подивив ся на дівчину при світлі „зажигалки“, бо було в вагоні темно. Сі оглядини зробили на Долотова таке вра-жінне, що він навіть в віршах наміряв ся змалювати сей епізод, але за півруху встиг скласти тільки два рядки:
--- Далі не пішло, бо прийшли инші вражіння і заполонили долотовську музу...
Обміркувавши справу, всі' трос постановили, що поетовії слід їхати аж до батьків Нютиних, погостювати там з день і з честю вертатись назад, попрощатись з тим, чому немає вороття.
На великій станції Долотов вийшов а поїзда, щоб вертатись назад, пооддавав усі гроші поетови, зоставив собі тільки на квіток і на пляшку пива. Прощаючись він сказав:
 — 	За таку дівчину все можна віддати, та тільки не треба нічого браги. Прощайтесь і швидче вертайтесь, бо се тільки момент краси, а на такому Грунті нічого не збудуєш.
Сентіменталі.пе оповідати:
 — 	Завяне краса?
 — 	Завяне, голубе...
Поет і сам знав, що се тільки момент. Але хіба їх так багато тих моментів краси у нас в жити», щоб з-за ради них не ,,дуріти“, як каже старість, хитаючи сивою головою?
Поет „дурів“, що не знати чого й по що поїхав над Дунай. Посидів, пронудив ся там день і вернув ся назад, доволі холодно попрощавшись з Нютою. Ще в ; орозї він побачив, що вона сама злякала ся, як запросила його до себе. Він знав, що агроном опанував усею її істотою, а він з своїм наївним цвітом білих мрій — тільки на час став перед ней» і запалив огнем.
Як їхали в двох у вагоні, то цїлу ніч, до білого дня говорили про „своє“. Говорили про те, що не йти їм поруч у житю. А чого — самі добре но знали.
 — 	Знайте, Нюрочко, що, коли покличете, я прийду до вас. де-б не був, усе покину... а без вас не жите мені... а низка сірих днів і смерть од жалю, що дні мої молоді минули...
 — 	Ні, милий мій, ти не вмреш так швидко. Жди мене, поки вернусь з дому. Я скажу, що надумала: чи твоя, чи його.
 — 	А таки прийдеш? Щоб не надумала?
 — 	Прийду.
 — 	І ще одно: коли з ним тобі не буде щастя, коли станеш рабинею, ти покличеш мене, щоб пожалітись...
Так говорило ся в ночі, а як настав день, відразу поставали одне одному чужими і слів тих ліричних вже не було.
Та й по приїзді до Нютиних батьків не було тих слів, навіть віч-у-віч боялись оставатись у двох: пдось полягло між ними, бо гра скінчилась. Нюта цілий день писала листи, видко, аґрономови, рвала їх і знов писала.
їдучи	самотою	назад,	поет знав,	що Нюта не прийде і не вернеть ся до	його... Почував	се, і не жаль було Гі.. і вмірать не хотілось... Але щоб віддати останню данину минулій лїрицї, написав їй з дороги листа:
„За вас оддав	би все	своє жите.	За те щастє, що з вами перебув.	За те,	що тим	щастєм	попроїдав	ся з молодим віком своїм, з
вірою в людей, в синє небо, в-красу душі... Без вас тепер тієї віри вже не буде. Вмерли ви для мене, вмерла і віра моя. А без віри яке жите?“
Так писала рука, а в душі наростали нові поривання.
Поет писав сумні слова про смерть, а сам почував, що в кожній кліточці' його тіла грає житє, почував, що він житиме, житиме... Як? Байдуже, як. Тільки-б жити...
А дівчина з-над моря? Дівчина? Справді... була собі така славна дівчина... Була собі така велика радість, а далі велике горе... А тепер ні горя, ні радости, що дівчина давала грою душі своєї, нема. Є тільки радість, що можна жити і що не треба емірати.
 — Ех, дівчино моя, радосте моя! Видужав я! Чуєш? Видужав і поки не прийде друга слабість, друга радість... А може й не прийде вже... Нічого не вдієш. А тепер гра скінчила ся і я таки попроїдав ся.
Була небезпечна гра. Грало надто чутливе „я-4, грали нерви, грала огрядна шия аґрономова. Грали в любов — і був прекрасний момент. Він минув. Будувати на йому не можна нічого: правду казав Долотов.
І сівши в курєрський поїзд, щоб швидче порвати нитку минулих моментів, вернув ся поет до городської біганини, здоровий, веселий.
А дівчина з-над моря? Розумієть ся, не прийшла і слова не додержала: таке вже те слово дівоче.
Сором було?
Хто там її знає. Тільки одного разу, угледівши поета (здасть ся, через рік) в трамваї, вона швиденько пішла з ваґона, опустивши вниз голову.
Чого-ж то так?
Хто там її знає...
А поет незабаром подав ся на північ. Узяв службу в мертвому місті — і став одбувати своє житє.
Якось прийшов йому лист від товариша-лїкаря звідтіля, де одбула ся отся сентіментальна подія.
В листі між иншим стояло:
„Ага! Щоб не забути... Була в мене пацієнтка. Знасш, хто? Твоя знайома „дівчина з-над синього моря“. Памятаєш, як ти хотів стрілятись через неї? Тепер вона схудла, змарніла. Вприскував я їй мишяк. Розговорились. Виявилось, що знає тебе. Згадала про тебе і смутна стала. Одного разу сказала про тебе так: „Я вдячна йому по вік“... А за що, не сказала“.
Сей лист щось давнє, тепле, молоде розбудив на душі... Узяв жаль, що пройшли молоді літа і облізла голова. Узяв жаль, що
самотно тиняєть ся людина по світах і замірав повільно душа, яка колись поетичною була і вміла огнем горіти.
Ще через якийсь час товариш-лїкар писав з півдня:
„Твоя „дівчина з-над моря“ зробилась законною дружиною якогось аґронома. Завели зразкове поле, садять і сіють усякі дивовижні злаки і добре заробляють“...
От що Лука Щербатий записав у свій синій зшиток. Вийшло сентіментальне оповіданнє, яке він і віддав до друку.
