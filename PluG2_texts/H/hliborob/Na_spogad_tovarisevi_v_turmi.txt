
Спустіла знов моя вязниця,
Я знов зостався в ній один.
Пропав, розвіявсь людський голос
І зник, як мрія, зник, як дим.
І знов на голос мій, як перше,
Луна, як демон, як мара,
В пітьмах невидимо регоче,
Ридає, стогне і вміра.
І знов лежу, як прокаженний,
Забутий, кинутий всіма.
І тьма мій дух оповиває
Глуха, порожня і німа!
Холодна ж ніч, як ворон чорна,
Крізь грати лізе, завива,
Як смерть голодна, неминуча,
Холодні руки просува.
Й тихенько груди роздерає,
А потім серце дістає.
Морозить, давить, жить до сьвіту
Мені мочі не стає!
19 падолиста 1905 року
