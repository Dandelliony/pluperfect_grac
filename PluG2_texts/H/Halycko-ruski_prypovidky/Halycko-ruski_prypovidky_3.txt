Др. Іван Франко
Етнографічний збірник
Галицько-руські народні приповідки
Том ІІ, випуск І
Д
Діти (дієсл.) 
1. Де-м діла? Таже-м не ззїла! (Наг.)
Відповідь на сердиті допити: де ти тото діла?
2.	Де сі то діло, що сі торік їло! (Наг.)
Сміються з того, що згадує в біді свої колишні достатки.
3.	Десь мі вже пан Біг діє, коли мі на сьвіт сотворив. (Наг.)
Мовив бідний чоловік, коли його розпитували, куди ж він дінеться.
4.	Десь сі так діло, як би згоріло. (Колом.)
Говорять про зерно, що було в сусіці тай помалу вичерпалося.
5.	Дій його кату! (Збар.)
Дій тут переголосок зам. дай, дей, пор. І Дати 102; Котляр. Енеіда І, стр. 7.
6.	Дій сі де хоч! (Наг.)
Окрик безпорадності: нікуди дітися, положення безвихідне.
7.	Дінь де хоч, а мене не мороч! (Завад.)
Відказ чоловіка, у якого сусід хотів примістити свою корову, не маючи власного хлівця і раз у раз падькаючи: та де ж я її бідний дію?
8.	Не де-м діла, сире-м ззїла. (Наг.)
Відповідає сердито молодиця або покритка, коли її питають, де діла дитя. Говорять, що давніше бували випадки, що дівка маючи нешлюбну дитину, зо страху перед ганьбою з’їдала її зараз по вродженню.
9.	Не маю сі ані раз де діти. (Наг.)
Знач. не наш хати або місця, де покласти якусь річ.
10. Нікуди сі не дів, певне вовк іззів. (Дуліби).
Відповів слуга, коли його питали, де подівся хліб із столу.
Діточки 
1. Діточки ци здорові? (Наг.)
Звичайно запитують при привітанню знайомих, а не близьких сусідів.
2.	Діточки як чічечки. (Косів.)
Знач. Гарні та чемні.
3.	Най вам Бог на діточках щістить (Наг.)
Формула дякування жебрака по одержанню милостині. 	
4.	Отто діточки, як ангелята! (Лім.)
Говорять про чемних, гарних дітей.
5.	Небагато маю діточок: тілько Кирильцьо і Іванцьо, Гаврльцьо й Симаньцьо, й Настунька й Доська і кривий Павло й Тацька, Людвінцє й Маринцє, Люлька й Касє. Було всіх сімнайціть, осьмеро двайціть, шестеро троє, ще й маленьких двоє. То вже усі, ага, ще двоє в вівсі. (Вихт.)
Жартують із многодітного чоловіка.
Діямент 
1. За жадні діяменти того не зроблю. (Стан.)
Діямент – дорога річ, отже: нізащо не зроблю.
Діяментовий 
1. Аби й діяментовий був, то го не хочу. (Дрог.)
Говорила дівка, коли захвалювали нелюбого жениха.
Діяти 
1. Аж ми сі не не знати що діе. (Наг.)...щось діе. (Наг.)
Знач. нудиться, прикриться, не терпиться.
2.	Гаразд вам сі діє? (Наг.)
Формула привітаня входячи в хату: чи здорові, чи задоволені?
3.	Дій сі волі божа! (Наг.)
Окрик резигнації та безрадності, прим, підчас пожежі або тяжкої хвороби, Знач. я вже не можу нічого порадити.
4.	Дійте ми що, бо загину! (Наг.)
Кричав чоловік, що нагло попав у тяжку слабість. Знач. ратуйте, помагайте.
5.	Дій швидко – так бридко; дій тихо – і так лихо. (Ільк.)
Діяти тут у значінню робити. Ані занадто швидка, ані за надто повільна робота не добра.
6.	І як ту сі має добре діяти на світі! (Наг.)
Окрик розпуки, коли чоловік бачить ріжні лиходійства] довкола себе, – Знач. хибаж може Бог давати добро таким людям?
7.	Най сі діє божа волі. (Наг.)...що хоче. (Наг.)...що Бог судив. (Завад.)
Вислов резигниції; мовляв: я тому не запобіжу, того не відверну, пор. ч. 3.
8.	Не що й дію: змолотив і вію. (Берез.)
Знач. вробив одну роботу і почав другу.
9.	Не вдієш нічого против Бога святого. (Лімна).
В разі якогось елементарного нещастя, повені, пожежі або посухи.
10. Нема що діяти. (Наг.)
Нема виходу, тут че порадиш нічого. Пор. Wand. III, Machen 72.
11. Нічого з тим не вдієш. (Наг.)
Не порадиш, не поможеш лихові. Пор. Wand. І, Ausrichten 4.
12. Тото й дію, що в літі прію. (Яс. С.)
Відповідав старий чоловік, коди його питали: Що дієте, діду?
13. Що му вдієш? (Наг.)
Знач. чоловік сальний, багатий або впертий.
14. Що сі там діяло, то лиш Бог єден знає. (Наг.)
Натякають на якісь погані чи страшні діла, яких не хочуть ближче виявляти.
15. Що сі тут діє, що крадут злодіє! (Бібр.)
Іронічно про наївного чоловіка, який дивується, що когось обікрали.
Дмитро св. 
1. До Дмитра дівка хитра, а по Дмитрі хоч нею грубу витри. (Ільк.) До Митрьи дівки хитрі, а по Митру дівков с – ку витру. (Наг.)
Свято Дмитра (26. жовтня), се початок тзв. Пилипового посту, що триває до Різдва; в тім часі не вільно брати шлюбу, і для того дівка, яка аж до сего празника могла надіятися весілля, по нім тратить фантазію. Пор. Hoc. 296
2.	До Дмитра каже дівка: «А люшки, бо тя перескочу!» – А по Дмитрі: «А кота, бо тя наздопчу». (Ільк.)
Тут жартливий контраст ілюстрований кицькою, яку дівка вперед з радості готова була перескакувати (кицька граючи ся часто перескакує через предмет своєї забави, а яку сердита готова потоптати ногами.
3.	До Дмитря пралам тя і маглювалам тя, а по Дмитру комин тобов витру. (Мшан.)
Так примовляє дівка до своєї сорочки, сердита того, що не вийшла замуж перед Дмитровим святом.
4.	До Митра дівка каже: «А кец, бо ті перескочу!» А по Митру: «А-уш, бо мі перевернеш!» (Баг.)
Жартують із дівки, що до Дмитра готова була перескочити теля, а по Дмитру боїться, щоб її не перевернула курка.
5. До святого Дмитра: «А ціба, бо тя перескочу!» а по святім Дмитрі: «А кота, бо тя настолочу!» (Гнідк.)
Для контрасту ужито тут пса і кота: вперед їй ніщо значило перескочити пса, а тепер і кицьки не може переступити.
6.	Святий Домитрий білими кіньми їде. (Уриче.)
Звич. на св. Димитрія вже скрізь у горах лежать свіги.
7.	Чекай Димитре, заким ся витре. (Кукиз.)
Говорять нетерпливому, що квапиться до якогось діла.
Дмухати 
1. Дмусяй, дмусяй, а я з’їм. (Пралк.)
Значення неясне мені. Дмусяти – дітське пестотливе слово зам, дмухати.
Дмухач 
1. Дмухача дати. (Жел.)
Втекти, швидко побігти. Пор. Жел. І.
Дмухнути 
1. Дмухни ми в шрубу! (Дрог.)... в с – ку. (Наг.).
Зам. поцілуй мене в с – ку. Згірдна відповідь на перехвалки противника, що мовляв, я тобі се й те зроблю.
2.	Дмухнув го поза вуха. (Наг.)
Знач. ударив так, що аж зашуміло.
3.	Дмухнув по під плоти. (Наг.)
Знач. побіг, утік скулившися.
4.	Лиш раз дмухну, тай нема ті. (Наг.)
Погроза: лиш раз ударю тай уб’ю.
5.	Як ти дмухну по за вуха, то ти в голові засвитає. (Наг.)
Знач. як ударю в потилицю.
Днесь 
1. Днесь куртий день другий раз повідати. (Мшан.)
Газдиня повіла одну приповідку, та прийшов був газда за дідом і добре не дочув, просив, аби йому повторила, та вона не хотіла і відповіла отсею другою. Увага о. М. Зубр.
2.	Днесь мені, а завтра тобі. (Ільк.)
Загально розповсюджена приказка, первісно про «неминучу» смерть, пор. лат. «Hodiе mihi, cras tibi», часто уміщавана як напис на «каравані», себто навозі, яким везуть покійників до гробу.
Днина 
1. Днина за днинов як вода збігає. (Наг.)
Говорять звичайно про «горячий», робочий час, коли за працею чоловік і не тямиться, як час минає.
2.	Днина як злото. (Наг.)
Гарний, робочий день.
3.	Зимова днина така: тень, тень, тай уже минув день. (Іванків)
Знач. робочий час у ньому короткий.
4.	Най си днини не трачу! (Наг.).... ми днина марно не йде! (Дрог.)
Говорить робітник, якого задержують у праді якимись посторонними орудками.
5.	Нема днини без куцої години. (Наг.)
Говорять про бідолаху, що ненастанно має клопоти та гризоти,
6.	Нині така днина, як готові гроші. (Наг.)
Говорять про погідний, гарний, робочий день.
7.	Що днина, то новина. (Дул.)
Загалом; усе в світі щось діється, та спеціальне значення в відношенню до певної особи: ого, вже знов наробив якогось лиха!
Днівка 
1. Він на днівку робит. (Борис.)
Наймається що дня на ново.	
Дністер 
1. Ого, в Дністрі сі вода перевернула. (Голеш.)
Так говорили перевізники на паромі, побачивши серед погідного дня, що вода в Дністрі закаламутилася. Вони й пояснили, що певно десь у горах туча впала.
Дністровий 
1. Дністрова вода над усі здорова. (Голеш.)
Така віра держиться у голешівських перевізників, які залюбки п’ють сю воду, хоч би була й яка каламутна.
Дно 
1. А бодай ти ні дна, ні покришки не було! (Кол.)
Прокляття: щоб тобі не було ніякого ладу, в життю, щоб ти звівся ні на що. Бочка без дна і покришки сама собою розсипається. 
2. Бодай тобі дно випало! (Наг.)
Знач. щоб ти не міг ніколи наситити ся.
3. Вже ми до дна доходит! (Наг.)
Знач. не став терпцю, вичерпується моя терпливість.
4. Вжем сі спустив на дно. (Дрог.)
Знач. стратив надію на поліпшення своєї долі.	
5. Вже му дно видно. (Наг.)
Знач. уже йому приходить кінець, його засоби, його сили вичерпалися. Образ узятий із сусіка, з якого вибрано зерно або муку так, що вже дно показується. Подібна думка в нім. Am Boden scharren, Wand. I, Boden 32, образ узятий із засіка, в якім уже лиш на дні трохи збіжжя.
6.	Десь без дна в тебе черево. (Наг.)
Говорять про ненажеру, що їсть, їсть і все йому не досить.
7.	До гори дном усе поставив. (Кол.)
Зробив безладдя в якімось ділі.
8. До дна випив, ще й дно поцюлював. (Наг.)
Жартують, коли хто випивши чарку аж смокче з великої приємності. Пор. німецьке Den Boden lecken, Wand. I, Boden 36.
9.	До самого дна провіжьив. (Наг.)
Прослідив, визнав уповні.
10. На дно ті пущу! (Наг.)
Погроза: втоплю тебе.
11. Пий до дна, бо я того годна. (Наг.)
Так ніби то примовляє чарка до п’яниці.
12. Пішов на дно. (Цен.)
Утопився, пропав.
13. Там дна нема! (Наг.)
Знач. там дуже глибоко. Говорять про воду або просту баюру, з якої годі видобутися.
14. То ще без дна бочка. (Наг.)
Готорять про п’яницю, що кілько в нього вливай горілки, все йому мало. Пор. Тимош. 141.
Днувати 
1. Він там днує й ночує. (Наг.)
Пробував раз у раз або буває часто.
2. Днував би й ночував би видиш у тій коршмі. (Наг.)
Говорять про п’яницю.
Доба 
1. Десь ци дві добі на едиу зійшли сі, ди що за неволі! (Наг.)
Нарікав чоловік, якому дуже вкучно було чекати.
2.	На добі стала. (Жабє).
Говорять про дівчину, яку пора віддати замуж.
3.	О тій добі – кождий собі. (Ільк.)
Жартливо: кождий мусить дбати за себе і не спускатися на чужу поміч. Пор. Adalb, Doba 1.
4.	Погана доба настала. (Наг.)
Доба тут у ширшім значінню: пора.
5.	Такий, як би три доби не їв. (Наг.)
Знач. зав’ялий, млявий, безсильний.
Добирати 
1. Добирає си як пан. (Наг.)
Виявляє панські примхи і претензії, або такой: не щадить видатків і робить собі панське життя.
2.	Добирай сі до дна, там самий смак! (Кол.)
Жартують, коли хто п’є багато води з бочки або з жерела.
Добити 
1. Годі сі добити тої правди. (Косів.)
Говорив мені селянин Фокшей, коли ми здибалися на проході в тюремнім садку в Коломиї.
2. Добив сі до самого краю. (Наг.)
Знач зужив усю свою силу, змарнував свої засоби, дійшов до руїни.
3.	Добив торгу. (Наг.)
Знач. сторгував до згоди. Торгуючися, особливо за товарину, обі сторонні б’ють себе по руках, відси й зворот «добивати торгу».
4.	Добийте мі, а не мучте мі! (Кол.)
Кричав гуцул до судді, що держав його довго в слідстві.
5.	Його би ще довбнев не добив. (Наг.)
Говорять про старого, але ще кремезного чоловіка.
6. Не діб’єш сі від нього правди, як від бика молока. (Наг.)
Говорять про упертого, брехливого чоловіка.
7.	Сам сі добив. (Наг.)
Сам собі зробив якусь шкоду, пробрехався і се викрилося.
8.	Таки добив сі свого. (Наг,)
Знач. осягнув свою мету.
9.	Тим го добив до решти. (Дрог.)
Опрокинув його докази, перепер його в суді.
Добиток 
1. Лихий добиток не йде в пожиток. (Кол.)
Злими способами набуте добро не приносить свойому власникові задоволення пор. латино-польське Male parta ida do czarta.
2. Я в свого добитку не маю пожитку. (Наг.)
Говорив богач, що довгі літа лежав хворий.
Добитче
 1. За добитчьи розуму не має. (Наг.)
Добитчьи = добитча, худобина, скотина. Говорять про тупоумного, неотесаного чоловіка, що «не знав звичаю».
Добитчачий 
1. Ци ти з добитчьичого сліду воду пив? (Наг.)
Себто, чи ти одурів? Натяк на відому казку, що подорожний напившися води з волового сліду робиться волом, пор.
Добраніч
1. Добраніч! Всі блихи на ніч! (Жидач.)
Жартливе прощання, коли хтось вечером виходить із хати.
Добратися 
1. Добрав сі до самого меду. (Наг.)
Образово; пристав до якогось корисного діла, відки без великої праці тягне великі зиски.
2.	Отто сі добрали, як коні до масти. (Наг.)
Говорять про «паристе», дібране подружжя, звичайно іронічно, коли прим, обоє злодійкуваті або сварливі.
Добре 
1. Аби йому добре було, а другого най дідько возьме. (Наг.)
Говорять про самолюба, що не дбав ні про що крім своєї користі.
2.	А добре му дай! (Наг.)
Знач. набий крепко.
3.	Ані добре, ані зле. (Наг.)
Відповідає чоловік на вітальне питання: «Ци добре вам сі поводит?»
4.	Буде добре, як мине зле. (Ільк.).
Худа потіха оптіміста чоловікові, який терпить біду. Пор. Celak 199. Wand. II, Gut 125; Zatur 141.
5.	Було би добре, як би не було зле. (Кол.)
Так відповів бідний чоловік на звернений до нього докір якогось пана: хіба тобі не добре? Пор. Wand. II, Gut 5, 121, 122.
6.	Все ще добре буде. (Наг.)
Потішають затурбованого чоловіка, мовляв: усе лихо минеться. Пор. Wand, II, Gut 115.
7.	Всюди добре, де нас нема, а як прийдем, то напсуєм. (Луч.)
Ідеальне добро звичайно знаємо лише з оповідання; всякий дотик живої дійсності псує ті ідеальні образи. Пор. першу половину Adalb. Dobrze 19; Сим. 562; Hoc. 275; Wand. II, Gut 114.
8.	Всюди добре, дома найліпше. (Петр.)
Говорить чоловік вертаючи з чужини до свого дому. Пор, Adalb. Dobrze 18; Schlei. 163; Wand. II, Haus 547: Gut 114, 204; І, Daheim 11. 12. 
9.	Добре вдав: три хотіли, штири дав. (Матв.)
Сміються з чоловіка, що переплатив за товар, дав більше ніж жадали.
10. Добре все вміти, а не все робити. (Наг.)
Розумний чоловік робить далеко не все те, що вміє і може. Пор. Hoc. 290.
11. Добре говорит, а злоє творит. (Мінч., Петр, Ільк.)
Про фальшивого, облесного чоловіка. Пор. Wand. ІІ, Gut 195, 201 Celak. 23.
12. Добре говорити, кого не болить. (Ільк.)
Коли хворому додають відваги і терпливості голими словами.
13. Добре гудіти, коли є в чім шуміти. (Ільк.)
Говорять про гордого, заможного чоловіка.
14. Добре давала, добра збивала. (Рогат.)
Говорили про дідичку, що повдовівши торгувала своїм тілом і за се купувала добра.
15. Добре, добре, але здало би сі ліпше. (Наг.)
Говорить чоловік, коли йому кажуть, що йому живеться добре. Пор. Wand. ІІ, Gut 62.
16. Добре д – ці в своїй халупці. (Добр.)
В своїй хаті, в своїм добрі все таки найліпше сидіти.
17. Добре дуріти, як приступає. (Наг.)
Знач. у великім добрі та достатку можна позволити собі на всякі примхи, на які бідний чоловік не спроможен. Пор. Hoc. 464; Сим. 1953.
18. Добре є – те, ще завтра прийдете. (Яс. С.)
Насміх над розпусною дівкою.
19. Добре звариш, добре ззіш. (Наг.)
Знач. добре зробиш, то й матимеш добрі наслідки. Пор. Schlei. 168.
20. Добре з чужої шкіри ремінь краяти. (Цен.)
Знач. розпоряджатися чоловіком, робити небезпечні проби його коштом. Пор. Wand. II, Gut, 67, 75, 82.
21. Добре йде, лиш голову на бік несе. (Дрог.)
Сміються з підсліпуватого чи загалом нездарного коня, якого виведено на продаж. Пор. Beb. 7.
22. Добре їсти, пити, а ніц не платити. (Мик. н. Д.)
Говорить про гостину на празнику або тзв. комашні.
23. Добре кум говорит, лише кривий рот має. (Льв.)
Насміх над балакучим а брехливим чоловіком.
24. Добре маєш! (Наг.)
Знач. твоя рація, ти прав.
25. Добре ми тут, і в материні утробі ліпше ми не буде. (Жабє.)
Так собі прихвалював гуцул, іронізуючи, сидження в тюрмі.
26. Добре му сі так стало. (Наг.)
Вислів сатісфакції, мовляв: не послухав нас і попав у нещастя. Пор. Wand II, Geschehen 88.
27. Добре пянюзі і крапля. (Город.)
Добре хоч найменша користь, аби не страта.
28. Добре радит, кепсько робит. (Снят.)
Про облесного та зрадливого друга. Пор. E. Rot 312.
29. Добре ріці з потоками. (Ільк.)
Бо все свіжу воду доносять. Отак чоловікові добре з численним родом, бо все в прикрім випадку допоможуть.
30. Добре роби, добре буде. (Цен.)
Стара приказка, пор. Haller 15; Wand. II, Gut 183.
31. Добре сі маю: з долини врізую, а в горі латаю. (Дрог.)...має: зі споду дре, з верха... (Жураки).
Іронічно про чоловіка, що видається заможним, а на правду не може звести кінців з кінцями.
32. Добре сі стало, що на тім стало, могло й гірше бути. (Наг.)
Говорять, коли сталося якесь лихо, але грозило даіеко гірше.
33. Добре ся пестити, коли ся є де змістити. (Ільк.)
Знач. коли є при кім.
34. Добре ся там діє, де хліб плісніє. (Луч.)
Знач. там хліба достаток, його не можуть усього з’їсти.
35. Добре ти сі діє! (Наг.)
Знач. ти здоров, маєш достатки.
36. Добре тобі, сіди ж собі. (Наг.)
Знач. не шукав зміни і не величайся своїм добром. Пор. Adalb. Dobrze 13.
37. Добре то люде повідають. (Мінч., Ільк.)
Інтродукція приповідки, яку хочуть сказати з особливим натиском.
38. Добре тому давати, хто не бере, а як бере, то го за серце дре. Лучак.)
Остатня фраза неясна, очевидно треба розуміти: коли бере, то в того, що дає, дреть ся серце, бо він даючи надіявся, що той не візьме.
39. Добре то той кає. (Крех.)...якийсь казав. (Наг.).,.. старі люде приповідали. (Наг.)
Формули, якими часто інтродукують властиву приповідку.
40. Добре шо-то, то ліпше, як оде ніц. (Крех.)
Знач. ліпше якесь хоч і невеличке придбання, ніж ніщо. Інтересний приклад селянської полілоквії.
41. Добре, як голому в кропиві. (Наг.)... в терню. (Ком.)
Знач. дуже погано. Пор. далі ч. 53.
42. Добре, як за лихим паном. (Збар.)
Іронічно: погано, не ведеться.
43. Добре, як у небі. (Жабє).
Хоч там ніхто й не був.
44. І се добре, і то не зле. (Ком.)
Характеристика задоволеного або слабохарактерного чоловіка, який не вміє або не хоче піддержати одної думки проти другої, але признає обидві, хоч би й суперечні.
45. Коли ти добре, не шукай си біди. (Наг.)
Осторога, звичайно post festum, чоловікові, що бажаючи поправи свого стану наскочить на якесь лихо. У словаків: не шукай ліпшого, Zatur. 146.
46. Кому добре ведеся, той бутним стаєся. (Лім.)
Звичайна обсервація, яку різні народи вислолюють різними способами.
47. Кому добре, най сідит тихо. (Наг.)
Знач. не має чого нарікати. Пор. Haller 12; Сelak. 103; Wand. II, Gut, 230,
48. Кому сі добре веде, тому сі і когут знесе. (Цен.)
Знач. усе виходить йому на користь. Пор. Wand. І, Glück 840.
49. Роби добре всюди, похвалять тя люди. (Балиг.)
Загально вживаний афоризм, пор.
50. Роби му добре, а вно тебе дзьобле. (Наг.)
Говорять про невдячного.
51. Скрізь добре, а дома ліпше. (Сіл. Б.)
Пор. вище ч. 8.
52. Так добре, лиш жити та схнути та в Бога смерти просити. (Лівчиці).
Жалувався бідний чоловік.
53. Так му добре, як голому в терню. (Стежн.)
Знач. погано, нікуди й повернутися. Уживає вже Захарія Кописгенський у своїй «Палінодії» (Русская историч. библіотека, т. VII 1).
54. Так му ся добре поводит, як би цицьку ссав. (Лімна).
Дитина, що ссе груди, не відчуває ніякої турботи і ніякого іншого бажання, тим вона й щаслива.
55. Там добре, де нас нема. (Петр.) Скрізь... (Сіл. Б.)
Глибока життєва обсервація, що уява добра – ідеальна, а всякий дотик дійсності псує її. Пор. Adalb. Dobrze 19; Schlei. 162; Wand. II, Gut 25, 205; Дик. 92
56. Там то сі добре діє, де два оре, а третій сіє. (Зазул.)
Знач., де сім’я має досить робітників.
57. Та як би добре було, то би ми Бога забули. (Кольб.)
Ненастанне добре поводження деморалізує чоловіка, робить його самолюбним і зарозумілим.
58. Тогди було добре на світі, як хлоп не знав, що фунт, а жид, що грунт, а поляк, що бунт. (Вор.)
Інтересна характеристика «добрих давніх» часів.
59. Хоць не добре танцює, але довго. (Кол.)...файно... міцно. (Дул.)
Сміються з незручного, а впертого танцюри.
60. Ци сяк, ци так, аби добре було. (Наг.)
Коли два сперечаються про якусь річ, а третій не входячи в річ силкується погодити їх.
61. Ще добре, що сі на тім стало. (Наг.)
Коли трапилося якесь лихо, яке могло розширитися і наробити більшої, шкоди.
62. Я з ним усе добре заходився. (Лімна).
Знач. піддержував добрі зносини.
63. Як ти у мене не добре, то посунься дальше. (Луч.)
Говорять лихому комірникові або гостеві.
Добрий 
1. Аби був добрий з людьми, то йому добре буде. (Голоб.)
Говорила мати про свого сина.
2.	Аби добрий на нашу, а до роботи байдуже. (Цен.)
Жартують наймаючи слугу.
3. Ані добрий, ані злий. (Наг.)
Говорять про невизначного чоловіка.
4.	Бодай ти то на добре не вийшло! (Наг.)
Прокляття: щоб лихе діло мало для тебе лихі наслідки.
5.	Був у добрих руках. (Наг.)
Говорять про коня або худобину, що дуже змарніла, боїться, загалом виявляє сліди поганого поводження з нею.
6.	Будь добрий, то й тобі добре буде. (Збар.)
Бо на твоє зло всякий і відповість тобі злом.
7.	В добрий час говорити, а в лихий мовчати. (Залуче).
Віра в добрі і злі часи, зрештою тепер найчастіше в такім значінню, що бачучи чоловіка сердитим, гнівним ліпше й зовсім не заводити з ним розмови.
8.	Волієш з добрим загубити, як з бідов знайти. (Кольб.)
З добрим чоловіком легше перенести страту, а злий і зиск переведе нінащо.
9.	Все добре від Бога. (Кол,)
Вислів віри в божу доброту. Пор. Слав. І, 81.
10. Все добре, що на добре виходит. (Кол.)
Бо зло звичайно кінчиться злом. Пор. Wand. II, Gut 156,
11. Всього доброго! (Збар.)
Формула при прощанню; хатні, що проводжають любого гостя, бажають йому всього доброго.
12. Дістав сі в добрі руки. (Наг.)
Знач. попав у тяжкі відносини, під власть лихого, твердого чоловіка.
13. Добер год да тебе! (Сок.)
Старосвітське бажання або привітання.
14. Добра тая бредня, але не щодня. (Стан.)
Говорять про якусь приємну, але не пожиточну або коштовну новину.
15. Добра то річ: із-за чужого плечьи свої ноги попасти. (Наг.)
Знач. покористуватися чужою працею.
16. Добра то річ – попоїсти і на піч. (Карл.)
Ідеал чоловіка стомленого працею й голодом. Піч у селянських хатах найлюбіша лежанка.
17. Добра то річ, що є в хаті піч. (Ільк.)
Знач. що можна погрітися. Пор. Wand. ІІ, Gut 158, де зацитовано нашу приказку як польську.
18. Добре, бо добре заплачено. (Наг.)
Говорять про дорогу річ. Пор. Wand, II, Gut 206.
19. Добре довго ся пам’ятає, а злоє ще довше. (Ільк.)
Загально розширений афоризм, пор. Wand, ІІ, Gutes 39.
20. Добре минеся, лихо буде; лехо минеся, добре буде. (Зазул.)
Звичайне чергування людського життя.
21. Добре ніколи не вкучиться. (Ільк.)
Так уявляє собі чоловік, що в життю мало зазнав добра; навпаки такий Гете писав:
 Es ist nichts schwerer zu ertragen,
 Als eine Reihe von guten Tagen.
22. Добре пиши на піску, а злоє на камени. (Городен.)..зле на камени пишемо. (Залісє.)
Добро лекше забувається, як зло. Пор. Wand ІІ, Gutes 34.
23. Добре само ся хвалит, а злоє похвали негідно. (Ільк.)
Виходило б із того, що доброго не слід хвалити, та се не буде вірно. Пор Adalb. Dobre 40; Celak. 30; Zatur. 138; Слав. І, 141; Wand. ІІІ, Werk. 56; II, Gutes 29.
24. Добрий, але ліпших вішають. (Збар.)
Кепкують із поганого чоловіка, що удає добряка. Пор. Adalb. Dobry 16.
25. Добрий дурному брат. (Зібол.)...усе дурневи.... (Кольб.)
Бо доброго найлегше одурити. Пор. Beb. 309; нім. Allzugut ist dumm, Wand І, Gut 9, 13.
26. Добрий з добрим, кепський сам. (Зібол.)
Як би так скрізь можна перевести, то був би ідеальний ляд у суспільстві. Пор. Adalb. Dobre 25, Dobry 54; Zatur. 6.
27. Добрий млин усе змеле. (Збар.)
Здоровий чоловік усе з’їсть, що йому дадуть. Пор. Слав. І, 140.
28. Добрий хоть на рану до серця. (Гнїдк.)..хоць го до рани приложи. (Наг.)
Говорять про чоловіка повного співчуття до терпіння іньших. Пор. Adalb Dobry 43.
29. Добрий як баранчик, лише по вовчому виє. (Збар.)
Говорять про влесливого чоловіка, що прикидається добрим, а на правду твердосердий.
30. Добрий як дідько. (Наг.)
Іронічно про злого чоловіка.
31. Добрий як кавалок хліба. (Кути).
Знач. складний до всякого діла, щирий і скромний. ІІІвейцарець каже: Gut die liebe Stunde, Wand. II, Gut 276.
32. Добрий як полин. (Сам.)
Іронічно: гіркий, лихий, нелюдяний. У поляків: jak chrzan z wodka, Adalb. Dobry 33.
33. Добрий: як спит, то їсти не хоче. (Наг.)
Іронізують над лихим, захланним, чоловіком. Пор. Wand. II, Gut 275.
34. Доброго добром згадуют. (Город.)
По добрім чоловіці лишається пам’ять його добрих діл. Пор. Adalb. Dobry 6.
35. Доброго довго всі споминают, а лихого нігди не забувают. (Городен.)
Пам’ять про перебуті злі пригоди та утиски триває довше, як пам’ять про добро.
36. Доброго коршма не згіршит, а злого церква не направит. (Сіл. Б.)
Добрий чоловік усе заховає свою доброту, хоч і серед противних обставин. Зрештою мораль трохи ризикована і фаталістична.
37. Доброму все на добро виходит. (Збар.)
Оптимістичний погляд на життя. Пор. Wand. ІІ, Guter 5.
38. Доброму всюди добре. (Коб.)
Він зуміє підладити ся до всяких обставин. Пор. Сим. 667, Wand. І, Gut 116; Zatur. 6.
39. Єден такий добрий як другий. (Наг.)
Знач. оба однаково недобрі. Пор. Wand. II. Gut 44.
40. За все добре Богу дьикувати. (Наг.)
Все добро вважається випливом божої ласки.
41. За много вже того доброго. (Пустом.)
Іронічно: забагато лиха. Пор. Wand. II, Gutes 170.
42. З добрими я добрий, а з лихими лихий. (Наг.)
Говорить чоловік сильного характеру. Пор. Adalb. Dobry 77, 8; Schlei, 162; Wand. II, Guter 1; Zatur. 217.
43. З добрим згубиш, то ті хоч потішит; з лихим знайдеш, не поділиш сі. (Кол.)
Се немов коментарій до приповідки ч. 8.
44. З доброго дива отаке на мене впало. (Наг.)
Знач. з якогось випадку, без моєї причини.
45. З єдним добрий, з усіми злий. (Цен.)
Про чоловіка, що приятелює з одним, а цурається інших. Пор. Schlei, 162.
46. З кождим хоче бути добрий. (Наг.)
Говорять про безхарактерного, підлесного чоловіка.
47. Знає добрий рихтай. (Наг.)
Привик до послуху, до військової карності. «Рихтай», се німецька військова команда «Rieht euch!» ставайте в ряд! У словаків: добра школа, Zatur. 152. 
48. І будь же тут добрим з тими людьми! (Наг.)
Окрик знетерпливлення на людську ледачість.
49. І той добрий, і той не злий. (Цен.)
Говорить згідливий чоловік. Пор. Zatur. 98.
50. Коби в добрий чьис! (Наг.)
Формула бажання при розпочинанню всякого діла, основана на вірі в добрі і злі часи.
51. Коби так борзо добре гинуло, як лихе. (Жидач.)
Очевидна іронія, бо ж звичайно кажуть, що «лихе не гине».
52. Коби так на добре, як на зле. (Яс. С.)
Знач. легше діждати ся зла, як добра.
53. Коби цний та добрий, то би того не зробив. (Наг.)
«Цний та добрий», звичайна, хоч лише в приповідках уживана характеристика пересічно доброго чоловіка, пор. старе грецьке (орг.. стр. 13).
54. Кождому добрий, собі злий. (Ільк.)
Хто захоче кожному догодити, той собі самому наробить найбільше лиха. Пор. Adalb. Dobry 62.
55. Кому-м добрий, а тобі ні. (Наг.)
Відповів сердитий чоловік сусідові, що вговорював його словами: «Але ж чоловіче добрий!»
56. Куждий добрий – но для себе. (Мик. н. Д.)
Погляд, що егоізм, се основа всего суспільного життя. У поляків аналогічно: всім добрий, собі найліпший, Adalb. Dobry 76; Wand. II, Gut 43.
57. Лучше з добрим згубити, як з лихим знайти. (Ільк.) Волю.., (Наг.)
Бо лихий незгідливий, а добрий в разі згуби, як не поможе, то хоч потішить.
58. Має добрий морес. (Наг.)
Живе в послусі, в острих порядках. Морес – лаг. more?, обичайність.
59. Най усе добре сідає! (Наг.)
Формула чемности, говорить чоловік увійшовши в чужу хату, коли його просять сідати.
60. Не варт доброму дороги перейти. (Збар.)
Знач. се лихий, поганий чоловік. Віра в «перестріт», себто в те, що кому лихий чоловік перейде дорогу, тому трапиться нещастя.
61. Не все то добре, що солодке. (Дул.)
Зверхній вигляд, блискучі прикмети часто зводять. Пор. Wand. І, Gut 92,44.
62. Ни роби сі дуже добрим, бо ті свині роз’їдьи. (Кольб.)
Іронізують над лихим чоловіком, що любить сам хвалити свою добрість. Пор. Adalb. Dobry 81.
63. Оставайтеся у всім добрім! (Збар.)
Формула прощання при відході з чийогось дому.
64. Поки-м добрий, то добрий. (Наг.)
Говорить чоловік, що збирається розсердитись.
65. Таке добре, аж язик у гу –цю забігне. (Наг.)
Сміють ся з такого, що занадто ласо хапається що їсти, прим, до меду або якої страви.
66. Таке добре, що би й пес з маслом не їв. (Дрог.)..щ о пес... не з’їсть. (Сор.)
Говорять про якусь лиху пригоду, сварку, процес і т. п.
67. Таке добре, як густа сметана. (Мілан.)
Іронічно про якесь уперте лихо, з якого годі виплутатися.
68. Такий добрий, іно го до серця прикладай. (Ільк.)
Знач. тули, пести його. Пор. Adalb. Dobry 43.
69. Такий добрий, як мід з цукром. (Замул.)
Іронізують на чоловіка занадто солодкого в словах і манерах.
70. Ти такий добрий, що як би ті помастив маслом, то навіть пес би ззів. (Підпечари).
Говорять брусоватому, неотесаному, сердитому чоловікові.
71. Той добрий, той ще ліпший. (Бор.)
Сумнівний вибір між двома добрими. Пор. Adalb. Dobre 23.
72. To таке добре, що як би пес іззів, то би здох. (Орт.)
Говорять про щось погане, несмачне.
73. То ти на добре не вийде. (Дрог.)
Знач. діло доведе до поганого кінця. Пор. Adalb. Dobre 42.
74. Хто би сі доброму противив? (Наг.)
Знач. коли я противлюся, то се діло не добре.
75. Чого доброго, то іно трошка. (Сор.)
Scil. то й вистарчить, або також: доброго все буває менше як злого. Пор. Adalb. Dobre 35.
76. Що добре, того по трошки. (Дрог.)
Говорять обділюючи дітей якимись ласощами. Пор. Дик. 154; Zatur. 641.
77. Що добре, то й Бог благословит. (Наг.)
Добре ведене діло обіцяє успіх.
78. Що добре, то й до людей подобне. (Наг.)
Знач. приємне, пожадане людям.
79. Що добре, то кождий розуміє. (Наг.)
Кожний найшвидше пізнає, що для нього добре.
80. Що добре, то не дорого. (Цен.)
Знач. не жаль і заплатити. Пор. Zatur. 191.
81. Що добре, то само ся хвалит. (Луч.)
Знач. не потребу окремої похвали, пор. вище ч. 23, а також. Adalb. Dobre 10; Hoc. 474; Muka 517.
82. Що доброе, то ми, а що злое, то не ми. (Гнідк.)
Наївний вислів природного егоізму.
83. Що єдному добре, то другому зле. (Дул.)
Добро – суб’єктивна річ.
84. Як би цний та добрий, тоби ми ходь «узни мі» сказав. (Наг.)
Згірдно, зам. то би мені подякував. Пор. вище ч. 58.
85. Який добрий день, такий богдай здоров. (Карл.)
Яке привітання, таке й прощання, образово: як ти до мене, по добру чи напастю, так і я до тебе.
Добро 
1. Аби по добру! (Кос.)
Побожне бажання, щоб усе робилося згідливо і без лайки.
2.	Бодай ти добра не було! (Кривор.)
Прокляття. Пор. Wand. II, Gutes 169.
3.	Бодай ти добро було! (Наг.)
Говорять ласкаво скотині, поганяючи її.
4.	Бодай ти моє добро костев у горлі стало! (Наг.)
Клянуть лихваря або здирника.
5.	Бодай тобі добро було, як в чужій кишені! (Краснос.)
Опинитися в чужій кишені рукою – значить, бути злодієм. Зрештою чужа кишеня не запоможе.
6.	В добрі бис лускав! (Кривор.)
Добродушне бажання скотині, головно волові або коневі, замісь проклятя.
7.	В добрі ся не знає, а о біднім не гадає. (Ільк.)
Знач. за власним добробутом не тямить того, що треба помагати бідним.
8.	В добрі ся не чує. (Лучак.)
Знач. сам того не тямить, як йому добре живеть ся.
9.	Він сі в добрі не знає. (Наг.)
Не знає ліку, ціни свого добра.
10. В такім добрі лиш би жити та Бога хвалити. (Наг.)
Говорять про заможного чоловіка, що шукає собі напасти, накликав на себе немилі пригоди, або про покійника, що вмер передчасно полишивши своє добро.
11. Гей, добро би ти було! (Княж.)
Кричать поганяючи воли в плузі. Пор. вище ч. 3.
12. Дав ти Бог добро, та не вміеш сі в добрі швинувати. (Наг.)
Докоряють багатому та притім недоброму, негосподарному чоловікові.
13. Добро би ми що-то. (Наг.)
Знач. бажаю хоч що будь дістати, scil, за свою працю, або в спадку.
14. Добро борзо ся забуває. (Лім.)
Загальна житєва обсервація. Hop. Zatur. 54.
15. Добро – вийму з тебе ребро, (Наг.)
Передразнюють одні одних школярі учачися азбуки.
16. Добро з далека чуємо, а зло ще далі. (Торки).
Про доброго чоловіка йде слава далеко, а про злого ще дальше. Пор. Adalb. Dobre 7; Hoc. 295.
17. Добром зо мнов усьо зробиш. (Наг.)
Не насиллям, а ласкавим способом, переконанням чи просьбою.
18. Добро му лишень пальцем показує. (Гнідк.)
Знач. дурить його.
19. Добро псу муха. (Ільк.)... як кійом по за вуха. (Наг.)
Краще дрібниця, як нічого або як страта. Пор. Hoc. 295.
20. Добро само ся платит. (Уриче).
Знач. само для себе дав чоловікові задоволення. Пор. Adalb. Dobre 22,10,18,.
21. Добро тиць, як ниць. (Mінч.)
Краще хоч крихту зиску, як нічого.
22. Добру не стерпиш, а біді мусиш. (Колом.)
В добрім побуті чоловік робиться свавільним, шукає собі зачіпки, а в біді мусить сидіти тихо. Пор. Adalb. Dobre 11.
23. За добро добро, за зло зло. (Ком.)
Звичайна житєва відплата.
24. За добро не тяжко, коби так за біду. (Кнігинин).
Очевидно іронічно, бо біди не треба пошукувати, а добра треба.
25. За моє добро ще мене в ребро. (Сор.)
Знач. відплачують злом, за добро. Пор. Adalb. Dobro 9.
26. За твое добро кулак ти в ребро (Петр.)...ніж тобі... (Печен.)...кадук ти... (Явор.)
Та сама думка розмальована конкретними деталями. Пор, Adalb. Dobro 9; Haller 86; Zatur. 186.
27. І добро сі проїсть. (Наг.)
Чоловік хоче зміни, одностайність надоїдає. Пор. Zatur. 144
28. За чуже добро вилізе ребро. (Ільк.)
Злодія зловлять і будуть катувати. Пор, Adalb. Dobro 1, 2; Wand. II, Gut 251, 253, 255–261; Слав. I, 187.
29. Не все добро, що смакує. (Ільк.)
Часто смакує чоловікові таке, що веде просто до загибелі.
30. Не з добра ти такий став. (Наг.)
Говорять до змарнілого, знесиленого чоловіка.
31. Не з добром він до мене йде. (Наг.)
Знач. іде сваритися або битися.
32. Отто-с ми добра навезла! (Кольб.)
Очевидно іронічно, що навезла чогось зайвого, дрібних дітей або що.
33. По добру вам кажу. (Наг.)
Говорю в добрім способі, бажаючи згоди.
34. Поти добро, поки мокро. (Ільк.)
Значення не зовсім ясне. Мокре поле до добра не числиться, хіба мокре ремесло, прим, рибальство.
35. Роби кому добро, лягай з його жінков спати! (Цен.)
Кривдує собі чоловік, якого зловили на горячім. Пор. Hoc. 379.
36. Таке добро поза кожде ребро. (Рибно).
Жалувався побитий чоловік.
37. Таке добро, що під очима мокро. (Лучак.)
Знач. з лихої долі плачу часто.
38. То не добром пахне. (Дрог.)
З того будуть якісь погані наслідки. Пор. Zatur. 245.
39. Упався в добро, як сливка в лайно. (Гнідк.)...в тепле г – о. (Льв.)
Жартують із чоловіка, що з добрих обставин попався в лихі, прим. оженився до лихої сім’ї.
40. Чуже добро не гріє. (Наг.)...не ситит. (Берез.)
Знач. ним не доробишся, воно розійдеться марно. Пор. Adalb. Dobro 10; Wand. II, Gut 86, 104–107.
41. Чужим добром ситий не будеш. (Льв.)
Значення таке ж, як і в попереднім.
42. Ще хиба тілько добра на світі, що так бідному дни идут, як богачови. (Мшан.)
Так потішає себе бідний чоловік, бачучи хоч у тім частину своєї рівності з багачем.
43. Я не з добра виріс, а з біди. (Наг.)
Знач. потрафлю й робити всячину і притерпіти, коли треба.
Добути 
1. Або добуду, або такой буду. (Кол.)
Знач. або зроблю те, що задумав, або обійдуся.
2.	Або добути, або дома не бути. (Ільк.)
Знач. або осягнути свою мету, або пропасти. Пор. Сим. 1485.
3.	Добув би з за ніхте тай би дав. (Наг.)
Говорять про милосерного чоловіка, що рад і остатнім поділитися з іншим.
4.	Вже сі видно не добуду з тої біди. (Наг.)
Не вирятуюся, не видужаю з хвороби.
5.	Ледвом добув року. (Наг.)
Тут добути в Знач. витримати, дотягти.
Довбати 
1. Довбає все єдно й те саме. (Кол.)
Знач. говорить, туркоче все одно.
2. Довбає мі, як жовна дупло. (Наг.)
Докучає мені, говорить усе одно, намовляє на щось.
Добня 
1.Бий го довбнев у голову, то не почує. (Наг.)
Говорять про глухого або впертого та тупоумного чоловіка.
2.	Була би добра довбня з його голови. (Купч.)
Говорять про тупоумного та впертого чоловіка.
3.	То довбня, не голова. (Матв.)
Тупа, уперта голова.
4.	Що сі з тов довбнев договориш? (Кол.)
Знач. він дурний, нічого не розуміє.
Довбуш 
1. Довбушів камінь... (Кривор.)
Так називають великий камінь моноліт над Прутом біля, дороги з Дори до Ямною. Він стоїть окремо над рікою і на ньому видно простий хрест із кованого заліза.
2.	Довбушя вбив Дзвінка в Космачи. (Кривор.)
Традиція про смерть Довбуша жива досі в устах гуцулів. Додають звичайно, що йото вбив Штефан Дзвінка, муж Довбушевої любаски. Вбив його срібною кулею, що була посвячувана на дванадцятьох службах божих. Се вже так йому Бог дав, що інша куля його не чіпала. Але Довбуш звірився з тим перед Дзвінчихою, а вона сказала свойому чоловікові і так убито Довбуша.
3.	Довбушя си кулі не ймала. (Кривор.)
Загально розповсюджене вірування, я чув його ще в p. 1865 у Дрогобичі.
4.	Дужий як Довбуш. (Кривор.)
Спомин про відомого опришка з XVII в.
5.	За Довбушя й пісню співают. (Берез.)
Сею поговіркою відбивають звичайні балачки, що Довбуш був звичайний опришок, розбійник.
6.	То Довбушева сила. (Кути.)
Така» споминка. Довбуш мав бути дуже сильний, пор. у пісні:
 Як взяв двері підпирати,
 Взяли замки відлітати.
7.	Тут Довбушеві гроші лежєт. (Кривор.)
Оповідання про гроші позакопувані Довбушем розповсюджені скрізь у Карпатах від Жабя аж до Турки.
Довг 
1. Більше має довгів, ніж волосьи на голові. (Наг.)
Говорять про сильно задовженого чоловіка. Пор. Adalb. Dtug 2; Schlei. 163; Wand. IV, Schuld 120, 132.
2.	Віддам ти довг на жидівське пушіньи. (Наг.)
Знач. не віддам ніколи.
3.	Він з довгів не вилазит. (Наг.)
Сплатив один, другий затягає.
4.	Він певно вже вродився в довгах. (Льв.)
Говорять про марнотратника.
5.	Він своїм довгам і ліку не знає. (Борки).
Говорять про обдовженого богача.
6.	Він у довгах по самі вуха. (Наг.)
Задовжений безвихідно, вище вартості свого маєтку або своїх доходів. Пор. Wand ІІІ, Ohr. 211; IV, Schuld 136; Даль. II, 7; Adalb. Dlug. 16.
7.	Він у довгах, як свиня в ріп’яхах.(Кол.)
Знач. на всі боки обдовжений, з усіх усюдів його тягають вірителі. Поляк каже: jak pies w centkach. Adalb. Dlug 15; Wand. IV, Schuld 133.
8.	Довг від мене не втече. (Збар,)
Знач. я все таки мушу сплатити його. Пор. Wand. IV, Schuld 1.
9.	Довг довгий, а віддай короткий. (Наг.)
Хоч на який довгий реченець позичено, а раз віддати треба. Пор. Adalb. Dlug 1; Muka 548.
10. Довг довгий, а прийде куртий і треба віддавати. (Мшан.)
Зразу про затягнений довг чоловік не турбується, здається йому, що сплата ще далеко, та потім наближається реченець і з ним турбота, як його сплатити.
11. Довг довгий, колись буде короткий. (Петр.) Зразу... а потім...(Лучак.)
Чим ближче до реченця, тим він робиться важчий.
12. Довги довгами сплачує. (Унят.)
Говорили селяни про свого задовженого дідича. Пор. Wand. IV, Schuld 141.
13. Довг мутит, а голод крутит. (Гнідк.)
Голод докучає фізично, а довг турбує душу. Поляк каже: Dlug kreci, glod kradnie. Adalb. Dlug 3; Wand. IV, Schuld 40– 49.
14. Довг не зогниє. (Цен.)
Його все таки мусиш віддати. Пор. Wand. IV, Schuld 13.
15. Довг сі не старіє. (Наг.)
Він усе стоїть над душею. Пор. Wand. IV, Schuld 4.
16. Довг чим довше лежит, тим більше росте. (Любша).
Бо наростають проценти.
17. Загряз в довги по самі вуха. (Ільк.)
Вігнався в довги, сильно задовжився. Пор. Adalb. Diug 16; Wand. IV Schuld 138.
18. Запиши той довг вугльом у комині. (Льв.)
Себто: він страчений, його не дістанеш назад. Те саме у німців Wand. IV, Schuld 117, 119.
19. Кому довг довгий, а міні короткий. (Завад.)
Говорив чоловік, що заздалегідь старався сплатити свій довг і не ждав реченця.
20. Маю то у вас на довзі. (Наг.)
Знач. можу взяти, коли запотребую, ви мені винні.
21. Мій довг може й почекати. (Наг.)
Говорить богач, що чув себе певним сплатити свій довг коли будь. Німець навпаки каже, що великі пани – найгірші платільники, пор. Wand. IV, Schuldner 21.
22. На довг брати. (Наг.)
На борг (у Наг. кажуть жартом «на бороду») брати.
23. Найгірші тоти дрібні довги. (Наг.)
Селяни жалуються на них, та це звичайно довги за горівку.
24. Най на вас довг не лежит. (Наг.)
Упоминається віритель неоплатного довжника.
25. Не мої довги рахуй, а свої вуши! (Наг.)
Говорить сердито обдовжений чоловік, коли чув, як посторонні люди обчислюють його довги.
26. Не тяжко в довги впасти, але тяжко з них вилізти. (Лім.)
Говорить задовжений чоловік. Пор. Wand. IV, Schuld 70.
27. Не хочеш ми довгу віддати, то най ти буде на ліки та на дохторі! (Наг.)
Так кляла жінка неоплатного довжника.
28. Обтріс єм сі а довгів, як з вуший. (Наг.)
Говорив чоловік поплативши свої довги.
29. Паршиві довги. (Наг.)
Так навивають дрібні, звичайно жидівські довги. Німці кажуть: Alte Schulen, faule Schulden, Wand IV, Schuld 5.
30. Присіли го довги як вуши. (Наг.)
Задовжений на всі боки.
31. Старі довги новими латає. (Льв.)
Говорять про чоловіка, що бриде все в нові довги. Пор. Wand. IV, Schuld 12.
32. У нього довгів як вуший. (Наг.)
Багато й докучливих. Пор. Даль ІІ, 7; німець каже: більше як у пса блох, Wand. IV, Schuld 134.
33. Хто би сі там долгами журив! (Наг.)
Говорить легкодушний чоловік або такий бідак, якому ніхто не хоче позичити.
34. Хто ся довгів не боїт, тот ся Бога не боїт. (Мілан.)
Легкомисне затягання довгів народ уважав тяжким гріхом.
35. Ще нікого за довг не повісили. (Лучак.)
Давніше за довг саджали в тюрму коштом вірителя, тепер і того нема. Пор. Wand. IV, Schuld 46.
36. Ще я сі в тім довзі устою. (Наг.)
Знач. ще я годен сплатити його.
37. Я не пан, абим довгами жив. (Голоб.)
Кепкував чоловік із панського обдовженя.
Довгий 
1. Дай ти Боже довгий вік!
Бажання приятеля приятелеві.
2.	Дай ти Боже довгий вік, абис лежьив сім літ на єден бік! (Наг.)
Прокляття: щоб тебе мучила вперта хвороба.
3.	Де довгий волос, там короткий розум. (Кол.)
Говорять про довговолосого, а тупоумного чоловіка, не конче про жінку. Пор. т. І, Волос 19; Schlei. 187.
4.	Довге як голодне літо. (Кол.)
Про якесь лихо, якого не можна позбутися. Пор. Wand. II. Lang 22, 24.
5.	Довге як ковбаса. (Наг.)
Про щось мале, прим, слимака, рибу.
6.	Довге як руський місяць. (Сор.)
Про щось таке, що триває довго і не має кінця.
7.	Довгий як віха. (Дрог.)
Про високого і тонкого чоловіка. Пор. Wand. II, Lang 34,39.
8. Довгий як вужище. (Наг.)
Про якусь довгу будівлю, навантажений вів і т. і.
9.	Довгий як жердка. (Наг.)
Говорили перелякані діти про вужа. Пор. Adalb. Dlugi 5.
10. Довгий як оборожина. (Наг.)
Про чоловіка надмірно високого росту.
11. Довгий як світ. (Наг.)
Знач. і кінця йому не видно.
12. До довгого ще й причинок! (Дрог.)
Говорять мірячи полотно або сукно, при чім годиться покупцеві дати причинок тим більший, чим більше він купує.
13. То довга байка: багато говорити, мало слухати. (Збар.).
Говорять звичайно про якусь неприємну, зовсім не байкову історію, прям. семейні свари, не цікаві для постороннього чоловіка.
14. Тота довга, що їй погане ім’я. (Наг.)
Так говорять звичайно про гадюку, боячися вимовляти її ім’я. Пор. Гадина 7, 8.
15. Що довгий, то довгий. (Наг.)
Знач. дуже довгий.
10. Як довгий упав на землю. (Льв.)
Упав і простягнув ся.
Довго 
1. Довго сі тьигне, коротко сі урве. (Наг.)
Про якесь лихо, що довго триває і нарешті грозить якоюсь рішучою розв’язкою.
2.	Довго чекавши колись сі дочекаєш. (Любша).
Хто жде, той дождеться.
3.	На довго сі затьигло. (Наг.)...занесло. (Голоб.)...завело. (Завад.)
Говорять про літню слоту.
4.	Не довго думавши. (Наг.)
Іронічне упімнення, мовляв: роби зараз, що тобі велю.
5.	Не довго сі бавив, на чьис сі ставив. (Наг.)
Говорять про швидкого, точного посланця.
6. То не довго потьигло. (Наг.)... потрівало. (Збар.)
Не довго тривало.
7. Хто довго чекав, той може чекати ще троха. (Дрог.)
Говорив возний людям, що чекали на завізвання до канцелярії і не могли дочекатися.
Довгоязикий 
1. То ще довгоязикий! (Наг.)
Говорять про такого, що виговорив якусь тайну або набрехав.
Довести 
1. Довів го до жебрацької торби. (Наг.)
Обдер його, обциганив, довів до маєткової руїни.
2. Довів го до побліки. (Наг.)
Наробив йому прилюдного сорому.
3. Довів го до сліз. (Наг.)
Говорив йому так чутливо або прикро, що той аж розплакався.
4.	Не доведеш з ним кінцьи. (Наг.)
Не дійдеш до ладу, не погодишся.
Довж 
1. В довж і в шир росте. (Наг.)
Росте й грубіє. Пор. Wand. ІІ.Lange 13.
Довжитися 
1. Довжит сі, як зимова ніч. (Кал.)
Тягнеться, триває довго.
Довжник 
1. Від злого довжника і полова гроші. (Гнідк.)...добра й полова. (Луч.)
Не жди сплати готовими, а бери всяку дрібницю. Пор. Adalb. Dluznik 7; Wand. IV, Schuld. 7, 18; Schuldner 20; Celak. 275.
2.	Від лихого довжника і половину бери. (Ільк., Петр.)
Пор. вище.
3.	Всі ми в Пана Бога довжники і він нам терпит. (Цен.)
Говорив неоплатний довжник, коли віритель допоминався в нього сплати довгу.
4.	Довжник весело бере, а смутно віддає. (Ільк.)
Весело, бо ратується з клопоту, а смутно, бо мусить клопотатися, відки взяту сплату. Пор. Adalb. Dluznik 3; Wand. IV, Schuldner 7. Див. ч. 7.
5.	Довжник коли бере – плаче, а віддає – скаче. (Гнідк.)
Коли бере, то турбується, відки його сплатити, а сплативши тішать ся, що позбувся клопоту.
6.	Довжник як бере, то дуже мудрий, а як віддає, то дурний. (Сірий).
Як бере, то строїть різні плани, а як віддає, то бачить, що все було нінащо. Пор. Wand. IV, Schuldner. 16; Celak. 276; у чехів та словінців довжник dokud prosi, zlata slova nosi, a pfed placi zada obraci.
7.	Най сі мої довжнаки мнов журьит, а не я ними. (Дрог.)
Говорить легкодушний довжник, навиваючи своїх вірителів своїми довжниками.
Довід. 
1. Без доводу й суду нема. (Яс. С.)
Недоказаного закиду не судять.
Довідатися 
1. Він сі довідає, що нині цісар обідає. (Наг.)
Говорять про всезнайка або пліткаря, який усюди рад би вкрутитися.
Довіщки 
1. На довіщки Бог знає. (Збар.)
Йому не мусить ніхто доповідати, що діється в світі.
Доводити 
1. Доводи до кінцьи! (Наг.)
Говори далі, що почав говорити, не кидай зачатого.
2.	Доводім же торг до могоричу. (Дрог.)
Говорять купці барашівники, що головно й чекають на могорич, бо товар купують не для себе.
3.	Не доводи мні до злости. (Наг.)
Говорить чоловік, якому другий докучає.
Догаджати 
1. Догаджьиє му, як струпови на с – ці. (Наг.)... чиракова на задку. (Мінч., Петр.).., на риті. (Ільк.)
Хворому або вередливому чоловікові. Рить, поль. rzyc, abdomen. Пор. Adalb. Dogodziс 1.
Догана 
1. Дав му догану (Наг.)...
Закинув якусь хибу, присоромив.
2.	Що ми за догана? (Наг.)
Знач. ніхто мені не викаже хиби, я чоловік солідний. Пор. коломийку:
 Ой служив я рік у віта, два роки у пана,
 А ще буду у цісарьи, що ми за догана?
Доганяти
1. Доганьие горнець кітлови, а сам чорний. (Цен.)
Коли один одному докоряв чимось, у чім і сам не без догани. Пор. Schlei. 182.
2.	Доганьий вітра в поли! (Наг.)
Знач. лови щось невловиме, коли прим, злодій утік.
Доглупатися 
1. Ледво-м сі доглупав до вашої хати. (Наг.)
Прийшов на потемки, блукаючи.
Догляд 
1. Без догляду й войсько гине. (Борки).
На що вже сила, а й та пропадав без догляду, себто без порядку і авторитету..
Доглянути 
1. Як не доглянеш оком, то доложиш ворком. (Явор.)
Недбальство в важнім ділі веде до страти. «Ворком» – полонізм, worek – – мішок, мошонка; доложити ворком – грішми.
Договоритися 
1. Не поговоримо сі до ладу. (Наг.)
Коли два уперті сваряться або торгуються.
Догодити 
1. Годі всім догодити. (Наг.)
Бо що одному буде любе, другому буде прикре. Пор. Adalb. Dogodzic 2; Гильф. 2842.
2.	Догодив му, як заяць кобилі. (Кол.)
Знач. не зробив йому нічого, даремно нагрожувався. Hop. Adalb. Dogodzic 3.
3.	Іншим догодиш, собі зашкодиш. (Матв.)
Знач. не слід занадто догоджувати иньшим собі на шкоду. Hop. Adalb. Dogodzic 6.
4.	Людьом і Бог не догодит, же то чоловік. (Стан.)
Говорить чоловік, на якого кривдують собі інші. Пор. Adalb. Dogodzic 13.
5.	Той ми догодит, хто ми голову провалит. (Снят.)
Говорить п’яний розгулявшися в коршмі.
Догонити 
1. Не догониш і коньом, що запізниш єдним дньом. (Наг.)
Говорять про прозівану добру нагоду до якогось діда. У Поляків: I v stokoni nie dogoni, Adalb. Dogonic 1.
Догнати 
1. Догнав ми лихим словом. (Наг.)
Допік, наприкрився лайкою.
Догризти 
1. Догриз мі до живої кости. (Наг.)
Докучив дуже, пошкодив.
Догурити 
1. Догурити кому. (Гнідк.)
Допекти, докорити.
Додати 
1. Волю не додати, як передати. (Наг.)
Бо як не додам, то дотичний чоловік упімнеться, а як передам, то він змовчить, а моя страта.
2.	Додав му бобу. (Наг.)
Знач. набив.
3.	Додав му духа. (Наг.)
Знач. заохотив, розрадив, потішив.
4.	Додав му соли до селедцьи. (Дрог.)
Зробив щось зайве, чого він не просив і не потребував.
Додаток 
1. Без додатку товару не берут. (Дрог.)
Продаючи товар продавець дає купцеві свій посторонок, воловід чи оброть; при сипкім товарі все жадають причинну. Лише «бабський» товар, кури, яйця, набіл іде без додатку.
2.	Додатки на всі статки. (Наг.)
Хвалиться той, хто дістав.
3.	Додаток як до перцю за грейцар. (Дрог.)
Сміються з такого, хто до якоїсь незначної покупки конче домагається ще додатку.
Дождати 
1. А бода-с не діждав ночи!(Наг.)
Прокляття, щоб ти вмер ще за дня.
2.	Бодай єс сі так діждав потіхи по своїх дітьох. (Наг.)
Прокляття батькови, вважається дуже поганим, бо діти нічого не винні.
3.	Дасть Бог діждати. (Наг.)
Формула, якою обов’язково попереджають усяку розмову про найближчу будущину, мовляв: зробимо те й те, коли дасть Бог дождати.
4.	Дасть ти Бог, але ти того не дождеш. (Кол.)
Іронічно: помреш швидше.
5.	Дождався раз пшеничних паляниць. (Гнідк.)
Доробився достатку.
6.	Дождала ся баба гречаної паски. (Борщів).
Замість сподіваного добра дожила клопоту або сорому. Пор. І, Баба 26.
7.	Оттом сі діждав потіхи! (Нат.)
Говорить батько про своїх зледачілих дітей.
8.	Хто не діжде, той долежит. (Наг.)
Жартлива відповідь на сумовите пророковання: я того не діжду.
Дожити 
1. Бода-с не дожив сьвjитої неділі! (Наг.)
Свята неділя крім звичайного має значення спеціяльно «Зелена неділя».
2.	Дожив красного віку. (Наг.)
Себто дожив глубокої старости в здоровлю.
3.	Дожив сотої паски. (Яс. С.)
Говорили про старого Когута, що вмер проживши сто літ.
4.	Дожиєш, чоловіче, до самої смерти. (Дрог.)
Так кепкують із ворожби циганок.
5.	Коби тілько до смерти дожити. (Лучак.)
Жартують у лихій пригоді, бо відомо, що ані більше, ані менше ніхто й не доживе.
6.	Ми того не дожиємо. (Наг.)
Повторяють селяни, коли їм говорити про кращу будущину.
7.	Хто дожив, той увидит. (Яс. С.)
Говорить ся про якусь не духе близьку будущину.
Доїдати 
1. Не доїдаю, не допиваю; тай таке мов життє. (Ком.)
Жалувався бідний чоловік.
Доїзд 
1. Без доїзду жив. (Климець).
Жив осторінь від села, в такім місці, куди не можна возом доїхати.
2.	Там такий доїзд, як із сіний на під. (Наг.),
Сказано про гірське село, до якого тяжко доїхати.
Доїсти 
1. Не доїм, не до спю, слава Богу, що жию. (Наг.)
Говорить бідний чоловік, що про те тішиться своїм життям. В іншім значінню у поляків. Adalb. Dojesc 2.
Доїхати 
1. А то му доїхав! (Наг.)
Знач. допік, помстився на нім.
2.	Доїхав му кінцьи. (Наг.)
Знач. доконав його, прикрутив.
3.	Не доїду, то дійду. (На.)
Знач. а таки дістануся на задумане місце.
4.	Не доїхавши назад вертати – сьміх людьом сказати. (Голоб.)
Зачавши якесь діло соромно не докінчити його.
Доказати 
1. Ану докажи тої штуки! (Наг.)
Знач. зроби щось таке трудне або неможливе.
2.	Доказав, як заяць кобилі. (Кол.)
Не зробив нічого злого, оказався безсильним. Пор. вище Догодити 2.
3.	Доказує всякі дива. (Дрог.)
Говорили про паяца, що «пускав комедію» на ринку.
4.	Доказує, як паяц на ярмарку. (Дрог.)
Давніше їздили до Дрогобича на святодушну ярмарку буди з паяцами, яких гра робила на міщан сильне враження.
5.	Не докажеш того нізащо в світі. (Наг.)
Се діло трудне або й неможливе.
Доклад 
1. Без докладу ситий не буде. (Кол.)
Знач. поки собі не доложить, поки не наїсться.
2.	На докладь тобі скажу. (Наг.)
Знач. докладно, можу се доказати.
Докладати 
1. Докладав хлопа на пана. (Наг.)
Як хтось після смачної, добірної страви закусує чорним хлібом або бульбою або бобом.
2.	Чим більше докладай, тим дужче горит. (Лім.)
Говорять про огонь, але, також про сварку: чим більше один лається, тим більше відповідає другий. Пор. Wand. IV, Zulegen 1.
Докладно 
1. Вже му так докладно говорю, як лопатов у голову кладу. (Дрог.)
Scil, а він не розуміє.
Доклигати 
1. Аби доклігав до весни. (Батят.)
Говорив хворовитий, старий чоловік.
Докликатися 
1. Не до кличеш сі нікого, абис тріс. (Наг.)
Хата пуста, прим, у жнива, то хворому в хаті дуже важко.
Доктор 
1. Бодай ті возили до дохторів, аби ти ради не могли дати. (Наг.)
Прокляття, їздити до лікарів, уже само собою, без огляду на хворобу, велике нещастя, бо вимагає коштів.
2.	На селі дохтор піч, а свиня астроном. (Карл.)
Приказка основана на анекдоті про астронома, що ночуючи у мужика бачив, як той лічиться лягаючи животом на гарячу піч, а вивіщувавши з зір, що вночі буде гарна погода, велів постелити собі на дворі, хоч мужик остерігав його, що «мої свині ворожать дощ» і справді дощ застукав його.
3.	Тут ніякі дохтори не поможуть. (Наг.)
Чоловік умирав або вже вмер.
4.	Хочеш, я ти буду за дохторьи? (Наг.)
Жартливо пропонує парубок дівці, яка пожалувалася йому, що її щось болить.
5.	Я тому не доктор. (Рогат.)
Знач. не можу порадити ані помогти. Говориться про всяку злу пригоду, не лише про хворобу.
Докучити 
1. Абим му в якім способі будь докучив, а то ані о! (Наг.)
Приклад народної полільоквії, зам. як йому не докучив.
2.	Докучив му, як слота. (Наг.)
Осінні слоти даються дуже взнаки.
3.	Не докучит так пес, як вош. (Берез.)
Образово: не докучить так явний, голосний противник, як потайний та невідступний.
4.	Ни хочу Богови докучьити. (Жидач.)
Говорив чоловік, якому докоряли, що не часто ходить до церкви.
Долегливість 
1. Шо ти за долегливість у мене? (Наг.)
Питала господиня служницю, яка чогось була розплакалася.
Доли (Діл.) 
1. Долами, горами, ходи дівчьи з нами. (Наг.)
Так мандрівні підмовляли дівчат, аби йшли з ними.
2.	З долу дістанеш. (Наг)
Знач. по скінченій роботі виплата. Також жартлива погроза: наб’ю по заді.
3.	На долах весна, а в горах ще зима. (Уриче).
Говорить гірняк завидуючи долянам довшої весни.
4.	На долах житній хліб, а в горах вівсяний. (Дид.)
Говорять Бойки, що 8 привички не дуже то й кохають ся в житнім хлібу..
5.	На долах світ широкий. (Уриче).
Говорить гірняк, що за горами не бачить світа.
6.	Пішов на доли, не верне ніколи, (Уриче).
Говорили про людей, що в тісні роки ходили з гір на поділля.
Долина 
1. В долину треба гальмувати. (Дуліби).
Знач. не надто скоро спускатися. Уживають і образово: в життю не слід опускати ся і падати духом, хоч біда докучає.
2.	Вже міні в долину йде, а тобі ще в гору. (Карл.)
Знач. я постарівся, ослаб, а ти ще в повній силі. Пор. Wand. IVY, Thalab 1..
3.З долини платити. (Дрог.)
Знач. по доконаній роботі, в протиставленій до плати з гори.
4.	Мала долина, як умре дітина, але як умре тато-мама, то велика яма. (Довж.)
Долина тут у значенні: хиба, страта, ущербок.
5.	Тяжко, долини з горами зрівнати. (Збар.)
Образово: тяжко зрівняти бідних з багачами.
6.	Тяжко з долини в гору йти, а з гори в долину легко. (Карл.)
Образово: з бідності доробитися маєтку, але готовий легко розтратити.
7.	Через долинку – тай у гостинку. (Дар.)
Говорять про близьку рідню, до якої не далеко йти.
8.	Що в долину, то не в гору. (Дид.)
Лекше і їхати і йти.
9.	Як у долину їдеш, то гальмуй, а як у гору, то четвери. (Яс. С.)
Образово: як тобі добре діється, то здержуй себе, як лихо, то шукай у людей підмоги.
Доложити 
1. Доложив си, нівроку му! (Наг.)
Знач. наївся здорово, з’їв багато.
2.	Доложи – дістанеш. (Дрог.)
Говорить купець продавцеві, жадаючи вищої ціни.
3.	Так му доложив, аж му боки облізли. (Лучак.)
Знач. набив його.
4.	Як си не доложу, то й робити не можу. (Наг.)
Говорив наймит допоминаючися більше їсти.
5.	Як ти доложу, то ти більше не треба буде. (Наг.)
Знач. як іще почну бити.
Долоня 
1. Ану по долоньох: дай ти Боже щістьи! (Наг.)
Добиваючи торгу купець з продавцем б’ють один другого по долонях приговорюючи: Дай Боже щастя!
2.	В єдну долоню ті затулю. (Наг.)
Ти такий малий та немічний.
3.	Виложив му як на долони. (Ком.)
Знач. вияснив, витолкував. Пор. Zatur. 46.
4.	Ей, то мі долоні свербит, буду гроші рахувати. (Наг.)
Народне вірування, що коди свербить долоня, доведеться тому швидко лічити гроші. У Німців се значить охоту до бійки, Пор. Wand.ІІ, Hand 880.
5.	Закленула долоні як за небіжчиком. (Наг.)
Звичайний жест жінок, що плачуть за покійником – закленути (тоб то стиснути і сплести пальцями) долоні, покласти їх на животі, а потім раптово розпустити і піднести в гору.
6.	З долоні ти не вичитаю, що ти за чоловік. (Кол.)
Я тебе ближче не знаю. Натяк на хіромантію, якою у нас звичайно займаються циганки.
7.	Лиш єдну долоню ти дам, більше ти не треба. (Борис.)
Знач. лиш раз тебе вдарю, навіть не кулаком, але долонею.
8.	На цілу долоню завгрубшки. (Наг.) 
Долоня, як і інші части тіла, служила колись мірою у людських зносинах; останки цього звичаю лишилися ще й досі в людовій практиці. Долонею міряють прим. грубість сала у зарізаного вепра.
9.	Поплюй в долоні тай до роботи! (Наг.)
Знач. візьмися до роботи. Загальний звичай робітників плювати в долоні, беручи в руки якийсь важкий знаряд.
10. Святила би ся широка долонь! (Дид.)
Знач. добре там у хаті, де багато робітників.
11. Та що йому! В долоню плюй і бороду смаруй! (Сор.)
Знач. йому байдуже всяка біда. Образ не зовсім ясний.
12. Тебе би лиш на єдну долоню положити, а другов розплескати. (Цен.)
Знач. ти такий м’ягкий та слабосилий.
13. Тут на долоню давай! (Цен.)
Говорять, коли хтось обіцяє таке, чого не може зараз дати.
14. Як на долони видно. (Наг.)
Знач. так близько, видно виразно.
15. Як на долони волосє виросте. (Лев.) Коли на моїй... (Наг.)
Scil, тоді се буде. Характеризується неможливість даної речі. Пор. Adalb. Dlon; трохи подібне у німців про неможливість смикати волосся з долоні, див. Wand. II, Hand 256.
Долото 
1. Долото ликнув, а сьвідром ся дивит. (Лучак.)
Говорять про завидющого, твердосердого чоловіка. Пор. Adalb. Diutko 1.
2.	Не встигне баба долото згризти. (Лучак.)
Говорять іронічно, коли хтось нахваляється зробити незабаром якесь трудне діло. Граматична конструкція тут така: «Ще не... згризти, а я вже се зроблю».
Доля 
1. Від лихої долі не сховаєш сі. (Сор.)
Вислів фаталізму. Лиха доля уявлена як щось таке, що шукає за чоловіком по всяких закамарках. Пор. Wand. І, Geschick 6.
2.	Дай ти Боже таку долю, як фасолю, а щісте як макогін! (Милоканє).
Доля мав двояке значення, а власне те, що в нім. Schicksal, і спеціальне – муж або жінка,
3.	Доле-ж моя нещаслива, гречка ми ся не вродила, а все рудяки! (Свар.)
Приказка пішла з анекдоти про антагонізм між попами і дяками. На празнику попи посідали при старшім кінці стола, виїдають усе що ліпше, а дякам при сірім кінці передають недоїдки. Ще й на кінці підпивши собі починають приспівувати: «Долеж моя» і т. д., а остатні 3 слова з натиском і повторяючи як рефрен: а-все-ру-дяки! Дяки відчули зневагу і зачали й собі співати: «А ми собі дяченьки, купимо табаченьки, тай-по-па-ху-єм, тай попахуєм:».
4.	Доленька, як бандоленька, а щістє як макогін. (Яс. С.)
Жартливо – жінка й муж.
5.	Доля не мачоха. (Сор.)
Знач. посердиться тай помилує.
6. За такою долею жити, – ліпше зав’язати хусткою очі тай з водою. (Сор.)
Тут спеціяльно: з таким мужем або з такою жінкою. Пор. пісню:
 Моя доля в коршмі лежит,
 Нагайочку в руках держит.
7.	Лихої полі конем не об’їдеш. (Явор.)
Що чоловікові суджено, те його не мине. Лиха доля тут уявлена як калюжа серед дороги. Пор. Adalb. Dola 2; Сelak. 159; Wand. IV, Schicksal 10.
8.	Лихої долі собі не вгадаєш. (Доброе.)
Знач. не зміркуєш наперед, женячися або виходячи заміж, чи подружжя буде добре, чи лихе.
9.	Нема ні долі без божої волі. (Луч.)
Се ще вмягчує її фаталізм.
10. Ніхто не знає, де кого доля чекає. (Комар.)
Як би знав, то може б і обминув. Пор. Adalb. Dola 3.
11. От то долі, як бандолі! (Наг.)
Знач. лиха доля, погане життя.
12. Своєї долі і конем не від’їдеш. (Лучак.)
Від судженої або судженого ніяк не відсахнешся. Пор. вище ч. 1, 7.
13. Своїй долі ніхто не рад. (Снят.)
Все йому здається, що при іншій долі був би щасливіший. Пор. Wand. І, Geschick 5; IV, Schicksal 9.
15. Така доля, як боднарові злидні. (Сіл. Б.)
Знач. не переводиться ніколи, не кращає.
14. Ти свою долю в неділю проснідала, а в п’ятницю проспівала. (Явор.)
Говорять дівці, що нещасливо вийшла заміж і нарікає, мовляв: тебе Бог карає за те, що в п’ятницю співала, а в неділю їла до служби божої.
16. Тьигни сі, доленько? – Богдай здоров, синоньку! (Сор.)
Кепкують із чоловіка, що ледве-ледве видержує в злиднях.
17. Хто має добру долю, ходит з попідбиваними очима (Кол.).
Жартують із жінки, що ходить із попідбиваними очима.
18. Як буде доля, то буде й льоля. (Ільк.)
Льоля – в дітськім жаргоні сорочка. Як буде щастя, то буде й біла сорочка, Знач. економічний достаток.
Долягати 
1. Де. кого долігає, там руков сягає. (Ільк.).
Знач. хто мав який клопіт, той шукав способу зарадити йому. Пор. Adalb. Dolegaс 3; Osm. Spr. 244.
2.	Дольигло ми до самого серцьи. (Наг.)
Знач. підійшла жура, напала турбота.
3.	Кождий має, що го долягає. (Гнідк.)
Кожний мав свою грижу.
4.	Як му дуже доляже, тогди все скаже. (Вікно)
Говорили про «твердого», мовчазливого чоловіка, якого жерла якась грижа, а годі було довідатися, чого йому хибує.
Дома 
1. Аж тепер я дома! (Ком.)
Знач. тепер я зрозумів, у чім діло, зорієнтувався.
2.	А три дни би вас дома не було! (Стан.)
Жартливе прокляття.
3.	В мене дома чиста содома. (Городен.)
Жалувався чоловік на вічну сварку та бійку, що йшла у нього дома,
4.	Гей, гей, та не дома, куда мацну, то солома. (Ільк.)
Так мав приговорювати якийсь чоловік, що перший раз ночував десь у гостині і то в стодолі на соломі.
5.	Дома мене не лиши, і з собою не бери. (Петр.), Ні... зі собов не бери. (Мик. н. Д.). Дома не лиши мя, з собою не бери мя. (Гнід.)
Говорять про непосидючого, сварливого чоловіка, первісно про дитину.
6.	Ліпше дома горох, капуста, як на войні кура тлуста. (Жидач.)
Нарікав збідований вояк. Се перекладений куплет польської вояцької пісні:
 Lepszy w domu groch, kapusta,
 Jak tta wojnie kura tlusta.
Пор. Ad alb. Doma 7.
7. Лучше дома, ніж на празнику.(Ільк.)
Чому власне ліпше, не сказано.
8. Мене на таке дома нема. (Голоб.)
Знач. я на таке не годжуся, до такого діла не пристану.
9. Не всі дома у него. (Гнідк.)
Знач. він не сповного розуму, трохи придурковатий. Пор. Adalb. Doma 10.
10. Нема мні дома. (Наг.)
Окрик знетерпливленя, мовляв: я сам не свій.
11. Сидівши дома – людська обмова, а вийде замуж, то болит голова. (Явор.)
Говорять про дівчину. Пор. пісню, де дівчина міркує, чи ліпше йти заміж, чи дівкою гуляти, і бачить перед собою дві перспективи;
 Замуж ішовши 
 Мозола головоньиці,
 Дівков гулявши
 На людські обмовоньці.
12. Сьвятий Боже, сьвятий кріпкй, ліцше дома, як у тітки. (М. н. Д.)
Жартлива форма загально розповсюдженої думки, що дома таки, найліпше.
13. У нього, бачу, не всі дома. (Наг.)
Здається, він помішаний, див. вище ч. 9.
14. Ци дома-дома смаркатий Хома? (Наг.)
Передразнено початок колядки: Чи дома, дома господаренько?
Домаморичі 
1. Ти з Домаморич?– «Ти сам злодій.» (Терноп.)
В Домаморичах здавна славні злодії. Чоловік, якого питають, чи він з Дома- морича, уважав се ео ipso зневагою і відповідає собі ж явною вже зневагою.
Домарити 
1. Будемо домарити, як піде дощ парити. (Берез.)
Говорили женці бачучи, як наближаеться дощова туча. Знач. будемо сидіти доки.
Домарство 
1. Не маю кого на домарство лишити. (Котуз.)
Знач. щоб хто пильнував мойого дому, поки я кудись піду.
Домінія 
1. Прийшов я до домінії одного дня – домінія спит, приходжу другого – домінія п’є, приходжу третього – домінія блює. (Кол.)
Оповідання бідного панщизняка, тепер ним характеризують «пильні занятя» у колишніх панських дворах. «Домінія» тут розуміється мандатор, а не сам пан.
Донька 
1. Бабина донька усе гладонька. (Лучак.)
Бо баба доглядає її і годує добре. Пор. т. І, Бабин ч. 3 і 4.
2. Вібачьий, донько, що то було легонько. (Ворохта).
Знач. замужем тяжче буде, як у батька.
3. Де доньок сім, там є доля всім, а де одна, то и тій нема. (Ільк.)
Говорять многодітні матері, воли їх хтось жалує, що мають богато доньок.
4. Донька – чужа потіха. (Наг.)
Бо коли виросте, то треба її віддавати заміж. Пор. Wand. IV, Tochter 27.
5. І в доньки дізнаю бідоньки. (Мінч.)...прибуде... (Ільк.)
Говорять старому батьковвг, що мав доньку віддану на чуже господарство.
6. Много доньок, много клопоту. (Льв.)
їх треба виховати, пильнувати, вивіиувати. Пор. Wand. IV, Tochter 74.
7. Пішов я до доньки, тай зазнав я там бідоньки. (Наг.)
Родичі у вивінуваних дітей рідко коли зазнають добра. Пор. вище ч. 5.
8. Розпещений як бабина донька. (Наг.)
Чому бабині доньки мають таку славу? Мабуть тому, що виростають безмужеської опіки.
9. Чому не віддаєте доньку? – «Абож то я її зичив, абим віддавав?» (Топіль.)
Так відповів бойко, коли його запитали підгіряни своїм діалектом. По бойківські треба було запитати так: чому не даете замуж?
Доня 
1. Гуляй, доню, я ти не бороню. (Снят.)
Іронізують над матір’ю, що пускає дочку на гуляння.
2. І у доні зазнаєш лихої долі. (Мшан.)
Пор. вище Донька ч. 5, 7.
3. Спи, доню, най тобі доля росте. (Берез.)
Говорить мати любуючися сонною дочкою. Пор. Hoc. 294.
Допекти 
1. Допік ми до живих печінок. (Наг.)
Докучив, наробив прикрості.
2. Так ми допік, що мя аж по души дре. (Луч.)
Знач. і вгадати про нього не можу без прикрого почуття.
Допрашатися 
1. Допрашьию сі панської ласки. (Наг.)
Звичайна формула у давніх панщизняків при вході до якого будь пана.
Допроситися 
1. Борше би ся допросив у ялової корови молока, як у нього чого. (Сам.)
Говорять про скупого, твердосердого чоловіка.
2. До просиш сі, як у бика молока. (Наг.)
Знач. даремно просиш, пор. вище ч. 1.
Допуст 
1. А допуст божий би на тебе впав! (Наг.)
Прокляття; божим допустом уважають усяку несподівану лиху пригоду.
2. На божий допуст гріх нарікати. (Дрог.)
Знач. коки чоловікові станетья якась лиха пригода без його вини.
3. То якийсь допуст божий на мене! (Наг.)
Жалується чоловік на своє горе, якому не вміє знайти причини
Допустити 
1. Вже яй Бог допустит, то и суха верба сі розпустит. (Наг.)
Знач. станеться чудо, як на те буде божа воля.
2. Допусти, Господоньку, на нього грім із ясного неба! (Лол.)
Побожне бажання, що звичайно не сповняється, але викричане в сварці робить «лекше на серці.»
3. Допустит Бог на тебе цудо та покаяніе. (Наг.) 
Побожне бажання в сварці. «Цудо» тут у значінню злої пригоди, та такої злої, аби аж людям дивно було.
4. Не допускай си того до серцьи. (Наг.)
Знач. не сумуй, не заглубляйся в сумовиті думки.
5. Не допусти того Боже! (Наг.)
Зам. Борони Боже!
6. Як Бог допустит, то й сухе дерево пустит. (Льв.)
Scil, пустить свіжі парості. Пор. вище ч. 1.
7. Як Панбіг допустит, то й вовк із зубів пустит. (Наг.)
Знач. і лукавий, завзаятий чоловік подобрів та змилуєьтся.
Дорізати 
1. Дорізав го без ножьи. (Наг.)
Докучив йому так, що він зовсім пропав.
2. З мене бис сі не недорізав капки кєрви. (Наг.)
Знач. я такий ослаблений, висохлий, малокровний.
3. На, доріж мі! (Наг.)
Кричала скривджена жінка своєму кривдникові.
5. Сам сі дорізав. (Наг.)
Знач. сам собі заподіяв лихо, скомпромітувався в очах громадян.
Дораблятися 
1. Дорабjию сі, як той, що едним волом орав. (Наг.)
Говорив бідний чоловік, не можучи виплутати ся з недостатку.
Доробитися 
1. Бода-с сі тогди доробив, як сі в гору вода оберне! ( Яс. С.)
Прокляття: щоб ти весь вік прожив у бідності. Пор. Adalb. Dorobic siе 1.
2. Доробив би сі на Хребті-горі. (Наг.)
Про роботящого, запопадливого чоловіка, що доробиться і на пустирі.
3. Доробив си, як Мошко на шпильках. (Грин.)
Знач. стратив, збанкротився.
4. Доробив сі біди на голову. (Наг.)
Замість користі поніс шкоду.
5. Доробив сі горба на плечох. (Наг.)
Згорбатів з тяжкої роботи.
6. Доробив сі до жебрацької торби. (Наг.)
Зійшов на жебрака.
7. Доробив сі хліба, як зубів не стало. (Наг.)
Іронізує чоловік, що забагатів на старість.
8. Доробився калини. (Терн.)
Значіння неясне. Може «калина» тут у значінню червоної «мазки», себто, що за роботу ще його набили по лиці, аж обіллявся кров’ю?
9. Доробився хліба, аж зійшов на діда. (Ільк.)
Замість сподіваного добробуту на старість зійшов на жебрака.
10. Доробиш сі, як гусь на воді. (Берез.)
Знач. не доробишся ніколи.
11. Доробишся чорного вола, аж ти буде с – а гола. (Явор.)
Іронізують над чоловіком, що потішає себе думкою про те, як то вій доробиться.
12. Не доробю нині, то доробю завтра. (Наг.)
Говорить чоловік перериваючи вечером свою роботу.
13. Отож ем сі доробив: ані чобіт, ні хольив! (Наг.)
Жалкується наймит вислуживши у господаря і йдучи зі служби босий.
14. Так ся доробив, як сіль на окропі. (Ільк.)
Знач. щезли всі його засоби, збіднів. Пор. Adalb. Dorobic sie 2.
15. Той бо сі і в пустини доробив. (Дуліби)...на камени... (Завад.)
Про запопадливого та роботящого чоловіка.
16. Щоби ся доробив, гей сіль на воді а вода на решеті! (Ком.)
Прокляття: щоб ніколи не доробився, щоб здобутки його праці пропадали марно.
Доробок 
1. Ми люде на дорібку. (Наг.)
Знач. ми тільки розпочали своє господарство, ще бідні.
2. На такий доробок не піду. (Наг.)
Говорили парубкові, аби пристав до дівки, у якої знайшлася нешлюбна дитина, а він оттак відповів.
3. Такі наші дорібки: нема хліба ні дрібки. (Код.)
Потішають себе молоді господарі в хвилях переднівку.
4. Я свої доробки кладу до коробки. (Дрог.)
Жартують, коли хтось пильно ховає якусь свою марницю. Натяк на оповідання про якогось пройдисвіта, що ночуючи у господаря вночі наробив йому всяких пакостей і нарешті вкаляв се в коробку, а виходячи сказав господині ті слова. По якімось часі, коли він не вертав, кинулися до коробки шукати тих доробків, аж там он-що!
Дорога 
1. А бодай ти дороги не стало! (Жидач.)
Знач. щоб ти не міг нікуди йти.
2. Аж тепер я на добрій дорозі. (Наг.)
Знач. догадався, в чім діло. Пор. Wand. IV, Weg 294.
3. А нам чьис у дорогу. (Наг.)
Говорять гості збираючися з гостини, а також старі люди думаючи про недалеку смерть.
4. Ану там з дороги! (Наг.) Вступи ми сі... (Наг.) Вступ сі... (Наг.) Гибай.... (Наг.)
Окрики селян, що їдуть воаами, до когось, що стає їм у дорозі.
5. Бодай єс на песі дороги зійшов! (Наг.)
Прокляття: щоб ти звів ся ніващо.
6. Бодай му дороги не було ні за ним, ні перед ним. (Наг.)
Прокляття, щоб помер, перестав ходити.
7. В дорозі, в гостині нам’ятай о худобині. (Ільк.)
Правило давніх подорожних, що мусили дбати про всяку дрібницю, коли не хотіли сопинитися серед дороги. Поляк каже: W drodze pilnuj konia, a w domu zony. Adalb. Droga 23.
8. В дорозі і баба – дар божий. (Русів).
Баба звичайно зла на перехід, її стріча ворожить лихо, та мандрівцеві, що стужився за людьми, се байдуже.
9. В дорозі пам’ятай о небозі. (Уриче).
Небогою тут зоветься жінка, що ніби то садить дома і жде чоловіка,
10. В дорозі сі забавив. (Наг.)
Найпростіша вимівка чоловіка, коли його жінка питав: де був так довго?
11. В дорозі як знайдеш. (Наг.)
Еліптичний вислов: те що візьмеш із собою з дому, в дорозі тобі видається як добра знахідка, набере більшої вартості,
12. Вернув сі з пів дороги. (Наг.)
Говорять про чоловіка, що зачав якесь,діло а потім роздумавши покинув.
13. Вє! доки дорога є, як не стапе – давай пане. (Мик. н. Д.)
Говорить ся, коли кінь застрягне й не може далі їхати.
14. Вже мене з дороги не зіб’єш. (Кол.)
Знач. не дам збаламутити, звести себе.
15. Вже ми ніщо в дорозі не стоїт. (Кол.)
Знач. нема ніякої перешкоди. Пор. Wand. IV, 320.
16. Вже я на божій дорозі. (Берез.)
Знач. швидко буду вмирати. Пор. Muka 2264; Wand. IV, Weg 270.
17. Взьив сі ва круті дороги. (Наг.)
Пішов крутити, повів діло ошуканством.
18. Вибив му дорогу з голови. (Наг.)
Відмовив його від якоїсь мандрівки.
19. Вибрав сі в велику дорогу. (Наг.)
Взяв на себе велике, трудне діло. Пор. німецьке: взяв дорогу під ноги, Wand. IV, Weg 283.
20. Вивів го на добру дорогу. (Наг.)
Дав йому добру раду, або іронічно: направив його на згубу. Пор. Wand. IV, Weg 259.
21. Він на смертельній дорозі. (Наг.)
Йому вже близько до смерти, його хвороба невилічима.
22. Він уже на добрій дорозі. (Наг.)
Знач. його діла поправилися, він набрався ліпшого розуму. Пор. Wand. IV, Weg 819 – 319.
23. Вліз ми в дорогу. (Наг.)
Вмішався в моє діло, зробив мені перепону.
24. Возьми си то на дорогу! (Наг.)
Знач. не лише харчі, але також мудру раду.
25. Все він міні в дорозі стає. (Наг.)
Противиться мені, стає на заваді. Пор. Wand. IV, Weg 302.
26. Всім нам єдна дорога. (Наг.)
Знач. всім нам доведеться випрати.
27. Вступи ми сі з дороги! (Наг.)
Не спиняй, не чіпай мене. Пор. Wand. IV, Weg 312.
28. Вузка нам дорога, не розминемо сі. (Наг.)
Знач. діло таке, що між нами мусить дійти до конфлікту.
29. Готова дорога до нещістьи. (Наг.)
Говорять про небезпечне діло, що може довести до поганих наслідків.
30. Держи сі дороги! (Наг.)
Знач. не збочуй з неї. Пор. Zatur. 146.
31. Дістав за дорогу. (Наг.)
Знач. за те, що прийшов кудись або приніс щось.
32. Добрий кусень дороги виверг. (Наг.)
Говорять про такого, що йдучи дорогою зійшов на просту півперечку і це обходив далекого коліна.
33. Дорога – вороги карати. (Гнідк.)
Погана, вибоїста дорога; проїдеш нею, то мов відбув кару. Пор. ній.: Das ist der Weg den Hals zu brechen, Wand. IV, Weg 268.
34. Дорога від стола до порога. (Наг.)
Жартують, коли хтось журиться якоюсь невеликою і безпечною подорожжю. Пор. Adalb. Droga 3.
35. Дорога до Бога. (Наг.)
Знач. смерть.
36. Дорога кожному вільна. (Наг.)
Вона річ публічна, а не приватна. Пор. Wand. IV, Weg 48.
37. Дорога ми сі стелит. (Наг.)
По різних признаках віщують наперед, що комусь треба буде йти кудись, у друге село або до міста. Сі знаки називають: «дорога стелиться».
38. Дорога на кінци язика. (Наг.)
Знач. кожний може її допитати ся. Пор. Wand. IV, Weg 166; Celak. 74; Adalb. Jezyk 51; Zatur. ст. 52.
39. Дорога рівна як тік. (Наг.)
Тік навмисно убитий і вирівняний для молотьби. Пор. Wand. IV, Weg 334; у німців: eben wie der Tisch; Zatur. 223.
40. Дорога, хоть ейцем коти. (Гнідк.)... рівна, хоць єйце... (Наг.)
Знач. гладка, рівна, добре вбита. Пор. Adalb. Droga 2.
41. Дорога як з пєца на голову. (Наг.)
Знач. стрімка, спадиста. Пор. Zatur. 223.
42. Дорога як терном. (Цен.)... як по груді. (Наг.)
Знач. невигідна, болюча. Пор. Wand. IV. Weg 357.
43. Дорога як ремінь. (Борки).
Рівна, але вбита в самій гливі, без каменя.
44. Дорога як ухо. (Гнідк.)
Знач. рівна, їдеш тихо, без туркоту.
45. Дороги би ти не стало! (Наг.)
Лаються, коли хтось покинувши дорогу іде стежкою або цілим полем.
46. Дорогу кожний допче. (Наг.)
Кожний пробує осягнути свою ціль як знав.
47. Дорозі ніде кінцьи нема. (Наг.)
Все одна входить у другу. Німець жартує: Da hört der Weg auf на означення, безвихідного положення, пор. Wand. IV, Weg 263, 264.
48. Другим дорогу вказує, а сам болотом бриде! (Гнідк.)
Про дурного, упертого чоловіка.
49. Завернув го з дороги. (Наг.)
Відмовив, спонукав покинути якесь діло.
50. Займає дорогу то туда, то сюда, (Лучак.)
Знач. заточується, лише мисліте по дорозі.
51. Заїхав ми півперек дороги. (Наг.)
Попсував мої плани, зробив мені наперекір.
52. Заказав му дорогу. (Наг.)
Заборонив туди ходити або щось робити.
53. Заорав ми дорогу. (Наг.)
Відняв можність ходити кудись, робити якесь діло. Пор. Wand. IV, Weg: 300, у німців: verhauen, зарубав, так само у Словаків, див. Zatur. 213.
54. Запала би сі за ним дорога! (Наг.)
Прокляття: щоб не вернув більше.
55. Збив єм сі з правої дороги. (Наг.)
Заблудив, помилився в виборі дороги.
56. Зблудив із правої дороги. (Воробл.)
Образово: замилився, попав не туди, де треба. Пор. Wand. IV, Weg 364.
57. Звернути кого на дорогу. (Гнідк.)
Направити, напутити його.
58. Звів го на злу дорогу. (Наг.)
Спокусив, намовив на щось лихе. Пор. Wand. IV, Weg 301, 305.
59. Згубив дорогу. (Наг.)
Не знає, куди йти, що робити в життю.
60. Змилив дорогу. (Наг.) Схибив з... (Голоб.) Збив ся... (Кривор.)
Недодержав первісного наміру, не видержав діла як слід. Пор.. Wand. IV, 315.
61. Знайшов на гладкі дорозі біду. (Наг.)
Говорять про несподівану лиху пригоду. Пор. Adalb. Droga 8, 9.
62. Знайшов свою дорогу. (Яс. С.)
Знайшов діло, для якого він здібний, знайшов те, до чого він покликаний. Пор. Wand. IV, Weg 264.
63. З чистої дороги зблудити. (Гнідк.)
Се вже крайній доказ неоглядності. Пор. Wand. IV, Weg 13.
64. Іде в три дороги. (Наг.)...в три путі. (Лол.)
Іде блукаючи, сам не знає, куди, іде п’яиий.
65. Іде дорогов, дороги питає. (Наг.)
Про необачного роззяву.
66. Іди в погану дорогу! (Наг.)
Прокляття: щоб тобі погано велося.
67. Іди просто за дорогов. (Наг.)
Знач. не розпитуй, держися дороги.
68. Іди свойов дорогов! (Наг.)
Говорить чоловік стрічному, що починає з ним сварку. Пор. Wand. Weg 358.
69. І на гладкій дорозі чоловік часом послизнеться. (Замул.)
Нещастя спіткає чоловіка і там, де б його найменше можна було надіятися.
70. І я на тій самій дорозі стою. (Наг.)
Знач. і я те саме задумав робити, або: і мені грозить те саме лихо.
71. Кожда дорога має своє болото. (Скалат.)
Говорять скалатські міщани, коли околичні люди кепкують із скалатського болота. Пор; Wand. IV, Wed 121.
72. Кож дому своя дорога. (Цен.)
Знач. кожний нехай держиться свого способу життя. Пор. Wand. IV, Weg. 166.
73. Кому дорога, тому чьис. (Наг.)
Говорять вибравшися в дорогу і рушаючи вже. Пор. Adalb. Droga 12.
74. Кривими дорогами ходиш. (Наг.)
Нещиро говориш, нечесних способів уживаєш. Пор. Wand. І, Gasse 13; IV, Weg 351.
75. Кули йду, туди ми дорога. (Наг.)
Відповідає п’яний або добрий знайомий на питання властителя стежки: а куди тут ідеш?
76. Кучит ми сі дорога. (Наг.)
Говорить мандрівець, що вже довго остає в дорозі.
77. Мало ти битої дороги? (Голоб.)
Сердиться мужик на такого, що зійшовши з битої дороги топче собі стежку по полі. Німець каже: Der Weg will Leute haben, Wand. IV. Weg 47.
78. Міні єдна дорога. (Наг.)
Я вже зважився, робитиму своє діло до кінця.
79. Мушу накладати дороги. (Наг.)
Знач. мушу йти довше, далі ніж первісно думав.
80. На битій дорозі трава не росте. (Кол.)
Загально відоме спостереження, пор. Adalb. Droga 18; Wand. IV, Weg 14, 19,
81. На бік з дороги, бо йде пан безногий! (Наг.)
Жартують, коли проїздить панська бричка. Пор. Wand. ІУ, Weg 261, 337,
82. Наложив дороги в-задвоє. (Наг.)
Знач. пішов хибною дорогою і мусив робити значні обходи, поки дійшов до мети.
83. На рівній дорозі горба си шукає.. (Наг.)
Горб тут у двоякім значінню: дійсного горба і якоїсь пригоди, наслідком якої йому хтось зламає хребет, так що він згорбатіє. У німдів лиш одно значення. Er sucht auf ebenem Wege einen Hügel, Wand. IV, Weg 326.
84. Нате вам на дорогу. (Наг.)
Говорять подаючи бідному подорожному милостиню.
85. На тій дорозі нічого не найдеш. (Наг.)
Сим способом нічого не осягнеш.
86. Наші дороги розійшлися. (Стан.)
Знач. нам не приятелювати, не товаришувати більше.
87. Не бав сі в дорозі. (Наг.)
Не гайся, поспішайся.
88. Не дає дороги перейти. (Наг.)
Говорять про напасного чоловіка.
89. Не збочуй з дороги, бо відпокутуют ноги. (Зазул.)
Знач. заблудиш і мусиш ходити далеко довше. Пор. Wand. IV, Weg 148.
90. Нема злої дороги до своєї небоги. (Залісє.)...лихої...до моєї.. (Залісє.)
Коли любов окрилює чоловіка, то вій не боїться хоч і найгіршої дороги.
91. Нема ми кому дорогу показати. (Наг.)
Знач. я стою безрадний, не знаю, до чого братися.
92. Обом нам єдна дорога. (Наг.)
Оба від одною загрозою, обох жде те саме.
93. Остатна би ти дорога була! (Наг.)
Щоб ти остатній раз ішов у дорогу.
94. Перед нами ще велика дорога. (Наг.)
Знач. перед нами ще богато діла.
95. Перейшов го на дорозі. (Наг.)
Знач. умисно дожидав, коли він буде йти тою дорогою, і здибався з ним.
96. Пересів го на дорозі. (Наг.)
Знач. чатував на нього, кинувся на нього розбоєм.
97. Переїхало ми дорогу. (Наг.)
Знач. зайшла якась перешкода і тому не можу сего зробити.
98. Переср – ми дідько дорогу. (Наг.)
Випала якась глупа, погана перешкода в довершенню діла.
99. Песьими дорогами дішла. (Наг.)
Скурвилася, розлайдачилася.
100. Пішов блудною дорогою. (Гнідк.)
Зледащів, зійшовся з лихими людьми.
101. Пішов на вічну дорогу. (Наг.)
Знач. умер, попрощав ся зо світом.
102. Пішов питаючи дороги. (Наг.)
Знач. не знав дороги, розпитує людей; образово також: пішов до невідомої цілі, на непевне.
103. Пішов у дорогу. (Наг.)
Знач. його нема дома і не буде довший час.
104. Пішов у три дороги. (Наг.)
Знач. блукаючи, сам не знаючи куди й по що.
105. По за дорогов дороги шукає. (Наг.)
Говорять про чоловіка, що маючи в руках добре і певне діло, силкується хитрити та шукати чогось іншого.
106. Показав му добру дорогу. (Наг.)
Знач. дав добрий (або й іронічно поганий) приклад. Пор. Wand. IV, Weg 217.
107. Показує дорогу, а сам в болото лізе. (Ільк.)
Говорять про фальшивих пророків, прим, про священників, що моралізують у проповідях, а самі живуть погано.
108. Прикра дорога під гору. (Наг.)
Знач. важка, обтяжна.
109. Причинив си дороги. (Наг.)
Знач. пішов обхідною, непростою дорогою.
110. Проста дорога найліпша. (Наг.)
Загальна обсервація. Пор. Wand. IV, Weg 58.
111. Простов дорогов найборше зайдеш. (Наг.)
Говорять також переносно, в значінню чесних способів ведення діла. Пор. Adalb. Droga 21.
112. Протоптав до йене дорогу. (Наг.)
Значить, часто ходив до мене, допрошувався чогось.
113. Пся би ти дорога була!
Щоб ти пішов ніворотом, щоб ти пропав!
114. Серед дороги сі мене чепив. (Наг.)
Се вважається тяжшою провиною, коли хтось зачепить чоловіка на публічній дорозі.
115. Середна дорога найліпша. (Льв.)
Образово; з поміж суперечних думок треба завше вибирати посередну. Пор. Adalb. Droga 22.
116. Спер му дорогу. (Наг.)
Знач. заборонив йому ходити тою дорогого. Пор. Wand. IV, Weg 298.
117. Спішно ми в дорогу. (Наг.)
Знач. не маю часу гаятися з тобою.
118. Справив го на дорогу. (Наг.)
Знач. порадив йому добре, показав вихід із трудного діла.
119. Став ми в дорозі. (Наг.)
Знач. спинив моє діло, перешкодив мені.
120. Ступай з дороги, бо їде безногий! (Ільк.)
Мабуть колись возили безногого пана та зганяли отак людей із дороги. Тепер ця приказка перейшла на дитячу забаву, пор. вище ч. 81.
121. Та бо ти сі дороги не держиш! (Наг.)
Знач. баламутиш, говориш нелогічно.
122. Така дорога, що ледво душу з чоловіка не витрясе. (Лім.)
Говорять про каменисту або грудовату дорогу. Пор. Zatur. 223.
123. Такими дорогами я не звик ходити. (Наг.)
Я цураюся таких способів, такого нечесного поступування.
124. Там є кусень дороги. (Наг.)... шмат... (Жовк.)
Знач. се не близько, се досить далеко.
124. Там така дорога, як з пєца. (Наг.)
Знач. стрімка, спадиста, небезпечна.
125. Тепер я вже на битій дорозі. (Кол.)
Знач. тепер знаю, куди йду, що маю робити.
126. Тобі єдна дорога, а міні десіть. (Наг.)
Говорить чоловік до другого, за яким довго і безхосенно шукав прим, у лісі або на ярмарку в людськім стиску.
127. Тов дорогов далеко не зайдеш. (Наг.)
Остерігають чоловіка, що пустив ся на кепську дорогу, на крадіж, ошуканство.
128. Тов дорогов зо мнов ні до чого не дійдеш. (Наг.)
Сими способами не осягаєш своєї цілі, я на таке не подамся.
129. Тогди дорога не спішна, коли розмова потішна. (Ільк.)
При веселій, дружній розмові дорога не кучиться.
130. Того на дорозі не найдеш. (Наг.)
Знач. се не аби яка дрібниця, се діло важне і коштовне. Пор. Wand. І, Gasse 18: IV, Weg 267.
131. То далека дорога. (Наг.)
Річ важка до осягнення.
132. То міні не по дорозі. (Наг.)
Знач. мій шлях не туди йде, се діло мені невідповідне.
133. То міні по дорозі. (Наг.)
Знач. се діло я зроблю, воно мені паручне.
134. Туди ми дорога! (Наг.)
Я якраз сюди хочу йти і се робити. Характеризують сильного, самовільного чоловіка.
135. Тота дорога кривуліма йде. (Наг.)
Знач. ти пускаєшся на якісь хитрості та підступи.
136. Туди йому й дорога була! (Туст.)...му дорога! (Наг.)
Знач. пропав, так з ним і мусіло статися відповідно до його вдачі.
137. Тут тобі нема дороги. (Наг.)
Знач. ти сюди не ходи, сего діла не зачинай.
138. У пропасть дорога ховзка. (Ком.)
На ній найлегше впасти. Пор. Wand. IV, Weg 97.
139. Хто дороги не знає, най ся людей питає. (Борки.)
Се найпростіший, але не скрізь вигідний спосіб орієнтації. Пор. Wand. IV Weg 231; Zatur. 52.
140. Хто дороги не питає, той ногами набиває. (Наг.)
Правило для всякого подорожного.
141. Хто часто в дорозі, був під возом і на возі. (Ільк. Петр.)...бив... (Мінч.)...буває... (Залісє)
Знач. у дорозі треба приймати добрі і злі пригоди.
144. Ци нема там змильної дороги або суворотів? (Голг.)
Питають проїзжі у селян серед безмежних подільських ціль з їх звичайно вглублепими дорогами.
145. Ци ти дорога тісна? (Наг.)
Кричить фурман, коля інший фурман зачепить його віз за колесо. Пор. Wand. IV, Weg 343.
146. Ци ти дороги не стало? (Наг.)
Scil, що не йдеш нею і шукаєш собі зачіпки зо мною.
147. Ци я для тебе дорогу зробив? (Наг.)
Коли хтось іде або їде неїждженою, приватною, звичайно затиченою дорогою.
148. Ци я твойов дорогов іду? (Наг.)
Говорить чоловік, якого інший чіпається на дорозі.
149. Ці то міні дорога не вільна? (Наг.)
На дорозі зачіпати нікого не слід, бо «дорога вільна».
150. Ци туди дорога? (Наг.)
Знач. чи ти мусиш сюди йти? Чи так мусиш братися до сего діла?
151. Чого міні, в дорогу лізеш? (Наг.)
Знач. чого мішаєшся в моє діло?
152. Широка дорога до пекла. (Стан.)
Загальна теологічна теза. Пор. Wand. IV, Weg 96.
153. Ще ми дорога не заорана. (Наг.)
Знач. мені вільно туди ходити.
154. Ще не конець тій дорозі. (Наг.)
Знач. ще моє діло не довершене.
155. Щіслива ти дорога! (Наг.)
Бажають тому, хто рушає в дорогу.
156. Що тобі дорогу перебігло? (Наг.)
Що трапилося тобі таке неприємне? Пор. Wand. IV, Weg 365;
157. Я з дороги трудний. (Наг.)
Утомлений дорогою.
158. Яка ми то дорога! (Наг.)
Знач. невелика, не важка.
159. Яку ми Пан Біг дорогу дав, таков іду. (Стрий.)
Яке заняття становище в життю я заняв, такого і держуся.
160. Я простими дорогами ходжу. (Наг.)
Знач. я поступаю чесно й одверто. Пор. Wand. IV, Weg 339.
161. Я твоїми дорогами не ходжу. (Наг.)
В сварці говорить один одному, себто: а не пускаюся так як ти на погані способи.
162. Я тими дорогами давно ходив. (Наг.)
Знач. забув уже, куди тут ходиться, забув ті способи, яких тут треба уживати.
163. Я тут дороги не зробив. (Наг.)
Говорить чоловік, якого властитель зупиняв на приватній дорозі, а він звиняється, що не знав, що туди не можна.
164. Я ще на двох дорогах. (Стан.)
Я ще сумніваюся, чи робити се, чи ні.
Дорогий 
1. Дорогий від і за грейцар, як грейцара нема. (Лучак.)
Для безгрішного все дороге.
2. З дорогої душі бим дав, та не можу. (Наг.)
Рад би дати. Зворот про «дорогу душу» нагадує давні часи, коди «душі» справді продавано.
3. Я дорогий купець! (Наг.)
Знач. готов дорого заплатити за те, що мені подобається.
Дорого 
1. Дорого купиш, тано продаш. (Наг.)...будеш добрий купець. (Дрог.)
Сміються з недогадливого чоловіка, що переплатив якусь річ.
2. Дорого не дам, тано не пущу. (Кол.)
Треба розуміти: за чуже дорого не дай, а свого тано не пущу.
3. Дорого не дорого, а поторгувати сі треба. (Наг.)
Се вже такий купецький звичай, якого не можна нехтувати.
4. Дорого, та мило; дешево, та гнило. (Гнідк.)
Що дорого заплачене, те в очах покупця має вищу ціну від дешевого; річ осягнена з більшим накладок праці ціниться вище від осягненої без напруження. Пор. Adalb. Drogie 1.
5. Дорого ті то буде коштувати! (Наг.)
Знач. жде тебе за се тяжка кара або велика втрата. Пор. Zatur. 255.
6. Дорого, як за рідну маму. (Дрог.)
Звичайна відповідь покупця на ціну оголошену продавцем, особливо при торзі худобою. У Поляків: Drogie jak cynamon, Adalb. Drogie 3.
7. І за гріш дорого. (Стан.)
Знач. не варто нічого, річ без ціни.
8. Кому дорого, міні сама ціна. (Кол.)
Говорить продавець не хотячи відступити від своєї ціни.
9. Не дорого, але солоно. (Кол.)
Натяк на те, що, мовляв, рад би заплатити, та грошей стільки не стає.
10. То мене самого дорожче коштує. (Дрог.)
Запевняє звичайно всякий продавець.
11. Що дорожче, то солодше. (Кол.)
Бо за нього більше заплачено. Пор. Adalb. Drogi 1; Wand. IV, Theuer 21, 19.
12. Як дорого, то не купуй. (Дрог.)
Репліка продавця покупцеві, який нарікає на дорогу ціну.
13. Як тобі у мене задорого, шукай си таншого купцьи. (Дрог.)
Говорить продавець, аби спекатися малогрішного покупця.
Дорожитися 
1. Дорожит сі, як не знати чим, (Наг.)
Коли хтось не хоче продати або хоч би показати якоїсь речі.
Дорожів 
1. В Дорожові найстарші палії. (Дрог.)
Колись, кажуть, дві дорожівські баби посваряться було за яйце, що курка, згубила, тай одна одній підпалить хату і вигорить пів села. 
Дорожівський 
1. То ще дорожівськин палій! (Дрог.)
Лають чоловіка з Дорожова.
Дорожня 
1. Дорожньи в місті така, що нічого не докупиш сі. (Наг.)
Говорить, коли на торзі підскочать ціни.
Досипати 
1. Досипав му порзного до масного. (Яс. С.)
Додав до гризоти ще й насміхів.
2. Досипав му перцю. (Наг.)
Наробив клопоту, завдав гризоти.
3. Досипав му соли. (Наг.)
Знач. наробив пакости, збитків.
Досить 
1. Досить, аж по горло. (Наг.)
Відповідь чоловіка, якого просять більше їсти, але також символічно про біду, що докучає чоловікові.
2. Досить єс сі нассав моєї керви. (Наг.)
Сварився чоловік на корчмаря, що довів його до руїни.
3. Досить ми свої біди, не треба ми ще чужої. (Наг.)
Коли хтось бажав би другому звіритися зі своїх гризот або просить у нього помочі.
4. Досить нам єдного Бога. (Наг.)
Говорять такому, що вірить в чари та ворожки. Пор. Wand. II, Genug 35.
5. Досить ти того, що маєш. (Наг.)
Говорять захланному, що рад би мати ще більше.
6. Досить чоловікові, що жиє. (Наг.)
Говорить скромний чоловік, задоволений і нейменшим. Пор. Wand. ІІ. Genug 58.
7. З нього досить, як на животі можна вош забити. (Мик. н. Д.)
Про такого, що богато їсть. Знач. він аж тоді ситий, коли живіт зовсім твердий.
8. Кождому досить свого. (Кол.)
Знач. кожний має досить своєї біди. Пор. Wand. II, Genug 33.
9. Кому не досить, най ще просить. (Збар.)
Говорять убогим на празнику.
10. Най ти буде досить! (Наг.)
Scil і. бо більше нема.
11. Не досить ти, що-с дістав, і ще просиш? (Наг.)
Уцитькують побитого, який кричить, очевидно не просячи більше.
12. Не скаже досить, аби му сі горлом льило. (Наг.)
Про ненажеру або скупаря.
13. Чень ти раз досить буде. (Наг.)
Чей заспокоїшся.
14. Ще ти не досить того, щос набрав? (Наг.)
Говорили побитому, який нагрожувався, що помститься за свою кривду.
15. Що не досить, то замало. (Снят.)
Не заспокоює потребу. Подібне у Поляків: Co nie dosyc, to nie wiele, Adalb. Dosyc 1.
16. Я юж дос по світі ходив і никого ся не бойов, то й тебе ся не бою. (Лемк.)
Говорив старий чоловік молодому урядниковиі що грозив йому.
Доскопитити 
1. Щось по нім доскопитили. (Мшан.)
Щось недоброго за ним дослідили, в чімось підозрівають його.
Доскочити 
1. Доскочив панської, ласки. (Збар.)
Запопав, укрутив ся в панску ласку.
Доскоцень 
1. О, то доскоцень, усього доскочит! (Наг.)...ніколи запізно не прийде. (Наг.)
Жартливе прозвище «доскоцень» утворене зі слова «доскочити», осягнути, здобути, на взір слова «скоцень» – льон, що дозрівши сам розпускав свої ловки, так що насіння вискакує з них на землю.
Доскулити 
1. Доскулив, як нугою по воді. (Ільк.)
Жартливо – не доказав нічого, грозив і не сповнив погрози. Удар ногою по воді не лишає ніякото сліду.
Досолити 
1. Досолив му. (Гнідк.)
Допік, докучив.
2. Кождому досолив а тепер сам поїдає. (Гнідк.)
Кожному робив прикрості, а тепер зазнає їх сам.
Доста 
1. Доста з мене. (Дул.)
Знач. маю досить – злого чи доброго, більше не хочу.
2. Доста рости в стовбір. (Ростоки).
Знач. рости безплідно. Говорять дівчині або парубкові, що пора їм одружитяся.
3. Доста того, що знаю. (Дрог.)
Знач. не хочу говорити азі допитуватися більше.
4. Кому не доста, най скаче з моста. (Ком.)
Знач. хто не може вижити в світі, нехай зробить собі смерть.
Достаток 
1. Були достатки, та поїли нестатки. (Снят.)
Багатство минулося черев марнотратність та недбальство.
2. Він у достатках виріс. (Наг.)
Знач. у заможнім домі.
3. Достатки й випадки виганяють із хатки. (Ком.)
Іноді надмір добра, а іноді нещастя гонить чоловіка з дому, заставляє його шукати зміни.
4. З достатку легко вдуріти. (Ком.)
Не знаючи біди чоловік не вмів шанувати свого достатку і марнує його.
5. Має всього під достатком. (Голоб.)
Знач. жиє безжурно, не турбується життєвими потребами.
Достойно 
1. О, вже на достойно дзвоньит. (Наг.)
На «Достойно» дзвонять уже перед кінцем богослуження. Так жартують із чоловіка, що запізнившися йде до церкви.
Достояти 
1. Достояв свого місцьи. (Наг.)
Обстоявся при своїм праві, видержав характер.
2. Коби достояло до свого чьису. (Наг.)
Говорять про садовину, що ще не достигла і про яку бояться, що їі обпечуть зеленцем.
Доступ. 
1. Там до нього й доступу нема. (Наг.)
Великий пан або гордий, нелюдяний чоловік.
Доступити 
1. От то доступив ласки божої! (Наг.)
Іронічно, коли хтось втерся в ласку у пана або в попа.
Досвідчити 
1. Досьвідчив му до очий. (Яс. 0.)
Знач. поставив свідків перед судом,– доказав злочин.
Дочекати 
1. Абим так дочекав осьвінути в здоров’ю, як то не правда! (Наг.)
Клянеться чоловік для підтвердження правди своїх слів.
2. Абис не дочекав ні Різдва ні Петра, ні дрібоньких сьвєт! (Марі- ямпіль).
Прокляття. Терміни «Різдво» і «Петро» означають два супротилежні терміна в році і уживаються для образової характеристики цілого круга рову.
3. Бодай я не дочекав такої хвилі! (Стан.)
Відповідь на погрози в роді: ще ти зійдеш на жебрака.
4. Дочекався гречаної паски. (Залісє)
Знач. Замість радости і задоволена дочекав ся клопоту.
5. Дочекався на старість клопоту. (Луч.)
Звичайна колія людського життя, див. далі під Старість.
6. Хто не дочекає, той долежит. (Наг.)
Ultima ratio на бузплодне міркування на тему: чи дочекаю до того і того дня?
7. Як не дочекаємо, то долежимо. (Лучак.)
Жартом відповідають, коди хтось говорячи про недалеку будущину, з побоюванням додає: як дасть Бог дочекати.
Дочка
1. Де дочок сім, там доля всім, а де одна, то і тій нема. (Луч.)
Успіх у життю не залежить від числа людей, що добиваються його. Сім дочок уважавться великим тягарем для чоловіка, що обов’язаний вивінувати їх.
2. Дочка в маму вдатна. (Сор.)
Це найчастіше висловлюваний погляд про подібність дитини. Іноді додають; а син у тата. 
3. Хороша дочка, коли мати хвалит. (Гнідк.)
Іронічно; матері не випадає хвалити свою дочку.
Дочути 
1. Що не дочує, то змислит, а решта таки так додасть. (Жидач.)
Говорять про приглухого або й так про незважного чоловіка, що не вислухавши гаразд того, що йому говорено, пускав далі сплітки.
Дошка 
1. Від дошки до дошки. (Наг.)
Scil, прочитав, зрозумів. У дошки давніше оправляли книжки. Пор. Дик.50: Нос. 394.
2. Від дошки до дошки, а в середині ані трошки. (Ільк.)
Жартують із чоловіка, що хвалить ся, буцім то прочитав книжку «від дошки до дошки», а показується, що не розуміє у ній нічого.
3. До гробової дошки ти не забуду. (Наг.)
Вповняє чоловік свого друга чи добродія про свою незмінну вдячність. «Гробова дошка» – в давніх похоронах покійника клали на дошці і на ній виносили до гробу, Пор. J. Karlowiez, Grobuwa deska (Lud, І, стор. 1 — 5).
4. Лиш би го в дошки класти, такий марний став. (Наг.)
Говорять яро старого, схорованого чоловіка.
5. Не має єдної дошки. (Жидач.)
Щось йому бракує; застанови, поміркування.
6. Не стає му четвертої дошка. (Гнідк.)
Знач. придуркуватий. Уявляється голова як коробка збита з чотирьох дощок.
7. Ни стає му третої дошки в голові. (Кольб.)
Знач. не сповного розуму, недотепний.
8. Най мя зараз на дошку положат! (Уриче).
Кляв ся чоловік у якійсь суперечці, Знач. щоб я зараз нагло вмер.
9. Такий, що лише в дошки го класти. (Наг.)
Говорять про немічного, зхорованого чоловіка, що мабуть швидко помре.
10. То з тим не можна на єдну дошку класти. (Збар.)
Знач. се дві речі зовсім відмінні, їх не можна мішати з собою.
11. Штари дошки, землі трошки. (Сяніц.)
Образовий опис могили.
12. Худий як дошка. (Наг.)
Говорять про сухого, змарнілого чоловіка.
13. Штири дошки і полотна трошки, більше му нічого не треба. (Наг.)
Говорять про чоловіка близького смерти. Пор. Сим. 2675.
14. Штири дошки, лопатов по заді – тай по всьому. (Мик. н. Д.)
Говорять про те, чого чоловікові треба по смерті, характеризують марність людського життя.
15. Штири дошки, сьижень землі, тай досить. (Сор.)
Знач. те тільки лишається чоловікові по смерті як результат усіх його доходів і праці.
Дощ 
1. Або дощ або сніг або буде або ні. (Кос.)
Жартують із ворожбитів, що по різних знаках стараються виворожити погоду.
2. Без сьвjитого дожджику і найліпше поле не вродит. (Наг.)
Говорять в часі посухи.
3. Буде дощ, бо дим по під стріхи в’є сі. (Наг.)
Знач. не йде в гору, а стелиться низом. Пор.
4. Буде дощ, бо жиди волочаться. (Ільк.)
Жартують бачучи, як жиди ходять по селу, уважаючи се за прогностик лихої слоти. Пор. Hoc. 277.
5. Буде дощ, бо сі гори закурили. (Наг.)
Коли на торах підіймаються мраки, то се вважають певним знаком близького дощу.
6. Буде дощ, свині солому носять. (Підвол.)
Жартують із відомого хлопського прогностика, в який і досі дехто вірить.
7. В дощ хату не покривают, а в погоду не капає. (Берез.)
Кепкують із лінивого та недбалого господаря. Пор. Сям. 433.
8. Від дожджу більший виросту. (Наг.)
Говорять діти вибігаючи в самих сорочках на теплий весняний дощ.
9. Дождж лиш трошки поросів тай перестав. (Наг.)
Говорять про легенький весняний дощ.
10. Дожджом мі до вашої хати прибило. (Наг.)
Говорить чоловік, що перед наглим дощем схоронився до чиєїсь хати; також образово: приходжу несподівано, пертий наглою потребою.
11. Дощ жбихае як з конви. (Наг.)
Говорять про напрасний, удаваний дощ. Hop. Ad alb. Deszcz 4; Zatur. 220.
12. Дощ іде, а гість їде. (Гнідк.)
Сміються з гостей, що прибувають у слоту.
13. Дощ іде – гриби будут; дівки ростут – курви будут. (Жураки).
Жартують із тої сім’ї, де богато дівчат. Аналогічне Wand. III, Regen 16, 122.
14. Дощ іде, та чень колись перейде. (Наг.)
Говорять в часі довгої слоти.
15. Дощ – ласка божа. (Наг.)
Говорять про легкий, теплий, весняний дощ. Пор. Дик. 546; Wand. III, Regen, 1, 76, 106.
16. Дощ ллє як з луба. (Ільк.)...як з коновки, (Ільк.)...як з бочки. (Ільк.)
Способи образового вислову. Пор. Adalb. Lac sie 13; Zatur. 230.
17. Дощ мі зіправ. (Наг.)
Захопив мене в дорозі і промочив.
18. Дрібний дощ, козячий кожух, вербові дрова – готова біда. (Луч.)
Сама форма цеї приказки – три об’єкти порівняні з четвертим вказує на улюблену в давніх віках форму тзв. четвертаків (czwartaki), якої в Польщі в XVI в. залюбки послугувався письменник Жабчиц. Його «чвар таки» були перекладані також на руське, див. Сим.
19. В дошу та під ринов. (Гнідк.)...під окап. (Наг.)
Говорять, коли хтось від меншого лиха попався в більше. Пор. Celak. 625;. Zatur. 210; Adalb. Przyjsc 12; Wand. III, Regen 144. 146.
20. Лижка дожджу, бочка болота. (Наг.)
Говорять про осінній дощ.
21. Ллют дожджі як із шви. (Наг.)
Про уливний, довгий дощ. Пор. Adalb. Deszcz 3.
22. На дощи змокнеш і в плащи. (Кол.)
Образово: коли прийдеться круто в якім ділі, то потерпиш і при всякій протекції. Пор. Wand. III, Regen 136.
23. На дощ сі заносит. (Наг.)
Крім дослівного має також образове значення: тобі збирається на плач. Пор. Zatur. 230.
24. Не треба Бога о дощ просити, буде він як станем косити. (Ільк.)
Знач. тоді, як його буде найменше треба.
25. По дощи гриби ростут, а по празнику поговори. (Лім.)
Говорив бойко, якого недавні гості обмовили позаочі.
26. По дощи погода. (Наг.)
Образово: по сварці супокій: Пор. Adalb. Deszcz 11; Wand. IV, Regen 5, 69, 70; Celak. 197.
27. Ранній дощ, вдовин плач. (Вз.)
Знач. недовгий, швидко виясниться. У Поляків: Ranny deszcz a babski placz niedlugo trwaja. Adalb. Deszcz 12.
28. Ранний дощ, то так як бабський танець. (Завад.)
Знач. у день ще буде погода, бо він не потриває довго.
29. Такий дощ, аж на воді бульки стают. (Наг.)
Коли від дощу на воді бульки стають, то ворожать довгу слоту.
30. Такий дощ, то божа благодать. (Наг.)
Говорять про легкий, теплий, весняний дощ.
31. Такий дощ, що світа не видно. (Наг.)
Затьмилося все довкола.
32. Там такі дощі перут, що аж клекотит. (Наг.)
Говорять про сильний дощ.
33. Тут дощу лише що де видно. (Наг.)
Говорять, коли небо захмарилося і в повітрі чути наближене дощу.
34. Хто дає дощ, дасть і погоду. (Наг.)
Чоловік не може тут змінити природного порядку і піддається йому як вистій волі.
35. Ци в дош, ци в погоду, міні все єдна робота. (Наг.)
Жалувається пастух, якого висилали з худобою в поле не питаючи про слоту.
36. Ди ти з дожджом упав? (Наг.)
Жартливо запитують чоловіка, що несподівано прийшов по довгій неприсутності.
37. Чень мі дождж не розплеще. (Наг.)
Говорить чоловік, що виходить на дощ не вважаючи на остороги інших, аби не йшов.
38. Що міні дощ? Таже я не з солі, то сі не розтоплю. (Наг.)
Говорить чоловік виходячи з хати в дощ.
39. Як на дожджи вимоклий. (Наг.)
Говорять про блідого, схороваяого чоловіка.
40. Як дощ піде на Івана, то горіхи позамакают. (Наг)
Нар. вірування; про свят.Іванівськнй дощ як шкідливий див. Wand. III. Regen 81, 82, 93.
41. Я помеже дощ пробігну. (Кос.)
Знач. омину всякі трудності і напасті. Натяк на анекдоту про Цигана, що тікаючи з поля до села в часі дощу скинув сорочку, біг голий, а сорочку ніс під похою, а коли його запитали, як се він так ухитрився, відловів: Я помеже дощ пробіг.
Дощик 
1. Не йди дощику, звару тобі борщику. (Ільк.)
Дітська примівка, коли починає крапати дощ і перепивяе дітям забаву.
2. Не йди, не йди дожджику, навару ти - борщику, винесу ти на дуба, покличу ти голуба. (Яс. С)
Приспівують діти під першим весняним дощем побравшися за руки і крутячися в коло.
Дощівка 
1. Сьвjитої дощівки налапати. (Берез.)
Дощова вода паде просто з неба і вважається святою, їх залюбки вживають, до прання,рідше до ліків.
Драб 
1. Драб драбом був і буде. (Наг.)
Драб – первісно назва панського слуги, пізніше зробилася прозвищем ледачого, неробочого чоловіка, волоцюги.
2. З драбами жити, самому на драба зійти. (Цен.)
З лихими людьми й сам лихим станеш.
3. На драба зійдещ. (Наг.)
Знач. на волоцюгу, жебрака.
Драбант 
1. Він таж буде драбанта ставати. (Комар.)
Буде сердитися, гороїжитися. Панські драбанти за польських часів були в упривілейованім стані супроти простих селян.
Драбина 
1. Бог кожному дає драбину: одному в гору, другому в долину. (Балиг.)
Знач. одних життя підносить у гору, а других понижує.
2. Ліз по драбині і впав меже свині. (Наг.)
Кепкують із. чоловіка, що мав широкі плани, пнявся між пани і зопсував свій характер, схрунився.
3. Як лізеш на драбину, не забудь щеблі трібувати, ци міцні. (Наг.)
Говорять до чоловіка, що задумує якесь сміле діло, а при тім спускаєтеся на чужу поміч або ласку.
Драбня 
1. То сама драбня, не люде. (Кропив.)
Лаяв ся священик розсерджений на громаду.
Драбуга 
1. То такий драбуга, що ліпших вішьиют. (Марямп.)
Се ледачий, поганий чоловік.
2. Чекай, драбуго, імю я ті в свої руки. (Наг.)
Грозять ледачому, що втікає наробивши якоїсь пакості.
Дранка 
1. Ліпша своя дранка, як чужа пранка. (Гнідк.)
Краще своє вбоге, як чуже, що не заспокоює нашої потреби.
Дрантє 
1. Дрантє, що би ся й рак не вчіпив. (Луч.)
Говорять про худого, сухорлявого чоловіка, особливо про таку ж жінку.
Драпай 
1. Драпака дати. (Гнідк.)
Втекти, сховатися.
2. На драпаки з ним пішов. Дрог.)
Гра слів. Драпаками називають ягоди ожини; піти з ким на драпаки знач. побитися або посваритися з ким.
Драпати 
1. Драпає сі як кіт. (Наг.)
Про непосидючого чоловіка, що не може собі знайти діла.-
Драпнути 
1. Драпнув, аж сі закурило. (Наг.)
Втік і біжучи збив за собою куряву.
Дриголіти 
1. Дриголит, як голий на морозі. (Наг.)
Говорять про такого, що сильно трясеться, чи то зостраху, чи в пропасниці
Дрисливий 
1. Дрислива, як корова від лободи. (Наг.)
Корова наївшися лободи робить дуже рідким. Говорять про повільву, нероботящу і хоровиту жінку або дівку.
Дрист 
1. На козячий дрист того не буде. (Лім.)
Знач. того дуже мало, ніщо й числити. 
Дристати 
1. Абис дристав дальше як видиш! (Яс. С.)
Прокляття: щоб тебе напала дизентерія.
Дрібка 
1. Ні дрібки, ні капки! (Жидач.)
Знач. нема нічогісінько.
Дрібний 
1. Дрібне як мак. (Наг.)
Говорять про дрібне письмо. Пор. Adalb. Drobny.
2. Дрібних нема, а міньити нема що. (Кнігинин).
Жартує бідний чоловік зі своєї безгрішности.
3. З дрібної речі великий клопіт. (Тисьм.)
Часта життєва обсервація.
4. На дробен мак посік. (Наг.)
Порубав на дрібні шматочки.
Дрібниця 
1. За дрібницю їм пішло. (Наг.)
Посварили ся або й побилися за марну причину.
2. Через дрібницю, тай б’ют в г – цю. (Наг.)
Жалував ся панщизняник, якого окомон за щось дрібне велів побити.
Дрібно 
1. Дрібно, як маком посіяв. (Наг.)
Scil. написав.
2. Хоць дрібно, а не рівно. (Наг.)
Про дрібне але нерівне письмо.
Дрібонький 
1. Дрібонька, сьижнева би ті с – чка напала! (Мат.)
Прокляття: щоб тобі бігунка.
Дрімайло 
1. То ще дрімайло, що забуває лижку до рота донести. (Наг,)
Сміються з перетомленого, задріманого робітника, що вечером з утоми їсти не хоче.
Дрімати 
1. Дрімаєсі, а спати не можу. (Наг.)
Говорив чоловік, на якого втома наводила дрімоту, та рівночасно жура не давала йому заснути.
2. Є–и ї, а вна дрімле. (Яс. 0.)
Сміються з сонливої, повільної жінки.
3. Не дрімай, щістьи їмай! (Яс. С.)
Говорять дітям будячи їх з рана.
4. Хто дрімає, той щістьи не має. (Наг.)
Бо все продрімає щасливу нагоду.
Дробинка 
1. По дробинці, а є в кождій судинці. (Наг.)
Характеризують хозяйство вбогого, але запопадливого чоловіка, найчастійше «бідної вдови».
Дробити 
1. Дробит як питель. (Наг.)
Про такого, що говорить швидко і незрозуміло.
2. Дробит як стиранку. (Наг.)
Коли хтось у розмові розбирає кожну річ надто подрібно.
Дрова 
1. Вербові дрова, а гарбуз їда, а кізій кожух, готова біда, (Кольб.)
Три речі, яким дається однакове, значення – одна з улюблених форм середньовікової пареміографії, в Польщі спопуляризована Жабчицом у XVI в. а відси занесена й до нас.
2. Вербові дрова а гарбузяна їда, то готова біда. (Печен.)
Вербові дрова дають мало тепла, а гарбуз мало поживний. Пор. ч. 1.
3. Вербові дрова, а лиха жона, то всьо за єдно. (Лім.)
Вербові дрова дуже погано горять і дають мало тепла.
4. Вербові дрова, з Орового жона, з Старої соли корова, то біда готова. (Мшан.)
Місцеві натяки на місцеві і сусідські відносини.
5. Горіт, горіт, дривця, я вам куплю пивця. (Мшан.)
Приговорювала господиня затопивши в печі, коли дрова не хотіли швидко горіти.
6. Де дрова рубають, там ся тріски розлітають. (Тереб.)...там тріска летят. (Кол.)
Де робиться велике діло, там не можна вважати на дрібні кошти або страти. Пор. Schlei. 152; Е. Rot. 106; Wand. I, Baum 253; II, Holz 92, 269; Гильф. 942 Muka 108.
7. Дрова в печи щезли як слина. (Наг.)
Згоріли швидко і не дали тепла.
8. Дров до ліса ніхто не носить. (Ільк.)
Бо їх там і без того богато. Пор. грецьке: носити сови до Атен або носити воду до моря, Adalb. Woda 67.
9. І сирі дрова відпаливши горят. (Гнідк.)
Знач. і плохий чоловік, як його підохотити, придасться до діла.
10. Нема дров по грабину, а гордовини по огірки. (Зазул,)
Якийсь спеціальний локальний патріотизм із надпрутського Покуття.
11. Нема ні дров, ні що варити. (Кол.)
Жалується бідна жінка; зрештою значення й загальніше: нема нічого потрібного до життя.
12. Ні в дрова, ні в тріски. (Наг.)
Невдалий ні до чого.
13. Чим більше дров, тим більший огень. (Наг.)
Чим більше сил доложено, тик більше вийде діло. Пор. Wand. 11, Holz 130, 131.
Дрогобицький 
1. Дрогобицькі зваричі взьили г – о на бичі, зачьили го рубати тай в капусту метати. Чом капуста шваркотит? Бо в ні г – о клекотит. (Наг.)
Висмівають дрогобицьких передміщан, що в значній части колись працювала при соляній жупі і тому звали ся зваричами.
2. Дрогобицькі цибулярі. (Наг.)
Прозвище дрогобицьких передміщан, що особливо від часу розцвіту Борислава садять багато цибулі і продають її в Бориславі зеленою, день у день.
3. Дрогобицькі цибулярі, а Дорожівські палії, то си рідні. (Наг.)
Лаявся селянин з міщанами. Пор. вище Дорожів.
Дрож 
1. Бодай ті в дрож вергло! (Наг.)
Прокляття: щоб ти заболів пропасницею, яка починається дрожжю на всім тілі.
Дрожати 
1. Дрожит як лист на трепеті. (Лол.)...на осиці. (Наг.)
Про переляканого чоловіка. Пор. Adalb. Drzec 7.
2. Дрижит як риба. (Кол.)
Риба витягнена з води починає дуситися, не маючи чим дихати, і дрижить сильно. Пор. Ad alb. Drzec 5.
3. Дрожати як на веретені. (Гнідк.)
Значення не зовсім ясне, бо ж нитка навинена на веретені не дрожить, тільки; крутиться разом з веретеном.
Дрожачка 
1. Дрижьички мні напали. (Наг.)
Говорить чоловік, що раптом не знати чого починає дрожати.
Дротар 
1. Дротар не питає, що горщик буде тік, він аби лише з хати чим скоріше втік. (Стріль.)
Злобна обсервація про дротарів, які особливо давніше робили людям по селах різні пакости.
Дротувати 
1. Горшки дротувати, мамо! (Наг.)
Звичайний окрик мавдрованих дротарів, що ходять від хати до хати, поправляючи побиту глиняну посуду.
Друг 
1. Без вірного друга велика туга. (Явор.)
Приказка мб. книжного походження.
2. Незваному другу місце по за грубу. (Гнідк.)
Такому, що непроханий прийшов у гостину. За грубою місце непочесне, для жебраків та приблуд.
3. У друга вода солодша від вражого меду. (Явор.)
Відгук старого величання дружби та побратимства.
Другий 
1. А не підеш ти єден з другим! (Наг.)
Гонять влізливих, напасливих дюдий, хоч би їх було не два, а й десять.
2. Другий – Богови любий. (Кол.)
Значення не ясне. Чому як раз другий? Чи тему, що скромніший, не преться на перше місце?
3. Коби на другого зложити! (Наг.)
Говорять до такого, що не хоче признатися до свого вчинку, а скидає все на когось іншого. 
4. Хто сі на других спустит, той своє опустит. (Наг.)
На чужу роботу годі покладатися, треба дбати самому,
5. Що єдному, то й другому. (Наг.)
Знач. оба однаково робили, заслужили на однакову плату або кару.
Дружба 
1. Ой дружба, дружба, гірка твоя служба! (Ільк.) 
Мова про весільного дружбу, що мусить на кожний поклик весільного старости. ставити я перед ним. У Поляків коротше: Druzba, сіеяka sluzba. Adalb.
Дружина 
1. Злая дружина зіпсує доброго сина. (Коб.)
Жалуються батьки, коли син оженившися починає тягти в свій бік і дбати за свої власні, а не за їх діла, і приписують се звичайно впливові злої жінки. Пор. Adalb. Druzyna.
Друлити.
1. Не дриляй, не дриляй, дрилило би тя в болото. (Уриче).
Бойківське прокляття кинене на того, хто тручається.
2. Тікай Срулю, бо ті друлю! (Наг.)
Кричать такому, що стоїть в дорозі і заважає, хоч він і не називається Сруль.
3. Як ті друлю, то сі вс – єш. (Наг.)
Знач. ударишся до землі, будеш безсильний.
4. Як тя друлю, аж у тобі векне. (Комар.)
Погроза, «векнути», ономатопоетик, відповідає нагуївському гевкнути.
Дуб 
1. Аби дуба став, то нічого не вдієш. (Наг.)
Знач. хоч стань до гори ногами (образово), хоч починай які хочеш незвичайні заходи, не вдієш нічого.
2. Великий дуб, а дупловатий. (Наг.)
Говорять про чоловіка великого на зріст, але хворого. Пор. Дал ь II,30.
3. Виріс як дуб, а дурний як слуп. (Бергом.)
Про великого ростом а дурного, неосвітного чоловіка.
4. Дуба дати. (Збар.)
Вмерти, загинути.
5. «Дуб з хащачком». – «З’їдж г – о в чосничком». (Снят.)
Мудровання.
6. «Дуб в шинулькою.» – «З’їдж г – о з цибулькою». (Снят.)... шипулею... цибулею. (Сіл. Беньк.)
Одно з тзв. мудровань, де до остатнього слова передбесідвика доточується речення, що римується з тим словом.
7. Дубом ми волосє стало. (Наг.)
Говорить чоловік про перебутий перестрах.
8. За єдним разом дуба не зрубаєш. (Наг.)
«Велике діло вимагає великої, довгої праці. Пор. Schlei. 164; Krumb. 14; Beb. 458; Гильф. 2054. Adalb. Dab 9; Wand. I, Eiche 7.
9. З дуба надав, та кричав, а як упав, то мовчав. (Лім.)
Очевидно кричав зо страху, а впавши перестав боятися.
10. Зеленпй дубе, коли тото буде! (Гнідк.)
Завважують, коли хтось говорить про незбутні речі, розсипає блискучі обіцянки.
11. І грубий дуб від малої сокири паде. (Гнідк.)
І великі перешкоди можна побороти малою силою, коли її ужити відповідно. Пор. Wand. I, Eiche 12.
12. І я не з дуба впав. (Льв.)
Знач. не виріс на дубі; як жолудь, не походжу з якогось лихого, нікчемного роду, не такий малий та незначучий, аби мною помітувати.
13. Наганяйся як на дуба, а вно стоїт як коструба. (Мшан.)
Значення неясне.
14. О, то дуб, дуб зелений! – А бодай сі, синоньку, на нім повісив! (Наг.)
Основано на анекдоті про батька й сина, що разом сіли обідати, а їм поставлено дуже горячий борщ. Син сьорбнув перший і попікши язик крикнув, з болю: «О, то дуб, дуб зелений!» Батько озирається, де той дуб і тимчасово через неувагу сьорбнув і собі гарячого борщу і крикнув: «А бодас сі, синоньку» і т. д.
15. Сухі дуби говорити. (Гнідк.)
Говорити нісенітниці.
16. Сухого дуба плести. (Орт.)
Говорити нісенітниці, бреше.
17. Ти дуб, я береза; ти п’яний, я твереза. (Наг.)
Говорить жінка чоловікові- п’яниці, який гороїжиться, що він сильніший від неї. Пор. Adalb. Dab 3, 10,
18. То не з дуба впасти. (Матв.)
Знач. то не яка будь дрібниця, не байдужна річ. Натяк на загально розповсюджену співанку про те, як комар із дуба впав і забився.
19. Хоть би він дуба скакав, то тобі нічого не буде. (Кос.)
Знач. хоч би виробляв незнати які пакости.
20. Чим дуб грубший, то дупловатий. (Гнідк.)
Так само й багатий чоловік має звичайно свої хиби на недомагання.
21. Що дуб, то не береза. (Наг.)
Знач. що мужчина, то не жінка, мужчина сильніший, тривкіший. Пор. Adalb. Dab 2.
22. Який дуб великий, а яка жолудь дрібна. (Кал.)
З великих намірів часто бувають дуже дрібні наслідки.
23. Який дуб, такий клин; який батько, такий син. (Сіл. Б.)
Знач. як батько нездара, то Й син не ліпший.
Дубельт 
1. Дубельт ми віддані, що-с узьив.. (Наг.)
Знач. удвоє стільки, заплатиш з наддатком.
Дубельтовий 
1. То дубельтова шельма. (Грибів).
Знач. людина зовсім здеморалізована, безхарактерна. Пор. пісню:
 Не буду такова, як моя братова,
 Бо моя братова шельма дубельтова.. (Гриб.)
Дубина 
1. В дубину пішов. (Льв.)
Знач. пропав, зійшов ні на що.
Дубовий 
1. Дубові ноги, а ведмежа сила. (Збар.)
Про грубого і сильного чоловіка.
2. Дубової каші наївся. (Льв.)
Львівські арештанти називають ячмінну кашу дубовою.. Отсю приповідку говорять про такого, що вже нераз сидів у тюрмі.
3. То ще дубова голова. (Вікно).
Тупий, твердосердний, упертий чоловік.
Дуга 
1. Зигнув сі в дугу. (Наг.)
Про згорбленого, пригнобленого чоловіка. Дуга – облук при кінській упряжі тепер давно вже не вживана в наших сторонах. Пор. Hoc. 431.
Дуда 
1. Звісив дуди. (Стан.)
Опустив рукави, звісив руки і не робить нічого.
2. І мені дуда грай! (Берез.)
Кепкують із зарозумілого чоловіка, що виявляє неоправдані претензії.
3. Коби заграли в дуду, і я там буду. (Кал.)
Говорить дівчина охоча до музики та до танцю.
4. Пустив на дуди. (Кол.)
Проциндрив, змарнував добро.
5. То ще з тебе дуда недута. (Раранче).
Знач. ти чоловік ні до чого, ні до роботи, ні до охоти.
6. Як дуди настроять, так дуди грають. (Мінч., Ільк., Петр.)
Самі собою вони не мають ніякого голосу.
7. Як дуду надути, так дуда грає. (Гнідк.)
Говорять про несамостійного чоловіка, що звичайно повторює чиїсь чужі слова та думки.
Дудок 
1. Кождий дудок має свій чубок. (Кол.)
Кожний чоловік має щось таке, чим любить хвалитися. Пор. Adalb, Dudek 3; E. Rot. 361; Wand. V, Wiedehopf 7; Сelak. 97.
2. Кождий дудок хвалит свій чубок. (Березів).
Усякий чоловік старається показувати людям ту свою прикмету, що йому самому у себе найліпше подобаєть ся.
3. На дудка го вивернув. (Сор.)
Зробив з нього дурня, ошукав.
4. Який дудок, такий чубок. (Ільк.)
Який чоловік, така й та прикмета, якою він любить величатися.
Дудочка 
1. Коби міні дудочки, пішла би я дубочки. (Урич.)
Говорить дівчина охоча до танцю хоч би й під голос дудки.
Дужати 
1. Дужьийте як можете. (Берез.)
Знач. держіться в здоровлю, видужуйте з хвороби. Формула, з якою розстаються з хворим чоловіком-сусідом, що його прийшли відвідати.
Дуже 
1. Дуже ми ті тут треба. (Наг.)
Іронічно до такого, що приходить не в пору.
2. Дуже ти собі розбираєш. (Наг.)
Знач. прибагаєш собі такого, що тобі не належиться, виявляєш занадто великі претензії.
3. Дужче кричит, ніж го болит. (Наг.)
Сміються з битого, що наробив богато вереску.
4. Не дуже били, більше грозили. (Вікно).
Відповідав слуга, якого пан кликав до канцелярії для упімнення, на питання інших слуг, чи не била його?
5. Не дуже сі дуй! (Наг.)
Говорять гордому, богатому.
6. Не дуже сі решети! (Наг.)
Осторога такому, що сердиться без підстави.
7. Не дуже того просять, кого за чуб термосять. (Новосел).
Знач. він у примусовім положенню, противник, має його в руках.
8. Не дуже я за тобов ізгорів. (Наг.)
Знач. не дуже зтужився, ти мені зовсім не потрібний.
9. Хоць не дуже, але досить. (Матв.)
Scil. били. Жартують із такого, що признається, що його били, але не дуже.
Дужий 
1. Дай Боже, щоби дужі були дужійші. (Снят.)
Знач. хто мав тепер успіх, щоб мав ще більший. Се зрештою парафраза євангельського: тому, хто мае багато, додасться ще більше.
2. Дужий як Довбуш. (Кривор.)...як тур. (Сквар.)...як бугай. (Наг.)
Говорять про міцного, відважного чоловіка.
3. З дужшим бороти сі – видьома смерть. (Наг.)
Знач. від разу видно, що не подолаєш, отже ліпше не зачинати. Пор. Adalb. Duzy 5.
4. З дужшим не бори сі. (Наг.)
Та сама думка в алегоричній формі. Пор. Osm. Spr. 262.
5. Такий єм дужий, що бим мури валив. (Купн.)
Говорить чоловік у почутті своєї сили або якогось незвичайного духового розбудження.
6. Такий задужий, як павутина. (Кольб.)
Говорять про слабосильного, млявого чоловіка.
7. Хто дужчий, той ліпший. (Ільк.)...лучший. (Збар.)
Світ усе признає рацію переможцеві. Пор. Adalb. Duzy 4; Muka 2173; Wand. IV, Stark 18.
Дуйвітер 
1. Ходит, як дуй-вітер попелом. (Мшан.)
Бесідували про парубка, що не міг ніде вибути на службі, а серед року з різних причин покидає службу.
Дуйнути 
1. Ой дуйну, панцю, дуйну з сеї сторони в инну сеї ночи опівночи. А ти синку аби-с не спав, абис ся мене не приобстав. (Корч.)
Так приговорювала мати панщизнянка свому санові пастухові, збираючися вночі тікати від пана.
Дукат 
1. Аби-с ми дукатами платив, то ти того не зробю. (Наг.)
Здач, ні за які скарби.
2. Аби-с дуката дав, то не продам. (Наг.)...то не дістанеш. (Наг.)
Знач. річ дорога або така, що її зовсім: не можна дістати.
3. За ніякі дукати того не дам. (Наг.)
За ніякі гроші ані обіцянки.
4. На ж ти дуката, та йди до ката. (Яс. С.)
Говорять даючи комусь відчіпного.
5. Най буде від ката, коби дуката. (Лучак.)
Гроші приємно брати і від поганих рук. Зразок матеріалізму в роді Веспазіянового Non olet.
Дуліби 
1. До Дуліб на свій хліб! (Завадів).
Говорять, коди хто мішається не в своє діло. Дуліби село сусідне, близько Занадова.
Дуля 
1. Всипати кому дуль. (Гнідк.)
Надавати буханців та стусанів.
2. Дістанеш дулю з маком. (Бор.)
Знач. не дістанеш нічого, не надійся.
3. Дулю на вербі дістанеш. (Сор.)
Знач. нічого не дістанеш. Дулі на вербі не ростуть.
4. Показує му дулі на вербі. (Збар.)
Обіцює щось таке, чого ніяк не може сповнити. Пор. І, Грушка ч. 8, 11.
Думати
 1. Перше думай, потім ділай. (Мінч.)
Осторога занадто прудкому робітникові що робить не роздумавши. Пор. Wahl, I, 77; Haller, 16; Wand. I, Bedenken 11.
Думка 
1. Ані ми то в думці, ані в гадці. (Кал.)
Я про се не думаю, не гадаю, я з сим ділом не маю нічого спільного.
2. Де би ми то і на думку прийшло! (Стан.)
Знач. сього б я й не подумав.
8. Думка за горами, а смерть за плечами. (Лев., Лучак.)...по за гори... (Гнідк.)...за море... (Дар.)
Чоловік гуляє далеко фантазією, снує смілі плани, а не знає що смерть його ось-ось близька. Пор. Adalb. Mysl 11.
4. Думка мі зносит. (Любша)
Збирає мене охота, щось мене тягне до сего.
5. Думка не знає, що грає; козак мовчит, а все знає. (Залісє).
Початок неясний; друга часть приказки див. Козак.
6. З думками сі б’ю. (Наг.)
Знач. почуваю в собі сумніви, вагаюся.
7. З думки ми то не сходит. (Дрог.)
Не можу сего забути, не можу в тім ділі додуматися до ладу.
8. З думки си то вибий! (Стан.)
Знач. забудь про се, перестань думати.
9. І я тої думки. (Кал.)
Знач. думаю так само.
10. На думку ми то не зпало. (Крех.)
Знач. не догадався сего, забув про се.
11. От думки думаю. (Наг.)
Знач; тужу, сумую. Натяк на ті сумовиті пісні звані думками, які залюбки співає самітний, затурбований чоловік,
12. Така мі думка пошибає. (Кол.)
Знач. се мені раз у раз приходить на думку. Пор. Wand. І, Gedanke 105.
13. Що в думці, то і на язиці. (Цен.) 
Що чоловік думає, те й говорить, Пор. Adalb. Mysl 1.
Дунай 
1. В Дунаю втонеш, то в море виплинеш. (Снят.)
Слаба потіха. Натяк на часто вживаний зворот у піснях:
 Я в Дунаю втону, а в морі виплину,
 Як за тебе піду, на віки загину.
2. Дунаю не перебродиш. (Наг.)
Дунаєм називають усяку велику воду, навіть повінь.
3. Гадаю, гадаю, куди до Дунаю. (Стан.)
Знач. гублюся в неозначених мріях.
4. Там такі Дунаї, що лиш небо та вода. (Наг.)
Говорять про велику, повінь.
5. Як зайшов за Дунай, то вже до дому й не думай. (Берез.)
Знач. така далека чужина. Пор. Adalb. Dunaj 3.
Дуплавий 
1. Дуплавий, бо старий. (Наг.)
Говорять про хворовитого, дихавичного старця.
Дупло 
1. В своїм дуплі сиди в теплі. (Цен.)
Знач. у своїй хаті роби собі всяку вигоду.
2. Дупло скрипит. (Наг.)
Говорять про дихавичного чоловіка, якому хрипить у горлі.
3. Засів у дуплі як медвідь. (Наг.)
Говорять про відлюдка, що сидить у хаті і не буває у людей ані у себе наприймає нікого.
4. Сховай сі в дупло, аби ті не видно було! (Кол.)
Говорять боягузові.
5. Чьис тобі своє дупло мати. (Ростоки).
Знач. час одружитися і завести своє господарство.
Дур 
1. Дур сі голови чіпає. (Наг.).. їмає. (Наг.)
Чоловік починав дуріти, прим, з великої гризоти, але також і з великого достатку. Пор. Hoc. 469.
2. З дуру тото зробив. (Наг.)
Знач. не при здоровім розумі, не роздумавши.
Дурак 
1. За дураком Господь. (Лучак.)
Знач. не дав йому пропасти.
2. Кругом дурак. (Лев.)
Мабуть запозичена з великоруського.
3. Кругом дурак, як каже: «так». (Кольб.)
Дурень звичайно такає на завдане йому питання.
4. Нема такого дурака в цілій Росії. (Губ.)
Так мали відповісти з росийської почти на листі якогось адресата якого не могли знайти. Кепкують сею приповідкою, коли хто питає за кимось незнайомим.
5. То ще дурак московський! (Губичі).
Знач. тумановатий, тупий дурень.
Дурень 
1. Без дурньи й паска сі не осьвjитит. (Наг.).
Він скрізь мусить втиркнутися, хоч там його зовсім непотрібно. У німців: Narren meinen, man könnt nicht eine San satteln, wenn sie nicht dabei waren. Wand. III, Narr 771.
2. Бодай тот дурень здох, що ся кохав у двох! (Сяніц.)
Говорить чоловік, якому і з одною важко дійти до ладу.
3. Від дурня чую, та ся це дивую. (Ільк.)
Каже поважний чоловік, коли йому хтось скаже: ти дурню.
4. В дурня ся пошив. (Лучак.)
Знач. дав себе ошукати, нажив сорому.
5. Він щойно сказав: дурню! А той уже зуби стяв. (Лучак.)
Поки два противники почнуть битися, мусить один одного вилаяти. Отже тут сміються з такого, що перевернувся вже від самого першого слова свого противника.
6. Говори до дурня, а дурень все дурнем. (Жидач.)
Його не уговкаєш і не задобриш самими словами.
7. Гуманський дурень, з чужого воза бере, а на свій кладе. (Петр.)
Се вже інший, реальніший тип дурня, як під ч. 71, зрештою тип інтернаціональний, пор. Wand. III, Narr 515; Дик. 1262.
8. Два дурні стали радити, як би свою біду згладити. (Замул.)
Рада без плодна, бо нічого мудрого не врадять.
9. Двоє дурнів на світі: дівка дурна, бо танцює без горівки, і дяк дурний, що тверезий, а співає аж горло дере. (Кнігинин)
Життєва обсервація, може й самого того дяка, що про нього мова.
10. Дивіт сі на дурня! (Кол.)
Говорять, коли хтось із присутніх скаже якусь надзвичайну дурницю.
11. Дійди з дурньом до ладу! (Льв.) 
Окрик безрадности і знетерпливлення від хороводів з дурним і впертим чоловіком.
12. Добре дурня оженити, бо як до розуму дійде, то не схоче. (Гол.)
Дурень тут очевидно в значінню молодого, недосвідного чоловіка. Пор. Етн. Зб. IV, 35.
13. Добро дурня здурити. (Ільк.)
Знач. розумного чоловіка й так не здуриш.. Пор, Wand. ІІІ, Narr 936.
14. До дурньи говорити, волиш тим словом три дни дихати. (Наг.)
Шкода слів, бо дурня не переконаєш.
15. Досить єдного дурньи в хаті. (Наг.)
Говорять, коли в хаті в мала дитина, а хтось старший починав говорити дурниці Пор. Wand. II, Genug 19; ІІІ, Narr 353.
16. Дурень дурня хвалит. (Крех.)
Во він найближчий йому. Пор. Wand. ІІІ, Harr 383.
17. Дурень і за море поїде і все дурнем верне. (Снят.)
Своєї вдачі не покине. Пор. Wand. III, Narr 869.
18. Дурень нічим ся не журить: горівку п’є і люльку курить. (Ільк.).
...файку,.. (Мінч.)... сів с – ти коло хати і... (Дуліби).
Характеристика обмеженого та при тім самозадоволенного чоловіка.
19. Дурень псови очи псує. (Ільк.)
Знач. на стілько дурний, що не варто навіть, аби й пес на нього дивився.
20. Дурень усе дурньом. (Наг.)
Знач. з ним нема що балакати, як з розумним. Пор. Wand. III, Narr 691.
21. Дурень щістьи має. (Наг.)
Загальна житєва обсервація.
22. Дурневі ввіде за штуку. (Наг.)...вдасть сі... (Цен.)
Що би розумному взяли за провину, те дурневі вибачать. Пор. Hoc. 299.
23. Дурневі вічная память. (Ідьк., Петр.)
Знач. його й по смерти ще довго згадують.
24. Дурневі і Біг не противится. (Ільк.)
Знач. і люди мусять потурати йому. Пор. Krumb. 58.
25. Дурневі і Бог вибачит. (Лучак.)
Бо він не розуміючи божих законів переступав їх безліч.
26. Дурневі й обідьинка мила. (Кольб.)
Він задоволяеться чим будь.
27. Дурневі нема ради. (Наг.)
Бо він жодної ради не послухав; Знач. також: нема спокою, він усе кидається на різні помисли.
28. Дурневі свій розум у голову не вложиш. (Наг.)
Знач. даремна річ толкувати йому та переконувати його.
29. Дурневі сі не дивуй. (Наг.)
Знач. не сердься за його роботу.
30. Дурневі щістьи служит. (Цен.)
Йому ведеться іноді там, де розумний не дав би собі ради. Пор. Wand. I, Dummer 5.
31. Дурнів є много, але не всі разом ходят. (Лучак.)
Боли хтось дивується: ну, такого дурня пошукати! Пор. Wand. III, Narr 497, 819.
32. Дурнів ні сіють, ні орють, самі ся родять. (Ільк., Петр.)
Знач. вони виростають із браку освіти або в нездібності до неї. Пор. Hoc. 299, Дик. 1036; Adalb. Glupi 24, Duren 3; Wand. III, Narr 886, 896; Сelak. 210.
33. Дурнів ніхто не сіе, а сами си родют. (Орел.)
Про самосівну вдачу дурнів див. вище ч. 82.
34. Дурньи з мене робит. (Наг.)
Знач. кпить із мене. Пор. Wand. III, Narr 7263.
35. Дурня і в церкві б’ют. (Лучак.)
Знач. усяке дідо виходить дурному навпаки того, як він собі думав. Пор. Wand. І, Dummer 9; III, Narr 376; Hoc. 299; Adalb. Giupi 81.
36. Дурня на голову тручай, він на ноги паде. (Замул.)
Знач. йому щастить там, де він і сам про се не думає.
37. Дурня на ноги тручай, а він на голову паде. (Ільк.)
Тут навпаки: напутчуй його на добру дорогу, а він наробить лиха.
38. Дурня не штука здурити. (Крех.)
Вистарчить говорити йому в його дусі і до його вподоби.
39. Дурню, дурню, велика мірка перцю за гріш! (Лучак.)
Говорятьчоловікові, що не вміє нічого купити ані продати як слід.
40. Дурню єден ходиш! (Наг.)
Окрик обуреня, найчастіша лайка.
41. Дурню ходиш, курку водиш, курка дрище, дурень хлище. (Наг.)
Сміються над дурнем, що робить щось непутяще.
42. За дурня доля дбає. (Корч.)
Пор. вище ч. 27, 33; Adalb. Glupi 182.
43. З дурнем зайди, сам дурнем будеш. (Дмит.)
Ніяке діло з дурним спільником не доведеш до пуття.
44. З дурнем зчепитись дурнем зробитись. (Замул.)
Ані згода ані сварка з дурним не доводить до добра. Пор. Wand. III, Narr 673, 675.
45. З дурнем не дійдеш до ладу. (Терн.)
Бо він усе своїм Богом іде. Пор. Adalb. Glupi 188; Wand. ІІІ, Narr 671.
46. 3 дурньом зайди си тай не резвjижеш сі. (Наг.)
Почни з ним яке діло, то не то ще не поможе, а годі від нього спекатися. Пор. Adalb. Glupi 153.
47. З дурньом знайдеш тай не поділишсі. (Наг.)
Бо він ні на що не згодиться. Пор. Adalb. Giupi 186; Celak. 212; Wand ІІІ, Narr 638. 
48. Їдж, дурню, бо то сьвjичене! (Наг.)
Говорять дурному, даючи йому щось несмачного їсти, а він не хоче.
49. Кажи дурневі поклони бити, а він і чоло розіб’є. (Снят.)
У кождім ділі він переборщить. Пор. Celak. 212.
50. Кождий дурень своїм кроєм. (Кол.)
Здач, один не подібний до другого, бо кожний попадає на інші глупі концепти. Пор. Wand. ІІІ, Narr 599; Celak. 210; Adalb. Kiep 6.
51. Крайний дурень. (Наг.)
Знач. безсумнівний дурень, зовсім глупий чоловік.
52. Ми всі дурні у нашого Бога. (Бар.)
Відповідав чоловік, якого інший назвав дурнем.
53. Між дурнями і сам дурнем станеш. (Кобил.)
Чоловік звільна приспособлюється до свого окруження. Пор. Wand. III. Narr 941.
54. Може сі такий дурень знайде, що й то возьме. (Наг.)
Говорить чоловік, якому дають або продають якусь нікчемну річ. Пов. Zatur.. 89; Adalb. Kupiс 19.
55.На, дурню, а не криши, бо то з маком! (Дрог.)
Кплять із дурного, даючи йому щось їсти, і остерігаючи, щоб не кришив. Кришити свячене вважається гріхом, але тут насміх замісь свяченого подається аргумент: бо то з маком.Пор. вище ч. 48.
56. На дурня ся задивила твоя мати. (Белз.)
Якого бачила дурня, такого й тебе вродила.
57. Не бій сі, він собі не дурень, лижки до вуха не несе. (Наг.)
Говорять про самолюбного, хоч і умом обмеженого чоловіка.
58. Не дурень казав, не мудрий слухав. (Наг.)
Говорять, коли хтось із розумної ради зробив нерозумний ужиток.
59. Не кажи дурньови пердіти, бо ся всере. (Збараж.)
Знач. наведеш його на одно непутяще діло, то він з власного концепту зробить друге ще гірше.
60. Не мали де дурньи встромити, та в школу. (Дар.)
Сердиться вчитель на тупоумното ученика.
61. Не дай дурневі ніж у руки, бо собі паяці втне. (Кольб.)
Він не розуміє сам, що робить, і начинить собі лиха.
62. Ни кажи дурневі: «Забзди», бо він сі таки вс – є. (Кольб.).
Знач. йому позволь мало, а він забере собі більше в голову. Пор, 55.
63. Отто дурень тай ще й битий! (Збар.)
Знач. і бійка не піддала йому ліпшого розуму.
64. Пізнавай дурня по його сміху. (Кож.)
Він сміеться там, де не треба. Пор. Adalb. Glupi 169; Wand. ІІІ, Narr 705.
65. Пізнати дурня по мові. (Кол.)
Доки мовчить, можна його приняти за розумного чоловіка, пор. лат. Si tacuisses, philosophus mansisses, а також Wand. ІІІ, Narr 85.
66. Пішли дурня на риби, а він їмає жаби. (Петр.)
Усяке діло дурень споганить та поверне на сміх. Пор. Adalb. Duren 4.
67. Пішли дурня по раки, а він жаб принесе. (Лучак.)...на раки...на ловит. (Гнідк.)
Пор. попереднє число, а також Wand. І, Dummer 13; Adalb. Glupi 117.
68. Пішли дурня, то сам дурнем зістанеш. (Ільк.)
Бо будеш мусів сам іти за ним і направляти його дурниці. Пор. Adalb. Duren 4.
69. Позволь дурневі перднути, то сі всере. (Берез.)
Пор. вище ч. 55, 58.
70. Послухай дурня, то й сам будеш дурень. (Замул.)
Дурнева рада звичайно буває дурна, а послухавши їі чоловік зробить дурницю.
71. По чім дурня пізнати? Що не вміє мовчати. (Колом.)
Виговорить усе, що знає і чого не внає.
72. Пошився в дурні. (Збар.)
Показався дурнемзвробив дурницю. Пор. ч, 3.
73. Роби дурневі добре: люби му жінку, а він ше сі й сердит. (Кольб.)
Іронізують над чоловіком, що не вмів оборонити свого родинного огнища, від напасти.
74. Сам дурень, а других хоче розуму вчити. (Наг.)
Обурюється чоловік, якому дурень дав свої науки. Пор. Adalb. Glupi 175.
75. Славетний дурень, що з свого воза бере, а на чужий кладе. (Лучак.). Гуманський... (Дар.)
Справді що дурень, та може бути й великий альтруіст. Пор. вище ч. 6.
76. Такого дурньи пошукати. (Наг.)
Знач. се такий дурень, що не легко знайдеш йому рівного.
77. Там то дурень заплішений! (Богородч.)
Знач. у нього голова в обручах, ще й плітками збита. Пор. Wand. ІІІ, Narr 1241.
78. Та такий, як сім дурнів до купи. (Хотин).
Знач. ти великий дурень.
79. Тобі, дурню, попом бути, ни гицлем! (Пужн.)
Бо на гицля треба справного та енергічного чоловіка, а попові – по народному погляду – того не треба.
80. То вже з уроду дурень. (Наг.)
Виховання не розвинуло його розуму.
81. То не з дурньом справа. (Голоб.)
Знач. треба до неї брати ся обережно. Пор. Wand. ІІІ, Narr 1281.
82, То не дурень був той, що горівку вигадав. (Наг.)
Прихвалюють п’яниці смакуючи горілку.
83. То не дурень вигадав. (Кол.)
Говорять, коли хочуть сказати щось розумне.
84. То не леда дурень потрафит. (Наг.)
Це не таке легке діло, як кому здається.
85. Учи дурня, дурень дурньом буде. (Сяніц.)
Знач. змарнована праця над його освітою.
86. Хоть він дурень, але свій розум має. (Наг.)
Між нами, розумними, він дурень, але супроти інших може вдавати мудрого. Пор. Adalb. Glupi 128.
87. Хоч видіти дурньи, то подиви сі в дзеркало. (Кольб.)
Говорять недогадливому роззяві.
88. Хжо дурневи вибачит, той мав сто днів відпусту. (Петр.)
Віра в те, що дурні, ідіоти, божевільні, стоять під особливою опікою божою, та в практиці приказка вживається іронічно, коди дурний чоловік причепиться; знач.. не буду сердитися на тебе, за те мені Бог гріхи відпустить. Пор. Adalb. Duren 2.
89. Ци ти мене за дурньи маєш? (Цен.)
Коли хтось по глупому перечить іншому.
90. «Чо-с си надтомив?» – «Бо сми з дурнем говорив». (Орел.)
Це найбільша мука переконувати дурня.
91. Швидше дурень здурит розумного, як розумний дурного на розум наведе. (Замул.)
Розумний чоловік іноді зробить дурницю, але дурень ніколи не зробить нічого мудрого.
92. Шукай дурня! (Лім.)
Знач. я не дурень, говори це кому іншому.
93. Шукай си дурньи, аба ті послухав! (Наг.)
Знач. я тобі не вірю.
94. Щісливий дурень нічим ся не журит: горівку п’є, вуши б’є тай люльку курит. (Орел.)
Варіант до ч. 15. Пор. Wand. III. Narr 758.
95. Що я тобі за дурень удався? (Збар.)
Ображається чоловік, якому щось заперечують, хоч він правду говорить.
96. Як єден дурень кине камінь у воду, то і сто мудрих не могут найти. (Лім.)
Всякому ділу дурень може нашкодити більше, ніж мудрі люди можуть помогти..
Пор. Adalb. Glupi 125.
97. Як би не дурень, то би того не сказав. (Наг.)...не зробив. (Наг.)
Звиняють нерозумне слово або діло дурного чоловіка.
98. Якийсь дурень вигадав, а мудрий повторив. (Кол.)
Коли розумний чоловік говорить дурницю.
99. Я не твій дурень. (Наг.)
Сердита репліка чоловіка, до якого хтось говорить числячи на його наівність. Пор. Wand. ІІІ, Narr 1282.
Дуригріш 
1. От дуригріш. (Наг.)
Товар поганий та нікчемний, який купуючи видаєш марно гроші.
Дурило 
1. Ти дурило з кривої верби. (Дрог.)
Лайка на ошуканця; слова про криву вербу натякають на його походжене від чорта, що звичайно мешкає в кривих, дуплавих вербах.
Дуриптах 
1. То ще дури птах! (Наг.)...дуринотє. (Наг.)
Говорять про жартуна, що любить дурити інших.
Дурити 
1. Дури таких, як єс сам! (Наг.)
Остра репліка такому, що говорить брехливі обіцянки.
2. Дурит Бога і людей. (Замул.)
Говорять про ошуканця, що вдав побожного та релігійного чоловіка.
3. На село дурити, бо міщане знають. (Ільк.)
Відповідають наівному мантієві, що піддає якісь брехливі пропозиції.
4. Не здуриш аптикаря купервасом. (Залісє).
Приказка оперта мабуть на якійсь забавній анекдоті, тепер забутій.
5. Не здуриш аптикаря шалабастром. (Кол.)
Знач. тямучого, фахового чоловіка не здуриш будь якою дурницею. «Шалабастер» перекручено з німецького Scheidewasser.
Дуриця 
1. Дуриці ним телепає. (Наг.)
Наївся хліба з дурійкою тай трясеться.
2. Ци сі від дуриці трісеш? (Наг.)
Дуриця або дурійка,коли наїстися хліба домішаного з нею, справляв біль, голови, тремтіння всего тіла і довгий, важкий сон.
Дурійка 
1. Дурійкою живити. (Гнідк.)
Знач. забивати комусь баки, закручувати голову брехнями.
2. Ходит як би дурійки попоїв. (Богородч.)
Знач. ходить безтямний, сам не свій.
Дуріти 
1. Добре дуріти, коли приступає. (Ільк., Петр.) Лацно... (Лев.)
Говорять про пана або загалом заможного чоловіка, що позволяв собі на всякі вибрики та люксує, маючи чим платити. Пор. Wand. III, Narr 519.
2. Дуріє, бо му ся добре діє. (Ільк.)
В щастю чоловік не вміє вдержати духової рівноваги.
3. Щем не вдурів, аби таке робити. (Ком.)
Знач. се лиш дурний чоловік може робити.
Дуркати 
1. Не дуркай, а пса в ср... поштуркай. (Наг.)
Відповідь такому, що сказав другому: ти дурню.
Дурман 
1. Ци ти сі дурману наїв? (Наг.)
Знач. чи ти сказився? Дурман – якесь зілля, мб. Belladonna.
2. Якимось мі дурманом обпоїли. (Кол.)
Жалується обдурений чоловік.
Дурний
1. Або ти дурний, або розуму немаєш. (Цен.)
Говорить чоловік такому, якого досі вважав розумним.
2. Вже я такий дурний не буду. (Кол.)
Говорить чоловік, шо дав себе раз піддурити. Пор. Adalb. Glupi 8.
3. Ви гадаєте, що я такий дурний, як обідраний? (Ценів).
Говорив бідний чоловік, якого богачихи мали за дурня.
4. Від дурного чую тай сі не дивую. (Жидач.)
Пор. Дурень ч. 2.
5. Він тя дурним кладе. (Тухля).
Знач. уважав тебе за дурня.
6. Всьо по дурному йде. (Наг.)
Робить ся неоглядно, без плану.
7. Всьо то з дурного розуму. (Наг.)
Коли хтось зробив якусь дурницю сам не підозріваючи її глупоти.
8. Говори такому дурному, як єс сам! (Наг.)
Сердита репліка на дурну бесіду.
9. Гуджа, гуджа! Ти такий дурний, як твій господар. (Будз.)
Примовляють псу, що завзято але без причини гавкає.
10. Дурна голова ні посивіє, ні полисіє. (Лучак.)
Фізіологічна обсервація, зрештою науково ані досьвідом не умотивована. Пор. Wand. III, Narr 214.
11. Дурна голова – ногам морока. (Цен.)
Дурний чоловік зайде на кепську дорогу і мусить набивати ногами. Пор. Schlei 168; Wand. III, Narr 214.
12. Дурна твоя бесіда. (Наг.)
Знач. говориш дурне.
13. Дурна твоя голова. (Наг.)
Знач. ти не вмієш собі порадити, губишся в пустих догадах.
14. Дурна ті сі робота взьила. (Наг.)
Знач. ти розпочав дурне, безцільне діло. 
15. Дурна хихо, прийшло і тобі лихо. (Наг.)
Допікають жартливій та сміховатій дівчині, на яку впало нарешті лихо.
16. Дурна, що плаче вона; най плаче він, що бере біду в дім. (Ком.)
Приговорюють, коди молода йдучи до шлюбу «по старому звичаю» плаче.
17. Дурне ти сі голови чепило. (Голоб.)
Ти занявся якоюсь дурною думкою або роботою.
18. Дурне як теля. (Замул.)
Кажуть про всякого, хоч би й дорослого, а непорадного чоловіка. Пор. Adalb. Glupi 62.
19. Дурний аж ся крутит. (Кобил.)
Впавши на якусь немудру думку, що видається йому новою, він не може сидіти спокійно, поки не поділиться нею з кимось. Те саме у Поляків Adalb. Glupi 20.
20. Дурний але дужий. (Цен.)
Говорять про міцного, але тупоумного чоловіка. Пор. польське: Glupi ale zdrow, Adalb. 17.
21. Дурний бим був, як бим тебе слухав. (Наг.)
Знач. ти говориш глупо або хочеш мене одурити.
22. Дурний варіят. (Жидач.)
Знач. божевільний, напасливий чоловік.
23. Дурний галай. (Наг.)
Гадай – крикун, співак.
24. Дурний Гриць не видав ваганиць. (Тереб.)
Говорять, коди хтось дивується якійсь зовсім звичайній речі. Пор. Гриць ч. 21.
25. Дурний дає, а розумний бере. (Іль., Петр.)
Звичайна життєва практика. Пор. Schlei. 173; Даль. ІІ, 8; Wand. ІІІ, Narr 336, 911; Hoc. 298.
26. Дурний дурне говорит. (Наг.)...провадит. (Збар.)
Нічого іншого не слід від нього й надіятися. Пор. Wand. III, Narr 790.
27. Дурний, дурний, ану здури го. (Наг.)
Знач. не такий дурний, як видаеть ся.
28. Дурний дурного найшов. (Наг.)
Коли розмовляють два дурні.
29. Дурний з верху. (Замул.)
Дурень часто криком та штурканцями вмі» поставитя па своїй.
30. Дурний змудріє, як зголодніє. (Стрий).
Голод учить розуму.
31. Дурний його піп хрестив. (Гол.)
Знач. він також дурний від самого охрещеня. Це так делікатцо, щоб не вкидати його дурноти на батька й матір.
32. Дурний і в Кієві не купить, розуму. (Ільк.)
В загаді ніхто розуму не купить, як свойого не має. Порі польське: Glupi і w aptece rozumu nie kupi, Adalb. Glupi 53.
33. Дурний і дурне торочит. (Замул.)
Глупий глупе говорить.
34. Дурний коли мовчить, то за мудрого уходить. (Ільк.)
Увага, яку люди роблять звичайно аж тоді, коди мнимий мовчучий мудрець обізветься яким глупим словом. Уже Римляни говорили: Si tacuisses, philosophus mansisses. Пор. Adalb. Glupi 89.
35. Дурний Микита поїв котьита. (Наг.)
Приказка основана на анекдоті про дурня Микиту, якому мати веліла піти на піч і їсти пироги, а він не знайшовши пирогів поїв живі котята і потім жалував ся матери: «А чого ваші пироги драпаються?»
36. Дурний нічим ся не журит: п’є горівку, файку курит. (Петр.)
Говорять про самозадоволеного самолюба, що не дбає ні про що крім власного спокою. Пор. Wal. I, 150; Adalb. Glupi 99.
37. Дурний носит серце на язиці, а мудрий язик у серци. (Замул.)....мудрий у серці. (Ільк.)
Дурний що має на серці, те й виговорить, а мудрий говорить лише те, що корисно для інших.
38. Дурний плота ся чіпає. (Кути).
Йому вистарчать найменша причина, щоб знайти собі напасть.
39. Дурпий тебе піп хрестив тай портки спусив. (Наг.)...іще над тобов штани,.. (Тереб.)
Лають дурного чоловіка, пор. ч. 29, Hoc. 299.
40. Дурнпй тим сі величає, що розуму не має. (Наг.)
 Він тим і дурний, що не вміє вакрити своєї дурноти.
41. Дурний той, що деревину в лісі, а дівку в селі кохає. (Болех.)
Бо дерев и ву в лісі хто хоче зітне; а дівку в селі хто хоче візьме.
42. Дурний ще дурнішого знайде. (Стан.)
І оба погодяться. Пор. Adalb. Glupi 106.
43. Дурний як бовт. (Наг.)
Бовт і дурний, куди його пхають, він туди йде, У Поляків: Glupi jak but, Adalb. Glupi 57.
44. Дурний як Гуцул. (Кути).
Це вже Покутяне таке зложили, що гуцул дурний. Пор. польське: Glupi jak ehachol malorosyjski, Adalb. Glupi 60.
45. Дурний, як з мокров головов. (Рогат.)
Знач. мов божевільний, якому ллють воду на голову.
46. Дурний як кіл у плоті. (Кол.)
Про недорікого, непорадного чоловіка.
47. Дурний як сак. (Лучак.)
Лають непорадного, неповертливого дурня. Пор. Adalb. Glupi 80.
48. Дурний як табака в розі. (Дрог.)
Не знав, не тямить нічого. Пор. Adalb. Glupi 86,
49. Дурний як турецький кінь. (Мінч., Ільк.)
Турецький кінь має усталену славу, пор. далі під Кінь.
50. Дурний, як х– воловий. (Льв.)
Бо мав подобу чогось правдивого, а до справжнього діла нездатний,
51. Дурний як цап. (Наг.)
Цапа, звіря дуже зручного і характерного, покладено у нас замість барана; в старих грецьких приповідках символом дурноти скрізь являеться баран або вівця, пор. Тимош. ст. 37; Adalb. Glupi 74.
52. Дурний, як цілий сьвіт. (Жидач.)
Чому цілий світ мав бути такий як дурень?
53. Дурний як ціп. (Льв.)
Як ним махають, так вів б’є.
54. Дурний як чіп, (Наг.)
Лають нездарного, недогадливого чоловіка. Пор. Adalb. Glupi 65.
55. Дурний як ямницький піп. (Ямниця).
Там у селі довгі літа був навів божевільний піп.
56. Дурник вродився, дурним загине. (Григ.)
Знач. дармо надіятися, щоб порозумнішав.
57. Дурними плоти городьит. (Берез.)
Знач. він такий дурний, що як би його поставив замісь кілка в плоті, то й то б стояв.
58. Дурних не сіют, не орут, самі сі родьит. (Наг.)
Дурні самосівні. Пор. Сим. 666; Wand. III, Narr 272, 885; Celak. 210; Muka 1088; Adalb. Glupi 24, 150, 160.
59. Дурні тебе куми тримали. (Гнідк.)
Знач. ти дурний від самого хресту.
60. Дурного всюди б’ют. (Наг.)
Бо він усюди внайде собі зачіпку. Пор. Adalb. Glupi 36.
61. Дурного гляба й попові кропилом урозумити. (Грин.)
Йому не поможе й авторітет церкви.
62. Дурного дурно вчити. (Кол.)
Він нічого не навчиться черев тупоумство. Пор. Adalb. Glupi 34.
63. Дурного і в церкві б’ют. (Наг.)
Бо він скрізь щось таке зробить, за що б’ють. Пор. Сим. 564; Adalb. Glupi 31.
64. Дурного похвала – мудрого догана. (Збар.)
Що дурень хвалить, то вже певно не мудре. Пор. Muka 1086; Adalb. Glupi 154.
65. Дурного пригода, мудрого наука. (Снят.)
Мудрий тим і мудрий, що вчиться з помилок дурного. Пор. Wand. ІІІ Narr 238.
66. Дурного хрести, дурний каже: «Пусти!» (Сап.)
Значить, і те, що йому на добро виходить, він уважав своею кривдою.
67. Дурної голови і волосє не держиться. (Льв.)
Знач. дурень лисів. Пор. навпаки ч. 10.
68. Дурному Бог щістьи дає. (Наг.)
Загально розширена віра, що дурників Бог любить. Пор. Adalb. Glupi 182.
69. Дурному вічна память. (Лімна).
Іронічио, бо дурного забувають швидко. Пор. Wahl 1.147; Hoc. 299; Сим. 2685.
70. Дурному все увійде. (Замул.)
Бо йому ніхто не подивується. Пор. Wand. III, Narr 718.
71. Дурному вступи сі з дороги. (Наг.)
Бо з ним легко дійти до сварки. Пор. Adalb. Glupi 47.
72. Дурному дурна радість. (Наг.)
Він тішиться й таким, чим не варто тішити ся. Пор. Adalb. Glupi 16.
73. Дурному дурне в голові. (Замул.)
Бо він усе думав відповідно до свого нерозвитого розуму.
74. Дурному дурний путь. (Наг.)
Знач. від нього годі й надіятися розумних поступків.
75. Дурному з кроку ступити – сто днів відпусту доступити. (Замул.)
Знач. з дурними не перечся, уступай йому. Пор. Adalb. Duren 2, Glupi 50, 134.
76. Дурному і Бог не подивує. (Лучак.)
Бог узагалі нічому не дивується. Пор. Дик. 1653; Adalb. Glupi 39.
77. Дурному і кадило не поможе. (Жидач.)
Знач. хоч його й посьвяти, він усе однакий дурень буде.
78. Дурному й Бог сі не противит. (Наг.)
Не ображай сяж і ти його вибриками. Пор. Wand. ІІІ. Narr 451.
79. Дурному і лопатов у голову розуму не накладеш. (Белз.)
Він недоступний для розумного думання. Теж і у Поляків. Adalb. Glupi 40.
80. Дуриому й не тьимки. (Кос.)
Знач. він робить своє не оглядаючися на обставини.
81. Дурному й шістьи! (Цен.)
Завидують люди незаслуженого щастя дурному. Пор. Wand. Dumm 8 Adalb. Glupi 95, 183.
82. Дурному не порадиш, бо він свій розум має. (Льв.)
Йому здається, що він усе розуміє ліпше, то й не послухає нічийої рада. Пор. Wand. ІІІ, Narr 671, 520; Adalb. Glupi 128.
83. Дурному не противсі. (Наг.)
Бо ніяка суперечка з ним не доведе ні до чого. Пор. Adalb. Glupi 43.
84. Дурному огню в руки не давай. (Дмитр.)
Знач. не давай йому сили, впливу, бо наробить лиха.
85. Дурному пусте в голові. (Тереб.)
Знач. він дбає лише про марниці.
86. Дурному синови і батьківське багатство не поможе. (Лучак.)
Бо його розтратить, не вміючи оцінити.
87. Дурному сі не подивуйте. (Наг.)
Звиняє батько якесь нерозумне діло свого сина.
88. Дурному сміх і дати. (Лучак.)
Хоч дати йому що, то він із того смішну дурницю зробить.
89. Дурному треба вибачити. (Белз.)
Бо він не в злосги, а з дурноти говорить. Те саме у Поляків, Adalb. Glupi 46.
90. Дурному щісте сприяє. (Берез.)
Йому щастить. Пор. Wand. III, Narr 175.
91. Єден дурний, а другий і того розуму не має. (Наг.)
Говорять про двох дурних, що водять із собою компанію. Пор. Ada1b. Glupi 125.
92. Єден дурний зопсує, сто мудрих не направит. (Наг.)
Зопсувати легко, направити трудно. Пор. Adalb. Glupi 125.
93. За дурне їм пішло. (Наг.)
Зачепилися за пусте діло.
94. З дурним не вдавайся, бо й сам дурним зістанеш. (Белз.)
До дурного й говорити мусиш по дурному. Пор. Adalb. Glupi 38.
95. З дурним говорити – горохом на стіну метати. (Наг.)
Знач. даремна робота.
96. З дурним ні знайдеш, ні поділишся. (Ільк.) В дурньом... (Мінч.)...ні найти ні поділити. (Замул.)...знайди та сі ни... (Жуків)....знайдеш і не поділиш сі. (Наг.)
Знач. з ним ані - не почнеш, ані не - скінчйіп до ладу; ніякого ді'ла. Пор» Adalb. Duren 5; Glupi 186,
97. З дурним і Паи Біг ладу не дійде. (Голоб.)
Говорять про незгідливість і впертість дурного чоловіка. Пор. Wand. III,. Narr 665; Gelak. 208. 
98. З дурним непорадна година. (Наг.)
Знач. годі дійти до ладу. Пор. Adalb. Glupi 177.
99. З дурним ні купити, ні продати. (Голоб.)
Ніяк не дійдеш із шш до єдності. Пор. Wand. III, Narr 254.
100. З дурним собі не заходи. (Котуз.)
Не починай з ним ніякого діла. Пор. Wand. ІІІ Narr 664. 
101. З дурного єден сьміх. (Наг.)...єдна сьміха. (Голоб.) 
Знач. іх його слів та вчинків хиба сьміятися.
102. З дурного си зайшли. (Наг.)
Зачепили ся за пусте діло. 
103. Знати дурного по сьміху його. (Тисьм.) 
Все, чого дурний не розуміє, він бере на сміх Пор. Adalb. Glupi 169.
104. На дурного трафило. (Наг.)
Знач. не зумів дати собі ради, поніс шкоду.
105. На дурних сьвіт стоїт. (Наг.)
Вислов загального почутя, що дурні творять більшість на сьвіті, Пор. Wand. III, Narr 924.
106. Найшов глупий дурного, та нема нич з того. (Мшан.)
Оба разом не зложилися ні на що розумне. Пор. Adalb. Duren. 1.
107. He дай дурному ножьи, бо сі заріже. (Яс. С.)
Не дай йому власти, бо надужие.
108. Не дурний, все до себе горне. (Кол.)
Знач. про себе вміє дбати.
109. Не дурний то вигадав. (Городен.)
Знач. вигадка розумна.
110. Нема дурних дома. (Цен.)
Жартливо відмовляють ся чоловік, якого хтось намовляє на якусь дурницю або на небезпечне діло. Пор. Adalb. Glupi 157.
111. He такий я дурній, як ти розумний. (Сор.)
Знач. тобі надармо здається, що я дурний. Пор. Adalb, Glupi 164.
112. Носит сі, як дурний зо ступов. (Наг.)
Натяк на відому казку про дурня, що одержавши з батьківського спадку одну лише ступу поліз із нею ночувати на дуба і розбудив розбійників.
113. Ой ти дурний чопе! (Губичі).
Говорять недогадливому чоловікові.
114. Отто дурний розум! (Наг.)
Кається чоловік розумний, що зробив якусь дурницю.
115. Ото з тебе дурний цап. (Лучак.)
Лайка на впертого, тупоумного чоловіка.
116. Питав сі дурний дурного: чи больит зуби вмерлого? (Явор).
Персифілюють розмови дурних людей. Пор. Adalb. Glupi 170.
117. Піди з дурним на раки, а він ловит жаби. (Кобр.)
Він ні до якої спільної праці не здалий. Пор. Adalb. Glupi 117.
118. Пішлеш дурного, тай сам підеш по нього. (Наг.)
Бо він не зробить, чого тобі треба. Пор. Adalb. Durny 2; Haller 13.
119. Пішли дурного, за ним другого. (Ільк.),..а за ним... (Петр.)
Оба до посилок нездалі і діла не зроблять. Пор. Adalb. Glupi 163; Haller. 13.
120. Пішли дурного за чим, а другого за ним. (Гнідк.)
Пор. вище ч. 117; Wand. III, Narr 577; Celak. 212.
121. По сьвіті дурних багато, але купою не ходят. (Берл.)
Див. вище Дурень ч. 31.
122. Причепився, як дурний до мила. (Сіл. Б.)
Взявся до безцільної роботи.
123. Сам дурний, других хоче вчити. (Наг.)
Говорять про зарозумілого а дурного чоловіка.. Пор. Adalb. Glupi 175.
124. Смійся дурний з п’яного. (Льв.)
Оба однаково нерозумні.
125. Такий дурний як фасолє. (Ворохта).
Чому власне фасоля – символ дурноти, не розумію.
126. Такий дурний як чобіт. (Сор.) 
Порівняння взяте мабуть із польського, а в дальшій лінії з німецького.
127. Ти таке, як дурному брат. (Наг.)
Делікатно, не хотівши сказати виразно, що ти сам дурень.
128. Тілько є дурних, але не при купі ходьит. (Підпеч. ) 
Пор. вище ч. 119.
129. То вже й дурному скажи, то зрозуміє. (Наг.)
Знач. річ така проста й ясна. Пор. Wand. ІІІ, Narr 1276.
130. То лиш дурних дурити. (Кол.)
А розумний на таке не піде. Говорять брехунові.
131. То ще дурне телє! (Наг.)
Говорять про дурну, несміливу дитину. Пор. ч. 16, Adalb. Glupi 6.
132. То ще нашого пана Бога великий дурень. (Кол.)
Кепкують іа чоловіка, що вдає з себе дуже мудрого.
133. Хоць я дурний, але свій розум маю. (Наг.)
Реплікує той, кого в розмові назвуть дурнем.
134. Хто дурним уродився, той і в Кієві розуму не купить. (Ільк.)
Далекі подорожі, школи самі ще не дадуть розуму, коли його нема з природи.
135. Хто з дурним пристав, сам ся дурним стає. (Карл.)
Компанія з дурними ніколи розумному чоловікові не виходить на добро. Пор. Wand. ІІІ, Narr 573, 941.
136. Що він за оден? От дурного потіха. (Нижнів).
Делікатно: великий дурень, яким може тішитися лиш такий же дурень, як і він.
137. Що дурний згубит, то мудрий знайде. (Збар.)
Дурний того не цінить і не береже. Пор. Adalb. Glupi 52.
138. Що дурний робить? Воду міряє. (Ільк., Петр.)
Знач. робить таку річ, якій нема ні кінця ні мети.
139. Що дурний робить? Плює та хапає, (Ільк.)
Робить безцільну річ.
140. Що дурний не дочує, то вимислит. (Цуц.)
Точно не передасть нічого.
141. Що дурному по розумі? (Ільк.)
Йому байдуже до того, чого не мае. Пор. Wand. III, Narr 971.
142. Що дурному по розумі, коли го не має? (Лучак.)
Повніший варіант ч. 139, пор. Adalb. Glupi 1.
143. Як з дурним найдеш, то ся не поділиш. (Лучак.)
Пор. вище ч. 94.
144. «Який ти дурний!» – «Най буде, то я собі дурний, не вам». (Комар.)
Резолютна відповідь хлопця, якого вилаяли дурнем.
145. Я не в дурного хаті ночував. (Гор.)
Значить, і сам іще не втратив розуму.
146. Я не дурний, як потому. (Наг.)
Знач. по шкоді й я навчу ся розуму.
147. Я не такий дурний, як вам сі здає. (Наг.)
Реплікує той, кого вважають за дурня. Пор. Adalb. Glupi 165.
148. Дурний розум го опанував. (Кукиз.)
Знач. він був розумний і раптом здурнів.
149. Дурний, ходь му в лоб стріль. (Наг.)
Словами його не нарозумиш. Пор. Adalb. Glupi 27.
150. Дурний, ходь му очи вибери. (Наг.)
Ні на чім не розуміється. Пор. Adalb. Glupi 26.
151. Дурної голови ані довбні не розіб’є. (Тисьм.)
Знач. ніяким доказом її не переконаєш. 
152. Колис дурний, то лізь у болото. (Лучак.)
Знач. роби щось дурне та непотрібне.
153. Став єм як дурний. (Наг.)
Говорить чоловік, коли його заскочить якась несподіванка, якої причин він не розуміє.
154. То ще дурний туман! (Наг.)
Знач. чоловік непорадний, недогадливий.
155. Ци ти дурний, ци лиш розуму не маєш? (Наг.)
Знач. чи з роду дурень, чи лише в данім разі не обдумав гаразд діла?
156. Що з дурним порадиш? (Наг.)
Знач. йому не порадиш, не даси розуму.
157. Я в тім дурний. (Наг.)
Я на тім не розумію ся, сим ділом не займався.
158. Як дурний, то вже на нім і с – ти їздити? (Наг.)
Протестує чоловік, якого мають за дурня і якого задля того надуживають до найгіршої роботи.
Дурник 
1. В дурники ся пошив. (Лучак.)
Зробив щось таке, що його можна приняти за дурного, недосвідного чоловіка. Пор. Дурень.
2. То ще дурник, що воно розуміє? (Наг.)
Говорять про недоростка, зовсім без лайливого наміру.
3. Ци ти такий дурник, що й того не знаєш? (Наг.)
Докоряють недоліткові, що в якійсь простій справі не умів дати собі ради.
Дурниця 
1. Дурницею жити. (Гнідк.)
Знач. жити без систематичної праці, легким промислом.
2. Дурниця му ся трафила. (Гнідк.)
Дістав щось без праці, легким коштом, украв або витуманив.
3. За дурницю їм пішло. (Наг.)
Знач. посварилися чи побилися за пусту річ.
4. З дурниці зайшло. (Наг.)
З пустої причини почалася сварка чи бійка.
5. На дурницю сі спустив. (Наг.)
Знач. на марну, пусту обіцянку.
6. Не хапайся дурниці, не будеш сидіт у темниці. (Ільк.)
Дурниця тут делікатно в значінню легкого зиску, крадіжи або ошуканства.
7. Проз дурницю мамуня пирогів не варили: вода була, а сира й муки не було. (Косс.)
Жартують із бідного а претензіонального чоловіка.
8. Тото ни дурниця! (Тухля).
Знач. діло важне.
Дурничка 
1. Дурничками сі викпив. (Наг.)
Говорять про хитрого пронозу.
Дурно 
1. Ані за дурно, ані за гроші. (Лім.)
Scil. не дам, ні за яку ціну. Подібне у Словаків Zatur. 198, хоча збирач дав йому зовсім супротилежне значення: Velmi lacno.
2. Дурно вмерло давно, тепер «куписи» панує. (Крех.)
Тепер за дармо не дають нічого. Пор. Adalb. Darmo 5.
3. Дурно ми час іде. (Белз.)
Гаю час без пожитку, без діла.
4. Дурно-м сі намучив. (Наг.)
За дармо натомився.
5. Дурно та пусто говорите. (Наг.)
Знач. без потреби, мене не переконаєте.
6. Завтра за дурно, нині за гроші. (Дрог.)
Кажуть, що десь був такий напис на корчмі і дуже до неї йшли люди. Пор. E. Rot. 530, 683 з Варрона: Cras credo, hodi. nihil; Варрон узяв се мабуть, із грецького, бо грецький комік Анаксандрід натякає на те, що иа атенській торговиці на Суніоні був справді такий напис.
7. За дурно мі сі чіпаєш. (Наг.)
Я тобі нічого не винен.
8. І дурно давай, то не хочу. (Ком.)
Говорять про непотрібну річ. Пор. Слав. І, 39.
9. Коби дурно давали, то хто би не брав? (Наг.)
Говорять про дешеві і дорогі торги.
10. Най ми дурно чьис не йде. (Наг.)
Говорить робочий чоловік, якого заставляють ждати чогось без діла.
11. Не дурно то мене рука свербіла. (Наг.)
Знач. віщувала рука, що буду з кимось битися або вітатися. Подібні звороти уживаються і при вгадці про всякі інші віщування, на які чоловік зразу не звертав уваги, а вони потім: справдилися, прим: не дурно то сі міні снило те й те.
12. Не дурно то якийсь казав. (Наг.)
Формула, якою бесідник стверджує правдивість приказки, яку зараз потім: зацитуе.
13. Таке й за дурно дороге. (Уриче).
Знач. воно нічого не варте. Пор. Wand. IV, Umsonst 29; Gelak. 566; Zatur.. 191.
15. Таке у нас за дурно дают тай не берут. (Климець).
Говорив бойко жидові, що хотів продати йому якусь непотрібну річ.
16. Хоть бис ми дурно давав, то не озьму. (Наг.)
Говорить чоловік про непотрібну річ.
17. Що за дурно, то бери! (Наг.)
Жартують парубки бухаючи один одного в плечі. У старих єгиптян була приказка: що можеш дістати за дурно, сим і збогачуйся, а за що хочуть грошей, від того тікай, пор. Wand. IV, Umsonst 27.
18. Я би го й за дурно не брав. (Яс. С.)
Говорив чоловік, якому раяли наняти якогось лінивого слугу.
Дурняти 
1. Дурняй такому, як єс сам. (Лютов.)
Відповідь на лайку: ти дурень.
2, Не дурняйте, пане! Би ще були десь, як я був такий, як і днесь. (Мшан.)
Відрубав старий бойко, коли йому молодий урядник сказав: Ти дурню!
Дусатися 
1. Дусало сі дусало цілий ранок, а потім як пішов дощ! (Кутуз.)
Говорять про хмарний і душний літній день. Польське dasac siе – сердитися.
Дусити 
1. Дусила би ті дихавши! (Наг.)
Прокляття: щоб тебе дусила астма.
2. Дусит тото, як сир у бочці. (Наг.)
Говорять про такого, що криється з чимось, робить з якоїсь речі непотрібний секрет.
Дути 
1. Будем дути, та не однакові нути. (Колом.)
Знач. одні будемо бідувати, а другі веселитися.
2. Будеш дула, будеш їла, не будеш дула, не будеш їла. (Кобр.)
Дути Знач. роздувати огонь, при якім вариться страва. Давніше була це для жінок важка робота.
3. Дмеся, як легке в боріци. (Ільк.) Дуєся... (Петр)...в горшку.. (Гнідк.)
Говорять про гордого та зарозумілого чоловіка.
4. Дує сі, як вош на морозі. (Наг.)
Виступав претензіонально і силкується імпонувати іншим. 
5. Дуєся, як г – о на морозі. (Ком.)
Про гордого, претензіонального чоловіка.
6. Дуєся як лопух на вогни. (Ільк.)
Значення таке саме.
7. Дуй свиня за штири шустки! (Дрог.)
Сміються з такого, що з ярмарку жене перед собою маленьку свинку.
8. Дуют на нього як на діямент. (Наг.)
Говорять про родичів, що надто пестять свою дитину. Натяк на вірування, що гадюки зібравшися до своєї цариці дують на її голову, поки на ній не повстане діямант, пор. Етн. Зб. V.
9. Не дуй на огонь, коли хоч, аби згас. (Гнідк.)
Бо від твойого духу він ще ліаше розгориться.
10. Не дуйся, бо пукнеш. (Гнідк.):
Говорять гордому та напастливому чоловікові.
11. Як нема в що дути, то найліпший дмець не видме. (Печен.)
Як нема відповідного засобу, то й найліпший майстер діла не зробить.
Дучка 
1. Всип му в дучку! (Наг.)
Дучкою називається невеличке вижолоблення в жорнах, куди сиплеться зерно, що має молотися. Приказка значить одначе: дай йому в морду!
Дух 
1. Аби ми тут і духом його не смерділо! (Матіївці).
Щоб я більше не бачив і не чув його. По церковній традиції злий дух прогнаний із чоловіка розливається поганим смородом. 
2. Аби дух спустив! (Наг.)
Прокляття: щоб ти нагло вмер.
3. Аби твоїм духом тут не пахло! (Наг.)
Scil. забирайся геть. Прогонюють чоловіка. Про те, що дух «пахне», себтодобрий дух гарно, а злий смердить, наслухалися наші люди з церковних легенд.
4. А. виперло би з тебе дух! (Наг.)
Прокляття: щоб ти сконав.
5. Аж в мене дух вступив. (Наг.)
Знач. я віджив, отямився, прийшов до себе.
6. Аж би у собі дух почув. (Наг.)
Говорить голодний наївшися.
7. Аж ми дух заперло. (Наг.)
Говорить чоловік описуючи свій наглий перестрах або якесь ожидання чогось, недоброго.
8. Аж ми захопило дух у грудьох. (Наг.)
З великої радості, несподіванки.
9. Аж у мні духу не стало. (Наг.)
Задихався, втомився швидкий бігом.
10. Алі духа живого нема. (Наг.)
Говорять про пусту хату або коли сподівані люди не прийшли.
11. А скажеш на єден дух дванаціть раз не помиливши сі: дебер, цебер полуцебер переполуцебрив сі? (Наг.)
Таку задачу задають собі хлопці вправляючися в швидкім і безпомилкоків виговорюванню трудних слів. Пор. про говорене «на один дух» Hoc. 276.
12. Без духа-м став. (Кол.)
Знач. остовпів, отуманів від наглого переляку.
13. Бии го і духу слухай. (Збар.)
Бий і прислухуйся, чи ще живий. Пор. І, Бити 19.
І4. Він духом божим жиє. (Наг.)
Жив не їдячи страви, голодує.
15. В нього дух як пампух. (Дорожів).
Говорять про недогадливого, тупого чоловіка.
16. Всі били такого духа, а теперкова поспущали вуха. (Мшан.)
Всі були відважні, хоробрі, а тепер подалися і похнюпилися.
17. Дав му духа ззісти. (Наг.)
Знач. вабив або перелякав його.
18. Дав собі духа. (Дрог.)
Знач. упився, догодив собі.
19. Додав му духа. (Наг.)
Заохотив його, додав відваги й певності.
20. До святого духа не скидай кожуха, а по святім дусі ще ходи в кожусі. (Ільк.)
Сватий дух – другий день Зелених свят. Пор. Adalb. Duch 1.
21. До святого Духа нап’ємся по вуха. (Прісє, Равське).
Знач. буде часта слота.
22. До святого духа не попущайся кожуха. (Мшан.)
Знач. до Зелених свят усе ще надійся холоду або й снігу – в горах звичайна річ, пор. Adalb. Duch sw. 1; Hoc. 296.
23. Дух би з чоловіка випер. (Кол.)
Говорять про напасного, завзятого та сердитого чоловіка.
24. Дух божий при нас тай при дітині! (Наг.)
Приговорюють особливо вночі, згадуючи щось страшне, або коли станеться щось страшне, грім ударить або пожежа вибухне.
25. Дух з тебе! (Цен.)
Жартливо, зам. дух св. з тобою. 
26. Дух з ті випущу. (Наг.)
Говорить сердитий чоловік, себто: вб’ю тебе від одного маху.
27. Дух з тобою! (Кол.)
Жартливе скорочення замісь дух святий з тобою!
28. Духом бігай! (Наг.)
Швидко, зараз біжи.
29. Дух святий при тобі! (Наг.)
Заспокоюють чоловіка, який нагло чогось перелякався.
30. Дух святий при хаті тай при нас хрещених! (Наг.)
Формула, якої уживають, коли приходиться згадати чорта або якусь нечисту силу.
31. Дух – тіло клине. (Наг.)
Говорять про чоловіка, що запевняв проклятими про свою невинність, в роді таких: абим зараз умер, аби ми зараз конець був і т. і.
32. Духу в мні не стало. (Наг.)
Знач. я перелякався, остовпів.
33. Духу святий, будь при мні! (Наг.)
Говорить чоловік, коли в найбільшій сердитості здержує сам себе, щоб не зробити якогось крайнього, лихого діла.
34. Духу святий допомагай, з усіх веретін на моє зганяй, а зо всіх шпиць тай на мою тиць! (Луч.)
Така гумористична молитва прях на вечерницях та досвітках.
35. Запри дух у собі! (Наг.)
Дослівно: не дихай якийсь час; образово: набери сильної постанови, уприся..
36. З духом святим ідіт, най вас Бог провадит. (Берез.)
Так благословлять чоловіка, що вирушає в дорогу, а також відправляють, убогого, якому дала милостиню.
37. «Зійди, Духу святий!» – «дідька там зійде, коли здох.» (Наг.)
Натяк на анекдоту, що якийсь піп хотів зробити в церкві чудо і велів дякові взяти живого голуба і в часі його проповіді пустити його в церкві, щоб літав. Тим часом дяк усадивши голуба в кишеню забув про нього і він задушився. На проповіді піп кличе: «Зійди, духу святий!» Та голуб не злітає. Він кличе другий і третій разі, а тоді дяк сердито відгукаеться з хорів: «Дідька там зійде, коли здох!»
38. Іншим духом завіяло. (Завад.)
Знач. настали інші порядки, змінилося успособлення.
39. Коби дух із тіла! (Наг.)
Говорять спадкоємці або такі, що ждуть чиєїсь смерті.
40. Ледво дух у тілі телепаєсі. (Наг.)
Говорять про марного, схорованого чоловіка.
41. Лиш би бити і духу слухати. (Наг.)
Знач. бити так сильно, щоб лише надслухувати, чи ще живий. Пор. ч. 13.
42. Лише дух та петюх. (Гнідк.)
Говорять про негарного, занедбаного чоловіка. Пор. Adalb. Duch 4, взяте мб. із руського: Ма duch і pituch; Hoc. 443.
43. Набрав сі духу до нього. (Наг.)
Знач. набрався відваги, позбувся респекту, прим. син до батька.
44. На вільній дусі ті спечу. (Наг.)
Погроза: на вільнім огні.
45. На дух зробив. (Кол.)
Зараз, швидко, відразу зробив.
46. На дух ми ті треба. (Берез.)
Знач. на хвилину, на коротку розмову.
47. На єден дух ми ті ніщо. (Наг.)
Знач. зіб’ю з ніг одним ударом. Пор. Дик. 192.
48. Най дух спустит! (Льв.)
Торгувалися два вуличники за третього, мов за товарину. Один ніби править за нього велику ціну, а другий просить: Спусти що – «Най дух спустить!» – відповідає перший.
49. Не всякому духу вірь. (Лев., Ільк.)...віруй, но іспитуй. (Петр.)
Відомий цитат із посланія св. Павла. Пор. Beb. 98.
50. Нема ні хуху ні духу. (Наг.)
Говорять про піч, із якої зимою нема тепла. Пор. Adalb. Duch 1.
51. Поганим духом жиєш. (Наг.)
Говорять брехливому чоловікові, ошуканцеві та клеветникові.
52. Пушка духу, а ділетка смроду. (Кнігинин).
Про малого ростом, а злісного чоловіка. Пор. Гильф. 1815.
53. Пушка духу, а решето розуму. (Печен.)
Говорять про чоловіка малого, слабосилого, а при тім розумного до поради.
54. Радше дух спущу, а свого не попущу. (Наг.)
Говорить завзятий і упертий чоловік.
55. Со духи праведними. (Яс. C.)
Говорять почувши, що сей або той знайомий умер. Від початкового звороту похоронного парастаса.
56. Такий го якийсь дух нападає, що встане і йде куди видит. (Наг.)
Оповідала жінка про свого чоловіка хворого на умі.
57. Там ані духа живого нема. (Наг.)
Знач. там пусто, люди забралися геть. Пор. вище ч. 10.
58. Ти поганий духу та нечестивий! (Яс. С.)
Лаяв у сварці один чоловік другого.
59. То погані духи його зводьит з дороги. (Наг.)
Говорять про лихе, розпусне товариство. Пор. Adalb. Duch 6.
60. То той злий дух, що його на все зле наводит. (Берез.)
Говорила жінка про чоловікового приятеля. Пор. Wand. IV, Teufel 1265.
61. То ще солом’яний дух! (Крех.)
Нездара, недотепний, не енергічний чоловік. У поляків на шлеску Slomiana dusza – чоловік без сумління, Adalb. Dusza 23.
62. Треба то в дух поставити. (Дрог.)
Знач. у тепле поміщення, в піч.
63. Тут уже не тим духом пахне, ще вперед. (Збар.)
Знач. настали інші порядки, змінився настрій прихильний на неприхильний.
64. У нім уже й духу не чути. (Стан.)
Знач. не дихає, помер.
65. Через духа святого того не довідав. (Наг.)
Довідати ся через духа св. – отже не через людей, божим вітхненням, іронічно – з власного догаду, збрехати.
66. Чуй дух! (Кол.)
Давній вояцький оклик, тепер уживаний як знак обережності та остороги.
67. Ца злий дух якийсь у тебе вступив? (Наг.)
Говорять до чоловіка, що досі був добрий, а нараз шукає собі якоїсь напасті, починає сваритися або битися.
68. Ще ми стане духа до тебе. (Наг.)
Ще насмілюся, наберу сили, щоб поборотися з тобою.
69. Як би Дух святий в нього вступив. (Наг.)
Знач. подобрів чоловік, нарозумився.
70. Як би не той дух, то би чоловік спух. (Збар.)
Говорять про бздини, пор. польське: Jak by nie ten dech, to by czlowiek zdech. (Дрогоб.)
71. Я не Дух святий. (Тлум.)
Знач. усього не можу знати. Пор. Hoc. 425.
72. Я то від Духа святого знаю. (Кол.)
Знач. знаю, але не скажу, від кого.
73. Я то духом зроб’ю. (Наг.)
Знач. зараз, швидко.
Душа 
Або моя душа не варт цілого книша? (Збар.)
Кожний допоминається рівної пайки. Натяк на звичай давати книші жебракам за душу покійників.
2. Або ти мене з душев купив? (Богородч.)
Говорить наймит господареві, що вимагав від нього надто щирої роботи.
3. Агу, якось ми лекше на душі стало! (Наг.)
Говорить чоловік збувши ся якогось клопоту.
4. Аж душьи в пjити забігла. (Наг.)
Жартують із такого, що чогось перелякався і тікав живо. Пор. Adalb. Dusza 6; Hoc. 299; E. Rot. 694; Гильф. 2127.
5. Аж у мні душі не стало. (Hаг.)
Весь похолов, одубів зо страху.
6. А що у мене більше свойого, як своя душа? (Луч.)
Знач. крім душі не маю тобі що дати.
7. Без душім-м став. (Наг.)
Помертвів, затуманів зо страху.
8. Бери тою на свою душу! (Наг.)
Знач. я не хочу за се брати одвічальності на себе.
9. Бідна душа без гроша. (Терноп.)
Говорять про бідного чоловіка, про неоплатного довжника.
10. Бог ми душу дав, а ти не маєш права відбирати. (Наг.)
Говорить чоловік, на якого інший кидаеть ся до бійки.
11. Боже, Боже, озми душу та дай здоровлє! (Орел).
Просить хворий чоловік, якому вже остогидло лежати.
12. Вже була душа на рамени. (Луч.)
Знач. ось-ось хотіла вийти з тіла, чоловік був у небезпеці житя. Пор. Adalb. 19.
13. Взьив го на душу. (Наг.)
Знач. винуватий за його смерть або за його зледащіння. Пор. Adalb. Dusza 22, де wziас na dusze значить украсти або грабувати.
14. Він лиш Богу душу винен. (Наг.)
Знач. крім сего не винен нікому нічого. Пор. Adalb. Dusza 2.
15. Возьми мні на душу! (Наг.)
Знач. убий мене. Пор. Нос. 377.
16. Впяв Бог душу, як в колячу грушу. (Явора).
Говорять про невродливого чоловіка, каліку, у якого все- таки людська душа. Пор. Adalb. Dusza 31.
17. Впяв Бог душу, як у пня. (Балиг.)
Говорять про неповертливого, тумановатого чоловіка. Пор. Adalb. Dusza 12.
18. В чужу душу не влізеш. (Наг.) 
Не збагнеш, що хто думає і чого бажає. Пор. Wand. IV, Seele 33; Celak, 352.
19. Все ся мине, але на душі ся звине. (Луч.)
Знач. що чоловік нагрішить, за те й по смерти мусить покутувати.
20. Горда душа в убогім тілі. (Ільк.)
Говорять про вбогого а при тім гордого і характерного чоловіка. Пор. у Слові о полку Ігореві; Аще и вѣща душа въ друзѣ тѣлѣ; Adalb. Dusza 10.
21. Гуляй душа без кунтуша, шукай пана без жупана.(Ільк.)
Приказка взята з польського для характеристики шляхетських гулятик. Пор. Adalb. Dusza 4.
22. Гуляй душа в тілі, коли кости в цілі. (Мінч., Ільк.)
Чоловік повинен заховати свою веселість, поки служить здоров’я.
23. Гуляй душа, поки тепла! (Коб.)
Такими словами запрошують старих баб до танцю.
24. Дав Біг душу, як у грушу; волів бим козу, то би молока дала. (Ільк.)
Кепкують із невродливого або тупоумного чоловіка.
24. Дай му Боже легко на души. (Вел. Очи)
Приговорюють вгадуючи про покійника.
25. Дайте за душу! (Дрог.)
Просить жебрак, знач. помолюся за покійника.
26. Дай ти Боже лехкі! (Наг.)
Зам. легко на душі.
27. Дай ти Боже легко на души, абис і дихнути не міг! (Наг.)
Прокляття, щоб ти задушився.
28. Десь у тебе душі христіянської нема. (Наг.)
Докоряють нелюдяного, немилосерного чоловіка.
29. До душі му промовив. (Наг.)
Переконав його, розжалобив, довів до сліз.
30. Душа божа, а тіло панське. (Корч.)
Так оправдували панські посіпаки в часі панщини панське право бити людей.
31. Душа в мене вступила. (Ільк.)
Знач. я набрав відваги, підбадьорився.
32. Душа в п’яти втікла. (Уриче)...вже му в щитах. (Наг.)
Кинувся на втеки з великого перестраху.
33. Душа в тілі, а сорочку воши з’їли. (Ільк.)
Так характеризували вбогого а веселого бурлаку. Пор. пісню:
 А в козака душа в тілі, 
 А сорочку воші ззіли.
34. Душа грішит, а тіло покутує. (Крех.).
Гріх плине з душевного замислу, а за те карають тіло. Пор. Celak. 351; Wand. IV, Seele 10.
35. Душа до нього спати ходить. (Ільк.)
Посміхають ся з такого, що має любку, з якою сходиться вночі.
36. Душа міру знає. (Кол.)
Говорить чоловік, якого припрошують їсти або пити, а він уже не хоче. Пор. Hoc. 300.
37. Душа на плечи сідит. (Гнідк.)
Знач. він перелякався, готов кинутися навтеки. Пор. Wand. IV, Seele 70.
38. Душа не сусіда, щоби її вигнати. (Орел.)
Душа найближча чоловікові, з нею розстатися, то смерть.
39. Душі в нім нема. (Наг.)
Задеревів зо страху, не може сказати слова.
40. Душу би свою дав за нього. (Наг.)
Про щирого приятеля, що готов і вмерти за друга.
41. Душьи в нім лиш на волоску держитсі. (Наг.)
Йому вже ось-ось умирати, тяжко хворий.
42. Душьи не приймає. (Наг.)
Звиняеться гість, якого просять їсти ще, а він зовсім ситий. Пор. Сим. 2901.
43. Душу згубити, то гріх, але душу зробити, то не гріх. (Яремче).
Говорить веселий парубок підмовляючи дівку на «гріх», эа який він зрештою не несе одвічальности.
44. Душу в тебе випру. (Наг.)
Знач. задушу тебе.
45. Душу не завішу на грушу, бо тіло спати не буде. (Карл.)
Проситься чоловік, коли його виганяють із його хати за довги, мовляв: куди ж я подінуся?
46. За душев дай, а на гробі гуляй. (Михн.)
Якийсь молодий парубок гуляв, хоч у нього в тім році був мрець, батько чи хтось близький. Люди бачучи, що він гуляє, мовили йому, що по мерцеві не годиться до року гуляти, а він відповів цею приказкою, знч. коли зробив свій обов’язок що до мерця і ще дав за його душу, то гуляй хоч і на гробі. (М. Зубр.)
47. За змерзлі душеньки помолітисі. (Наг.)
Жартують із таких, що дуже точно додержують обрядів усяких поминок за померших. У новійших часах ті обряди затрачують ся черев бідність селян.
48. Запродав чортови душу, (Ільк.)
Говорять про скупаря або лихваря.
49. З душі, в серцьи бим рад. (Наг.)
Чоловік заявляв щиру охоту зробити щось приємного іншому.
50. З душі ми зпало. (Наг.)
Знач. позбув ся клопоту,гризоти.
51. І невинна душа на шибеници висит. (Збар.)
Людський присуд буває омильний.
52. Йинча душьи і невинна нічого, а мусит витерпіти кару. (Наг.)
Говорять про арештантів, які звичайно у селян збуджують співчуття головно тим, що ану ж може сей або той між ними невинний.
53. Коменом душьи вийшла. (Наг.)
Значіння не зовсім ясне; душу людську ідентифікують з димом, що виходить комином.
54. Ледво з душев утік. (Наг.)
Знач. ледво живий утік.
55. Лиш єдну душу маю, тай та божа. (Ден.)
Говорить чоловік, коли від нього домагаються чогось, чого в нього нема.
56. Мав го на души. (Наг.)
Знач. винуватий за його біду або смерть. Пор. Wand. IV, Seele 100.
57. Маєш душу, як зогнилу грушу. (Борисл.)
Говорять до п’яниці або безсердечного чоловіка.
58. Малом душі не позбув. (Кол.)
Мало не згиб у якійсь тяжкій пригоді.
59. Мало-м душу себе не вернув. (Наг.)
Говорить чоловік, що сильно блював.
60. Моя душа чеснику не їла, то й не буде смерділа. (Войн.)
Знач. за мною в сьому ділі нема, ніякої вини.
61. На души ми камінь лежит. (Наг.)
Тяжить гризота або докори сумління. Пор. Wand. IV, Seele 84.
62. На душу ми настає. (Наг.)
Наважився вбити мене, засідае на мене.
63. Не віганяй душі з тіла! (Кол.)
Просить ся чоловік, якого хтось б’є.
64. Не єдна душа невинно покутує. (Берез.)
Пор. вище ч. 50, 51.
65. Ніхто другому в душу не влізе. (Наг.)
Знач. не вбагне його думок ані бажань.
66. Отто рогата душа! (Цен.)
Знач. гордий, упертий, незгідливий чоловік. Пор. Hoc. 299.
67. Піде душьи по руках, аж сі дідькови дістане. (Наг.)
Говорять про всяку загублену річ, яку цей мав у руках, той мав, третій мав і не знати, куди ділася, але також про здеморалізовану людину, про дівку, що скурвилася.
68. Пішла душа по руках. (Луч.)
Говорить про злайдачену дівчину. Пор. ч. 67.
69. Погана душа в ладнім тілі буває. (Крех.)
Пор. Wand. IV, Seele 42.
70. Положив му то Бог на душу. (Наг.)
Це він уже змалку має такі думки, його тягне до того. Пор. Wand. IV Seele 81.
71. Пристав ми до душі, (Наг.)
Знач. щирий, любий чоловік.
72. Рада би душа до раю, та її гріхи не пускають. (Ільк.)...коли гріхи... (Явор.)
Говорять про неосягнені, несповнимі бажаня. Пор. Adalb. Dusza 15, 28; Hoc. 419; Сим. 2039, 2196; Wand. IV, Seele 12; Celak. 15.
73. Став ми над душев як кат. (Наг.)
Силує мене робити щось таке, чого я не хочу, грозить мені смертю.
74. Стала му душьи на мньирі. (Наг.)
Наситився, більше їсти або пити не хоче.
75. Тадже го на душу не возьму. (Наг.)
Знач. не вб’ю його, мушу з ним заходитися.
76. Така душа у голиша, як і у вельможі (Лучак.)
Людська вдача скрізь однакова.
77. Таке то паноньку: як при тобі, душа в тобі, – як від тебе, душа з тебе. (Мшан.)
Знач. коли я при тобі, то так тебе люблю, немов і моя душа в тобі сидить, а коли від тебе відійду, то й моя душа вертає до мене, себтозабуваю тебе.
78. Так як бис ми з душі сказав. (Наг.)
До разу відгадав мою думку, сказав те, що я хотів сказати. Пор. Wand; IV, Seele 60.
79. Там і жива душьи не смердит. (Наг.)
Знач. нема нікого, пусто.
80. То душьи не чоловік. (Наг.)
Знач. щирий, сердечний чоловік.
81. У мене душьи не кальмуцька, того хоче, чого и людська. (Цен.)
Допоминається сдута однакової страви з господарем.
82. У него душа рогата, тяжко му сконати. (Ільк.)
Говорять про такого, що тяжко конає.
83. Честь Богу хвала, що сі душьи напхала. (Наг.)
Говорять жартливо встаючи від обіду. Пор. 1, Господь 23.
84. Чия душьи чеснику не їла, не буде смерділа. (Наг.)
Хто не випуватий, той не буде признаватися, за ним вина не покажеться. Пор. Schlei. 168; Hoc. 466; Сим. 1247, 1364; E. Rot. 441, вище 60.
85. Чого душа захотіла? Білого тіла. (Лол.)
Говорять про дівчину, що лагодиться йти замуж.
86. Чого душа потребує: чи чиснику, чи цибулі? (Сап.)
Жартливо питають дівчини, що прийшла до сусідської хати позичати чогось.
87. Щіслива душьи. (Наг.)
Говорять про любого покійника.
88. Щось у нього на души, як гадина в корчи. (Наг.)
Знач. душа повна злости й завзяття. Пор. Wand. IV, Seele 84.
89. Я йому в душу не влізу. (Наг.)
Знач. я не знаю його думок та намірів.
90. Як не возмеш на душу, то не буде нічого на плечах. (Дар.)
Знач. без гріха не доробишся нічого; занадто совісний чоловік не буває багачем. Пор. Adalb. Dusza 22.
91. Як піде душа по руках, то ся чортови дістане. (Ільк., Петр.)
Говорять про ледачу людину, головно про дівку, що вдалася в розпусту, пор. вище ч. 67.
Душком 
1. Душком випив. (Наг.)
За одним разом спорожнив посудину.
Душне 
1. Душне ми ті тут треба. (Яс. О.)
Знач. доконче я потребую тебе, але також іронічно в значінню: йди геть, забирай ся.
Дяга 
1. Набрало му дягу, що рушитися не може. (Крех.)
Дяга – болячка, але і всяка інша пакість.
Дягель 
1. Хто має дягель і бедрич, той ся не боїт нич. (Косів)
Дягель, дзишіель і бедрич – рослини, в яких лікарську силу вірять гуцули тай загалом укр. селяни.
Дяк 
1. Вже наш дьик подьикував. (Яс. С.)
Говорили по смерти старого дяка.
2. Дяк у дзвін, а дітько в клепало. (Сон.)
Про суперечку непримирених противників: один сеї, другий тої.
3. Єдин любит дяка, другий дячиху. (Гнідк.)
У людей буває неоднаковий смак.
4. Не їсть пан дяк гусей. (Ільк.)
Значення неясне.
5. Ой дяче, дяче, г – о смердяче! (Наг.)
Жартують із нелюбого дяка.
6. Як? Я не дяк десять раз говорити; я скажу раз, але гаразд. (Ільк.)
Коли хтось не дочувши або не зрозумівши чиєїсь мови допитується: як, як?
Дяківство 
1. Дьаківство – вічне дідівство. (Завад.)
Так характеризував місцевий дяк своє заняття.
Дякувати 
1. Богу дєкувати, а хліба де хочу. (Богородч.)
Коли когось просять їсти, а він не хоче.
2. Дякувати Богу та й міні, а господарові й господині ні. (Наг.)
Жартливо дякує шднапидий гість. Пор. Гильф. 3819.
3. Дякувати вам за вчерашні підпеньки! (Гнідк.)
Жартлива подяка за якусь дрібну, зайву річ.
4. Дєкувата за обід, жи сі наїв дармоїд. (Жидач.)
Говорить припадковий гість устаючи від обіду. Пор. Hoc. 432.
5. Дєкувати красно, аби і твоє обросло! (Жураки).
Жартлива подяка при почастунку.
6. Дьикуй Богу, що сі на тім стало! (Наг.)
Знач. могло вийти ще гірше.
7. Дьикуйти Богу, що в богачьи кобила здохла. (Пужн.)
Жартлива промова звернена до псів.
8. Дякую вам, але не за тото, щосьте грали, але щоеьте вже перестали. (Підпеч.)
Говорять кепському музикантові.
9. Не дьикуй, коли-с не дьик. (Наг.)
Звичайно при празникових гостинах дяк або інший письменний чоловік сідає з мовчазного вибору всего товариства на покуті і по докінченю обіду встає, проводить усім присутним голосно коротеньку молитву, а потім обертається до хазяїна з довшою промовою, повною цвітистих, але здавна усталених зворотів в роді: «Кілько ми тут дрібок надробили, крапок розілльили, най вам усе те Пан Біг стокротно надгородит». По скінченню тої промови присутні повторяють: Дякуємо, дякуємо, і вилазять із- за столу та розсідаються свободно для приятельської розмови, яка швидко переходить у спів. Брати на себе оте дякування при столі першому ліпшому не годиться, і се початок приказки, якою втишують і в приватнім житю подяку за дізване добро.
Дюк (ДЮГ) 
1. Наважив сі, як дюк на бабу. (Наг.)
Говорять про завзятого чоловіка, що конче хоче зробити іншому якусь пакість. Що значить дюк, я не міг допитатися. Ільдевич пище Дюг (див. слід. число), та у Затурецького стрічаємо те саме ім’я в прокляттях: Di uk ti dusu jedol і також: Nech ho diuk vezme! – в обох «дюк» означає очевидно якогось злого демона. Чи етимольогія сього слова має що спільного з нашим дюгати (польське digac), не беруся рішати. Пор, Zatur. 259.
2. Напер на мня, як дюг на теля. (Ільк.)
Притиснув мене, силує до якогось нелюбого мені діла. Про дюга див. попереднє ч.
Є
Є, єсть 
1. В кого є, то все своє. (Наг.)
А я свого не маю і мені він не дасть.
2. Дай, доки є, бо то дармо зогниє. (Ден.)...бо й так зогниє. (Наг.)
Примовляє парубок дівці.
3. Для кого є, а для вас не є. (Кал.)
Відповів чоловік другому, що прийшов до нього зичити, а не любив ніколи віддати.
4. Є, то з’їм; нема, то сі обійду. (Наг.)
Говорить роботящий чоловік.
5. Є ци не є, а міні мусит бути. (Уриче).
Говорив екзекутор податковий, коли бойко толкував йому, що в нього «грошей не є».
6. Коли є, тогди сі дає. (Наг.)
Чоловік робиться щедрим, коли має що давати.
7. Чого не є, тим ти ся не втелю. (Уриче).
Говорить чоловік не можучи постачати того, чого вимагає від нього інший.
8. Шо є, то є, за все Богу дьякувати. (Наг.)
Знач. чи мало чи богато маю добра, за все дякую Богу.
9. Що є, то давай! (Наг.)
Говорить невибагливий гість або вибагливий екзекутор.
10. Що є, то моє. (Матв.)
Характеризують захланного, самолюбного чоловіка, що рад би все загарбати в свої руки.
11. Яка йи, така вйи! (Пужн.)
Відповів чоловік на насміхи над його клячою.
12. Як є – мине сі, як нема – обійде сі. (Наг.)
Знач. байдуже, чи в більше, чи менше надбано.
13. Як є, то ся само дає. (Утіх.)
Дається легко, радо.
14. Як є, то ся з заду ллє, а як скуно, терпи дупо. (Доброс.)
Як є, то аж надто розливається, а як нема, то треба терпіти.
15. Як єсть, то шелесть, а як скупо, терпи дупо. (Наг.)
Насміхаються з марнотратника, що як має добро, то швидко розпустить, а потім жиє в бідности.
16. Як є, то гойно, як нема, то «стой но!» (Лім.)
Поки чоловік богатий, то позволяє собі всякі вибрики, а як збідніє, то мусить присісти.
Єва 
1. Все то Євин накоренок. (Наг.)
Говорять згірдно про жінок. Пор. Wand. I, Eva 19.
2. На Єву всі бий забий, а й Адам не ліпший. (Цен.)
Реплікувала жінка, коли завелася бесіда про первородний гріх.
3. То лиш Єва в раю могла гола ходити. (Наг.)
Дорікає жінка чоловікові, коли не хоче справити їй нової одежі.
4. То сі ще від Єви почало. (Кол.)
Говорять про жіночу цікавість та балакучість.
5. То ще Єва в раю вміла. (Кол.)
Говорять про половий акт.
6. Ще Єва не вмерла. (Кол.)
Жіноча натура не змінилася. Пор. Wand. І, Eva 8.
7. Як би не Єва, то би й Адам не згрішив. (Дрог.)
Жінка перша дає чоловікові привід до гріха.
Євангеліє 
1. В євангелію того нема. (Голоб.)
Знач. се ще не конче правда. Пор. Wand. І, Evangelium 19.
2. Вичитав му євангеліє. (Тисьм.)
Сказав правду, виганьбив.
3. Здорової голови не кладут під євангеліє. (Петр.)
Коли нема наглої потреби, то не треба запобігати нічиєї протекції.
4. На євангеліє присьигну. (Наг.)
Scil. на те, що правду говорю, бо в євангелію сама правда. Пор. Wand, I Evangelium 17.
5. На що здорову голову під євангеліє класти? (Ільк.)..пхати? (Петр.)
Не треба шукати собі зайвого клопоту. Обі ці, приказки 3 і 5 полягають на звичаю деяких селян в часі читання евангелія на літургії приклякати перед стільчиком, на якім лежить книга, і підсувати голови під євангеліє.
6. Не все то євангеліє, що люде плещут. (Крех.)
Не все правда. Пор. Wand J, Evangelium 5.
7. Не все то євангеліє, що піп на казаню каже. (Крех.)
Не всему можна вірити, особливо коли говорить pro domo sua. Пор. Wand. I, Evangelium 6.
8. To так як у євангелію, свята правда. (Наг.)
Запевняв чоловік про правдивість своїх слів,
Євдока 
1. Від Євдоки за три роки. (Цен.)
Жартлива відповідь на питання: коли віддаси довг?
2, Який день на Євдоки, таке буде ціле літо. (Лучак.)
Ворожать погоду.
Єгипет 
1. А відки йдете, Іване? – Та з Єгипту, єгомосць. (Сквар.)
Єгиптом, може за почином священика і його проповіди, назвали в Скваряві корчму.
2. Кобих іще з того Єгипту війшов! (Жабє).
Говорив гуцул, розуміючи під Єгиптом коломийську тюрму.
3. То хиба жиди в Єгипті колись так робили, як ми ось тут. (Дрог.)
Жалувалися робітники заняті при будові моста за містом і полишені без страви.
4. Якусь Єгипту на вас Бог допустив. (Тисьм.)
Говорили селяни про полеві миші. Пор. Жел. І, 213 під сл. Єгипта.
Єгипетський 
1. Єгипетське зільи. (Наг.)
Так старі люди: називали тютюн.
2. То єгипетська робота. (Наг.)
Говорять про важку і мало поплатну роботу.
Єгомость 
1. Де єгомосць? Пішли громадські свині завертати. – А їмосць? – Пішли жидівські хусти прати. (Наг.)
Насміхаються з ходачкових шляхтичів, що хоч живуть у найбільшій бідності, велять титулувати: себе: єгомосць, їмосць.
2. Єгомосць, ходіт обідали, бо вже сі горох розварив на г – о. (Наг.)
Так кликав наймит попа з церкви до дому при всіх людях. Натяк на анекдоту про нечемні вислови простих селян.
3. Е, єгомосць, ус – би я ся в таку мірку! (Коб.)
Не знаю, що гам шіряв піп мужикові, який усердився на те, що замало.
4. Говоріт бо єгомосць по- людськи, бо ся осерджу. (Лол.)
Таким окрикомс знетерпливлення перебив бойко довшу промову священика, який переконував його, що за похорон жони треба заплатити більше.
Єден 
1. Аби щен, то. нема. (Наг.)
Зам. нема ані одного.
2. Або то єдного нема? (Нar.)
Говорить бідний чоловік, у якого багато дечого потрібного нема.
3. Без єдного двадціть. (Наг.)
Кепкують із старою способу числення, де замість вісімнадцять говорилося «без двох двадцять», а замість дев’ятнадцать «без єдного двадцять». Кажуть також про дурного, тупоумного чоловіка.
4. В єден гуж оба тягнут. (Вікно).
Один одному помагає, оба, поступають згідно, в порозумінню.
5. В єдного є, аж гниє, а в другого нема нічого. (Збар.)
Характеризують контраст між бідним і багатим.
6. В єдного є, а другожу Біг дасть. (Яс. С)
Замісь сказати: одинмає, а друтий не має.
7. Все міні єдно, щ жити, ци гнити. (Наг.)
Говорить чоловік у ропуці, перед важкою постановою.
8. Все на єдно вийде. (Наг.)
Знач. усьому один конець – смерть.
9. До єдної кобили да зальот ходили. (Наг.)
Сим парубки мотивують своє товаришування і приязнь.
10. Єден, але годен. (Лім.)
Про сина одинака.
11. Єден без другого! дихати не може. (Наг.)
Все мусять бути разом, любляться дуже.
12. Єден без другого і кроку не зробит. (Наг.)
Нерозлучні приятелі.
13. Єден без другого і с – ти не піде. (Наг.)
Кепкують із надто великої приязні двох людей.
14. Єден би другому очі видер. (Наг.)
Говорять про завзятих ворогів.
15. Єден гойса, другий чала. (Снят.)...соб...цабе. (Наг.)
Один робить так, другий інакше. Пор. Wand. Eine 4; Einer 63.
16. Єден дідько! (Наг.)
Згірдлива відповідь на питання, котрий із двох ліпший або яка річ краща. Знач. оба ні до чого. 
17. Єден до ліса, другий до біса. (Наг.)
Характеризують незгідливість та розгардіяш у громаді.
18. Єден дрова рубає, а другого тріски в голову б’ют. (Берез.)
Один мав користі, а другий страти а того самого діла; один зискує, другий терпить. Пор. Wand. II. (Holz 40).
19. Єден другому на збитки. (Наг.)
Робить йому перешкоди в його ділі.
20. Єден дурень верже камінь у воду, а десіть розумних не виймут.
Напсувати лекше як направити. Пор, Слав. І, 163.
21. Єден за вісімнаціть, а другий за без двох дваціть. (Наг.)
Знач. оба однакової вартості, згірдливо: оба ледачі.
22. Єден за всіх, а всі за єдного. (Торки).
Поклик до загальної солідарности.
23. Єден в другім. (Наг.)
Говорять звичайно замісь: вони оба.
24. Єден ішов, другий біг, а я падав, бом не міг. (Мшан.)
Жалувався недолугий пішоход.
25. Єден когут десіть курок водит, а ти єдної жінки не можеш. (Цен.)
Жартують із бабія, що підлягає своїй жінці. Пор. Слав. І, 165.
26. Єден кує, другий псує. (Завал.)
Один будує, другий руйнує, звичайна черга в світовому порядку.
27. Єден любит попа, другий понадю. (Наг.)
Про різні вподобання. Пор. Слав. І, 163.
28. Єден на другого бий-забий. (Наг.)
Вони завзято ворогують на себе.
29. Єден отець і десять синів вигодує, а десять синів єдного вітця не можут. (Снят.)
Увага про дитячу невдячність, пор. Слав. І, 163.
30. Єден паде, другий встає. (Жидач.)
Життєа боротьба. Пор. Слав. І, 164.
31. Єден п’є, другий плате. (Кол.)
Один користуєть ся добром другого. Пор. Слав. І, 165.
32. Єден по-за-єден. (Наг.)
Один по одному в рідких відступах.
33. Єден по перед другого. (Наг.)
Переганяють себе до одної мети. Пор. Wand. І, Einer 64.
34. Єден сіє, другий жне. (Яс. С.)
Часто чоловік робить, а інший збирає плоди його праці, Пор. Слав..1, 165.
34. Єден сліпий, а другий і тілько не видит. (Наг.)
Знач. оба сліпі або дурні. Пор. Слав. I, 168; Wand. I, Einer 7.
35. Єден стриже, другий голит, а третий сі Богу молит. (Цен.)
Кожний іде своєю дорогою, робить відповідно до своєї вдачі.
36. Єден такий як другий. (Наг.)
Оба однакові. Пор. Wand. I, Einer 92.
37. Єден туди, другий сюди. (Наг.)...сеї...тої. (Збар.)
Про двох незгідливих. Пор. Adalb. Jeden 7.
38. Єден у дрова, а другий у тріски. (Лол.)
Один робить те, другий щось противне.
39. Єден усього не може знати. (Наг.)
Для того треба розвідувати многих. Пор. Слав. І, 164; Wand. І, Einer 45.
40. Єден усьому конець. (Наг.)
Усе минуще і з часом пропаде.
41. Єдним миром оба вимазані. (Збар.)
Однакої вдачі, одного духа.
42. Єдному Гасі, а другому засі. (Орт.)
Одного дівка любить, а другого цурається; одному щастя, а другому лихо.
43. Єдному Пан Біг дає гроші, а другому горб. (Льв.)
Судьба нерівна. Пор. Wand. І, Einer 17, 24
44. Єдному поможи, другому пошкодиш. (Матв.)
їх інтереси бувають супротилежні. Hop. Wand. І. Einer 81.
45. Єдному сито, а другому решето. (Збар.)
Кепкує богач над бідним, який докоряв йому, що ось то ви ситі, а я голоден.
46. Єдно плаче, друге скаче. (Кол.)
Характеристика життєвого контрасту. Пор. Слав. І, 165, 167.
47. За єдним замахом ті оголомшу. (Наг.)
Від самого мойого маху впадеш зомлілий.
48. За єдним заходом весілє й хрестини відбула. (Наг.)
Говорять про дівку, що завилася перед шлюбом.
49. За єдним махом сімсот душ забіяхом. (Наг.)
Так говорив циган забивши за раз сімсот мух і тому видавав себе за героя.
50. За єдним присідом вечері з обідом. (Наг.)
Говорять такому, що спізнився на обід і аж вечером прийшов додому.
51. З єдної миски обасмо їли. (Кол.)
Ми товаришували оба з малку.
52. І з єдним годі до ладу дійти, не то з усіма. (Наг.)
Тому чоловік відсунувся від громадських справ. Пор. Adalb. I, 13.
53. Кому всьо єдно, той може з’їсти й гівно. (Унят.)
Кепкують із такого, що запитаний, чого йому треба і що волить, у надмірній скромності відповідає: мені все одно.
54. Лиш єдної му клепки в голові не стає. (Цен.)
Іронічно, зрештою чоловік зовсім розумний.
55. Лиш єдно му сі ще належит: стричок на шию. (Дрог.)
Говорять про злочинця або взагалі лихого чоловіка.
56. На єден мій пчих тебе нема. (Цен.)
Знач. я чихну, а ти звалишся з ніг.
57. На єдній гили би вас обох повісити. (Наг.)
Оба ви однаково ледачі.
58. На єдній-смо дорозі оба. (Hаг.)
Те, що латинське socii doloris: оба старіємося, оба сидимо в тюрмі, оба зазнали якоїсь лихої пригоди.
59. Не єден і головов наложит, а свого не положит. (Наг.)
Говорять про впертих людей, завзятих процесовичів.
60. Не єден мере має, а не дасть. (Наг.)
Scil. а я б дав, та не маю. Запевняє чоловік другого, що просить у нього чогось.
61. Не єдного на душу взьив. (Наг.)
Говорили при смерти судді, про якого йшла погана слава, що судив несправедливо.
62. Не з єдного я вже пєца хліб їв. (Наг.)
Чоловік бувалий, що зазнав різних пригод у життю.
63. Під єдним єсмо серцьом лежьили. (Наг.)
Говорить брат про брата або сестру.
64. По єдному вибирано. (Наг)
Старанно вибиране, прим, якесь насіння, добре вичищене зерно.
65. Про єдного не стало. (Наг.)
Без одного обійдеться, де е їх більше.
66. Той єден за десітьох стане. (Наг.)
Про гідного, розумного чоловіка. Пор. Adalb. Jeden 6.
67. Чого єден не може, то два зможут. (Матв.)
Сполученими силами можна більше зробити, як одинцем. Пор. Wand. І Einer 74.
68. Що єден против громади? (Наг.)
Один безсильний супроти громади. Пор. Adalb. Jeden 4.
69. Що єден хвалит, то другий ганьбит. (Белз.)
Неоднакове розуміння або смак.
70. Що єдному пахне, то другому смердит. (Наг.)
Що один любить, того інший не може знести.
71. Що єдному, то й другому. (Голоб.)
Обом однакова надгорода або кара. Пор. Adalb. Jeden 1; Wand. І Einer 27.
72. Я єден, а вам сі двом не дам. (Наг.)
Говорить чоловік почуваючи свою силу.
73. Як з єдним, так і без єдного. (Наг.)
Один у громаді не багато значить, без нього громада обійдеться.
74. Як не єден, то другий. (Наг.)
Усе хтось прийде, перешкодить або допоможе в ділі.
Єдинак 
1. З єдинака пес-собака. (Код.)
Він розпещений і здеморалізований. Пор. Adalb. Jedynak 5.
2. Що єдинак, то або злодій, або піяк. (Наг.)
Загальний суд про одинаків. Пор. Adalb. Jedynak 2.
Єдиначка
1. Єдиначка буде або курва або піячка. (Наг.)
Так мотивують нехіть до одиначок, звичайно розпещених від малку. Пор Adalb. Jedynak 1.
Єднорал 
1. Єднорал – єдно грав, а капітан нічого не питав. (Губичі).
Так характеризували мужики сварку між двома панами.
2. Обібрав сі за єднорала тай комендерує. (Наг.)
Говорять про самозванця, що береться командувати в громаді.
3. Хто тебе за єднорала над нами поставив? (Яс. С.)
Протестують против претензій непокликаного чоловіка до старшовання в громаді.
4. Самі єднорали, а хто буде за гімайного? (Наг.)
Кожний би хотів старшувати, а простої роботи ніхто не хоче робити.
Єзуіт 
1. Він єзуітом підшитий. (Кол.)
Хитрий, дволичний чоловік.
2. О, то хитрий єзуіт! (Наг.)
Облесний, інтриган.
Єзуітський 
1. Той єзуітську школу перейшов. (Збар.)
Навчений на всякі хитрощі та облуду.
2. То ще єзуітська душа. (Збар.)
Чоловік дволичний, інтригант.
3. У нього єзуітське сумління. (Терноп.)
Він ні з чого не робить собі скрупулу, все зло вміє виправдати на свою користь.
Єзус 
1. Єзус, Марія, на печи Кальварія! (Бібр.)...на пєцу... (Жидач.)
Знач. там б’ються або плачуть діти. Приказка взята з польського.
Єлена 
1. За Єлену не дам і кітку луплену. (Матв.)
Кепкує парубок із нелюбої дівки.
2. Наша Єлена ладна й заголена. (Матв.)
Жартують парубки з дівчини.
3. Сподобав си Єлену коло лену. (Цен.)
Парубоцька прикладка. 
Єндик 
1. Єндик гадав тай здох. (Дрог.) 
Коли хтось довго нагадується про якусь дрібницю. Пор. Adalb. Indyk 1.
2. Єндик задер пиндик. (Рогат.)
Говорять про юрного хлопця, ласого на жіноцтво.
3. За єндика не купиш бика. (Ком.)
Ся ціна за мала на таку річ.
4. Міняй бика за єндика. (Уриче).
Іронічно: міняй цінніше добро за менше.
5. Сердитсі, як єндик на червоне. (Наг.)
Сердиться зовсім без причини.
Єрей 
1. Єрею, єрею, хапай керею! (Наг.)
Кажуть, що так кликали попа, що п’яний і роздягнений сидів у корчмі, коли до села приїхав владика.
Єретик 
1. То якийсь єретик, не чоловік. (Сквар.)
Вилаяти когось «єретиком», це дуже велика образа.
 Ж
Жаба
1. А жаба ти на язиці! (Збар.)
Жабою називають боляк на язиці. Тут прокляття: щоб тобі зробився боляк на язиці, щоб ти замовк.
2. Вилізла жаба на лім, тай каже, що її дім. (Луч.)
Про влізливого приблуду, що де-будь присусідиться і хоче старшувати.
3. Дуєся жаба, аби була як віл. (Крех.)
Говорять про чиїсь неоправдані претензії. Пор. Wand. І, Frosch 10.
4. Жаба скік у воду, а заєць каже: Слава тобі Господи, ще сі й мене хтось боїт. (Наг.)
Кепкують із боягуза. Натяк на байку про зайця, який з розпуки, що ніхто в світі його не боїться, пішов топитися в ріці і був урятований жабою.
5. Жаба і на вола рот роззявляє. (Гнідк.)
Безсоромна людина лає і зневажає й найліпшого чоловіка. Пор. Adalb. Zaba 9; Wand. I, Frosch 54.
6. Жаба му цицьки дасть. (Вікно).
Він утоне в болоті.
7. Жени жабу дорогов, а вна все в болото лізе. (Дид.)
Говорять про злобного, впертого чоловіка, що не послухає доброї ради, а все повертає на зло. Пор. Wand. І, Frosch 69.
8. Жьиби курчьит – слота буде. (Hаг.)
Господарське віщування. Пор. Adalb. Zaba 2; Wand. I, Frosch 65.
9. І жаба риба, бо в воді сидить. (Ільк.)
Жартують із рибака, що замість риби вловить жабу.
10. І тебе, жьибо, підкувати? (Наг.)
Відповідь на неоправдані претензії нікчемного чоловіка. Утворено на підставі байки про жабу, що бачучи, як кують коня, простягла й свою лапку та просила: підкуйте й мене. Пор. далі Кінь; Adalb. Zaba 12; Wand. І, 58.
11. Кому жаба голову зірве, тому й кріль не наложит. (Дид.)
Scil. голову. Знівечити чоловіка може всяка погань, але направити зло нема тої сили.
12. Най жаба голову здійме, то й царь не поставить. (Ільк.)
Пошкодити, зруйнувати чоловіка може й найнікчемніша сила, але направити лихо не може. Пор. попередню ч.
13. Не рада жаба, що вилізла на стебло, та ще ворчит. (Гнідк.)
Се кажуть про відоме ворчання жаб на провесні, коли вони ще не можуть квакати.
14. Пнется, як жаба до гусяти. (Тереб.)
Про влізливого чоловіка, що ставиться до сварки.
15. Преся, як жаба до коня. (Тер.)
Іде безоглядно до нерівної боротьби.
16. Роззявляє губу жаба на вола, але го не з’їсть. (Ільк.)
Даремна погроза, коли нема сили до її сповнення. Пор. Wand. І, Frosch 9.
17. Хто жьибу заб’є, тому мати умре. (Яс. С.)
Таке загальне вірування серед селянських дітей.
18. Як жаба вуха від’їсть, то й кріль не поможе. (Богор.)
І найменша власть може чоловіка вбити, а тоді вже і найвища того не направить. Пор. ч. 11 і 12.
19. Як жабу тя розтопчу. (Крех.)...розтолочу. (Наг.)
Погроза слабосилому та малорослому, що береться до сварки або до бійки.
Жабє 
1. Понад Жьибє нема села. (Жабє).
Говорять гуцули. Жабє, піднесене тепер до ряду місточок (має суд, почту) лежить над Черемошем і розкинулося на просторі 12 миль квадр.
Жабокруки 
1. Пішов на Жабокруки. (Кол.)
Пішов поганою дорогою, на болота, де жаби крукають. Та є також село Жабокруки.
Жабуринє 
1. Тьигне сі як жьиберина. (Наг.)
Говорять про щось погане та нестерпне. Жабича ікра позліплювана слизистими нитками.
Жаб’ячий 
1. Утік на жабячий скік. (Вікно).
Знач. не далеко втік, швидко знайшли.
Жадіти 
1. Жьидит кусника хліба. (Наг.)
Знач. живе голодуючи.
2. Мені хліба жадіти, як меш дурно сидіти. (Снят.)
Говорять лінивому.
Жайворонок 
1. Жайворонок співат на яр: «Бийме ся, Боже, котрий котрого зможе!» Але крила го зболят і він паде до землі і повідат: «Хпау мі кьий, кьий!» (Радоз.)
Оттак приказують чуючи на весні жайворонкові трелі.
Жалива 
1. І межи жаливою рожа росте гожа. (Гнідк.)
І з поганих обставин виростає не раз добра і гарна людина.
2. Куди жяливі до чічки! (Лол.)
Куди недотепному, злосливому та шкідливому до доброго чоловіка.
Жалість 
1. Жалість під серце підступає. (Снят.)
Говорив чоловік оповівши свої помічення про громадське життя.
Жалувати 
1. Жалує го як вовк вівці. (Ур.)
І жалуючи з’їдає. Про фарисея, що ніби то жалуючи губить чоловіка.
2. Жалує за вчорашним дньом і за торічним снігом. (Батят.)
Жалує чогось пустого, минулого.
3. Жалує лижки води. (Кол.)...страви. (Наг.)
Говорять яро скупого. Пор. Adalb., Zalowac 4.
4. Не жалуй, жінко, що п’ю; пожалуєш, як умру. (Снят.)
Говорить п’яниця до своєї жінки. Пор. Слав. I, 171, а також пісню:
 Ой не жалуй, моя мила,
 Що я п’ю,
 Тогди будеш жалувати,
 Як я вмру.
5. Не жалуй того, що ся не верне. (Луч.)
Прастарий афоризм, висловлений іще в Варлаамовій притчі про пташника і зловленого пташка.
6. Не мав бим чого жьилувати, та тебе! (Наг.)
Жартливо говорить парубок до дівки закоханої в нім.
7. Чого жалуєш козі ліса? Най їсть. (Ільк.)
Не жалуй нікому того, що для нього зовсім природне і близьке.
Жаль 
1. Від жалю аж сі гне до долу. (Кол.)
Дуже сумує.
2. Від жалю ми серце пукає. (Наг.)...сі крає. (Завад.)
Дуже жалую, що мало не гину.
3. Добрі не загину з жалю. (Кв. Вл.)
«Добрі» тут у значінню: ледво, мало – лемківська фраза. В аналогічнім значінню уживалося в староруськім слово «благо» або «болозѣ», а в гуцульськім уживається «боле».
4. Жаль ваги не має. (Крех.)
З жалю чоловік відважиться на таке, на щоб інакше не зважився. Пор. Adalb. Zal 5.
5. Жаль мене взяв великий. (Богородч.)
Жаль мені стало.
6. Жаль ми, що й світа не бачу. (Голоб.)
Scil. за сльозами.
7. Жаль му сі зробило. (Наг.)
Почав жалувати.
8. Жаль на мене насів. (Стан.)
Чоловік у жалю чує себе безсильним, пригнобленим.
9. Жалься Боже! (Гнідк.)
Це найзвичайніший вислів жалю по якійсь утраті.
10. Жаль ся Боже ходу до поганого роду! (Збар.)
Не варто трудитися і піддержувати з ним зносини.
11. Жаль уваги не має. (Гнідк.)...ваги... (Наг.)
В жалю чоловік не розважить добре мотиви й наслідки і зробить не раз таке, чого б не зробив по холодній розвазі.
12. З жьилю аж умліває. (Наг.)
Говорять про жінку, що дуже жалує за покійником.
13. Маю жаль до тебе. (Крех.)
Почуваю що ти мене скривдив.
14. Най ми жьилю не буде. (Наг.)
Scil. не говори про се, не вгадуй.
15. Най ти жаль серце скрушит. (Голоб.)
Щоб тобі жаль зробилося, щоб ти помилував мене.
16. Не жаль дуріти, коли приступає. (Явор.)
Коли б засоби і нагода й найстрій, то можна й позволити собі на невеличкий вибрик.
17. Не жаль мині, що кобила здохла, але хто дав псам знати? (Тереб.)
Наївне зачудування чоловіка, до якого на стерво здохлої кобили зараз збіглися пси з усего села. Так характеризують усяке зачудування з несподіванки, зрештою зовсім природної.
18. Не жаль плакати, коли є за чим. (Ільк.)
За всяким ледащом плакати не варто.
19. Не жаль утопитися в чистій воді. (Ільк.)...утонути... (Залісє)...ся
втонути на... (Петр.)...ся втопити в чисті... (Мінч.)
Можна й потерпіти за чисте, праведне діло, віддати за нього й життя.
20. Не жьиль бя ми воза, коби дівка гожа. (Колом.)
Говорив парубок, що задивившися на дівчину поломав воза, а потім придивившися їй переконався, що погана.
21. Не жьиль і вкрасти, як до масти. (Наг.)
Говорить аматор коней, у якім затліває іскра конокрада на вид гарної і дібраної пари коней.
22. Не жьиль і голову зломити, коли з доброго коньи. (Наг.)
Не жаль і потерпіти в добрій, гоноровій справі.
23. Не завдавай серцю жалю! (Наг.)
Не пригадуй сумну подію.
24. Пізний жаль не поможе. (Крех.)
Було пожалувати тоді, як се могло на щось придатися, Пор. Adalb. Zal 9, 10.
25. Як хто жьиль виложит на верха, то му лекше. (Голешів).
Загальна психологічна обсервація.
Жандарм 
1. Нидобрий як шандар. (Льв.)
Жандар з обов’язку своєї служби мусить надавати собі вид строгого і навіть сердитого чоловіка.
Жандарський 
1. Жандарська служба, то собача служба. (Цен.)
Бо жандарм усе мусить слідити та гонити за злочинцями.
Жарт
1. Без жарту вам кажу! (Наг.)
Запевняв чоловік іноді таки жартуючи.
2. Він мене на жарти підіймає. (Дуліби).
Кпить собі з мене, легковажить мене.
3. Він на жарт украв, а вони на правду бют. (Цен.)
Отже й б’ють за такий жарт. Кожний жарт має свої границі.
4. Жарт жартом, а правди не сховаєш. (Цен.)...а правда правдов. (Кол.)
Коли хто хоче жартами викпитися від признання правди.
5. Жарт жартом, а хвіст на бік. (Гнідк.)...фіст... (Кольб.)
Знач. не підходь занадто, не мішайся в мої діла. Подяк додає: a ser w torbie, Adalb. Zart 23.
6. Жерт жертом, а сокирка пропала. (Наг.)
З такою приказкою пристають до чоловіка, що зробив з жарту якусь пакість.
7. З жарту й до правди доходит. (Наг.)
Починають жартуючи, прим, парубок з дівчиною, а кінчиться іноді дуже сумною правдою. Пор. Adalb. Zart 2; Wand. IV, Scherz 3.
8. З жарту тай правду сказав. (Завад.)
Сказав правду переносним, жартливим способом або нехотячи. Пор. Adalb. Zart 14, 16.
9. З жертів і до плачу доходит. (Наг.)
Се буває дуже часто, коли діти гуляючи раптом порозплакуються.
10. З Паном Богом жертів нема. (Наг.)
З ним не можна поступати легкодушно.
11. І в жарті треба міру знати. (Цен.)
Бувають такі речі, що не уходять за жарт.
12. Лиш би все на жарти брав. (Cop.)
Не любить говорити навправці, а все жартами.
13. Не треба жарту за правду брати. (Куник).
Уговкують чоловіка, що сердиться за жарт. Пор. Adalb. Zart 18.
14. Не чьис на жерти, як близько смерти. (Наг.)
Тоді чоловікові відходить усяка охота до жартів.
15. Ну, але тепер жерт на бік! (Цен.)
Знач. переходимо до поважної розмови. Пор. Adalb. Zart 19.
16. Та бо ти, Боже, жарту не знаєш! (Кол.)
Чоловік ніби з жарту зробив щось погане і тут йото постигає кара, і він оправдується перєд Богом, що се був жарт. 
17. Тобі до жертів, а міні сі плакати хоче. (Наг.)
Випрошується чоловік від невчасних жартів. Пор. Adalb. Zart 8.
18. То вже не жарти. (Дрог.)
Знач. се вже занадто грубо, або: се важка справа, якої не можна легковажити.
19. То за жарт не уходит. (Терноп.)
Поняття жарту має свої конвенціональні межі, по за якими жарт робиться грубістю або збитком.
20. Хто жартів не знає, най ся до хати сховає. (Луч.)...десь... (Наг.)
Знач. нехай не мішається до товариського життя.
21. Що ті сі за жерти берут? (Наг.)
Говорять такому, що не в пору і не до місця починає жартувати.
22. Який же бо ти, ані раз жерту не знаєш! (Наг.)
Я жартував, а ти береш се за правдиву образу. Пор. ч. 15.
23. Я на жарт сказав, а він за правду взяв. (Крех.)
Знач. він кепсько зрозумів мене. Пор. Adalb. Zart 18. 
24. Я таких жертів не любю. (Наг.)
Говорить жінка чоловікові, що робить їй нескромні пропозиції.
Жартувати 
1. А ни жартуй з Богом! (Пужн.)
Остерігають легкомисного чоловіка,
2. Бодай жартувати, а не хорувати. (Ільк.) Дай Боже... щоби йно не... (Лучак.)
Говорять, коли хтось жартує. Пор. Adalb. Zartowac 8.
3. Бодай жертувати, а свій розум мати! (Унят.)
Знач. не посувати жарту занадто далеко.
4. Дай Боже жартувати, коби не хорувати. (Глещ.)
Говорять жартуючи, та все остерігаються сказати щось в недобрий час.
5. Дай нам Боже в добрий час жартувати, а в лихий мовчати. (Красноіля).
Віра в добрі і лихі часи; в лихий час зажартуєш і спровокуєш лихо.
6. Жартуй, але так, абис не плакав! (Наг.)
Остерігають надто смілого жартуна.
7. Жартуй гладущик, поки ухо не урвеся. (Ільк.)
Остерігають смілого і самозапевненого чоловіка, щоб не надто жартував, а то може спіткати йото лихо.
8. Жартуй, жартуй, потім будеш плакати. (Цен.)
Остерігають жартуна, щоб не посувався занадто далеко.
9. Жертуй здоров, коли ти сі хоче! (Наг.)
Я не бороню, хоч мені не до жартів. Пор. Adalb. Zartowac 7.
10. Жертуймо, поки-смо здорові. (Наг.)
Хворому, нещасному чоловікові не до жартів.
11. Нема що з паном Богом жиртувати. (Мик. н. Дн.)
Поняття Бога занадто серйозне, щоб його брати на жарт.
12. Не треба з тим жартувати, що болить. (Ільк.)
Це перша і основна границя, до якої допускається жарт у товариськім життю. У Поляків: со gmierdzi, со szkodzi і со boli, Adalb. Zartowac 4.
13. Хто сте пожертували? Віддайте, хоць-єсте не вкрали. (Наг.)
Окликається чоловік, у якого в товаристві ніби з жартів щось пропало.
14. Ніби жартує, а він правди трібує. (Карлів).
Остерігають дівчину перед парубоцькими жартами.
Жати 
1. Або зелене жати, або нічого не мати. (Ільк.)...нічого... (Петр.)
Не треба допускати збіжжя до того, щоб перестигло, а то воно осиплеться з колоса.
2. Зелений сніп жати – нічого не мати. (Коб.)
Тут промовляє практика противна, ніж у ч. 1., а власне, що занадто вчасне жниво так само шкідливе як і припізнене.
3. От жне: дзьобає як жаба гусь. (Богородч.)
Про женця, що жне ліниво та повільно; що значить, як жаба гусь – не розумію.
Жвавий 
1. Жвавий як іскра. (Наг.)
Про прудкого, веселого чоловіка.
2. Жвавий як муха в окропі. (Голоб.)
Як упаде муха в окріп, то в першій хвилі швидко закрутить ся, поки не згине. Говорять про чоловіка, що попавши в нагле лихо кидається на всі боки за рахунком.
3. Такий жвавий, якби з ока випав. (Ільк.)
Натяк на того вічно живого «чоловічка», що видно в оці другого.
Жвати 
1. Жвав, жвав, тай виплюнув. (Наг.)
Говорять, коли хтось довго й нудно балакає про якесь діло, а нарешті скінчить ні сим ні тим.
2. Не жви слова! (Наг.)
Говори виразно, сміло, чого хочеш.
3. Та годі вам вовну жвати! (Цен.)
Знач. годі балакати пусте, беріться до діла.
4. От жвачку жве. (Наг.)
Говорять про такого, що балакає щось пусте, довго і нудно.
Ждати 
1. Він на то й ждав, аби му Бог дав. (Наг.)
Кепкують із нероби, що вдає побожного.
2. Ждав і жданки поїв. (Підволоч.)
Ждав і надію стратив.
3. Ждав бим і до ночи, аби сі діждав помочи. (Наг.)
Говорив бідний проситель, ждучи на пана в дворі.
4. Ждемо того, як страшного суду. (Вікно).
Scil. тої кари, якогось лиха.
5. Жди го тогди, як сі вода до гори оберне. (Наг.)
Знач. він не вернеться більше.
6. Жди псе, заків кобила здохне. (Кольб.)
Знач. чекай на якесь велике добро, а не користуйся дрібними біжучими обставинами, то будеш такий дурень, як той пес.
7. Жду го як Великодня. (Крех.)
Надіюся його скоро приходу.
8. Жду го як пана Бога. (Яс. С.)
Як свого добродія і поратівника.
9. Ждут вітця, та нема кінця. (Мілан.)
Мабуть при весіллю, де без вітця і його благословенства не можна йти до шлюбу.
10. Най би й ждати, коби ся дождати. (Крех.)
Чоловік би й потерпів, як би знав, що дождеться добра.
11. Не жди, не бзди, ту сі тобі нічого неналежит. (Наг.)
Говорять упертому прошакові, що не хоче вступити ся з хати.
12. Так го жду, як жиди пушіньи. (Наг.)
Себто: не жду зовсім, байдуже міні, як жидам пущання.
13. Так ми на нього ждати, як на свого тата в тамтого світа. (Цен.)
Знач. не прийде ніколи.
14. Хто жде, той ся дожде. (Городен.)
Терпеливість усе переможе.
Жебрати 
1. Жебраний хліб легкий. (Луч.)
Жебрак, здається, не робить на хліб, але випрошує його. Жебраки додають до цеї приказки звичайно слова: але гіркий.
2. Жебраним хлібом не запоможеш сі. (Наг.)
Знач. жебрацтвом не доробишся.
3. Пішов жебрати, не мав у що брати. (Кукиз.)
Про недогадливого нездару, що береться до діла без найпотрібнійших для сего засобів.
4. Пішов по жебранім хлібу. (Наг.)
Пішов на жебри, у старці.
5. Прийшли жебрати тай не маєм що брати. (Дар.)
Мабуть трохи баламутно передана приказка ч. 3.: не мав де брати, про незарадного чоловіка, якому годі було статися навіть порядним жебраком.
Жебри 
1. В жебри прийдеся піти. (Стан.)
Говорить збіднілий чоловік.
2. Пішов на жебри не мав де брати. (Луч.)
Про роззяву та забудька; див. Жебрати 3.
3. Пішов по жебрах. (Наг.)...по жебріх. (Уриче). 
Пустився на жебрака.
Жеброта 
1. То ще жеброта з під плота. (Батят.)
Лаяв мужик прохожих голодранців.
Жегнати 
1. Жегнай вас Боже ласков свойов! (Балиг.)
Жегнати тут у значінню: благословити, з польського: zegnac.
2. Жегнайся лівов руков! (Лім.)
Хреститися лівою рукою значить відпиратися від чогось. Тут значить: те, що ти говориш, зовсім неправда, сам тому не вір.
Женатий 
1. Біда женатому, як псу кудлатому. (Крех.)
Бо кожний мав за що поторгати.
2. Женатий як горнець щербатий. (Кол.)
Натяк на відому пісню:
 Ой біда тому женатому,
 Як тому горшкови щербатому:
 Зі споду кипит, з верху збігає,
 Куди ся поступит, щастя не має.
3. Най сі женатий журит, що жінку має. (Наг.)
Жартує парубок із женатого, якому баламутить жінку.
Женитися 
1. А женив би ти ся з сухою вербою! (Глещ.)
Прокляття. Суха верба осідок злого духа.
2. Борше ожениться солом’яний парубок, як віддасться солом’яна дівка. (Лучак.)
В парубка поперед усього ціниться його робоча сила і тим він усе пожаданий у господарстві.
3. Женив бись ся? – Ого! – А сорочка де? – От, розговорилася. (Гнідк.)
Женитися кожний охочий, але подбати про економічне основання господарства не кожний хоче.
4. Женився – не журив ся; оженився – зажурився. (Голг.)
З женячкою приходять усілякі клопоти.
5. Женисі голий з голою, бо в селі злодіїв мало. (Яс. С.)
Кепкують багачі, коли жениться бідний. Пор. Adalb. Zenic siе 5.
6. Жени сі не знати на що тай на яке. (Наг.)
Знач. я не маючий і вона не заміжна, отже ні по що нам женитися.
7. Женися на чотири вітри. (Гнідк.)
Говорить знеохочений батько синові, що не хоче женитися по його волі.
8. Женитися і повіситися – є час нагадатися. (Лучак.)
Знач. одно й друге чоловік звичайно не робить легкодушно, з першого пориву.
9. Женит сі, як дідько з сухов вербов. (Наг.)
Коли вітер крутить курявою край дороги, говорять, що се дідько жениться з сухою вербою. Тої самої приказки уживають, коли чоловік робить великий галас, б’є посуду в п’янім стані або взагалі веде себе як божевільний.
10. Жениться, як ся пси лінят. (Бітля).
Пояси.: «Випадат жинитися тілько в зимні мясниці, а не літом».
11. Жени сина коли хоч, коли можеш, давай доч. (Петр.)
Сина женять, коли хочеться, а дочку дають замуж тоді, коди хтось хоче її взяти.
12. Женім сі, небого: ти не маєш ніц, а я й того. (Явор.)...в тебе мало, в мене не много. (Наг.)
Жартлива передача залицяння немаючого парубка до немаючої дівки.
13. Замолоду женисі, борте помічників діждешсі. (Наг.)
Чисто господарський погляд на женячку. Пор. Schlei. 179.
14. Замолоду женяться, а потім бідуют. (Ком.)
Загальна увага, без логічного зв’язку, бо не всі тому бідують, що женяться замолоду.
15. Не штука оженитися, але штука розженитися. (Луч.)
Грецька церков так само як римська не допускає розводів.
16. Оженив бим ся, дав бим вола; розженив бим ся, дав бим два. (Луч.)
Вар. попередньої приказки.
17. Оженивсі тай перемінивсі. (Наг.)
Покинув давні парубоцькі або бурлацькі привички. Пор. Adalb. Zenic siе 10: Celak. 382.,
18. Оженився дурноватий, та взяв бісновату. (Мшан.)
Говорять про дібрану, але в поганім напрямі пару.
19. Оженився Яким з таким. (Городен.)
Зійшлася дібрана пара.
20. Ожени мі, дам ти вола; розжени мі, дам ти десять, не два. (Ком.)
Вар, приказки ч. 15.
21. Оженися, не журися, будеш панувати: буде жінка свині пасти, а ти завертати. (Гнідк.)
Насміхаються з такого, що легкомисно жениться і потім бідує. Зрештою приказка має форму коломийки.
22. Оженися, не жури я, гаразд тобі буде: будеш мати кола спати, їсти що не буде. (Гнідк.)
Також із коломийки приказка, в якій висмівається легкомисна женячка.
23. Оженися, не журися, піде ти рукою: піде жінка за борщем, а ти за мукою. (Гнідк.)
Також приказка з коломийки.
24. Оженився на штири вітри а на п’ятий шум. (Мінч.)...на чотири... (Ільк.)
Оженився легкомисно, зійшов ні на що.
25. Не оженишся, поки тя не оббрешуть. (Ільк.)
Молодим завсігди здається, що якісь спеціальні вороги брешуть на них, аби розстроїти їх зв’язок.
26. Не женився – не журився; оженився, зажурився. (Ільк.)
Варіант приповідки під ч. 4.
27. Пізно женитися, дрібні сироти лишити. (Кунин).
Селяни женяться залюбки перед 30-им роком життя. Пор. Adalb. Zenic siе 7.
28. Поки не женився, поти веселився. (Гнідк.)
Бо був свобідний.
29. Прийшлося бідному женити, то ніч мала. (Луч.)
Іронізує бідний чоловік сам над собою. Пор. І, Бідний 28.
30. Сам ся вженю, до жони прийму, і буду богачом. (Мшан.)
Так передразнюють нібито надії чоловіка, якого жінка ошукує з іншим.
31. Тогди єм ся оженив, коли ніч мала. (Корч.)
Міні все йде на перекір. Варіант приказки ч. 29.
32. Тогди се буду женити, як се будут пси лінити. (Доброс.)
Пор. ч. 9.
33. Як ся женит, то два дни «гой», а ціле життє «йой»! (Мшан.)
Зразу втішаються, потім бідують.
34. Я сі не женю, ней сі той старає на діти, хто їх має де подіти. (Ком.)
Говорить немаючий чоловік, що не чув себе в силі удержати сім’ю.
Жених 
1. Дай Боже жениха не гладкого, але статного. (Цигани).
Так моляться Богу родичі молодої.
2. Женихів, як воробців у стрісі. (Берез.)
Говорять про посажну дівку, до якої женихається богато парубків.
3. Мала женихів як маку. (Богородч.)
Сваталося до неї багато парубків.
Женщина 
1. Йик би женщини закладали оплоти, не потребували би хлопи. (Грин.)
Закладання оплотів – не жіноча, а чоловіча робота.
Жерти 
1. Жер би доки видит. (Наг.)
Говорять про ненаїсного чоловіка.
2. Жер бис своє тіло! (Наг.)
Прокляття; натяк на перекази про голодівки старих часів, коли люди доходили до антропофагії.
3. Жерла би ті гадина! (Наг.)
Прокляття. Вкушення гадини вважаеться дуже страшним.
4. Жерла би тя хороба! (Крех.)
Щоб тебе не попускали я якісь рани.
5. Жри, абис тріс! (Наг.)
Сердито подають страву. Пор. Schlei. 158.
6. Жріт сі, аби сі з вас лиш фости лишили! (Наг.)
Говорять сердито сварливим братам або сусідам.
7. Жрут сі як пси. (Наг.)...скажені. (Богородч.)
Говорять про братів або близьких сусідів, що живуть у вічній сварці та бійці. Пор. Adalb. Zreс 2, 5.
Живець 
1. Живцем рибу берут. (Люча).
Дають їй на вудці живу принаду, черв’яка або рибку. Образово: чоловіка можна притягти до якогось діла користю.
2. На такий живець хиба дурна риба йде. (Зазул.)
Се занадто нехитре діло, щоб мене привабити до нього.
3. То ще живець-здоровець! (Наг.)
Говорять про статного, сильного чоловіка.
4. Я на такий живець не піду. (Кол.)
Себто на таку принаду.
Живий 
1. Аби-с сі живий розігнив! (Наг.)
Прокляття; така смерть уважається карою божою за якісь тяжкі, неприродні гріхи.
2. Абим ті живого не застала! (Наг.)
Кляла мати непослушного сина, виходячи з хати.
3. Аби ти в живім тілі хроби шпали! (Лол.)
Прокляття. Пор. нагуївську форму ч. 1.
4. Аби ті живого хроби точили. (Наг.)
Прокляття: щоб ти вмирав точений хробаками.
5. В живі очи краде. (Наг.)...бреше. (Наг.)
Знач. при людях, не соромлячися.
6. Де живий не зайде, там мертвого завезут. (Наг.)
Знач. на кладовище, на дно могили.
7. Доки-с живий, роби а не вий. (Цен.)
Додають життєвої відваги розжалобленому чоловікові.
8. Живий живе гадає. (Мик. н. Д.)
Про свої живі інтереси. Пор. Adalb. Zywy 5.
9. Живий живої гадає, а смерть не чикає. (Зазул.)
Життя має свої інтереси і змушує чоловіка забувати про смерть. 
10. Живий жив, гадає, думає. (Гнідк.)
Говорять як заохоту чоловікові пригнобленому стратою по смерти якоїсь близької людини. Пор. Adalb. Zywy 6.
11. Живий о живім гадає. (Ільк., Петр.)...живе думає. (Ільк.)
Вар. попереднього.
12. Живі очи видят. (Цигани).
Знач. першорядні, безпосередні свідки, не те, що переказ.
13. Живого огню вікрутити. (Жабє).
Живий огонь – самоділковий, осягнений трінням дерева о дерево.
14. В живого з ті ськиру зідру. (Наг.)
Погроза, натяк на давню орієнтальну кару здирання шкіри з живого чоловіка.
15. З живого і вмерлого бере. (Наг.)
Говорять про попа. Поговірка відома була вже старинним грекам, пор. Тимош. ст. 69.
16. Іде му з живого і вмерлого. (Ком.)
Мова про попа.
17. Коби живий та здоров, вже я собі хліба добуду. (Наг.)
Говорить хворий чоловік.
18. Куди живий не зайде, то заїде. (Стрий).
Жартують, коли хтось дивується, як то далеко.
19. Лишай живе, доганяй мертве! (Збар.)
Іронічно: мертвому се байдуже. Пор. Adalb. Zywy 1.
20. Лиш трошка живий. (Наг.)
Про хворого, але також про втомленого чоловіка.
21. Нате мі живого до гробу несіт! (Наг.)
Окрик розпуки чоловіка, що не може оператися своїм противникам.
22. Ні живий ні мертвий. (Кол.)
Говорять про переляканого, помертвілого, тяжко хворого чоловіка. Пор. Schlei. 172; Тимош, ст. 98.
23. Покинь живе та шукай умерлого. (Ільк.)
Іронізують над чоловіком, що покидає розумне, живе діло та гонить за дурницею. Пор. вище 19.
24. Поки смо живі, то робімо, а як помремо, то си відпічнемо. (Наг.)
За життя чоловік ніколи не має такого відпочивку, щоб його ніщо не турбувало. Та сама приказка у болгар, пор. Слав. І, 149.
25. Хто живому не дав, той най і за вмерлим не дає. (Наг.)
Дуже розумна приказка: дачки по мертвому не варті й сотої части того, що поміч живому.
26. Ще го живого хробаки розточили. (Наг.)
Про чоловіка, що вмер у тяжкій хворобі.
27. Як живий буду, то до вас прибуду. (Кол.)
Говорить чоловік, що вибирається в далеку дорогу.
Живитися 
1. Живітсі та на мене не дивітсі! (Наг.)
Говорить господиня, що доносить гостям страви, але сама не їсть.
2. Три дни не живися, а ладно дивися. (Петр.)...не живився, а красно дивився. (Ільк.)
Не показуй по собі незадоволення з власної недогоди і дивися людям весело в очі.
Живіт 
1. Гуркоти в животі, на всі штири роги витрублюют. (Наг.)
Говорить голодний чоловік, у якого гуркотить у животі.
2. Доки мого живота, я тут пан. (Наг.)
Говорив завзятий чоловік, що не хотів робити остатнього заповіту.
3. Живіт свербит, х – й стоїт, хоче сі с – ти, буде свитати. (Тисьм.)
Се такі три признаки, по яких селянин пізнавав пору ночи, тзв. хлопський годинник.
4. Живіт товстий, а лоб пустий. (Ільк.)
Говорять про опасенного, а тупоумного чоловіка.
5. За свого живота всю худобу розділив. (Цен).
Знач. поки ще живий був.
6. На слабий живіт і пироги зашкодят. (Мінч.)
Говорять про недотепного чи нещасливого чоловіка, якому й добро виходить на зло.
7. У неї живіт росте нівроку як жидівський процент. (Мик. н. Дн.)
Говорять про вагітну жінку.
Живний 
1. Живний четвер. (Наг.)
Так називають великий або страсний четвер перед Великоднем. Пор. пісню: 
 В живний четвер по вечері
 Ходит Христос по всій землі.
Живник 
1. Від живника до паски триднівку постьит. (Наг.)
Живник, те само, що живний або великий четвер. Давніше побожні люди як повечеряють у живник, то не їдять нічого аж до свяченого, се й була: «триднівка».
Живобить 
1. То два роки живобить була. (Наг.)
Перед двома роками було добре – погода сприяла і взагалі були інші корисні обставини.
Живцем 
1. Живцем не полізу під землю, кола Бог душі не бере. (Бор.)
Говорив старий дід, якого хтось привітав добродушно-жорстокою фразою: «Діду, а ти ще жиєш?»
2. Живцьом мі в яму пхают. (Наг.)
Жалувався старий батько на непокірних синів.
Жид 
1. Аби жид був з неба, вірити му не треба. (Ільк., Петр.) Жеби... (Печен.)
Не вважаючи ні на які товариські зносини наш селянин ніколи не доходить із жидом до таких інтимних та щирих зв’язків, як із своїми товаришами християнами. Пор. Adalb. Zyd 56; Wand. II, Jude 82.
2. Аби жид який умитий, все го пархами чути. (Наг.)
Він не позбудеться ніколи свого специфічного запаху.
3. А був ти в жида за кума? (Наг.)
Відповідають сим питанням на якесь інше так само неможливе. Пор. Wand. II, Jude 100.
4. Без жида й торгу нема. (Дрог.)
Жиди забрали по наших місточках весь торг у свої руки. У поляків навпаки, пор. Adalb. Zyd 1.
5. Без жидів у місті як без очий. (Наг.)
Нічого допитатися ані дошукатися/
6. Бий жиде Мошка! (Наг.)
Сміють ся, коли два жиди зчепляться до бійки.
7. Бодай ти сі жид приснив! (Наг.)
Жартливе прокляття. Коли присниться жид, то се ворожить на добро.
8. Боїшсі, гий жид свяченої води. (Жидач.)
Свячена вода ніби то і для жида, як і для християнина – символ християнства. На скілько се правда – не знаю.
9. Бojиш сі мене, як жид солонини. (Наг.)
Для християнина солонина зовсім не страшна річ, а жид її цурається.
10. Борше в жидом на конець вийду, як з тобов. (Завад.)
Говорять до хитрого та несумлінного чоловіка. Пор. Adalb. Zyd 27.
11. Будеш жидам за Івана. (Кол.)
Жиди кождого свого слугу не жида кличуть Іваном.
12. Величаєся, як жид пархами. (Гнідк.)
Знач. чимось зовсім невідповідним, таким, що не приносить чоловікові ані честі ані похвали.
13. Відважний жид і в школі п – дит. (Подус.)
Сміються з жидівської відваги.
14. Відважний як жид в танці. (Наг.)
Говорять про боягуза, що раз якось зібрався на відвагу.
15. Вікурив го як жида салом. (Кути).
Приказка оперта на оповіданню про те, як один гуцул, не можучи позбутися зі своєї хати жида, що осівся в ній з родиною ніби на комірне, а потім не хотів уступитися, викурив його таким способом, що всю ту хату в нутрі вимазав салом.
16. Волів бим в жидом знайти, ніж з тобов. (Дрог.)
З жидом скорше б поділився і дійшов до згоди. Пор. Adalb. Zyd 27.
17. Всьо жид видів, як їли на сьвjитий вечьир, лиш не видів, як клочьи їли. (Наг.)
Приказка утворена з анекдоти про жида, що на святий вечір ночував у селянина і бачив, як варили вечерю і між іншим суш накривали клочем.
18. Гей жид халамей, запхав косу за ремень. (Войн.)
Насмішка з жида, що йдучи косити замість кушки з каменем до остреня запхав за ремінь косу. Про прозвище «халамей» див. 63.
19. Два жиди а дві невісті зроблять ярмарок у місті. (Ільк.)
Знач. нароблять стільки гомону, як колиб був цілий ярмарок.
20. Де сі жид замішьиє, там добра не буде. (Наг.)
Бо вже він коли мішається в селянські справи, то тілько на те, аби визискати їх на свою користь.
21. Ей жиди наші, нас-у я мамі ваші. (Мик. н. Дн.) 
Побожне зітхання чоловіка обдуреного жидами.
22. Жеби мав жид той розум на ярмарок, що хлоп з ярмарку! (Сор.)
Хлоп, вертаючи з ярмарку, дуже розумний, бо навчений тим, як його скрізь обдурювали.
23. Жида бити. (Наг.)
Дивним сполученим образів се значить с – ти. У Поляків Zyda grzesc – робити щось потаємно, пор. Adalb. Zyd 59.
24. Жида за пейса як возьмеш, то вже го маєш у руках. (Кол.)
Він безборонний, бо йому ходить о пейса.
25. Жида не май за людину, а козу за худобину. (Лім.)
Вислів антипатії бойка до жидів.
26. Жида на пєцу виховай, а йому не вір. (Ком.)
Хоч вихований у христіянській сім’ї, він не покинеться своєї натури.
27. Жида все пархами чути. (Луч.)
Вислів обридження арійця до семіта. Пор. вище ч. 47.
28. Жидам усяка біда помагає. (Бор.)
Все те, що руйнує і деморалізує селянина, наганяє жидам дешевих робітників та слуг. У Поляків: Pan Bog pa Zydami, Adalb. Zyd 43.
29. Жид б’є, жид кричит. (Крех.)
Він не відчуває, що битого болить. Пор. Adalb, Zyd 63.
30. Жид бреше, аж на нім пейса горут. (Яс. С.)
Жидовим запевненням і присягам не вірять, хоч слухають їх залюбки.
31. Жида сидячи у яму кладут, аби ся лиш схопив, як на суд прийдеся іти. (Тухля).
Загально розповсюджене вірування про жидівський похорон.
32. Жид без пейсів уже трефний. (Кол.)
Трафний – нечистий, осквернений.
33. Жид б’є, жид кручит. (Крех.)
Сам б’є і сам кричить. Пор. Adalb. Zyd 63.
34. Жид ги жид. (Тухля).
Зам. жид усе жидом.
35. Жид (батько), а винниця мати не дасть загибати. (Ільк.)
Іронізують над п’яницями, що тратять у корчмі добро і здоров’я.
36. Жид голодний співає, а хлоп голодний жінку б’є. (Яс. О.)
Характеризується різниця вдач.
37. Жид десіть христіян ошукає, а вірмен ще десіть жидів. (Зазул.)
Загальний погляд людей знайомих з вірменами, що вони хитріші від жидів. Пор. Wand. II, Jude 22.
38. Жид добрий на перехід. (Дрог.)
Вірять, що коли рано жид перейде комусь дорогу, то такому весь день буде щастити.
39. Жид за крейцар здоровльи купит, а хлоп за два стратит. (Подус.)
Жид у разі хвороби шукає лікаря і платить йому як найменше, а мужик за мізерну плату легковажить своє здоров’я.
40. Жиде, вібий із ср – ки гниди! (Кам. к. Надв.)
Кплять собі із жида як з вошивого.
41. Жиде, за тобов біда дибне! (Дрог.)
Дразнять жида, що проходить вулицею Пор. Adalb. Zyd 83.
42. Жиде, ходи, купи собі, шкіру з рабіна. (Коб.)
Дразиять жидівського перекупня, що ходить від хати до хати.
43. «Жиде, хтось ту набздів». «Пес, прошу пана.» «А деж той пес?»
«Зараз прийде, прошу пана». (Цен.)
Іронізують над жидівською услужливістю супроти панів.
44. Жид жидівський. (Тухля).
Знач. у жида окрема та підступна вдача. Пор. Adalb. Zyd 86.
45. Жид жидом, а хлопа найде. (Луч.)
Себто все знайде такого, що йому піддасться.
46. Жид, жид, халамей, повісивсі на римень, а з рименю на кульбаку, поцюлюй ми жиди в с – ку. (Будзанів).
Дразнять прохожих жидів.
47. Жид, жид, халамій, продав коньи за ремінь, а кульбаку за табаку, поцюлюй мі жиде в ср... (Наг.)
Дразнять прохожих або проїздних жидів. «Халамій» по гебрейськи ошуканець.
48. Жиди ми сі снили, шістьи буду мати. (Дрог.)
Коли сниться жид, вірять, що чоловікові трапиться якась користь.
49. Жиди мі обсіли як вуши. (Наг.)
Я попав у жидівські довги і жиди докучають мені.
50. Жид з маленьку в середині свій ярмарок має. (Гірне).
Де жид, там зараз починається якесь торгування.
51. Жид знає тото у перед, що ти у два або й три роки зміркуєш. (Тухля).
У жида практичний розум і швидка орієнтація.
52. Жиди наші, с – у матери ваші! С – в Микита на ваші сьвjита, с – в Іван тай я вам (Снят).
Передразнюють жидів зневажаючи їх сьвятощі. Пор. Adalb. Zyd 68.
53. Жиди найтвердше сі Богу мольит, за то їм Бог дає. (Наг.)
Тим часто докоряють «побожні» селяни своїм менше побожним сусідам, застановляючися над: тим, чому «мир хрещений» усе біднів, а жиди богатіють. Поляк каже коротко: Pan Bog z Zydami, Adalb. Zyd 43.
54. Жиди хотіли би усий світ учаловати. (Тухля).
Учаловати – вчарувати, підчинити собі своїми чарами.
55. Жид і вовк ніколи не ситий. (Крех.)
Оба захланні. Пор. Adalb Zyd 48.
56. Жидів, жидів повний віз, меже жиди дідько вліз. (Наг.)...перун тріс. (Дрог.)
Кричать селянські діти за жидівською фірманкою, що звичайно буває густо навантажена пасажирами.
57. Жид і молячися вчиться обманути. (Ільк.)
Зовсім уже песимістичний погляд на жидівську вдачу.
58. Жид каже: «В мене тогда красний торг, як дорого продам, а тано купю.» (Наг.)
Селяни називають «красним торгом» торговий день перед Великоднем, коли купують усяке коріння до паски та на крашанки.
59. Жид каже: «Коби я той розум мав на переді, що в мужика на заді!» (Зазул.)
Себто мужик по шкоді такий розумний, що як би жид перед інтересом такий розумний був, то би певно всіх людей обдурив. Так іронізують звичайно селяни над своєю власною непорадністю та легковірністю.
60. Жид каже: «Моя жінка самі лакітки їсть: то цибульки, то чесничок, а я що попаду: ци курку, ци гуску, все з’їм.» (Бібр.)
Посмішкування над жидівськими лакітками, між якими головне місце займає цибуля і часник, загально розповсюджене між народами.
61. Жид – коли впав, най лежит. (Наг.)
Знач. жида в пригоді не рятуй, не допомагай йому.
62. Жид крутий проданец. (Печен.)
З ним не легко добити ся такого торгу, щоб був для нього некорисний.
63. Жид най буде з неба, а вірити му не треба. (Пост.)
Пор. вище ч. 1.
64. Жид найтвердший у пjити, хлоп у груди, а німець у ср... (Наг.)
Підхоплено смішні прикмети костюма: жид ходить у патинках без зап’ятків, отже з голими п’ятами, мужик з розкритими грудьми, а німець у фраку, з розрізом із заду. Пор. ч. 49.
65. Жид на кождій марфі заробок має. (Кос.)
Марфа – товар. Гуцул дивується, як се так жид на кожнім товарі мусить заробити.
66. Жид на перехід найліпший. (Наг.)
Пор. вище ч. 28.
67. Жид невіра, пес сковіра. (Луч.)
Жид невіра, бо не вірить у християнські догми; в середніх віках його звали, perfidus. що в Польщі перекладали словом przewierny, а се не значило: дуже вірний, але безвірний.
68. Жид ніколи не змерзне в п’яти, пан в уха, а хлоп у груди. (Луч.)
Бо жид ходить у зимі в патинках, пан у шапці без завіс, а мужик у розхристаній сорочці.
69. Жидови жартувати, як коровами їхати. (Жидач.)
Жид звичайно не розуміє жартів; його гумор інакший від руського.
70. Жидове не пропаде. (Наг.)
Знач він мусить дійти свого, відшукати загублене або вкрадене.
71. Жидок паршьичок. (Снят.)
Приговорюють ласкаво до жида.
72. Жидом бити не гріх, лем ганьба. (Лемк.)
Лемківська приказка, записана Хв. Вовк.
73. Жидом сі дивит. (Кос.)
Знач. дивиться захланно, завидющими очима.
74. Жид пархами смердит. (Наг.)
Специфічний жидівський запах пояснюють собі тим, що кожний жид має пархи.
75. Жид пейсач. (Наг.)
Жидові пейса поперед усього звертають на себе увагу селянина.
76. Жид свого не дарує. (Наг.)
Боронить завзято свого права.
77. Жид твердий на пєти, Русин на груди, а Німець на вуха. (Орел.)
«Знаєте – поясняв оповідач – жид у зимі тільки голову зав’є, а з чобіт (Орг. ст. 110 пропущено.)
89. Киває сі, як жид на г – ї. (Наг.)
Про лінивого, нерішучого чоловіка.
90. Коби жид той розум з переду мав, що русин із заду! (Наг.)
Русин сильний рефлексією, а жид ініціативою. Пор. вище ч. 21.
91. Кождий жид свій товар хвалить. (Дрог.)
На те він купець. Пор. Adalb. Zyd 20.
92. Кождий жид шибениці варт. (Ценів).
Песимістичний погляд на жида. Пор. Adalb. 31.
93. Котрому-с жидови завинив, тому й плати. (Наг.)
Що кому належиться.
94. Крушньиє сі, як жид у сабаш. (Наг.)
Про лінивого чоловіка, що не хоче ворушитися гаразд. Жид у шабас звичайно має більше вільного часу і висипляється допізна.
95. Ліпше з жидом украсти, як з хлопом здибати. (Будз.)
З жидом украсти, то ніхто не дізнається, а з хлопом здибати, то іще до арешту попадеш.
96. Ліпший жид, як жидівський Іванко. (Пістинь).
Жидівський Іванко, се або дійсний жидівський слуга, або добровільний жидівський прислужник та підхлібник.
97. Мошко жид халамай, продав жінку за печінку, а сам ходит як бугай. (Будз.)
Насмішливий окрик сільських дітей за прохожим жидом.
98. На жидів єдна рада: треба їх усіх вихрестити, але так: занурити в воду і поти держати, поки бульки йдут. (Льв.)
Так говорив один відомий у Львові русин антисеміт. Поляк каже коротко: Zyda ochrzczonego utopic. Adalb. Zyd 60; Wand. Jude II, 66.
99. Назад жиде пейса! (Наг.)
Русинови не подобається, що жидівські пейси висять перед вухами. Пор. польське: Hej Zydkn, na bok z broda! Adalb. Zyd 15.
100. Накрив сі як жид рукавом. (Наг.)
Відомо, рукавом не вкриєшся, хіба очі закриєш.
101. Наш жид у вашого жида жону взяв, то ми собі свати. (Мшан.)
Жартують із самозваного а безпідставного титулування себе сватами. Пор. анекдоту Етн. Зб. VI, 22.
102. Не зачіпай жида, бо готова огида. (Ільк.) Не заривай... (Мінч.)...бо буде з ті... Наг.)...не буде... (Петр.)
Жид не любить дарувати зневаги, коли може причепитися. Пор. Adalb. Zyd 39.
103. Не знати, Богойку, хто жидам паску світит? (Дид.)
Жартують, коли хто завдає якесь недорічне питання. Ще й приповідають, що якась жінка питала так, а чоловік сказав їй: «О, дурна, не знаєш? Найстарший жид сідає на паску, а пак устане, а тоди всі берут і ломят і їдять». Поляк запитує Жида: Widziales ty Zydzie, jak twego ojca chrzcili? Adalb. Zyd 47.
104. Не робив жид на хліб, та й циган не буде. (Ільк.)
Так вимовляєтьсяся циган, коли його силують до мужицької роботи. Пор. Adalb. Zyd 36.
105. Не хотіли жиди їсти манну, найже з’ідять дідька. (Ідьк.)...манни... г – о! (Петр.)
Говорять усякому, хто згордував кращим заробітком, не пошанував більшого добра, а потім мусить бідувати на малім. Пор. Adalb. Zyd 85.
106. Оби який хрисьцянин, то й жидови ни пара. (Тухля).
Знач. хоч би який розумний. Вірять в надзвичайний розум жидів.
107. Ой Госпідку, жид коневи втік! (Кути).
Жартливо: сталося щось дивне, а властиво жид від коня втік.
108. Подав сі на жида. (Ком.)
Почав шахрувати, торгувати.
109. Причепивсі, як жид до коломийка. (Наг.)
Сміються, коли хто пристраститься надто до речі, яка йому зовсім: не до лиця.
110. Про одного жида буде ярмарок. (Збар.)
Їх і без того збереться багато. Пор Adalb. Zyd. 1; Wand. II. Jude 30.
111. Смілий жид і в школі набздит. (Кукил.)
Кепкують із жидівської смілости.
112. Такий жид, що за ним треба хату викадити. (Берез.)
Знач. такий смердючий. Говорили про християнина, шахрая та лихваря.
113. Так ся причіпив, як жид до ціпа. (Луч.)
Іронічно – жид до ціпа зовсім не хапається.
114. Твердо гадат, звичайне ги жид. (Тухля).
Жид робить кожне діло обдумавши його твердо.
115. Ти дурний, що ся з жидами заходиш. (Тухля).
Докоряла жінка чоловіка, що водить компанію з жидами.
116. Тішит сі ги жид пархами. (Микол, н. Дн.)
Кепкують із такого, що тішиться без причини.
117. То єврейский жид. (Жидач.)
Знач. запеклий, завзятий жид.
118. Той би й жида навчив. (Наг.)...одурив. (Завад.)
Знач. шахрай, крутар. Пор. Adalb. Zyd 57.
119. То лиш жиди сина божого так мучили, як ви мене мучите. (Наг.)
Лементував чоловік, якого держали довгий час за марницю в арешті.
120. То міні жидом пахне. (Наг.)
То якась нечиста, шахрайська справа.
121. Тото так боват, що хрисьцянин си з жидом бисіду найде. (Тухля).
Знач. розговориться з ним про якісь загальніші питання.
122. То якийсь жид, не чоловік. (Ком.)
Принципіально відрізняють жидівську вдачу від «людської»; тобто своєї.
123. Трісе гий жид пархами. (Жидач.)
Значення неясне; як жид трясе пархами?
124. У жида розум передний, а у хрисьцянина занний. (Тухля).
Знач. жид; обмірковує кожне діло наперед, а християнин звичайно аж по шкоді мудрий.
125. Упертий як жид в танци. (Луч.)
Жиди як розтанцюються, то танцюють хоч і погано, але довго.
126. Хвалив сі жид: – «А то ми сі били в тим дурне Івані» – А хто кого вібив? – «Ни, я Івана вібив. Він на мене люшню то положит, то підойме, то положит, то підойме, а я його капелюхом, капелюхом!» (Цен.)
Оттакою приказкою висмівають бійки жидів з мужиками або взагалі нерівних борців.
127. Хтівши жида ошукати треба жидівську голову мати. (Опака.)
Наш чоловік того не вдасть. Пор. Wand. ІІ, Jude 61.
128. Цікавий жид і в школі забздит. (Мик. н. Дн.)
Жартують із жидівської цікавості. Пор. вище ч. 13, 101.
129. Чим би був жид без жидівського Іванка? (Наг.)
Знач. як би самі християни не служили йому, не підлизувалися до нього.
130. Чого тото не йиден жид солонину їсть? (Тухля).
Жартують із жидівської правовірності.
131. Штири жиди, дідько пjитий. (Наг.)
Чим більша компанія жидів, тим тяжше з ними дійти до ладу, мов би чорт їх підбивав.
132. Ще одного жида, а був би ярмарок. (Замул.) Ще як би єден жид... (Жидач.)
Коли десь стоїть великий гармідер і шум.
133. Що жид, то арендар. (Тисьм.)
Арендовання коршем, то їх найлюбійший заробіток віддавна. Пор. Adalb. Zyd 4.
134. Що жид, то лихвар. (Орт.)
Жиди залюбки займають ся лихварством. Пор. Adalb. Zyd. 6.
135. Що жид, то парх. (Наг.)
Селяни вірять, що кожний жид мусить мати пархи, тобто коросту.
136. Що жид, то шахрай. (Дрог.)
Саме заняття грішми в очах нашого селянина вже шахрайство. Пор. Adalb. Zyd 5.
137. Я з ним бов ги з чоловіком, коли бо жид жидом. (Тухля).
Говорив щиро як з чоловіком, а він жид, йому не можна вірити.
138. Як би не жиди, не було би біди. (Замул.)
Се загальна і вигідна формула, та в поняттю народнім держиться погляд, що й самі християни багато винуваті своїй біді. Пор, Adalb. Zyd 41.
139. Як біда, то до жида, а по біді «бери тебе дідько жиде!» (Ком.)
В прикрім випадку йдуть позичати до жида, та сю його гуманність платять звичайно так дорого, що не вважають себе обов’язаними ще й до якоїсь особливої вдячності.
140. Як жид зістав капралем і зицирує рекрута: «Як я тобі сказю «Links kik!» то аби ти око стало як той гудзик!» (Цен.)
Так висмівали муштрову команду та інструкції капрала жида.
143. Який ви газда, жидам у зуби зазирати! (Тухля).
Докоряє жид мужикові, що занадто близько придивляється до жидівського життя.
142. Як не кождий жид паршивий, так не кождий хлоп свиня. (Мшан.)
Се вже новочасний, компромісовий погляд, що змягчує давні шаблони.
143. Як сі жид снит, якесь щістє буде. (Наг.)
Із селянського сонника.
Жидівка 
1. Казала жидівка, що й на дні горівка. (Гнідк.)
Знач. треба випивати чарку до дна.
2. Жидівочка Рохля на припічку здохла. (Дид.)
Се приказка до жидівського імени Рохля.
Жидівський 
1. Ану жидівським кроком бігай! (Наг.)
Жид біжить дрібненькими кроками; здається, що дуже поспішає, а мало дороги робить.
2. А тут що, жидівська школа? (Наг.)
Говорить чоловік уходячи до хати, де стоїть крик та галас, особливо від дітвори. Пор. Wand. II j Judenschule 3.
3. Бодай ті жидівські капці накрили! (Наг.)
Прокляття: щоб ти зійшов на жидівського слугу, або на жидівську нужду, від слова «капцан», що у жидів значить нуждар, жебрак.
4. Борони Боже від жидівської злости тай від хлопських рук. (Гнідк.)
Жид у злості найгірше мститься, а хлоп допавши в руки свого ворога б’є безоглядно.
5. В жидівський судний день усе мусит єдного жида в школі вирвати. (Дрог.)
Вірять, що в кожній школі в той день один жид мусить нагло вмерти.
6. Віддам тобі тою на жидівське пущіньи. (Наг.)
Жиди не знають ніякого пущання; Знач. не віддам тобі ніколи.
7. Віддам ти на жидівського Петра. (Горохолин).
У жидів Петра нема, Знач. не віддам: ніколи.
8. Воліла би сі була жидівська школа завалити, ніж сі мало таке стати. (Цен.)
Жидівської школи християнину зовсім не шкода; значить, її завалення не велика страта. Пор. Adalb. Zyd 50.
9. Гей, жидівська школо! (Наг.)
Кричить батько, входячи в хату, де діти наробили галасу та збили куряву, б’ються і верещать.
10. Дай ми спокій, міні й жидівські діти не милі! (Наг.)
Іронічно зам. мені ніщо в світі не миле.
11. Дай му жидівського зєца! (Дрог.)
Жиди як б’ються, то звичайно не вдаряють згори, як русини, а штуркають під бік. Се в німецько-жидівськім жаргоні називається: Gieb ejm а Setz!
12. Жидівська помийниці. (Наг.)
Називають ледачу жінку, сплетницю або таку, що доносить жидам усе, що діється в селі.
13. Жидівське «зараз», панське «почекай». (Наг.)
Жид, коли його кликати, звичайно відповідає: «зараз, зараз», та щоб його дождатися, треба почекати. Натомість пан, коли до нього зголоситься мужик, поперед усього кричить: «Poczekaj!»
14. Жидівське збіжжя: цибуля, редьков. (Гнідк.)
Жиди звичайно не хлібороби, але люблять їсти цибулю та редьку.
15. Жидівське і панське ніколи не пропаде. (Гнідк., Ільк.)...попівське і панське. (Наг.)
Говорить селянин, який привик до того, що навпаки, його праця і право скрізь пропадає.
16. Жидівське поштурковище. (Наг.)
Чоловік, що служить за попихача у жидів, якого жиди зневажають.
17. Жидівське щістьи має. (Наг.)
Вірять, що жидови все щастить.
18. Жидівський вуйко. (Гнідк.)
Називають так звичайно великих панів, що сприяють жидам.
19. Жидівський сабаш відправляєш? (Наг.)
Кепкують із такого, що не робить у суботу.
20. Жидівські борухи правит. (Наг.)
Говорять про чоловіка, що муркотить щось невиразно. «Борухи» від початкових слів жидівської молитви: Boruchatu Adonoj.
21. Жидівські кучки все мусит дощ обполокати. (Наг.)
Вірять, що в часі жидівського сьвята кучок усе мусить іти дощ.
22. Жидівські лакітки: чеснок та цибуля. (Гнідк.)
Про жидівську преділекцію до чесноку і цибулі див. вище ч. 14.
23. Жидівські маци гріх їсти христіянинові, бо в них християнська кров. (Наг.)
Маци–опрісноки. Віра в те, що в тісто тих опрісноків мусить бути домішана хоч крапелина християнської крови, держиться і в наших селян.
24. Жидівськов душев варта воду носити. (Бабухів).
Значеня неясне, може пропущено «бувши», тобто: у кого жидівська душа, прихильність до жадів, той нехай іде жидам воду носити.
25. За жидівську душу світит сі. (Наг.)
Коли світиться дуже неясно, накоптіла свічка.
26. Коби жидівське не пропало, а моє най гине! (Наг.)
Жартують із такого, що дуже турбується жидівським добром.
27. На жидівські бахури мусит русин робити. (Наг.)
Хоча русини радо йдуть на заробіток до жида, то все таки сей заробіток, особливо домашнє прислугування жидам і їх дітям, уважають собі соромом.
28. На жидівськім сміттю шлюб брали. (Ден.)
Згірдно говорять про таких, що жиють без церковного шлюбу, на віру.
29. Ого, вже сі й жидівська віра до ціпа бере. (Наг.)
Кепкували з жида, що взявся був молотити.
30. Ой ти залупо жидівська! (Наг.)
Говорять нездарі; «залупа» – обрізаний мужеський член.
31. О, то жидівська голова! (Наг.)
Знач. чоловік хитрий, спекулянт.
32. Отто пишеш по жидівськи! (Дрог.)
Знач. невиразно, так що годі розібрати.
33. От, який жидівський жарт! (Жидач.)
Певно жид обдурив, а бідний чоловік аж тоді похопився.
34. Ти жидівський Іванку! (Заліщ.)
Жидівський слуга, прихильник. Пор. Жид 129.
35. То жидівська потіха. (Кол.)
Говорять про п’яницю, що все пересиджує в корчмі.
36. То жидівський інтерес. (Наг.)
Се таке діло, що для нього треба жида, християнин до нього не візьметься..
37. То ще жидівський гаман. (Наг.)
Говорять про тупоумного чоловіка, що дає себе бити та зневажати.
38. То ще жидівські локшини. (Дрог.)
Говорять про ліниву, добре вгодовану жінку, що має тіло м’ягке як тісто.
39. То ще жидівський тато. (Наг.)
Так називають пана або урядника, що занадто ласкавий на жидів зі шкодою для селян.
40. То якась жидівська школа, а не хата. (Наг.)
Говорять про хату, в якій стоїть гомін та крик. Пор. вище ч. 9.
41. Хто ся наїсть жидівської паски, той своєї не дочекає. (Лучак.)
Народне вірування, пересуд проти жидівської «маци»; декуди думають, що в ній мусить бути хоч крапелька христіянської крові.
42. Ци вже на жидівську віру переходиш? (Наг.)
Питали чоловіка, що в суботу не йшов на роботу.
43. Ци ти вже на жидівський закон перейшов? (Наг.)
Кепкують із чоловіка, що не святкує неділі.
44. Ци я сі на жидівськім сьмітю вродив? (Наг.)
Знач. я чесного, не підлого роду.
45. Чим більший на жидівські кучки дощ іде, тим більше жиди тішаться. (Наг.)
Вони вважають це за знак ласки божої і за віщування добрих інтересів у будущім році. Пор. вище ч. 21.
Жижа 
1. Гори, гори, жижинка, ковальова хижийка. (Мшан.)
Приговорюють діти сидячи на припічку та дивлячи ся на огонь. Жижа, жиженька – огонь, від кореня жьг.
Жижлик 
1. Жижлик якийсь, до чужої жінки забігати! (Наг.)
Жижлик, укр. джигун, сільський Дон Жуан.
Жила 
1. Аж сі в мні жили рвут. (Наг.)
Такий утомлений двиганням тягару.
2. Аж усі жили в нім ходят. (Сквар.)
Такий жвавий, рухливий, веселий чоловік. 
3. Бодай му жили висхли! (Лім.)
Прокляття. Думають, що жили можуть висохнути і тоді чоловік тратить силу.
4. Жили як посторонки. (Наг.)
Грубі, напучнявіли від праці.
5. Песя жила. (Гнідк.)
Лайка, зам. пес, поганий чоловік.
6. По під жили го бери! (Наг.)
Коли два борються, то брати один одного «по під жили», тобто за такі місця, де лоскочеться, вважається невідповідним, але се звичайно й закінчує борню.
7. Як би не тота погана жила, був би добрий чоловік. (Наг.)
Говорять про чоловіка, що при всіх своїх добрих прикметах має одну вроджену хибу – охоту вкрасти.
Жилавий 
1. Жилавий як дубчак. (Бірки).
Жилавий загально в значінню кремезний, сильний, еластичний.
Жиравка 
1. Дід з Жиравки, а ти з лавки. (Вовків).
Говорять молодому, що сидить, а хтось старший стоїть перед ним.
Житє 
1. Аби ми вже Господь житьи урвав! (Наг.)
Сам собі нещасний чоловік бажає смерти.
2. Або житьи або смерть. (Наг.)
Говорить чоловік у великій небезпеці або ризикуючися на якесь небезпечне діло. Пор. Wand. ІІ, Leben 271,
3. Або ж то міні житьи не миле? (Наг.)
Знач. се діло небезпечне і я кохаючи своє життя, не хочу вдаватися в нього.
4. Важит ми на житє. (Берез.)
Настає на моє життя, грозить мені вбійством.
5. Вже ми житє не миле. (Наг.)...обридло. (Збар.)
Говорить знеохочений чоловік.
6. В мене житьи не продажне. (Наг.)
Себто: за гроші не хочу наражувати свого життя.
7. Вже ти по життю! (Наг.)
Знач. уже гинеш. Жартують борючися, коли один кидає дутого на землю. Пор. Wand. II, Leben 248.
8. В життю легше як у вівсі. (Цен.)
Гра слів: життя тут coll. від жито. Scil. легше сховатися в житі. Кепкують із такого, що жалується на своє тяжке життя.
9. В – ти сі в таке житьи! (Наг.)
Лихословив чоловік доведений чимось до крайності.
10. Доки Бог житьи судит. (Наг.)
Доки позволить жити. Бог обняв ролю мітичної Парки-Судільниці.
11. Житє бим своє за то дав. (Кос.)
Се мені найдорожче всего на світі.
12. Житє людське як булька на воді. (Цен.)
Загально-людська рефлексія про минущість людського життя. Пор. Тимош, ст; 103-4.
13. Житє ми вбридло. (Цен.)...вмерзіло. (Берез.)
Зневірився з нього.
14. Житє минає, як вода в ріці. (Кал.)
Про минущість людського життя.
15. Житє си надторочити. (Лол.)
Другий раз оженитися.
16. Житьи не жьилую, бом гірко бідував. (Наг.)
Говорив умираючи бідний чоловік.
17. За житьи бідував тай умер як пес. (Наг.)
Говорили про бідного наймита.
18. За свого житьи все роздав. (Наг.)
Говорять про батька, що вмер без заповіту, роздавши своє добро при життю.
19. За свого житьи ніколи на то не пристану. (Наг.)
Знач. доки жию.
20. Коби житє, а смерть буде. (Зазул.)
Смерть неминуча, а життя кому довше, а кому коротше.
21. Коби житьи, буде й підшитьи. (Наг.)
Знач. живий чоловік здобуде собі й дрібні життєві потреби?
22. Кожному житє миле. (Матв.)
Знач. кожний боронить і береже його.
23. Ледво го при життю удержав. (Тлум.)
Кажуть про лікаря, що вилічив тяжко хворого чоловіка.
24. Ліпше соломjине житьи, як золота смерть. (Наг.)
Вислів природного прив’язання до життя, тої, як казав Гете, «солодкої привички до істновання».
25. Марно ми житє пішло. (Ком.)
Жалується чоловік, що не зазнав у життю ніякого добра.
26. Міні житьи дорожше. (Наг.)
Відповідав чоловік, якому обіцяють нагороду, щоб ішов на якесь небезпечне діло.
27. Поки житьи мого, буду тото згадувати. (Наг.)
Доки житиму. Зарікається чоловік перебувши якусь тяжку пригоду.
28. По моє житьи іде. (Наг.)
Жартує чоловік, бачучи прихід якогось непрошеного гостя, вірителя, що йде правити довг, або податкового екзекутора. Пор. Wand. ІІ, Leben 247.
29. Поти й житьи твого! (Наг.)
Знач. тут тобі й амінь, отсе перестанеш жити.
30. Прощайся з житєм! (Кос.)
Говорять чоловікові близькому до смерті.
31. Рад бим свому життю конець зробити. (Кал.)
Говорить чоловік, якого потягає думка про самовбийство.
32. Таке житє чоловікови: ту жие, ту гниє. (Мик. н. Д.)
Життя коротке і скоро минуще.
33. Там то житьи, як у небі. (Жабє).
Говорив гуцул згадуючи про свої вояцькі часи. Пор. Wand. II, Leben 246
34. Там то золоте житє! (Цен.)
Знач. щасливе, розкішне.
35. Тепер то у нас вийшло з житя. (Лімна).
Знач. вийшло зі звичаю.
36. То за все житє, а не на годину. (Цен.)
Говорив батько синові, що хотів женитися з такою, якої не бежав собі батько.
37. То не житє, а сама мука. (Цен.)
Говорить нещасливий, хворовитий чоловік.
38. Тут тобі з житьом розлука. (Снят.)
Знач. тут тобі смерть.
39. Ци ти житьи не миле? (Наг.)
Кричать до чоловіка, що самохіть пхається в якусь небезпеку, в огонь або воду.
40. Чого за житьи не зложиш, того при смерти не лишиш. (Наг.)
Говорять про марнотратного чоловіка.
41. Ще ми житьи не збридло. (Наг.)
Знач. не хочу наражувати його на очевидну небезпеку.
42. Ще си на житьи зароб’ю. (Наг.)
На життя – на удержання, на прожиток.
43. Що ми по життю, як здоровля не маю. (Замул.)
Говорить тяжко, незлічимо хворий чоловік.
44. Що міні по такім життю! (Берез.)
Нарікав бідний чоловік. Пор. Wand. II, Leben 249.
45. Я житьи на продаж не маю. (Цен.)
Знач. за гроші не хочу наражувати свого життя в якімось небезпечнім ділі.
46. Я за то й житє своє положу. (Кути). 
За те й згину. Пор. вище ч. 11.
47. Як Бог дасть житє, купимо й ременю на підшитє. (Пустом.)
Потішається чоловік надією хоч на буденні дрібниці, коли годі надіятися рішучої зміни на ліпше.
48. Як буду все гарував і гарував, то яке то житє? (Вел. Очи).
Говорить чоловік оправдуючи своє гуляння.
49. Яке житє, така й слава. (Вікно).
Про доброго чоловіка добра слава йде. Пор. Wand. II, Leben 224.
50. Яке житє, така й смерть. (Ільк.)
Говорять звичайно про поганий кінець лихого чоловіка. Пор. Wand. II, Leben 176, 235; Osm. 431.
51. Я не раз житєм важив. (Голг.)
Знач. наражував свое життя на небезпеку для якогось діла.
52. Я своїм житьом на то важу. (Цен.)
Знач. наражаю свое життя, щоб доконати сего.
Жити 
1. Аби я так жив! (Наг.)
Формула заклинаня, зам. аби я так живий був, Знач. коли ні, то щоб я вмер.
2. Або жити, або гнити. (Наг.)
Говорив вояк ідучи „в огонь" на війні. Пор. Жите 2.
3. Або жити, або смерть. (Гнідк.)
Говорять про тяжко хворого, у якого від якогось ліку або іншої речі залежить життя або смерть.
4. Бодай жив поки каміньи в ріці! (Наг.)
Прокляття: щоб не міг умерти і зазнавав довго всіх недогід старости.
5. Вадь жий, вадь гний. (Лол.)
Знач. або жий так як люди, або згинь.
6. Вік жий, вік учися, а таки дурньом умреш. (Цен.)
Чоловік до смерті вчиться і ніколи не безпечний від помилок. Пор. Тимош, ст. 116; Hoc. 330.
7. Волів бим не жити, аби ся на свою біду не дивити. (Лол.)
Говорив чоловік, що дуже не любив свою жінку.
8. Добре тому жити, чия мати вміє ворожити. (Гнідк.)
Знач. хто має можність дешевої запомоги з боку. Пор. Сим. 773; Hoc. 253
9. Доки жити, жити, а раз умерти треба (Берез.)
Загальне міркування, пор. духовну пісню:
Доки в сьвіті жити, треба умирати.
10. Жив і здох як пес. (Грин.)
ІІро злого, ненависного чоловіка.
11. Жив – не любила, вмер не тужила. (Кол.)
Говорить жінка про нелюбого чоловіка-покійника.
12. Жив – не нажив сі; вмер тай не було що згадувати. (Наг.)
Говорять про невизначного чоловіка.
13. Жив як пан, а здох як пес. (Ком.)
Говорять про смерть лихого богача. Пор. Wand. II, Leben 24:9
14. Жив як пес, згиб як собака. (Гні дк.)...здох... (Кол.)
Говорять про злочинця або скупаря, що за життя сам собі всього жалував і нікому не дав.
15. Жие, аби день переднувати а піч переночувати. (Гні дк.)
Знач. жив в ненастанній роботі і без ніякої надії, щоб се змінилося на краще.
10. Жиемо як Бог приказав. (Богородч.)
Знач. не робимо нікому зла.
17. Жиєм по старосьвіцку: раз добре, десять раз кепско. (Зазул.)
Відповідають на привітання як вам живеться?
18. Жиє, от аби віку докаратати, (Вікно)
Жиє без надії на якесь поліпшене.
19. Жиє си як пан. (Наг.)
Про заможного, самостійного чоловіка. Пор. Wand. II, 414.
20. Жиєш, жиєш, і вмреш, і по тобі. (Вел. Очи)
Зразок мужицької фільозофії про марність людського жигя.
21. Жиє як пес. (Наг.)
Знач. у бідности й погорді, тиняючись. Пор. Wand. II, Leben 384.
22. Жиє як у Бога за пазухов. (Залісе)...за дверми. (Наг.)
Жиє щасливий, задоволений.
23. Жий і гадки не май! (Яс. С.)
Жий не турбуючись, будь безпечний; потішають зневіреного.
24. Жий не так, як хочеш, а так як можеш. (Тисьм.)
Жите людське далеко більше залежить від обставин і суспільности, як від власної волі. Пор. Тимош, ст. 62; у-перве ся думка стрічається у Плятона; Даль І, 29; Leutseh. 31.
25. Жий про мене поки сьвіта та сонцьи! (Наг.)
Остра відповідь чоловіка такому, що висловив підозріння: мовляв, бажаєш моєї смерти.
26. Жий собі своїм Богом. (Наг.)
Жий по своїй волі, роби як знаєш.,
27. Жий як знаєш. (Наг.)
Коли хтось не слухає ради або наказу старших і хоче жити по свому.
28. Жили, жили, поки їм сі не пірвали в ср... жили. (Наг.)
Жартлива формула докінченя казок, які кінчаться весіллям і потім щасливим життям. Пор. староруська форма у Сим. 928.
29. Жило би ся пишно, їло би ся смачно, та робити лячно. (Лін.)
Фільософія лінивого чоловіка, ласого на вживане.
30. Жити ми сі не хоче. (Наг.),
Збридло все, зневірився в житті.
31. Жити ци не жити, але не тужити. (Ден.)
Девіз енергічного, рішучого і бадьоро настроєного чоловіка.
32. Жию день по за день. (Снят.)
Знач. бажаючи лише прожити, покинувши всякі надії на кращу будущину, Пор. Wand. И, Leben 128.
33. Жию, доки мі Бог на сьвіті держит. (Наг.)...доки Біг дасть. (Голоб.)
Говорить старий чоловік, якого питають, як живе. Пор. Wand. II, Leben 55.
34. Жию з дня на день. (Збар.)
Знач. у бідности: що сьогодні зароблю, з того завтра й проживу. Пор. Wand. Н, Leben 443,
35. Жию й сьвіта не бачу. (Кол.)
Знач. жию бідуючи.
Зб. Жию тай свій вік клину. (Наг.)
Мовила жінка, яку покинув чоловік із дрібними дітьми.
37. Жиют із собов, як голубів пара. (Вікно)
Про згідне, сумирне подружє. Пор. Wand. II, Leben 44:2.
38. Жиють в собов, як пес з котом. (Ільк.)
Жиють у вічній сварці та незгоді. Пор. Wand. II, Leben 445; Тимош, ст. 155; Wahl II, 33; Hoc. 302.
39. Жию, як горох при дорозі: хто йде, то скубе. (Збар.)
Знач. хто хоче, той мене кривдить. Пор. Даль. І, 392; Тимош. ст. 131; Hoc.
40. Жию як за напасть. (Наг.)
Знач. жию, хоч і не хочеться, бідую тяжко.
41. Жию як можу, а не так, як би хотів. (Тисьм.)
Житеві пригоди в дуже малій мірі залежать від волій вибору чоловіка. Пор- Wand. II, Leben 57.
42. Жию як на панщині. (Стан.)
Знач. мушу робити те, чого мені не хочеться.
43. Жию як у гамарни. (Наг.).
Знач. серед вічного стуку, гризоти та клопоту.
44. Жию як хробак у хрени. (Наг.)
Знач. бідую і не бачу ніяких радощів.
45. З ким жити, того не гнівити. (Дмитр.)
Знач. з жінкою та сім’єю треба у власнім і їх інтересі жити в згоді та вирозумілости на їх хиби. Пор. Hoc. 4Зб.
46. Йому так жити, як мому татови з тамтого сьвіта прийти. (Наг.)
Говорять про хворого, на якого видужання нема надії.
47. Кілько жий, а дурньом умреш. (Наг)
Мовлять про чоловіка, що вмираючи зробив якусь дурницю, нарівно обділив своїх спадкоємців. Пор. вище ч. 6,
48. Кожний хоче жити. (Кол.)
Знач. кождий дбав за себе. Пор. Wand. II, Leben 43, 73.
49. Лиш би жити та Бога просити. (Наг.)...хвалити. (Цен.)
Говорять про заможного та господарного чоловіка.
50. Най би жив, іно жиби ни ходив. (Жидач.)
Дуже гуманне бажане ворогові, знач. аби довго лежав хворий.
51. Не жию на сьвіті, а мучу еї. (Наг.)
Говорить бідний, хоровитий, зневолений чоловік.
52. Нині жию, завтра гнию. (Ком.)
Говорить чоловік нетвердого здоровля або старий. Пор. вище ч. 5.
53. Ні жити, ні вмерти. (Балиг.)
Говорять про тяжко хворого чоловіка, що довго лежить і не вмирає.
54. От аби ще на сьвіті жити! (Стан.)
Seil. задля сього чоловік турбуеться та побиваетьси. Пор. Wand. II, Leben 276.
55. Поживем, то побачим. (Лучак.)
Про будуще нема хцо згадувати на перед.
56. Поки буду жити, буду пам’ятати. (Наг.)
Говорить чоловік по якійсь лихій пригоді. Пор. Жите 27.
57. Поки жий, то жий, а раз умерати треба. (Наг.)
Говорять старому чоловікова, що боїться думки про смерть і завзявся прим. скривдити якусь дитину. Пор. Wand. И, Leben 26.
58. По чім буду знав, жем жив? (Вел. Очи)
Знач. нехай собі ужию, нехай зазнаю приємності життя.
59. Раз жию, раз умирати мушу. (Наг.)
Говорить чоловік рішаючися на якесь небезпечне діло,
60. Так жити, то ліпше гнити. (Наг.)
Говорить чоловік доведений до розпуки своїм поганим житєм.
61. Так жить, як набіжить. (Гнідк.)
Знач. годі наперед укладати собі плани життя, а треба приймати те, що приносять обставини.
62. Так міні жити, як каменьи глодати. (Наг.)
Знач. важко жити. Глоданє каменя і в піснях цитується як символ важкої; неспірної праці.
63. Тілько й жив, як би сі приснив. (Наг.)
Хоч і жив між нами, а швидко забутий, мало хто й згадує.
64. Ту йно жий та будь! (Крех.)
Знач. єсть достаток і всяка вигода,
65. Хоть жий сто літ, а покинеш сьвіт. (Берез.)
Умерти чоловік мусить.
66. Хто жив під злотом, нераз умирає під плотом, (Стрий)
Часта переміна долі, від якої чоловік до самої смерти не забезпечений.
67. Хто жив по свинцьки, той по собачому вмирає. (Цен.)
Говорять про скупого, нелюдяного чоловіка.
68. Хто жиє, їсть і пє. (Лол.)
Се звичайна черга людського життя. Сею формулою припрошують гостий, щоб їли й пили.
69. Чи годен так хто жити, аби Бога не гнівити і чорта не дразнити?(Комар.)
Чоловік жив в гріхах, а так жити, щоб не наразитися ні доброму, ні злому, й зовсім не можна.
70. Чим довше жий, тим близше до смерти. (Снят.)
Говорить старий чоловік. Пер. Wand. II, Leben 67.
71. Чоловік жие так як муха: ту є, ту нема. (Мак. н. Дн.)
Людське життя повне слабости і не обезпечене проти смерти.
72. Чоловік жие як муха а вс–е сі як віл. (Цен.)
Жартують із чоловіка, що вдає з себе дуже слабовитого, а проте їсть добре і богато.
73. Як жив – не любила, як умер – не тужила; не буду тужити, не було з ким жити. (Стрільб.)
Таким „заводженєм“ мала якась жінка провожати до могили свого нелюбого чоловіка.
75. Як жив, так і згинув. (Кол.)
Говорять про якогось ледачою чоловіка, що загинув поганою смертю. Пор. Wand. І, Leben 658.
76. Як жив, так скінчив. (Снят.)
Говорять про відлюдного, нелюбленого чоловіка. Пор. Wand. II, Leben 233; Cel. 313.
77. Як жив, так умер. (Яс. С.)
З іронічним відтінком: погано. Пор., Wand. II, Leben 291.
78. Як жию, щем такого не видів. (Наг.)
Дивується чоловік побачивши щось перший раз. Пор. Wand. II, Leben 279.
Жито 
1. Жито як злото. (Наг.)
Захвалюють житнє зерно або колосе.
2. За моє жито тай мене побито....бито. (Петр., Кобр.)...ще мня побито.
 (Ільк.)...набито. (Тереб.)
За моє добро мені відплачено злом.
3. В вашого жита не буду сита, (Наг.)
Знач. мушу дбати за своє.
4. Хто має купа жита, тому колом ср–а набита. (Доброс.)
Знач. він дується, гороїжиться. Натяк на давню смертну кару – набивана чоловіка на кіл,
Жінка 
1. Аби ніхто не був без жінки і без своєї хати! (Кривор.)
Бо в женячці і в посіданю своєї хати вбачають перші умови господарського, людського життя.
2. Без жінки, як без рук. (Наг.)
Чоловік сам не може дати собі ради в хозяйстві.
3. Бери жінку з близька, а кради з далека. (Луч.)
Жінку з близька все лекше пізнати перед шлюбом, а далеко вкравши не так легко викриється.
4. Бита жінка плаче, а потому сі хвалит. (Дрог.)
Досить звичайне явище в подружнім житгі низших верстов, де у жінки не вироблене почуте людської гідности.
5. Біда з жінков, а без жінки ще гірша. (Берез.)
Говорить удовець.
6. Біда, у кого жінка бліда, а в кого румяна, то кажуть, ідо пяна.(Ільк.)
Ні сяк ні так людям не догодиш.
7. Біда як жінка бліда, а ще гірший смуток як чоловік гі вуток. (Мик.Я. Дн.)
Жінка бліда, знач. нездорова; що таке „вуток“?
8. Віддай, попе, жінку, а сам свищи в жмінку. (Мшанець)
Чому як раз до попа звертаеться отея приказка, не ясно. Нею ж загалом характеризується невигода а безженного життя.
9. В мене жінка мусить у решеті гуляти. (Збар.)
Знач. мусить у всьому ходити по моїй волітак як зерно сіяне в решеті.
10. Вексель і жінка не згубит сі ніколи. (Льв.)
Те, що чоловік винен,, звичайно не пропадає.
11. Встань жінко, будемо говорити, бо люди о нас давно не говорять. (Ільк.)
Жартують із самохвалька, що потребує доконче, аби люди говорили про нього.
12. Гарна жінка – готова смерть. (Збар.)
Кожного кортить згладити її чоловіка. Пор. Beb. 459.
13. Гарна жінка і великі гроші, то нагла смерть. (Цигани)
Бо спокутують злих людей.
14. Господи татку, дай ми жінку гладку: тонку, високу, сліпу, безоку, з великим віном, з коротким житьом! (Підпеч.)
Так має молитися чоловік, що розбагатів женячися кілька разів, бо в нього жінки мерли..
15. Дай кому жінку, а сам свищи в жмінку. (Мінч.)...труби в кужівку (Ільк.)
Зроби кому вигоду, а сам терпи недогоду. Пор. вище ч. 14.
16. Два роки жінка близнила, а на третій змилила. (Сіл. Б.)
Наївний чоловік тішився дворазовими близнятами.
17. Дві жінці в одній хаті ніколи ся не погодят. (Вікно)
Се й буває головною причиною розділу селянських господарств. Пор. Wand. З, Frail 741, 742.
18. Дві природі в жіночій уроді: єдною любит, другою губит. (Гнідк.)
Через жінку не один чоловік виходить у люди, а не один гине.
19. Держит сі жінки за запаску. (Наг.)
Говорять про чоловіка, що зовсім іде за проводом своєї жінки.
20. Дідько знає, коли жінка старіє сі. (Льв.)
Говорив чоловік, що живучи зі своєю жінкою й сам не доглянув, як вона постарілася.
21. Добра жінка з пушки муки пригорщу зробит. (Зазул.)
Знач. вона вміє всякими додатками та комбінаціями помножити вжиточність чоловічого добра.
22. Добра жінка і лихого чоловіка направит. (Кол.)
Коли здобуде на нього моральний вплив.
23. Добра жінка краде тай перед чоловіком кладе. (Наг.)
Не дословно беручи: вона дбає про те, щоб догодити чоловікові й такими способами, про які він не знав.
24. Добре так мої жінці, най мене бют! (Луч)...на мою жінку... (Ільк.)
Говорить наївний чоловік, що волить сам понести шкоду, щоб лиш іншому (не конче його жінці) була тим зроблена прикрість.
25. Друга жінка вже не те, що перша. (Сасів)
Чоловік не хилиться до неї з таким чуттям, як до першої.
26. Друга жінка, то так як ключ дороблений до колодки. (Сасів)
Знач. уже не те, що перший ключ; чоловік не чув такого замилуваня як до першої.
27. Єдну жінку в дошки, а другу в подушки. (Луч.)
Говорять про молодого вдівця, що зараз думає женитися з іншою.
28. Жінка би не жила, як би не висварила ся. (Іванк.)
Вона мусить хоч язиком зігнати свою злість і сердитість.
29. Жінка впала в глухий кут. (Кол.)
Знач. обродилася дитиною, або, як кажуть у Наг. „злягла“.
30. Жінка гі верба: де ї посади, там виросте. (Мик. н. Дн.)
Дівчина виходячи замуж звичайно переходить у чужу сіл’ю, часто на чуже село і мусить там привикати до кньших порядків та звичаїв.
31. Жінка го під ноги взьила. (Наг.)
Говорять про чоловіка, над яким старшує жінка.
32. Жінка два рази шила: раз як входит у хату, а другий раз, як її
віиосят. (Снят.)
Відгук орієнтального, песимістичного погляду на жінку. Подібне у Великорусів, пор. Даль. І, 518; грецький оригінал із Стобеєбвого фльорілегїя наводить Тимош. ст. 32.
33. Жінка держит дім за три угли, а муж за четвертий. (Гнідк.)
Домашнє хозяйство головно стоїть на жінці.
34. Жінка і рак виходят на одно: обоє мають в сраці смак, а в голові
гівно. (Тисьм.)
Цинічна приказка, в якої основі лежить ігнорованє жіночої душі.
35. Жінка Йвася бояла ся, під припічок сховала ся. (Ільк.)
Жартлива характеристика жіночого переляку; під припічком сховатися не можна, бо відтам видно на всю хату.
Зб. Жінка княгинка, а хата не метена. (Ільк.)
Говорять про пишну жінку, що кохається в гарних уборах, а порядку в хаті не держить.
37. Жінка ладна всюди зарядна. (Гнідк.)
Своєю красою вона збуджує симпатію у людей і тому кождий радо спішить їй на поміч.
38. Жінка ладна завше зрадна. (Коб.)
Жіноча краса – небезпечне оружє в боротьбі за існування, особливо коли вона не йде в парі з чеснотою і характером.
39. Жінка ледащо, не зварит, коли нема що. (Гнідк.)
ІІередразнюють нарікання ледачого та недбалого чоловіка на жінку.
40. Жінка льигла за заслону. (Наг.)
Знач. уродила дитину. В такій випадку вона звичайно лежить на постелізакрита плахтою перевішеною здовж жердки над ліжком.
41. Жінка ми дихати не дає. (Наг.)
Нарікає чоловік на сварливу жінку.
42. Жінка ми сьвіт завязала. (Люб. М.)
Позбавила мене свободи.
43. Жінка ми сі розтрісла. (Наг.)...розсипала. (Наг.)
Інший вислов про жіночі злоги. Теж і у білорусів, пор. Hoc. 419.
44. Жінка мі з хати вижене, як бим тото зробив. (Наг.)
Звичайно чоловік не важиться зробити щось більше, прим. продати шматок землі, без жінчиної згоди, заставляючися тим, що мав би вічну гризоту в хаті.
45. Жінка мовила: „Я свойому наймитови як дам білу сорочку в неділю, то аж знов у неділю, а чоловікові то на Різдво, то на Великдень, то на Різдво, то на Великдень“. (Наг.)
Передразнюють невірну жінку, що знюхалася з наймитом і не дбає за чоловіка.
46. Жінка набутна річ: як умре, то за другов іще і поле возьмеш;
але як худобина згине, то страта. (Городен.)
Наівно-матеріялістичне оцінюване вартости жінки в порівняні до худобини.
47. Жінка на роздаток, а чоловік на податок. (Наг.)
Жінка в домі шафарка, всім мусить видавати з нагромаджених засобів; річ чоловіка збирати і поповняти ті засоби, щоб стало для сім’ї та на громадські тягарі.
48. Жінка на тих-ой чьисах ходит. (Наг.)
Знач. ось-ось наближаються її злоги.
49. Жінка на часах. (Мшан.)
Знач. близька злогів.
50. Жінка не бита, а коса не клепана – на єдно виходит. (Городен.)...то все одно. (Болех.)...нічого не варті. (Явор.)
Сліди старого домашнього порядку, що вважав потрібним бити жінок.
51. Жінка не бита, то так як хата не вкрита. (Цен.)
„Бо все щось до неї затече“ – пояснив К. Батовський.
52. Жіпка не бита, як коса не клепана. (Орел.)
Старий погляд на конечність і оправдане битя жінки.
53. Жінка не любит такого чоловіка, що її не бє. (Ком.)
Таке віруваня держиться ще скрізь у народі.
54. Жінка своєї роботи не переробит. (Берез.)
Її робота вічна біганина. Пор. Wand. І, Frau 320.
55. Жінка сирота: ні в зад, ні в ворота. (Гнідк.)
Знач. їй не можна з мужевої хати ані явно виступити, ані позволити собі „задного“, тоб то нелегального виходу.
56. Жінка тай вода спокійна не бита псує ся. (Гнідк.)
Слід тої самої старої філософії, про яку була згадка вище ч. 50–52.
57. Жінка – тепла пола чоловікова. (Городен.)
Дає йому захист у життєвих пригодах.
58. Жінка тримає хату в три роги, а чоловік у четвертім. (Зазул.)
...тримає три вугли в хаті, а чоловік лиш єдеи. (Болех.)
Пор. вище ч. 33.
59. Жінка тілько ніжка в стільци: одна випаде, другу забє ся. (Стрільб.)
Натяк на леткість, з якою чоловік по страті одної жінки набуває нову.
60. Жінка як маків цьвіт. (Наг.)
Про молоду, гарну, веселу жінку.
61. Жінка як не стане вже чого їсти, то чоловіка їсть (Войн.)
Звісно, тоді вона зовсім безпомічна і їй не лишається нічого, крій докорів та лайки недбалому мужові.
62. Жінка як чічка, сьвіжа як ягідка, як колосок повна, прибрана як пава. (Корч.)
Так характеризують гарну, вродливу жінку.
63. Жінки довге волосє мають, а розум короткий. (Ільк.)
Протиставлене довгого волосся і короткого розуму жінок – один із прастарих концептів людськости. Пор.
64. Жінки мають своє право. (Іванк.)
В господарськім і родиннім житті права жінки усталені старими звичаями.
65. Жінки мовjт: ми ходили до церкви, а наші чоловіки до каплиці. (Наг.)
Значить: уважають церквою лише бабинець.
66. Жінки не перелюбиш, німця не перепишеш. (Гол.)
Хоч би кілько мужчин любило жінку, їй ніколи не буде занадто.
67. Жінки стидати ся, то дитини не буде. (Збар.)
Приповідка дуже розповсюджена. Пор. Гильф. 1305.
68. „Жінко, давай їсти!" – „Коли иема що! Тількі борщ та горох та лемішка у двох, тай то для дяка". (Дар.)
Характеризують віроломну жінку, що верховодить над своїм чоловіком.
69. „Жінко, жінко, маете яйці?" – „Он там чоловік іде, то він має.“(Дрог.)
Жартують із дрогобицьких жидівок, що в понеділок виходять далеко за місто і на дорозі" напастують кожду жінку, що йде на торг, за яйцями.
70. Жінко моя, діти мої, кутя-ж мене з сьвіта зжене! (Наг.)
Так лементував чоловік у ночи сьвятого вечера, переївшися куті.
71. Жінку а шкапу трудно дібрати.(Ком.)
Чоловій переважно жениться на вгад, не знаючи докладно своєї будущої жінки.
72. Жінку і стодолу все треба покривати. (Лучак.)
Бо не доглянеш, то зазнаєш шкоди. Пор. Wand. ІІ, Haus 96.
73. Жінку люби як душу, тряси як грушу, а тріпай як шубу. (Ільк.)
Погляд такий же, хоч повніше висловлений, як у ч. 74.
74. Жінку серцем люби, а руками зо шкіри дери. (Ожид.)
Знач. супроти неї все треба ставитися остро, але при тім не перестаючи дбанням та поводженням оказувати їй любов.
75. Жінку треба два рази слухати: раз як кличе їсти, другий раз
спати. (Залісє)
Жартлива характеристика тих випадків, де чоловік звичайно підлягає жінці.
76. Жінку як бистру шкапу все в віжках держи. (Городов.)
Бо все слід боятися, що вона розбрикається і зробить якусь пакість.
77. Жінці а кобилі ніколи не вір! (Луч.)
Обі зрадливі і непостійного характеру.
78. Жінці не треба противити ся, як малій дитині. (Іванк.)
Очевидно особливо тоді, коли таке супротивлення дразнить її. Вона, як дитина дразливійша від мужчини.
79. Жінці ніколи правди ни кажи. (Кольб.)
Бо вона в своїй сердитости зробись із неї оружє проти тебе.
80. Жінці огроза мусить бути. (Ростоки)
Її чоловік усе мусить, держати в страсі, а то – вірять – не буде ладу в хаті. Пор. Adalb. Zona 2.
81. Жінці попусту не давай. (Берез.)
Старе правило домашньої дисципліни – держати жінку в страсі.
82. Жінці тай псови ни вір. (Кольб.)
Відтук орієнтальних пессимістичних поглядів на жінку.
83. За жінков єм того не взьив. (Наг.)
Знач. се моє власне, звичайно про якісь прикмети характеру.
84. З жінков клопіт, без жінки ще більший. (Наг.)
Безвихідне положення чоловіка. Пор. Adalb. Zona 83.
85. Йик жінка в злогах спудит си, то на смерть вірьидит си. (Манаст.)
Гуцули вірять, що переляк жінки в злогах веде за собою смертельну хворобу..
86. Ладна жінка, а бистрий кінь, то смерть. (Залісє)
Ладна жінка наражена на сильні спокуси, а бистрий кінь часто полошить ся. Пор. Wand. І, Frau 668.
87. Ладна жінка – готова біда. (Завад.)
Всякий шукав нагоди зблизитися до неї. Пор. Osm. 142; Adalb. Zona Зб, 84.
88. Молода жінка старому трутизна. (Ден.)
Старий їй не догодить і сам швидко згине. Пор. Adalb. Zona 42.
89. Моя жінка всім людьом у церкві носа втре. (Наг.)
Хвалив ся чоловік, що має засмаркану жінку; стоячи в церкві pасмаркана вона сама того не знаючи побуджувала кождого, що зирнувши на неї поневолі обтирав собі ніс. Пор. Етн. Зб. VI, ч. 151.
90. Моя жінка – мій перший ворог. (Снят.)
Песимістичний погляд, навіяний мабуть відомою казкою про того царя, що велів прийти чоловікові до себе і привести з собою свого найліпшого приятеля і найгіршого ворога; чоловік привів пса й жінку і представив пса як. приятеля, а жінку як ворога.
91. На зиму жінку дає на пашу, а на літо – до роботи. (Бродки)
Жартують із недбалого чоловіка, що гонить жінку з хати, коли нема що їсти.
92. На злість моїй жінці нехай мене бють. (Ільк)
Пор. вище ч. 24.
93. Не вірь жінці, як чужому собаці. (Ііьк.)
Пор. вище ч. 77; Adalb. Zona 53.
94. Не пускай без себе коний ні жінки. (Стан.)
Бо коней чужі люди не пошанують, а жінку намовлять на гріх. Пор. Adalb.. Zona 102.
95. „Ну, жінко, як у нас мало хліба вийшло!“ – „Е, чоловіче, бо я паяеницями налагала.“ (Котуз.)
Наівна самохвальба жінки.
96. Ой біда, біда, в кого жінка бліда; в кого румяна, в того кохана,
(Явор.)
Румяна, Знач. здорова, весела, і таку чоловік любить. Пор. вище 6, 7. Adalb. Zona 3.
97. Перша жінка від Бога, друга від людей, трета від дітька. (Ворохта)
Песимістичний погляд на повторні шлюби. Пор. Adalb. Zona 56.
98. Позич кому жінку, а сам свищи в кужівку. (Груб.)
Пор. вище ч. 8; Adalb. Zona 103.
99. Помінеймо си жінками, брачіку! (Кривор.)
Говорять, що між гуцулами був колись, чи може й доси є звичай мінятися жінками по кількох роках пожиття.
100. Так мої жінці треба, най мене бют! (Залуче)
Говорив упертий чоловік, що на перекір жінці зробив якесь лихо і за те був битий. Пор. вище 24, 90.
101. Тогди жінка глупа, як дітий купа, а в мішку єдна крупа. (Кунин)
Се дуже тяжке положення жінки – многодітність і при тім бідність.
102. То не жінка, лиш унія охаблена. (Грин.)
Говорить чоловік про нелюбу жінку. Що він називає її „унією“, се інтересний знак впливу православної проповіді серед галицьких гуцулів-уніатів.
103. У жінки довгий волос, а короткий розум. (Наг,)
Пор. Баба ч. 72; Schlei. 185; Wand. І, Frauenkopf 1; Жінка 63.
104. У жінки правди не питай! (Унят.)
Бо вона тобі її не скаже.
105. Чужа жінка все ліпша як своя. (Наг.)
Вислов вродженої мужчинської завидливости. У поляків друга жінка, пор. Adalb. Zona 106. Чужі жінки як маківки, моя як опуда. (Лол.)
Нарікав на свою жінку, розуміється, по за очі її чоловік.
107. Як би жінки городили плітки, то би не потребували чоловіки. (Зазул.)
Городженє плота вважається одною зі спеціально мужеських робіт, до якої жінкам зовсім не випадає тикатися.
108. Як би міг чоловік обійти ся без жінки, то був би пан Біг не сотворив Єву. (Ворохта)
Проба хлопської філософії, зрештою основана на дуже старій книжній традиції.
109. Як будеш жінки соромити ся, то дітей не буде. (Дар.)
Сором, хоч річ дуже культурна, буває іноді не на місці.
110. Як жінка хоче своїм конем їхати, то вже, братчику, бида. (Кал.)
Жінка не повинна верховодити над чоловіком, особливо в справах ширшого, громадського значення. Пор. A dalb. Zona 2.
111. Як сі жінку ни бє, то пичінка в ній гниє. (Вел. Очи)
Мотивується патріархальне биття жінки, пор. ч. 50; Adalb. Zona 33.
112. Як хлопови жінка вмре, то так як побережникови буда в лісі згорит. (Красносілці)
Так легко о другу жінку, як о нову буду. Пор. Adalb. Zona 49.
113. Я свою жінку любю, але іно в ночи, а в день робю нев як конем. (Вел. Очи)
Стародавній погляд на жінку як на домашню невільницю.
Жменя 
1. Аби я його в свою жменю дістав, то вже го не пущу. (Завад.)
Погроза; аби я дістав його в руки.
2. Бери сраку в жменю тай тікай! (Наг.)
Говорять такому, що дістав битє тай ще свариться або виправдується.
3. Бери, що сі в жменю влізе! (Наг.)
Приговорювали парубки своєму товаришеві, що б’ючись з іншим ухопив його за довге волосся.
4. Вже го маю в жмени. (Наг.)
Знач. маю власть, силу над ним, уже він не опреться мені.
5. В жменю го ніщо затулити. (Наг.)
Знач. такий малий та слабосилий.
6. За жменю ячменю цілий рік служив. (Наг.)
Говорять, коли хто служить у іншого за пів дармо. Натяк на казку про наймита, що служив цілий рік за жменю ячменю, а потім із за того ячменю оженився з царівною.
7. Лише жменя нари. (Гнідк.)
Говорять про марного, схорованого чоловіка.
8. Набрав в обі жмені печені. (Наг.)
Сміялися в кузні з чоловіка, що вхопивши в обі жмені шмат розпаленого заліза, зараз же й кинув його попікши обі долоні.
9. Повнов жменев даю. (Наг.)
Знач. даю щедро, не жалуючи.
10. Свойов жменев найліпше брати. (Наг.)
Чужою не візьмеш так богато.
11. Там того й на добру жменю нема. (Наг.)
Говорять про маленький загонець збіжжя, яке швидко можна вижати.
12. То дідьча жмені. (Наг.)
Говорять про здирцю або скупаря, що що допаде в руки, то вже не випустить.
13. Хочиш, жибим ти зібрав писок в жменю? (Будзанів)
Знач. щоб я дав тобі в лице.
Жнець
1. Вийшли женці в поле жати, тай забули серпи взяти. (Крех.)
Кепкують із недбалих женців.
.2. Він добрий жнець, як вузкий загонець, а як широка нива, то бестія лінива. (Явор.)
Кепський робітник бачучи перед собою більше діло зараз послабає, опускає руки.
2. Добрий жнець, де широкий загонець. (Явор.)
Scil. там він себе покаже.
4. Добрий жнець на широкий загінець. (Ільк.)
На доброго робітника паде звичайно більша робота.
5. Злому женцеви кождий серп злий. (Голг.)
Бо він не любить самої роботи, отже й її знарядів.
6. Не питає добрий жнець, ци широкий загонець. (Наг.)
Добрий робітник не боїться ніякої роботи.
7. „ІІомагайбі, женче!“ – „Бодай здоров, серце!“ (Вікно)
Кепкують із дівчини, що до всякого прохожого обертається надто сердечно.
8. ІІомагайбі з женцьом! (Наг.)
Так говорить чоловік, що входить у сусідську хату, в якій уродилася дівчина.
9. Який жнець, такий снопець. (Ур.)...сніп. (Коб.)
Робітника пізнають по продуктах його роботи.
10. Я такий жнець, що волю полежати, ніж у поле жати. (Колом.)
Жартує парубок підпускаючи гру слів „полежати“ = „у поле жати“.
Жнива
1. Жнива на Петра, голод коло Різдва. (Лучак.)
Коли вчасні жнива, то дуже простою льотікою віщують вчасний передновок. При тім вчасні жнива показують плохий урожай, отже віщують голод.
2. Лихі там жнива, де гола нива. (Ком.)
Нарікають на недорід.
3. Не будут жнива з доброго дива. (Снят.)
Знач. треба добре напрацюватися, щоб були добрі жнива.
4. "Стара, ци хоче сі в жнива?“ „Ей, дай ми покій, я ледви жива! (Наг.).
Кепкують із ослабленя жіночого в часі жнив.
5. Там то мав добрі жнива! (Наг.)
Скористав богато.
6. Хто в жнива в холодку, той у зимі в голодку. (Город.)
Пора жнив, се найважніша, горяча праця; занедбавши її лінивий чоловік сам себе позбавляє хліба. Пор. Adalb. Zniwo 1.
7. Ще мое жниво колись буде. (Наг.)
Знач. не швидко дождуся плодів своєї праці.
8. Я і в жнива не лінива. (Стр.)
Хвалить ся дівчина, з якої кепкують за лінивство.
Жовнір
1. Ай вай мір, богато жовнір! Горівку пют, а гроші не дают*. (Луч.)
Характеризують безпомічне положення жида шинкаря серед вояцького постою.
2. Жовнір має мати чотири річи: бруцак, штруцак, ницак і пуцак. (Вор.)
Приказка взята зі старого військового регламенту, в якому, німецькі слова перероблено механічно на руські: Brotsack, Strohsack, Nahzeug і Putzzeug.
3. Жовньир на цісарськім хлібу служит. (Наг.)
Таку фікцію піддержують у війську власти, щоб впоіти в вояка переконання що він щось окреме від суспільносте або й вороже їй.
4. Жовнір не знає ні тата, ні брата, лише камрата. (Торки)
На команду він мусить стріляти навіть на найблизшу рідню.
5. Жовньир – цісарська дітина. (Наг,)
Се з самохвальбою говорять особливо старші люди, що колись довгі літа служили в війську.
6. Пан жовньир, а вуший повний ковньир. (Наг.)
Сміються з вояків, що велять себе задля цісарського мундура титулувати панами.
7. Про єдного жовніра війна буде. (Ільк.)
Про одного робітника діло зробиться. Се пізніший варіант приказки; первісно замість жовніра стояв козак. Пор, далі Козак; Adalb. Zolnierz 1.
8. Стали як жовньири до мньири. (Наг.)
Стали рядом, відповідно до зросту, випростувані.
9. То жовньир від Марцугелів. (Наг.)
Полк Марцугелі(Mazzuchelli) рекрутувався в 30-их і 40-их роках із Самбірщини та Перемищини. Марцугелі якось не мали слави з воєнних походів і тому прозвище „жовньир від Марцугелів“ уважалося мало що не лайкою.
10. У жовнярах панство: коло с–ки реміняки – ціле господарство. (Батят.)
Кепкують із жовняра, що вдав з себе пана. Пор. Schlei. 179.
11. Що за жовнір? Диви сі на ковнір. (Наг.)
На ковнірі нашиті барвисті вилоги, по яких можна пізнати кождий полк.
Жовнярський
1. Жовнярський крок тримають. (Збар.)
Про людей, що йдуть парами маршовим кроком.
2. Жовньирський „рихтай" знав. (Наг.)
Рихтай, коменда: Rieht’ euch, ставай в ряд. Знає рихтай, привик до острого порядку, до дісципліни.
Жовтачка
1. Від жовтачки лік – по причастю подивити сі в чашу. (Наг.)
Частина людової медицини, основаної на принципі гомеопатії: жовтий колір жовтачки лічиться жовтим полиском золотої чаші.
2. Упав у жовтачку в зависти. (Наг.)
Вірять, що зависть у деяких людей доводить до розлиття жовчі, що викликає хворобу звану жовтачкою.
Жовтий
1. Жовтий, як крокєс. (Жидач.)
Крокіс переважно червоний.
2. Став жовтий, як віск. (Наг.)
Говорять про схорованого чоловіка, у якого щезли румянці з лиця. Дор. Adalb. Zolty 4.
3. Тьфу, тьфу, тьфу від жовтої кости! (Кол.)
Висмівають заговорні формули знахарів та ворожбитів, що ніби то відпльовують хворобу від кости, від жил і всіх суставів.
Жовтодзюб
1. То ще жовтодзюб! (Дуліби)
Знач. недоросток, нерозважний, не має права промовляти в громаді.
Жовч
1. Аж у нім жовч кіпит. (Наг.)
Говорять про злобного, завидющого чоловіка.
2. Дай му спокій, бо в нім ся жовч розіллє. (Терноп.)
Мовляв: він слухає твоїх слів із завистю і пересердям.
З. Кому в писку жовч, у того все гірке. (Гнідк.)
Знач. хто з натури завидющий або злобний, той скрізь у життю бачить лише зло..
4. Не псуй си жовчні (Сор.)
Знач. не сердься даремно.
5. То без жовчі чоловік. (Цен.)
Знач. добрий, ласкавий, незавидющий чоловік. Пор. Wand. II, Galle.
Жолудок
1. Як жолудок здоровий, всьо йому тякне, а як слабий, то всьо йому запротивит. (Вв. Вл.)
Тякнути –йти на користь, сприяти; „мене витякав“ – стає моєї сили, мого засобу.
Жолудь
1. Жолудь яка мала, а з неї який дуб виростає. (Сквар.)
Так і з малої дитини виростає чоловік.
2. На жолуді сі випас! (Наг.)
Кепкують із товстопузого чоловіка, мовляв, виглядає як кабан вигодуваний; жолудьми.
3. Сипле сі, як жолудь з дуба. (Наг.)
Про часті нещастя або загалом випадки.
4. Як жолуди богато, буде нарік жито. (Лучак)
Одна з народні х прикмет, якими ворожать на будущий урожай. Пор. Adalb. Zoladz 1.
Жона
1. Біда, кому жона бліда, а й тот неборак, кому жона як бурак. (Гнідк.)
Як бліда, то всі його жалують, а як румяна, то всі завидують. Пор. Жінка 94 Adalb. Zona 3.
2. Від огня, води і злої жони Боже сохрани. (Гнідк.)
Злу жінку вважають елементарним нещастям чоловіка, як огонь і повінь,
3. Добра жона від Бога, а лиха від чорта; (Гнідк.)
Призначеня жінки чоловікові займає одно з головних місць у функціях міфічних Судільниць; тут міфічне представлення приняло Дуалістичну закраску: добру жінку дав добра сила, а лиху – зла. Пор. Adalb. Zona 18, 24.
4. Жона – добра пола. (Гнідк.)
Вона гріє і захищає чоловіка.
5. Жоно божя! (Тухля)
Звичайний спосіб бойківської промови до жінки,, хоч би й до власної.
6. Мудра жона, як є мішок пшона, та дурна Химка, як є муки лиш
жмінка. (Кукиз.)
Пор. вище жінка ч. 99; Adalb. Zona 10.
7. Ото мудра жона, як є міх пшона, ще а корова дійна. (Орел.)
Вар. з повнішим висловом, пор. Жінка 99.
8. Перша жона від Бога, другу, люди втараскают, а трету злий дух дає. (Бистре).
Як бачимо, песимістичний, хоч практичними досвідами аж надто. часто справджений погляд на повторне подружжя. Пор. вище ч. 3, Жінка ч. 95.
9. Розумна жона, як є міх пшона. (Городен,)
Має в чім господарювати і може показати свою господарність, пор. ч. 6.
10. Розумна жона, як є міх пшона; як одна лише крупа, тогди вна стала глупа. (Підпеч.)
Варіанти див. ч. 6, 7. 
11. Розумна жона, як має міх пшона; але она тогди глупа, як у міху одна крупа. Гусне.)
Господарним можна бути лише тоді, коди є на чім господарувати.
12. Так бим си жону тай діти видів дома! (Тухля).
Заклинається бойко газда.
Жонатий 
1. Як до тридцять рік не жонатий а до сорок не багатий, то й нема шо зачинати. (Кольб.)
Говорять про такого, що запізно кидається устроювати своє життя.
Жорна 
1. Взьив го на свої жорна. (Наг.)
Знач. узяв на зуби, обмовляє та чорнить його.
2. Добрі жорна все змелют. (Наг.)
Добрий робітник усе зробить і тимпаче все з’їсть, що йому дадуть. Пор. Сим. 749.
3. Нема млина, хоба тої жорна: меле в жорніх самотрітна, вся челядь голядна. (Мшан.)
Характеризують утяждивість жорняного млина, що колись великим тягарем лежало на жінках.
Жорновий 
1. Жорновий хліб найситнший. (Яс. С.)
Приповідали старі люди, що не радо мололи своє збіжжя в млині.
2. Ліпше жорновий камінь до шиї тай у воду. (Стан.)
Приказка взята з євангельського цитату: ліпше втопитися, ніж так жити.
Жук 
1. Летів жук, тай у воду пук! (Наг.)
Говорять про самохвалька, що тордо несеть ся і зазнав якоїсь немилої пригоди. Натяк на відому пісню-гаївку, що починається словами:
 Летів, летів жук, жук,
 Тай у воду пук-пук.
Пор. Голов. Нар. пѣсни II, 504.
Жупан 
1. Жупан ізкинь, жупан надінь. (Гнідк.)
Значенняі неясне.
2. Не пуряй жупана! (Луч.)
Не поневіряй своє становище, н$ роби такого, що тобі не випадає з огляду на твій стан.
3. Убрався в жупан і мислить, що пан. (Ільк.)
Панство як одежа швидко зношується..
Жур 
1. Жур не жур, ліпший Русин як Мазур. (Наг.)
Хоча русин жиє вбого і їсть пісні страви, все таки він ліпший від мазура.
2. Куди журови до паски! (Наг.)
Великий контраст бідного до богатого.
3. Ой жур, мати, жур, ліпший Русин, як Мазур. (Ільк.)
Зазначено національну симпатію: русинка волить і на пісній страві жити з русином, як із мазуром.
4. Через жур до паски. (Наг.)
Жур (вівсяну киселицю) їдять головно в великім пості, по якім наступає паска.
Жура 
1. Десь сі вся жура на мене злізла. (Наг.)
Говорить тяжко зажурений чоловік.
2. Жура мене їсть. (Наг.)
Говорить чоловік, якого напосідає невідв’язна журба.
3. Не зичив бих жури і темному ворогові! (Жабє).
Мовив гуцул, що сидячи в в’язниці зазнав богато жури.
4. Тілько би мої всеї жури було! (Наг.)
Знач, се діло пусте, щоб я мав ним журитися.
5. Чоловіче, жура моя! Лишилася діра твоя! (Пужн.)
Кепкують із нещирою лементовання вдови по чоловіці. Пор. анекдоту Етн. Зб. VI, ч. 195.
Журавель 
1. Внадився журавель до бабиних конопель. (Сквар.)
Говорили про пана, що залицявся до бабиної дочки.
2. Довгоногий як журавель. (Наг.)
Про високого а худотілого чоловіка.
3. Журавлики ключолети, я не вмився до поети. (Льв.)
Таку приказку повторяли часто інтелігентні русини в 70-тих роках, натякаючи на перший рядок вірші Данила Млаки, що починалася словами «Ой журавлі ключолети.»
4. Журавлі ключом летят. (Кол.)
Так називають той розхилений кут, яким звичайно летять журавлі.
5. Закрутивсі, як журавлі в леті. (Наг.)
Говорять про безрадного чоловіка. Віра в те, що відповідним накликуванням можна заставити летючих журавлів крутитися довго над одним місцем, пор. далі ч. 6.
6. Круцю, круцю, журавлі, ваша мати на воді. (Наг.)
Формула дітського заклинання журавлів, щоб летючи крутилися довго над одним місцем.
7. Нипає як журавель. (Наг.)
Про чоловіка, що боком заходить коло якоїсь справи.
8. Скрипит як журавель над кирницев. (Крех.)
Про сварливого та говірливого чоловіка. Журавель тут очевидно дерев’яний прилад до витягання води з глубокої криниці.
9. Стоїт як журавель на варті. (Торки).
Знач. пильнує свого. Віра в те, що журавлі коли ночують на землі, одного з поміж себе ставлять на варті і сей не спить усю ніч.
10. То хиба в журавльи така довга шия. (Наг.)
Говорять про довгов’язого чоловіка.
11. Тут мене й журавлі закрукают за тов роботов. (Борис.)
Знач. ця робота довга і затяжна, потриває до осени або до весни, коли летать журавлі.
12. Ходит як журавель по болоті. (Наг.)
Говорять про нелюдяного чоловіка, що любить ходити самотою.
Журба 
1. Від журби голова лисіє, а розум дуріє. (Наг.)
Життєва обсервація мабуть вірна.
2. Журба гірша як хороба. (Гнідк.)
Вона сушить і вялить чоловіка.
3. Журба сорочки не дасть. (Ільк.)
Знач. замість дармо журитися краще братися до діла.
4. Журбов польи не перейдеш. (Наг.)
Треба рушити власними ногами.
Журитися 
1. Жури сі на свою голову! (Наг.)
Говорять курці, ще «журиться» занадто голосно.
2. Журиласі мати мною, як риба водою. (Наг.)
Властиво риба зовсім не журиться водою, в якій жиє, хиба тоді, як її з неї виймуть.
3. Журится, де ся воробці подіют, як коршма згорит. (Луч.)
Журиться пустим, зайвим. Натяк на анекдоту про жида, що в часі пожеж корчми журився лише тим, куди подіються горобці, що мали на ній гнізда, пор. Руданський, Співомовки І, 61.
4. Журится, як кобиляча голова, коли віз перевернула. (Гнідк.)
Іронізують над зажуреним чоловіком; кобила перевернувши віз зовсім тим не журиться.
5. Журиш сі тим, що в мене грошей нема. (Наг.)
Запитує чоловік зажуреного приятеля.
6. Журитсі, як курка з єйцьом. (Наг)
Коли курка має знести яйце, то видає протяжний і жалібний голос, який уважають висловом її турботи, де внести те яйце.
7. Зажурився, як дід у два празники. (Луч.)
Міркуючи, на який іти. Характеризують чоловіка в приємнім клопоті.
8. Вжурив єм сі на нінащо. (Наг.)
Чоловік з журби став зовсім млявим і безрадним.
9. Най сі журит кобила, що велику голову має. (Наг.)
 Жартують із чужої журби.
10. Най сі мнов біда журит, а не я нев. (Наг.)
Знач. як прийде біда, то тоді буде пора й журитися нею.
11. Най сі мнов той журит, кому я винен. (Унят.)
Говорив легкодушний довжник, якому докоряли, що не журиться своїми довгами. Пор. Wand. IV, Sorgen 16.
12. Не жури сі: все мине, і тебе дідько возьме. (Наг.)
Характеризують зрезигнований погляд чоловіка навченого життєвим досвідом.
13. Не журися, до роботи берися. (Крех.)
На журбу шкода тратити час і силу.
14. Не журися завтром, воно само собою журиться. (Гнідк.)
Теж, що «всякому дню злоба єго».
15. Не жури ся, іно Богу моли ся. (Луч.)
Рада побожного чоловіка.
16. Ни журіт сі, хату продайти, гроші віддайти; гадки ни майти. (Жидач.)
Дуже лиха потіха неоплатному довжникові.
17. Не журусі звіздами, коли місяць світит. (Город.)
Знач. маючи більше добро не дбаю про брак меншого.
18. Не мав бим сі чим журити, та тобов! (Наг.)
Говорить чоловік іншому, що викладає йому свою журбу.
19. Сів тай зажуривсі, а далі встав, підголивсі. (Наг.)
Говорять про вдівця, що віджалувавши першу жінку вибирається в зальоти до другої.
20. Тілько ся журить, як кобила звернувши в болоті. (Ільк.)
Знач. йому зовсім байдуже. Пор. вище 4.
21. Ще чого не стало, щоби я сі тим журив! (Наг.)
Знач мені се зовсім байдуже.
Журиця 
1. Журице моя темна та чорна! (Лол.)
Падькає бойко опинившися в безвихіднім положенню.
Журівський 
1. Журівські парубки мід-горівку пили, а Григорівські парубки на борщи сьи били. (Підмихайлівці).
Загально розповсюджені кепкування жильців одного села над жильцями сусіднього, тут припадково локалізовано в селах Журові і Григорові, калуського повіту.
Жучок 
1. Жучку, жучку, дістав єсь сі попови в ручку! (Лучак.)
Говорить чоловік, що попався в якусь халепу, в безвихідне положення. Натяк на казку про доктора Всезнайка, що в деяких варіантах називаеться Жуком, пор. Hoc. 407.
2. От тепер ти, жучку, дістав сі папови в ручку! (Наг.)
Говорить чоловік попавши в якусь «панську напасть». Казкова основа як у ч. 1.
3. Упав єсь жучку папови вр учку. (Ільк.) Упав-їс ся.. (Петр.). Попав.... (Залісє)
Пор. вище ч. 2.
 
 З
Забабона 
1. То бабська забабона. (Наг.)
Говорять про пусті вірування, особливо про бабські ліки, підкурювання та примови. Пор. Adalb. Zabobon 1.
2. Хто би в ті забарони вjирив? (Наг.)
Говорить чоловік про значення всяких перестрітів, злих днів і т. і.
Забава 
1. І до забави треба доброї справи. (Наг.)
Не лише до праці.
2. Забава з клячов у болоті. (Код.)
Коди кляча застрягне в болоті, то не раз треба довго забавитися, щоб її витягти.
3. В такої забави комусь сі на плач збере. (Цен.)
Говорять про забаву між парубком і дівкою.
4. Ой Забаво, Забаво, тож тос мене забавила, (Наг.)
Між Нагуєвичами і Унятичами була колись на узліссі корчма звана Забавою. Про неї й пісню зложили:
 Ой Забаво, Забавонько, забавилаас мене,
 Штири коні на припоні чекают на мене.
5. Там то забави від печи до лави. (Наг.)
Характеризується життя роботящої жінки, що раз у раз крутиться в хаті. 
6. Тобі забава, міні неслава. (Кал.)
Говорить дівка парубкові, що хоче бавитися з нею без серйозних намірів. Пор. Adalb. Zabawa 1.
7. Тут міні забава буде. (Наг.) 
Знач. тут я забавлюся, запізнюся, дармо час страчу.
Забавити 
1. І тілько не забавив, як пес на перелазі. (Наг.)...сорока на плоті. (Завад.)
Забавив дуже коротко, не загрів місця. Пор. Adalb. Zabawic siе.
2. Забавив тілько, що вмерлий на соломі. (Стрільб.) Пожив з нею тілько, як... Стріль.) Забавив коротко, швидко забрався.
3. Забавив сі як жид на ярмарку. (Наг.)
Жидові на ярмарку і слід і любо забавитися.
4. Забавило то якийсь чьис. (Наг.)
В значінню: потяглося, потривало.
5. Не забавив і за єден отче наш. (Наг.)
Знач. звинувся скоро, зробив діло живо.
6. Так ся там довго забавит, як біда в костелі. (Мшан.)
Знач. зараз утече відтам, бо там йому нема ніякого діла. 
7. Хто довго забавит, той добре ся справит. (Бібр.)
Бо має час зробити все до ладу.. Пор. напис на бобрецькім апостолі XVII в.. (Бібл. Нар. Дому ч. 66: Єст давна приповѣсть: если долго, забавитъ, то добре, спорядитъ и моцно оправить).
Забаг 
1. Буде на всі забаги. (Наг.)
Буде все, чого собі можна бажати. Говорять про гостину у богатого і щедрого чоловіка.
2. Най тя забаги не заходят. (Уриче).
Нехай тобі не захочеться такого, що не можна мати на місці. 
Забагати 
1. Забагає му сі печеного леду. (Наг.)
Захочується чогось неможливого.
2. Забагає, сам не зває чого. (Наг.)
Про неясні забаганки.
3. Забагає троякого, а тут нема ніякого. (Берез.)
Говорять про неосяжні, хоч не раз і справедливі забаги, прим, хворого чоловіка.
4. Забагло ї сі замерзлого в Петрівку. (Кольб.)
Забажав чогось неможливого і неприродного.
5. Забагло му сі вчорашного дне. (Наг.)...торічного снігу. (Яс. С.)
Захотів чогось неможливого. Пор. Adalb. Zachciewac si§ 1–4.
6. Забагло му ся, як циганови солонини. (Бергом.)
Циган дуже ласий на солонину.
7. Забаг сам не знає чого. (Наг.)
Про чоловіка, якому захочується якоїсь новини.
5. Най ти сі не забагає того, чого нема. (Наг.)
Говорять до такого, що забагає чогось такого, чого не можна осягнути.
9. Хто чого забагає, до того й руков сягає. (Кукиз.)
Знач. силкується осягнути це.
10. Хто чого забагне, до того й тягне. (Лім.)
Силкується сповнити свої забаганки.
11. Як чого забагне, то хоч утели сі, а дай. (Цен.)
Говорить жінка про примховатого чоловіка.
Забити 
1. Ану, забий мні, ци маю хоць грейцар! (Наг.)
Говорить бідний чоловік, від якого хтось домагається грошей.
2. Забив, а не заплішив. (Наг.)
Сміються такого, що замість «забув» говорить по старосвітськи «забив».
3. Забив му баки. (Наг.)
Знач. отуманив, одурив його, наговорив йому дурниць.
4. Забив му цьвока в голову. (Наг.)
Завдав якусь важку загадку, піддав думку, що не хоче вступитися з голови.
5. Забило му памороки. (Наг.)
Знач. він сам себе не тямить, оп’янів або стратив пам’ять.
6. Забита голова. (Наг.)
Знач. тупа, непам’ятлива.
Забігати 
1. Забігає злодій з прибока. (Крех.)
Знач.се не домашній, а не чужий злодій.
2. Забігає, як кіт до сала. (Наг.)
Ласує потайно, вчащає до чужої жінки.
3. Забіг за десьиту межу. (Наг.)
Знач. утік, забрався десь далеко.
4. Забігне ти язик у г – цю, як того покушаеш. (Наг.)
Кепкують із ласуна, що любить попоїсти смачно.
5. Не забігай поперед батька в пекло! (Збар.)
Говорять надто цікавому та швидкому чоловікові.
Забожитися 
1. Ану забожи сі, та ще й заскали сі! (Яс. С.)
Вважають, що заскаритися, тобто заклястися словами «Скариж то мі Боже!» страшніше, ніж забожитися, тобто сказати: «Бігме Боже!»
2. Забожив бим сі, як бим сі гріха не бояв. (Наг.)
Видно, що вперед збрехав щось і не хоче забожитися, що се була правда.
3. Я сі на то не забожу. (Наг.)
Знач. не потверджу клятвою, що се правда.
Заболотей 
1. Вийшов як заболотей на милі. (Наг.)
Заболотеями в Нагуєвичах називають селян із наддністрових сіл, як Грушів, Колодруби і т. і. Вони ходять звичайно дужо брудно від невилазного болота в якому живуть. Чи з відси пішла приповідка про кепський успіх мила у тих дюдей, чи вона взята з польського: Wyszedi jak Zablocki na mydle, не беруся рішати. Польська приказка зрештою також не вияснена, бо діктерія оповідана Сирокомлею мабуть видумана ним самим. Пор. зрештою Hoc. 279; Adalb. Zablocki 1.
Забрати 
1. Забирай сі зо шумом! (Наг.)
Кричать на влізливого та непосидючого.
2. Забирай шматє! (Дрог.)
Себто забирайся з усім своїм добром.
3. Забираються до стану малженського. (Наг.)
Формула заповідей голошених у церкві; повторяють і жартливо, прим. коли бачуть закохану пару на розмові.
4. Забрав сі з капціма. (Наг)
Про бідного чоловіка, що забрався зі своїм убогим манаттям.
5. Забрав сі на Поділлє. (Наг.)
Вийшов із села, виемігрував. Натяк на „тяжкі роки», коли немало людей з гірських і підгірських сторін емігрувало на Поділля та на Буковину.
6. Забрав сі як непишний. (Наг.)
Зложивши пиху з серця пішов геть.
Забризкати 
1. Забризкав сі, що му й очей не знати. (Наг.) Затріскав сі... (Наг.)
Про чоловіка, що йшов або їхав через болото.
Забудько 
1. Забудько з мене. (Наг.) То ще... (Наг.)
Говорить чоловік, що часто забувається.
Забуритися 
1. Забурив сі, як стріха на вітер. (Наг.)
Глядить понуро, сердито.
Забути 
1. Бодай за нього Бог забув! (Наг.)
Прокляття; непам’ять, се тяжка кара.
2. Було, було, забуло сі, з тимой чьисом минуло сі. (Наг.)
Говорять про якесь минуле лихо.
3. Забув бис, що ти нині за день! (Наг.)
Клинуть забудька.
4. Забув біду по своїм діду. (Стріль.)
Забув давні недостатки, загордів.
5. Забув, де му голова стojит. (Наг.)
Про непорадного чоловіка.
6. Забув єм ги би мі замануло. (Наг.)
Знач. немов би щось задурило мою голову.
7. Забув ем сі о-сьвіті. (Наг.)
Забув увесь окружаючий сьвіт.
8. Забув єм, як жид за шаблю. (Сян.)
Натяк на анекдоту про жида, що вмів шаблею грозити своїй жінці, але коли явився дійсний козак, він забув свою шаблю і сховався.Пор. Руд. Співом.
9. Забув єм, як би ми заорало. (Сян.)
Де заорано, туди не ходять; образово: викинув з думки, не думав про се тай забулося.
10. Забувим во віченьки. (Будзанів).
Зовсім забув. «Віченьки» від «віки», не від «очі». Пор. Adalb. Zapomniec 3.
11. Забув, що оженився. (Ільк.)
Про розсіяного, непам’ятливого чоловіка.
12. Забувся, що оженився, тай пішов на солому спати. (Дар.)
Се вже справді незвичайний забудько.
13. Забув язика в роті. (Кол.)
В рішучій хвилі не зумів сказати слова.
14. Забув, як му на имньи. (Наг.)
Говорять про забудька. Пор. Wand. ІІІ, Name 87; Гильф. 428.
15. He забуду до гробової дошки. (Стан.)
Знач. до самої смерті. Про гробову дошку див. Дошка.
16. Не забуду, доки жити буду. (Цен.)
Значення як у попереднім. Пор. Даль II, 81; Adalb. Zapomniec 2.
17. Ти вже забула, як єс бита була, тре ти нагадати. (Жидач.)
Погроза, що будуть ще раз бити.
18. Ще дасть Бог і тото забути. (Белз.)
Потішають чоловіка в якімось тяжкім нещастю.
Забуток 
1. То вже в забуток пішло. (Кривор.)
Знач. се вже забулося, давно минулося.
Завада 
1. Завада як колода. (Цен.)
Про чоловіка, що противиться задуманому ділу і не дає переконати себе.
2. Що ж нам нині на заваді? (Стан.)
Сі слова Ів. Гушалевича з його популярної пісні «Мир вам браття» війшли були в уста народу, поки історія не переконала людей, що тепер у нас завад трохи чи більше, як було зараз по р. 1848.
Завадити 
1. І то тобі завадило? (Наг.)
Знач. і сему ти противний? Говорять завидющому суперечникові.
2. Не завадит хліб на хліб, хиба кій на кій. (Тисьм.)
Коли просять гоститися, а прошений вимовляється, що він ситий.
3. Як не завадит, так і не поможе. (Кол.)
Говорять про лікарство, якого наслідки зовсім байдужні. Пор. Adalb. Zawadzic 2.
Завалидорога 
1. To якась завалидорога. (Наг.)
Говорять або про щось, що справді завалило дорогу, прим, дерево в лісі, або про напасливого чоловіка, що не дає спокійно перейти дорогою.
Завести 
1. Завів таке, що хоць із хати втікай. (Кол.)
Розпочав сварку та лайку.
Завидітися 
1. Міні ся завиділо. (Мшан.)
Привиділося, думка така постала.
Завидіти 
1. Завидит грішний праведному. (Лім.)
Хоч він і багатий і впливовий, а проте чує себе немов покривдженим.
2. Завидьит му люде такої жінки. (Наг.)
Коли в кого жінка робоча, чесна, ще й до того гарна на вроду. Пор. пісню:
 Ой серденько моє любе,
 Завидьит ми тебе люде.
Завинити 
1. Такєм му завинив, як баран вовкови. (Наг.)
Жалувався чоловік на напасника, якому він нічого не був винен. Пор. Adalb. Zawinic 1.
2. Щос завинив, то мусиш відпокутувати. (Наг.)
Говорять злочинцеві зловленому на горячім учинку.
3. Як я завинив, то мі карайте, а як невинний, то пускайте. (Матіївці).
Правдався чоловік, якого спіймали як злодія, а він виправдувався, що не винен нічого.
Завируха 
1. Завируха, треба кожуха. (Ільк.)
Кажуть про остру зиму.
Зависнути 
1. А завис бис на першій галузі! (Наг.)
Прокляття: щоб тебе повісили на гиляці, як вішали колись розбійників зловлених на місці вчинку.
2. Хоть зависнути, аби лиш хлиснути. (Цен.)
Говорять про п’яницю ласого на напиток. Пор. грецьку приповідку Lentsch. 170.
Завитися 
1. Бодас-с сі завила! (Наг.)
Кленуть непослушну або ліниву дівчину. «Завитися» – стати покриткою.
Завій 
1. До завою треба строю. (Борд.)
Щоб жінка завилася гарно, мусить мати гарне убрання.
Завічати 
1. Завічьиє на короткий вік. (Наг.)
Заставляв віщувати, по всьому видно, що йому не довго жити.
Завзятися. 
1. Завзьив сі як жид на сало. (Наг.)
Знач. ніяк не перепроситься. Пор. Adalb. Zawziac siе 2, 3.
2. Завзявся, ані го ся допросити. (Крех.)
Про сердитого чоловіка.
3. Завзятий, як чорт лабатий. (Лім.)
Про лихого а завзятого чоловіка. У Поляків як Литвин, пор, Adalb. Zawziety 1.
4. Як сі завозьме, то ані суди Боже. (Наг.)
Про впертого, завзятого чоловіка.
Завкридно 
1. Завкридно ти на мене? (Дрог.)
Знач. чи тобі кривда від того, що я роблю або маю? Інтересна звукова метатеза: завкридно зам. закривдно.
Заводити 
1. І заводити не вміє. (Ільк.)
Соромлять жінку, що не вміє голосно примовляти за покійником.
2. Заводит як по рідні мамі. (Наг.)
Про голосний, ревний плач.
Завороть 
1. Має завороть у голові. (Наг.)
Про затуманеного, забудьковатого чоловіка.
Заворситися 
1. Заворсилося на небі, що й світа не видно. (Наг.)
Сильно захмарилося.
Завтра 
1. І завтра день буде. (Кол.)
Знач. можна й завтра не одно зробити.
2. Що маєш завтра зробити, зроби нині. (Голоб.)
Приповідка давня, та у нас мабуть ніколи не була в моді. Пор. Сим. 2483.
Завялий 
1. Завjилого до мнєса силєй, то си не віпасе. (Грин.)
Вірять, що у чоловіка буває вроджена склонність до худости і що такого чоловіка хоч як годуй, усе таки він буде худий.
Завчасно 
1. Ліпше завчьисно, як запізно. (Кол.)
Все краще поскорити з працею, ніж запізнитися. Пор. Wand. І, Früh 2.
Зага 
1. A зага би тя упекла! (Княж.)
Прокляття. Зага вважається якимось елементарним лихом, незалежним від способу людського життя.
2. Зага би ті пекла! (Наг.) Бодай ті... (Наг.)
Клинуть чоловіка, щоб йому докучала нестравність.
3. Зага ми дихати не дає. (Наг.)
Жалується чоловік, що терпить від ваги.
4. Заги би-с сі наїв! (Наг.)
Прокляття. Зага палить чоловіка від квасних, неомащених страв.
5. Ще мі й до нині зага пече. (Наг.)
Образово: ще й досі прикро згадується якась лиха пригода.
Загадати 
1. Що він загадав, то би і на воловій шкірі не списав. (Ільк.)
Говорять про вигадливого чоловіка, фантаста.
Загата 
1. Старше хата, ніж загата. (Наг.)
Бо загату роблять при готовій уже хаті, і то звичайно лиш на зиму.
Загибіль 
1. Вжем гадав, що загибіль моя. (Наг.)
Оповідає чоловік про перебуту небезпечну пригоду.
2. Пішло му на загибіль. (Наг.)
Говорять про хвору скотину або й про хворого чоловіка, якому не помагають ніякі ліки.
Загиблиця 
1. Загиблиці на нас приходит. (Наг.)
прийдеться гинути.
Загибок
1. Нам до загибку приходит. (Карл.)
Прийдеться загибати.
Загинути 
1. Ти йому не дай загинути, а він тобі не дасть на світі жити. (Кути).
Говорять про бідного приймича принятого господарем на хозяйство, який потім докучає свойому прибраному батькові.
Загиритися 
1. А загирив бис сі зо шумом! (Наг.)
Прокляття: щоб ти пропав зі всім своїм господарством і зі своїм родом.
2. Загирив сі до хтему. (Борис.)
Пропав до разу, безслідно.
Загладитися 
1. А загладив бис сі, аби по тобі й сліду не було! (Наг.)
Прокляття: щоб ти пропав безслідно.
Заглядати
1. Будеш заглядав так як сорока в кістку. (Кол.)
Себто цікаво і заразом пожадливо.
Загнати 
1. Загнав го в глухий кут. (Наг.)
Поставив у безвихідне положення, наробив клопоту.
Загнівати 
1. Загніваний на смерть. (Стан.)
Себто не на мітичну персональну смерть, а так, що з кимось до своєї смерти не хоче мати ніякого діла.
Заговорювати 
1. Не заговоруй зуби! (Наг.)
Не говори недоладне та пусте. Натяк на примівку від зубів.
2. Тогди заговорит, коли рак свисне. (Кольб.)
Говорять про мовчазливого або німого чоловіка.
Загоїти 
1. Загojив єм банк. (Городок).
Образово зам. заспокоїв.
2. Загоїться, загоїть, нім ся весілє скоїть. (Ільк.)
Потішають малу дівчину, що розплакалася. Пор. І, Весілля 5; Adalb. Zagoic siе 1.
3. Нім ся загоїть, то ся друге скоїть. (Тереб.)
Говорять про непосидючу дитину, що десь ударилася тай плаче.
Заграти 
1. Бодай тобі дітько на гробі заграв. (Будзанів).
Прокляття: щоб по твоїй смерті впало лихо на твоїх спадкоємців.
2. Заграв му підскіцької. (Наг.)
Іронічно: довів його до злості, так що чоловік аж підскакує з пересердя.
3. Отото му легко заграв! (Жидач.)
Знач. зробив йому щось дуже немиле, докучив йому, помстився на нім.
4. Як заграют, так танцюй. (Мінч.)
Знач. як поведе тебе доля, так і йди.
Загріти 
1. Загрієся, як циган у вятери. (Гнідк.)
Знач. там холодно, годі загрітися. 
2. Лізь в ср – тай ся загрієш. (Будзанів).
Як хто жалується на холод.
3. Не загріє вія тут місця. (Збар.) Нігде м. не з. (Наг.)
Знач. не пробуде довго, не привикне до тутешніх відносин.
Загромадити 
1. Вжес загромадив, що не твоє? (Наг.)
Докоряють такому, що присвоює собі чужу річ. 
Загромити 
1. А загромило би ті, та би ті заглушило! (Наг.)
Прокляття: щоб тебе грім ударив та заглушив.
Загурка 
1. Чоловікові все аби загурка. (Тухля).
Знач. мусить мати якусь розривку.
Загваздати 
1. Загваздала того дару божого, лиш із нього коники ліпити. (Наг.)
Говорять про невдале печиво хліба, винуватячи невмілу господиню.
Зад 
1. В заді очи мати. (Гнідк.) 
Знач. бути обережним, думати про минуле й будуще.
2. З заду до складу, а подивисі в очи – аж сі блювати хоче. (Мик. н. Дн.)
Про статну і рослу, а з лиця невродливу людину.
3. З заду хорошого складу, а поглянути в очи – блювати ся хоче. (Печен.)
Говорять про дівку або жінку добре збудовану, але погану з лиця.
4. Ні в зад, ні в перед. (Лев., Ільк.)
Про безвихідне положення.
5. Нуж ти мя в зад! (Дрог.)
Бойки перед сповіддю «прощають» один одному провини ось якого формулою
– Прости мя, Хведю!
– Бог тя прости.
– І ще раз!
– Бог тя прости.
– До третого разу.
– Бог тя прости. Нуж ти мя в зад!
Ця остатна фраза значить: І ти прости мене взаімно, та підгіряни в Дрогобичі, де мені передавано сд оповідай«, підіймають за се бойків на сміх і витають кожного фразою: Нуж тя мя в зад!
6. Хто за задом ходит, в голові розум губит. (Гнідк.)
Знач. хто бігає за чужими жінками.
Задавнити 
1. Задавнит сі, забуде сі. (Наг.)
На це звичайно спекулює неоплатний довжник.
Задгузь 
1. Лізе в задгузь, як рак. (Наг.)
Говорять про боязливого чоловіка, що жахнувшися якоїсь думки відсувається від неї, не хоче навіть слухати її.
Задержатися 
1. Не задержится у него нічого, як на протоці вода. (Гнідк)
Про забудька або марнотратника.
Задерти 
1. Задерла голову, як цісарська кобила. (Жидач.)
Про горду, статурну жінку.
2. Задри фіст тай бігай. (Наг.)
Говорять необачному легкодухові, що наважився на якесь пусте діло. Взято з дитячої приспівки коровам, що гедзяться, пор. І, Гедз 2.
3. Задер ноги. (Наг.)....копита. (Дрог.)
Умер.
Задзвонити 
1. Бодай тобі на завтрі задзвонили! (Будзанів).
Прокляття: щоб ти завтра вмер.
Задирка 
1. Задирки на нальцьох, як шпортати бульбу пальціма. (Наг.)
На переднівку «шпортають» бульбу, тоб то не коплють, а встромляючи пальці в пухку землю виймають більші бульбочки, а менші лишають. При тім на кінцях пальців довкола нігтя робляться болючі задирки.
Задний 
1. Він задним двором не може йти. (Наг.)
Говорять про хворого, що терпить запором.
Задниця 
1. Задниця не скльинка, а кирва не гусьльинка. (Грин.)
Знач. задницю можна бити, скілько хотіти, а крови пролити не шкода.
Задри 
1. Коли руки втерти в мішок, то будут задри на пальцях. (Доброс.)
Вірування чи може якась дісна обсервація. Мішок, звісно, той, що вдягав на себе пастух ідучи на ніч з кіньми на пасовисько і якай у холодну ніч служить йому і постіллю і укриттям.
Задригнутися 
1. Бода-с сі задригнув! (Наг.)
Знач. щоб ти сам себе завісив.
Задубіти 
1. Аж єм весь задубів. (Ком.)
Стратив рух зо страху або з зачудування.
2. Задубів на місци. (Наг.)
Згинув або остовпів зо страху.
Задути 
1. Задув му сьвічки в очох. (Наг.)
Знач. ударив у лице так, що й світа не бачив, засмутив його сумною звісткою,
Заждати 
1. Зажди-но, свине, покіль не застине! (Грин.)
Уговкують такого, що хапається до якогось діла, не маючи до того підготування і не ждучи відповідної хвилі.
Зажмурити 
1. Зажмури очи та лізь у безодню. (Кукиз.)
Говорять такому, що не хоче слухати доброї ради; знач. іди на свою загибіль.
2. Зажмуривши очи можеш зайти. (Наг.)
Знач. не можеш заблудити, дорога рівна. Пр. E. Rot. 100, 431.
Заздрити 
1. Заздрит ми, аж му очи рогом лізут. (Крех.)
Про заздрого чоловіка, що не бажає іншому добра.
Заздрісний 
1. Заздрісний як попівське око. (Тисьм.)
Попів здавна вважають завидющими та ненаситними.
Заздрість 
1. Заздрість го розпирає. (Наг.)...не дає му дихати. (Яс. С.)
Говорять про заздрого чоловіка.
Зазирати 
1. Зазирає, як сорока в кість. (Цен.)
Цікавий, а при тім боязливий.
2. Зазирає, як щур з муки. (Наг.)
Виглядає з криївки.
Зазір 
1. Ані му зазору не видно. (Берез.)
Ані сліду, ані тіні його не видно.
Зазнати 
1. Зазнаєш ти ще біди, тай не малої! (Наг.)
Говорять чоловікові гордому на свої достатки.
2. Хто не зазнав зла, не вміє шанувати добра. (Ільк.)
Таким способом зло являється в життю презервативою від іще більшого зла.
3. Шьи зазнаю того гаразду. (Ростоки).
Говорить дівка, що не хоче за надто вчасно йти заміж.
Зазуля 
1. А бодав ти зазуліне чув! (Снят.)
Аби ти не дождав весни, прокляття.
2. Ах тй зазулечко моя чиримхова! Бив бим тє, жиль ми тє, любив бим тє, та нима за що. (Жидач.)
Жартлива промова чоловіка до нелюбої жінки.
3. Зазулі як сі подавит ячмінним колосом, то перестає кувати. (Наг.)
Широко розповсюджене вірування оперте на тім зустріті, що зазуля тоді перестає кувати, коли на ячмені показуються колоски. Пор. Muka 1607.
4. Не тобі зазуля кувала, (Гнідк.)
Знач. не тобі се судилося, не маєш щастя.
5. Чекай, аж ти зазулі закує. (Наг.)
Знач. чекай до весни, на се довго чекати.
Заїди 
1. Дав му по заїдах. (Наг.)
Заїдами називають жовті нашкірки на дзьобах у молодих птахів. Отже приказка значить: дав молодому чоловікові по лиці.
2. Ще в тебе заїди не зійшли. (Наг.)
Знач. ти ще молодий, молокосос.
Заїжджати 
1. А не заїжджай, бо то ще лоша. (Гнідк.)
Не псуй його силу, не вживай його до тяжкої праці. Заїжджати – перший раз уживати молодого коня чи то під сідло, чи до шлиї.
Заїстися 
1. Заїв сі червонов. (Наг.)
Знач. закровавився, з лиця чи з уст потекла кров.
2. Заїли сі єден на другого, як пси на перелазі. (Наг.)
Говорять про сварливих та завзятих сусідів, що вічно чубяться.
3. Як сі заїм, то му й не то повім. (Голоб.)
Знач. як розсерджуся, то виговорю йому всю правду.
Заїхати 
1. Заїхав му віз сіна до голови. (Гнідк.)
Якась уперта думка засіла йому в голові.
2. Заїхав му по макоїдах. (Наг.)
Ударив у лице.
3. Заїхало в голову, як чотири фіри сіна. (Кукиз.)
Уперся, баламутить про щось, чого не розумів.
4. Отто му заїхав. (Наг.)
Задав загадку, наробив клопоту, вдарив у лице.
5. Як ми заїхав миже вочи, аж ми свічки стали. (Жидач.)
Знач. ударив сильно в лице.
Зайда 
1. Зайда з десьитої границі. (Наг.)
Говорять про чужосільного чоловіка, що оженився в селі.
Займити 
1. Займи моє, нехай не реве. (Кол.)
Як хто не в своє вмішується, та ще й не до ладу.
Зайти 
1. Бодас зайшла в трістє, та в синє возиро. (Жидач.)
Прокляття: щоб ти пішла там, де мусила б пропасти.
2. Вас діти зайдут, як ослабнете, а мене хто? (Лол.)
Говорить бездітний чоловік, якого в слабости нікому доглянути.
3. Зайде на хвилю, обмовит на милю. (Сор.)
Про відомого обмівника, що бігає по хатах, а потім розносить усякі сплітки.
4. Зайди з ним у бесіду! (Наг.)
Знач. почни а ним розмову, Scil. то він тобі наговорить такого, що тя й не надієшся.
5. Зайди си тут світа! (Наг.)
Знач. дай собі раду, доробися. Іронічно, нібито: тут годі доробитися.
6. Зайшла би на тебе шьильга! (Наг.)
Клинуть злого пса або загалом худобину.
7. Зайшла жінка в тьиж. (Наг.)
Заваготіла.
6. Зайшло їм за марне слово. (Голоб.)
І наслідком того посварилися.
9. Зайшло на мене сім бід. (Наг.)
Жалується бідний чоловік.
10. Зайшов у безвісти. (Жидач.)
Пішов і не чути про нього.
11. Зайшов у велике галузє. (Наг.)
Напіткав у своїм ділі на великі і різнопородні трудності.
12. Оттут зайди в голову! (Цен.)
Знач. тут клопіт, над яким треба довго думати.
13. Хоть куди зайдеш, а до гробу трафиш. (Крех.)
Говорять до непосидючого,вандрівного чоловіка.
14. Хто ж мене зайде, як мі слабість найде? (Наг.)
Жалувався вдовець ховаючи жінку.
15. Що меже вами зайшло, най меже вами буде! (Наг.)
Уговоряють посварених мужа й жінку, щоб не виносили своїх сварок між людей.
16. Як зайдеш за Дунай, тогди вже не думай! (Наг.)
Коли зробиш рішучий крок у якомусь ділі, то вже веди до кінця і не думай вертатися.
Заказувати 
1. Будеш і сотому заказувати. (Дорож.)
Поучений власним досвідом будеш відмовляти, аби не робили сего.
2. І десьитому закажу. (Наг.)
Знач. такий поганий досвід зробив, що всіх відстрашу від такого діла. Пор. Hoc. 315.
3. Заказав, аби нигде нич. (Тухля).
Звелів мовчати, держати секрет.
4. Заказана ми туди дорога. (Берез.)
Я в таких відносинах з тим чоловіком, пересварився з ним, що не хочу йти до нього.
5. Заказані яблука найліпше смакуют. (Кольб.)
Натяк на пригоду прародичів у раю.
6.	Що заказане, до того чоловіка тьигне. (Наг.)
Дуже стара обсервація відома ще про заказ у раю, пор. Adalb. Zakazany 1.
Закалець 
1. Закалець на палець. (Ільк.)
Говорять про невдатно випечений хліб.
Закарати 
1. Отож то мене закарало! (Наг.)
Се стало мені на перешкоді, не позволяє мені зробити якесь діло.
Закарбувати 
1. То на тебе давно закарбовано. (Наг.)
Це стоїть на твоїм рахунку, це ти повинен вирівняти. Натяк на панщизняні відносини, коли двірські тзв. карбові на окремих палицях карбами значили, що хто відробив, а що ще винен.
Закаятися 
1. Закаявсі до самої смерти. (Наг.)
Дав собі зарік не робити сего більше.
Заклад 
1. О що заклад, що так буде, як я кажу? (Наг.)
Викликає чоловік чоловіка на заклад.
Закладатися 
1. Хто сі закладає, той усе докладає. (Яс. С.)
Програвши заклад мусить тратити. Пор. Zatur. 178, хоч у словаків у іншім значінню.
Заклекотіти 
1. Бодай за тобов заклекотіло, куди підеш! (Наг.)
Прокляття: щоб під тобою запалася земля.
Закликати 
1. Заклич горівки! (Наг.)
Еліптично: заклич орендаря і скажи йому принести горівки.
Заколотити 
1. Заколотили, гий горох з капустою. (Жидач.)
Про безладну мішанину речей не зв’язаних із собою.
2.	Заколотили, гий кашу з маком.. (Жидач.)
Перемішано не зовсім естетично, а все таки смачно.
Закон 
1. Закон павутина, в котрій муха путаєся, а чміль пролітає. (Гнідк.)
Загально відоме спостереження про безкарність великих злодіїв.
Закопане 
1. Вибрати ся до закопаного. (Черт.)
Знач. умерти. Аналогічна латинська приказка пор. E. Rot. 383.
Закосичитися 
1. Закосичився ним якийсь бісок. (Лол.)
Знач. він десь пропав, повіявся кудись.
Закроїти 
1. Закроїти собі розуму. (Вел. Очи)
Значення неясне, може заложити собі план.
2. То широко закроєно.	То широко закроєно. (Наг.)	.,
Се великий план, широкі замисли.
Закрута 
1. То ще міні закрута з тобов! (Берез.)
Говорила мати до дитини, що напиралася іти з нею в поле на жниво.
Закрутенія 
1. Там така закрутенія, що не дійдеш до ладу. (Лол.)
Про безладне хозяйство.
Закрутити 
1. Закрутив му голову. (Наг.)
Отуманив його, намовив на щось недобре.
Закукуречітися 
1. Закукуречів сі на мене як індик. (Наг.)
Розсердився без причини, лається, або грозить бійкою. Пор. Adalb. Zaindyczyc siе.
Закуція 
1. А що то, якась закуція на мене? (Грабівка).
Протестував чоловік, коли до його хати зібралися непрошені гості.
Залицятися 
1. Залицєвсі в ходаках, оженивсі босий. (Мик. н. Дн.)
Сміються з сільського пролетарія, що жениться з такою ж бідною. Пор. Adalb. Zalecac siе 4.
2. Як сі зажицьив, то золоті грушки обіцьив, а як дістав біде тіло, то му сі всього відхотіло. (Наг.)
Говорить молодиця, яку чоловік залицяючися зваблював усякими обіцянками, а потім і не думав додержати їх. Пор. Adalb. Zalecac siе 2.
Заложитися 
1. Заложім сі! – Заложив кінь кобилі тай не міг витьигнути. (Наг.)
Відправляє чоловік свого суперника, нехотячи з ним битися о заклад.
Заломити 
1. Заломив на ню гей занадто. (Кольб.)
Завзявся, ворогує на неї, винуватить її за щось.
2. Заломив ціну як за рідну маму. (Цен.)
Знач. богато править, більше як щось варте.
Зальоти 
1. На зальоти що суботи. (Наг.)
Говорять про гулящого чоловіка, склонного до женихання.
2.	На такі зальоти не маю охоти. (Наг.)
Говорить парубок, якому велять сватати горду дівку, яка його не хоче.
3.	Як ідеш на зальоти, взувай пасові чоботи. (Наг.)
Знач. одягай ся в що маєш найліпше.
Залудити 
1. Залудив, як курку до зерна. (Лол.)
Привабив якоюсь дрібницею або пустою обіцянкою.
Замакітритися 
1. Замакітрив му ся світ. (Перевозець).
Затуманився, зробився безтямний.
Замалювати 
1. Замалював го по макоїдах. (Наг.)
Ударив в уста.
2.	Як ми замалював, аж єм ни знав де єм є. (Жидач.)
Замалювати тут: ударити по фізіономії.
3.	Як те замалюю, аж сі ногами укриєш. (Жидач.)
Погроза: вдарю в лице.
Заманути 
1. Так як би мі замануло. (Наг.)
Щось опутало мій розум, відібрало тямку.
Замах 
1. Від замаху до бійки ще далеко. (Наг.)
Від погрози до її виконання. 
2.	Замах за бійку не пишут. (Гнідк.)
Намір не стоїть за діло.
3.	На єден замах ми тебе не стане. (Наг.)
Знач. не остоїшся передо мною, досить мені махнути щоб ти впав.
Замахнутися 
1. Замахнувсі – лиш раз перднув. (Дрог.)
Кепкують із такого, що дуже грозить, а не може сповнити своєї погрози. Пор. щось аналогічне Adalb. Zamach 1.
Замерзнути 
1. Замерзло як кість. (Наг.)
Про цупкий мороз, що затверджує груди та плини.
2. Ци ти там замерз на місци? (Наг.)
Говорять про лінивого чоловіка, що довго бариться на однім місці.
Замикати 
1. Замикай си ворота! (Наг.)
Образово: стули рот, не пащекуй.
Замилитися 
1. Хиба замилится та правду скаже. (Луч.)
Говорять про брехуна.
Заміняти 
1. Заміньив си кили за здорові єйці. (Кольб.)
Замісь добра виміняв лихо.
2.	Заміняв перстенець за ремінець. (Лучак.)
Заміняв ліпшу, ціннішу річ за гіршу.
Замітавка 
1. В замітавках стояти. (Кос.)
Біля дверей, у тім кутку між одвірком і полицею, де господиня ставить звичайно мітлу, ожіг і лопату. Говорять про жебрака або бідного чоловіка, що не має відваги йти до господаря до столу.
Заміть 
1. Як з першого снігу замети, то буде ячмінь. (Доброс.)
Господарське вірування
Замішка 
1. Він такий, як непріла замішка. (Наг.)
Про збідованого, непорадного та нерішучого чоловіка.
Замкнути 
1. А замкло би ти вже раз! (Княж.)
Знач. щоб ти замовк, немов би тобі замкнули рот на колодку.
2.	Замкло му, ги зазули перед Велицідни. (Тухля).
Знач. замовчав. Зозуля перед Великоднем не кукає.
3.	Замкло ми сі серце до нього. (Наг.)
Вигасла моя симпатія до нього. В іншім значінню ужито подібний зворот у пісні:
 Гей мамко моя, мамко, серце ми сі замкло 
 Ні ключиком, ні колодков, рибочков солодков. (Наг.)
Себто: задля неї я перестав любити весь світ, а бачу лиш її саму.
4.	Замкло му мову. (Наг.) Умкло... (Наг.)
Він занімів від наглого удару або з надто великого зворушення.
5.	Замкни си писок! (Наг.)
Знач. замовчи, не кричи.
6.	Замкнувсі на два спусти. (Цен.)
Говорять про відлюдного, мовчазливого чоловіка, що ні перед ким не виговориться.
Замлілий 
1. Таке замліле тай зацніле, що туй іде, туй паде. (Наг.)
Про виголоднілого та обезсиленого чоловіка.
Замняти 
1. Замняв слова, ані руш зрозуміти. (Лім.)
Знач. заговорив щось недоладне та незрозуміле.
Замок 
1. Будує замки на леді. (Наг.)
Строїть великі плани без підстави, бавиться фантазіями. Пор. Adalb, Zamek 2.
2.	Лихий замок, до котрого кожний ключ придасться. (Гол.)
Лихий чоловік, що не вмів додержати нічого в тайні, а все виляпає. Пор. Adalb. Zamek 3.
3.	Під замком сідит. (Наг.)
Сидить запертий, у тюрмі.
Замолоду 
1. На шьо собі замолоду голову вєзати? (Ростоки).
Говорить дівчина не бажаючи ще виходити заміж.
Замори 
1. Замори на вас! (Печен.)
Прокляття: зараза, смерть на вас.
Заморозити 
1. Заморозило ті о Петру! (Наг.)
Докоряють такому, що мерзне в літі.
2. Котрий заморозив, той і загріє. (Наг.)
Себто Пан-Біг, що вважається подавцем морозу й тепла.
Замрачити 
1. Замрачилосі на світі. (Наг.)
Небо заволоклося мрякою.
Замуж 
1. Замуж віддали, але не вдали. (Луч.)
Знач. трафили на лихого жениха або на лиху сім’ю.
2.	Замуж хоть зараз, а робити не пробити. (Дмитр.)
Говорять про повнокровну, а ліниву дівку.
3.	Пішла би ти замуж? – Та би ся пішло. – А маєш ти що? – Та би ся знайшло. – А робила би ти? – От, розговорилисьтеся. (Ільк.)
Розмова свата з дівчиною, до якої він іде в свати. Характеристика дівчини ласої до замужжя але не ласої до роботи. Пор. Hoc. 393.
Замурзаний 
1. Замурзаний, що му й очий не знати. (Наг.)
Говорять про малу дитину, що бавиться на землі полишена без призору.
Замурувати 
1. Замурувало вікна, що й світа не видно. (Наг.)
Від сильного морозу шибки в вікнах пообмерзали ледом.
Замучити
1. Замучиш мі на смерть. (Наг.)
Жартуючи проситься дівка у парубка, що не дає їй спокою.
Заніміти 
1. А занімило би ті! (Наг.)
Знач. щоб ти занімів.
2.	Ци тебе занімило, ци тобі засклепило? (Наг.)
Знач. чому не говориш, не відповідаєш нічого?
Заніміти 
1. Так занімів, як ба му в писок дав. (Наг.)
Про чоловіка, що дістав від свого противника якусь остру і рішучу відповідь.
Заніхтиця 
1. І під наперстком заніхтиця буває. (Гнідк.)
Хвороба прикинеться і в такім місці, що захищене якнайкраще.
Занюхати 
1. Занюхав ковбасу в борщи. (Наг.)
Зміркував, у чім діло, догадався. Натяк на казку про сліпця й його поводатора, пор. Етн. Зб. VI, ч. 121.
2.	Занюхав кіт ковбасу, а ни занюхав вербу. (Кольб.)
Догадливий в однім ділі, оказався недогадливим в іншім. Замість кіт повинно
стояти «дід», бо се натяк на відому анекдоту про сліпого діда і його поводатора, пор. Етн. Зб. VI. ч. 221.
Заорати 
1. А бодай те!... Та як заворало ми. (Будзанів).
Забув, випало з тямки.
2. Так як би ми заорало. (Лучак, Коб.) Так єм забув, як... (Луч.)
Говорить забудько. Заоране стежки рівняється забороні ходити по ній.
Запалити 
1. Що Господь запалит, того не годиться гасити. (Комар.)
Говорять про огонь від удару грому.
Запарі 
1. Запарі зайшли в пальці. (Богор.)
В часі морозу кінці пальців замерзають найшвидше і кров у них зупиняється; се й називається запарі.
Запаска 
1. Більше господині запасков виносит, ніж господар драбинним возом звезе. (Матв.)
Так критикують так зване жіноче господарство з його досить широкою автономією. Жінка має можність у запасці виносити по трохи збіжжя, муку і всякі домашні продукти до корчми.
2.	Сходила-м запаску до канцурьи. (Наг.)
Виносила так, що подерлася на шматки.
Запах 
1. Запах, як із тхірового носа. (Гнідк.)
Про дошкульний сморід. Тхір визначається дуже неприємним запахом.
Запека 
1. То ще запека хлоп. (Наг.)
Знач. завзятий, що не попускає свого.
Заперти 
1. Запер ми в живі очи. (Кол.)
Запер у значенні: заперечив, відпекався чогось.
2.	Запер му двері перед носом. (Наг.)
Се в селянськім життю велика зневага – не впустити когось до хати.
3.	Запер сі, як кіт на леду. (Кольб.)
Сміються з упертого, що опирається не маючи відповідної підстави.
4.	Запри си ворота! (Наг.)
Знач. стули рот, мовчи, перестань кричати.
5.	Не запреш людям рота. (Стан.)
Не заборониш їм говорити та брехати.
Запір 
1. Без запору дорога. (Наг.)
Знач., туди вільно їхати чи йти всякому, публична дорога.
2.	З запору взяв. (Крех.)
Знач. украв, узяв із замкненого місця.
3.	На то запору нема. (Наг.)
Знач. се не заборонене, не обмежене ніякий законом. Говорив чоловік про інтимні зносини з жінкою.
4.	Під запором сідит. (Наг.)
Сидить у тюрмі або в монастирі.
5.	Тота річ у мене під запором. (Наг.)
Вона у мене не всякому доступна, обставлена правом приватної власносте прим, стежка через огород або копальня глини чи шутру, знач. не конче така, що, справді огороджена та заперта.
Запічок 
1. На запічку не ріжут січку. (Наг.)
Всяку річ роблять на відповіднім місці. Чоловік велів наймитові різати січку в сінях, а сам пішов на тік молотити. Коли по якімось часі зайшов до хати, застав наймита з господинею на запічку і зробив отсю зовсім вірну увагу.
Заплата 
1. Аби заплата, хоць би й від ката. (Наг.)
Говорить чоловік, що бажає заробити. Пор. Adalb. Zaplata 1.
2.	Без заплати нема роботи. (Наг.)
За дармо ніхто не згоджується робити.
3.	Яка заплата, така робота. (Кол.)
Правдаються робітники, яким занадто мало платять. Пор. Adalb.Zaplata 2.
Заплатити 
1. Заплатив му самими дрібними. (Кобилов.)
Іронічно: дрібними штурканцями або іншими докучливостями.
2.	Заплатю ти ще й з наддатком. (Тюдів).
Знач. дам тобі більше, як ти мені дав. Грозить побитий тому, що бив його.
3.	Заплачу ти, як сі грішми втелю. (Наг.)
Знач. як зроблюся богатим, хоч сего не надіюся ніколи. Пор. Adalb. Zaрдасіс 1.
4.	Так ти заплачу, що ся з ніким не поділиш. (Гнідк.)
Знач. наб’ю тебе.
5.	То вже заплачене! (Ступн.)
Знач. я вже своє взяв, мене за се бито або покарано.
Запливомізький 
1. То якийсь запливомізький. (Богор.)
Чоловік, якому мозок запливає різними дикими концептами, на пів-божевільний.
Запобігати 
1. Запобігає панської ласки. (Кунин).
Говорять про панського підлизня.
Запороха 
1. І запорохи з ока не дасть. (Цен.)
Знач. скупий, дорожить навіть там, що інший викидає.
Заправити 
1. Заправив го до роботи. (Наг.)
Заставив, налинув йому працю.
2.	Заправив, як за рідного тата. (Батят.)
Зацінив дорогу ціну.
3.	Заправjий молодого бика до плуга, бо старого не заправиш. (Наг.) 
Приучуй дитину замолоду до праці. Пор. Adalb. Zaprawowac 1.
4.	Ще сі заправjиje дожджик. (Наг.)
Знач. дужчає, змагається.
Запросити 
1. Запросив го на добру почесну. (Кол.)...файну... (Наг.)
Знач. закликав до себе і набив.
2.	Запросив мене на солоні палениці. (Луч.)
Себто запросив до своєї хати і набив сильно.
Зараз 
1. Він би мі зараз на гак видав. (Наг.)
Говорить чоловік про свого ворога.
2.	Ми вже не раз чували панське «зараз». (Цен.)
Пани не одно обіцювали нам і нічого не додержували, пор. Adalb. Zaraz 1
Заран 
1. Стан заран лем сьвіт! (Ба. Вл.)
Заран – завчасно, скоро засвітає.
Зарвати 
1. Зарвав зо мною битку. (Белз.)
Викликав бійку, сам зачепив мене.
2. Зарвався в ним у погану годину. (Наг.)
Зачепився з ним і потерпів за се.
Заріз 
1. Видав го на заріз. (Ільк.)
Віддав його в руки ворогам або суду.
Зарізати 
1. Заріжся ощипком, як пирогів не стане. (Мшан.)
Іронічно, бо ж ані пирогом ані ощипком (прісним вівсяним коржем) зарізатися не можна, Знач. як минуться пироги, доведеться їсти ощипок.
2. Зарізати кого ножем його. (Гнідк.)
Знач. покористуватися його ж власними засобами на його шкоду.
Зарік 
1. Зарік го побив. (Гнідк.)
Знач. він дав заповіт на якесь побожне діло, не додержав його і за се потерпів.
Заректися 
1. Зарік сі до смерти не пити, а до всіх святих пив. (Ценів.)
Гра слів: до смерти взято не часово, але особисто, себто п’ючи не здоровкався до смерті, а до всіх святих. Кепкують із пияка, що зламав присягу на тверезість.
Заривати 
1. Заривати на кого. (Гнідк.)
Інтригувати, підкопуватися під когось.
2.	Не заривай сі зо мнов! (Яс.)
Не зачіпайся, дай мені спокій.
Зарити 
1. Щоби ніхто на него не зарив, то би добрий був. (Прісє, Равське).
Щоб йому ніхто не завидував, не дивився криво.
Зарікатися 
1. Не зарікайся всього робити, тілько свого вуха вкусити. (Мінч.)...що будь робити. (Петр.)
Всяке діло може доведеться робити в життю.
2.	Не зарікай сі з тої кирниці воду пити. (Наг.)
Знач. не зарікайся з тим чоловіком знатися або робити яке діло, бо може таки доведеться.
3.	Не зарікайся робити, тілько красти. (Коб.)
Ні від чого крім нечесного діла чоловік не повинен зарікатися.
Зарічок 
1. Зарічки заганяют в запічки. (Гнідк.)
Що таке «зарічки» – не розумію.
Заробити 
1. Гірко заробиш, солодко з’їш. (Ільк.)
Старе правило. Пор. Wand. IV, Verdienen 4.
2.	Заробив дідьчу маму. (Луч.)
Знач. не заробив нічого, даремно працював.
3.	Заробив на сіль до оселедця. (Ільк.)
Знач. заробив щось зовсім непотрібне. Пор. Adalb.Zarobic 6.
4.	Заробив сі, як голий у терню. (Кольб.)
Знач. не заробив нічого, а ще й стратив.
5.	Заробив, як Заблоцький на милі. (Гнідк.)
Про ударемнений заробіток. Приказка взята з польського, пор. Adalb.Zablocki 1.
6. I тілько-м не заробив, як того чорного за віхтьом. (Наг.)
Знач. зовсім нічого. Чорне за ніхтем – се щось мінімально вартне.
7. Ліпше заробити, як украсти. (Наг.)
Говорять дармоїдові, що волить украсти, ніж заробити.
8. Не зароблю на ходаки, а страчу бики. (Мшан.)
Говорять про неоплатні заробітки, особливо звоження дерева з гірських лісів.
9. Перше зароби, потім сі платнев хвали. (Наг.)
Говорять хвалькові, що ще не заробив, а вже хвалиться.
10. Тяжко заробити, але легко розгубити. (Крех.)
Про бідного, але марнотратного чоловіка. Пор. Wand. IV, Verdienen 3.
11. Що зароб’ю, то й маю (Наг.)
Говорить бідний, немаючий чоловік.
Заробок 
1. Ні зарібку, ні відрібку. (Гнідк.)
Знач. не можу ані заробити для себе, ані навіть вирівняти затягненого довгу.
2.	Теперішний заробок: три дни ходу, а на годину обіду. (Ком.)
Говорять ті, що ходять на далекі заробітки, прим, до Борислава.
3.	Треба на зарібки, бо дома хліба ані дрібки. (Наг.)
Говорить бідний чоловік вибираючися на заробок.
4.	Хиба з того зарібку можна хліб їсти? (Борис.)
Жалувався ріпник.
Зародити 
1. Як зародит дзвонець, буде світови конець. (Косс.)
Знач. тоді земля буде пуста, бо дзвонець росте на найпустішій землі.
Зарубати 
1. Зарубай собі то на носі. (Цигани).
Образово зам. запам’ятати собі добре.
Засвитати 
1. Засвитало му в голові. (Наг.)
Знач. він догадав ся чогось, що перше не знав.
Засидітися 
1. Засиділася, як квочка на яйцях. (Луч.)
Про жінку-доматорку, що не любить показуватися між людей.
Засипати 
1. Засипає ми очи піском. (Цен.)
Знач. туманить мене, одурює брехливими вістями.
Засіб 
1. Засіб лиха не чинит. (Стрілків).
Знач. не завадить, ніколи не зайвий.
Засісти 
1. Засів як панна з шпшильков до росолу. (Наг.)
Жартують із надто церемоніального чоловіка.
Заскаритися
1.Ану заскари сі (Яс.С.) 
Заскаритися Знач. сказати формулу: «Скариж то мі, Боже!» що мав бути сильніша і страшніша від звичайного «Бігме Боже!»
Засклепити 
1. Бодай ти засклепило та заціпило! (Наг.)
Прокляття: щоб ти перестав говорити, нарікати та сваритися.
Засліпити 
1. Засліпило би ті, як попову кобилу! (Ком.)
Чому попова кобила мусить бути сліпа, се діло не вияснене.
Заслотитися 
1. Заслотило сі не на день. (Наг.)
Затягло на слоту, пустився дощ.
Заслуга 
1. Кождому буде по заслузі. (Наг.)
На тім світі будуть судити і вимірять заплату чи кару. Пор. Adalb. Zasluga 2.
2.	Яка заслуга, така й заплата. (Наг.)
Доброму робітникові добра, а злому лиха. Пор. Adalb. Zasluga 1.
Заслужити 
1. Дай му Боже, на що си заслужив! (Вел. Очи)
Звичайне бажання, особливо на чоловіка, про якого не мається сказати нічого доброго.
Засмакувати 
1. Засмакував, як червак у хрені. (Гнідк.)
Привик до злиднів.
Засмаркатися 
1. Засмаркавсі на три пjиди. (Наг.)
Говорять засмарканій дитині.
2. Засмаркався, тай то не рівно. (Луч.)
Зробив якусь дурницю, тай то невдачно.
3.	Ото-с сі засмаркав нерівно! (Наг.)
Говорять до малого, засмарканого хлопця.
Засмута 
1. А засмута би на тебе впала! (Богородч.)
Прокляття: щоб тобі стало смутно і негарно.
Засміятися 
1. Засмієшся ти ще й на кутні зуби. (Ільк.)
Сміятися на кутні зуби – іронічно зам. заплакати.
2.	Засмій сі, дам грейцар. (Наг.)
Говорять до дурника.
Засмутити 
1. Хто засмутив, той і потішит. (Наг.)
Бо все те з божої волі.
Заснітитися 
1. Абис сі тут заснітив! (Наг.)
Прокляття: щоб ти тут пропав.
2.	Бода-с сі заснітив! (Наг.)
Прокляття, натяк на звісного грибка снітий, що нівечить зерно пшениці в колосі.
3.	Заснітив бис сі тут на пни! (Наг.)
Щоб ти звівся нінащо, щоб змарнувалося твоє добро.
4. Там уже по нім заснітилося. (Крех.)
Знач. і сліду його не стало, зійшов ні на що.
Заснути 
1. Аби заснути, то й їсти не хочу. (Наг.)
Говорить чоловік утомлений цілоденною роботою.
2. Засни си ще на другий бік. (Наг.)
Говорять чоловікові, що прокинувся і ще хоче спати.
3.	Заснув як з купелі. (Наг.)
По явімось зворушенню, в знесилі.
4. Не засну, поки не мацну! (Наг.)
Знач. поки не притулюся до жінки. Говорить молодий, гарячокровний чоловік.
Заставити 
1. Заставив сі, поставив сі. (Кольб.)
Про гордого та марнотратного чоловіка.
2.	Заставлюся на великий застав. (Горова).
Знач. поб’юсь о заклад на поруку, що все те так, як я кажу.
3.	Застав ся, а постав ся. (Ільк.)
Пор. польське Zastaw siе, postaw siе. Adalb, Postawic siе.
4.	Хоць застав ся, а надстав ся. (Дар.)
Приказка взята з польського і характеризує польську шляхту, що задля бучних гостин тратила свої маєтки.
Застати 
1. Абим ті не застал живого дома! (Наг.)
Говорив сердитий батько синові, покидаючи свою хату, де не міг довше жити черев синові збитки.
2.	Не застав ані живого духа. (Наг.)
Прийшов до якоїсь хати, а там зовсім пусто.
3.	Що застану, то й дістану. (Наг.)
Як, прийду пізніше, то вже все розхапають інші.
4.	Яким застав, таким лишив. (Наг.)
Мовив приймич, що пристав до господаря на біду і якого таж біда й прогнала з тої хати.
Застинути 
1. А застив бис на місци! (Наг.)
Щоб ти одубів, умер на місці. Клянуть лінивого.
2. Зараз тут застинеш, як ті возьму в свої руки. (Наг.)
Знач. буде по тобі, задушу тебе.
3.	Застив би-сь, як зазуля. (Ільк. )
Значення неясне.
4.	Як застив, тай дух спустив. (Наг.)
Говорили про чоловіка, що замерз у снігу.
Заступити 
1. Заступи Господи! (Яс. С.)
В значінню, як борони Боже, формула на відігнання лиха.
2.	Заступи Господи тай заборони! (Наг.)
Звичайна формула відвертання лихої хвилі.
3. Заступило би ти очи, абис світа не видів. (Наг.)
Прокляття: щоб ти осліп.
Заступник 
1. Такі заступники у нас за ступов стоят. (Цен.)
Сміються з такого, що не знаючи, о що річ ходить, непрошений береться заступати та боронити когось.
Засувати 
1. Засував сорочку як застолу. (Наг.)
Про милу дитину, що сувається по землі. «Засувати» з сего приводу значить: забруднити. Застола шматок шкіри прилатаний на чоботі, від «застелити»».
Затверднути 
1. Затвердло му сумлінє. (Наг.)
Говорять про немилосерного чоловіка.
2.	Затвердло як кість (Наг.)...як камінь. (Наг.)
Говорять про землю або болото, що затвердло від морозу.
Зателепатися 
1. Так ся зателепав, як жид. (Мінч.,Ільк.)
Жид звичайно дуже мало дбав про зверхність свого одягу і довго носить старе болото.
Затерти 
1. Затер ми очи брудними руками. (Наг.)
Одурив мене, забалакав і отуманив.
Затирликати 
1. Що затирликав, то проникав. (Зібол.)
Мова про музику, що звичайно пропиває весь свій заробіток.
Затихнути 
1. Затих так, як би му воду осьвjитив. (Наг.)
Набравши биття заспокоївся.
Затичка 
1. Без затички горівка звітріє. (Наг.)
Випивши горілки чоловік жадав закуски.
2.	Того міні на затичку мало. (Наг.)
Знач. міні треба богато чогось, а се мене не задовольняє.
Затишитися 
1. Боле тото сі затишило. (Люча).
Знач. добре, що се забулося.
Затінок 
1. В затінку стане за дівку. (Дор.) Де в затінку... (Стоян.)
Говорять про стару, а женихливу бабу.
Затіч 
1. А затіч, шьильга би на на тебе зайшла! (Наг.)
Клинуть свиню, що наробила шкоди.
Заткати 
1. Заткай каглу! (Снят.)
Образово: затяй собі рота, не говори дурниць.
2.	Заткати єдну дьиру двома дьирами. (Наг.)
Встромити ніс до рота.
3.	То ще не заткана яма! (Завад.)
Знач. ненавісний чоловік, лихвар.
Затягнути 
1. Як затєгнув пером, то не витєгне волом. (Мик. н. Д.)
Знач. що записано на папері, того не випишеш так легко; особливо мова про правні записи та присуди.
Зафундувати 
1. Зафундував сі: має мішок цибулі, добре візимує. (Кольб.)
Зафундуватися тут Знач. нагромадити засоби. Гумористичний патрет легкомисного господаря.
Захарко 
1. З нашого Захарка ні Богу свічки, ні чортови угарка. (Петр.)
Говорять про нездару, не конче Захарка.
Захід 
1. Більше заходу, ніж празнику. (Ільк.)
Приготування для празника тривають звичайно значно довше ніж сам празник.
2.	Два дни заходу, а єден день празнику. (Мик. д. Дн.)
Більше приготувань, ніж самого діла.
3.	По заході сонця дідьча година. (Жабє)
Вірять, що тоді чорти можуть літати свобідно.
4.	По заході сонця не годиться виносити з хати сміттє, бо й добро винесеся. (Напір.)
Вірування, що абстрактне добро, добре поводження, можна винести з хати разом зі сміттям.
5.	Три дни заходу, а день празнику. (Лев.)
Пор. ч. 2.
Західниця 
1. Йому треба до хати західниці, а не перевідниці. (Наг.)
Треба хазяйки, а не марнотратниці.
Заходити 
1. Заходжу в голову, що маю чинити. (Наг.)
Знач. турбуюся, роздумую на всі боки.
2.	Заходжу сі як умію. (Наг.)
Даю собі раду, як умію.
3.	Заходит си з ним дуже красно. (Наг.)
Чемно поводиться, статечно.
4.	Не заходи си зо мнов, бо пожьилуєш. (Наг.)
Не шукай собі напасти, не зачіпайся зо мною.
5.	Не заходи собі з ним, бо зайдеш у велике галузє. (Наг.)
Не вдавайся з ним у сварку ані в жодні діла, бо заплутаєшся.
Захопити 
1. Захопив там доброї познаки. (Крех.)
Запопав біди, ганьби, побоїв.
2. Захопив шилом патоки. (Наг.)
Замість сподіваної користі зазнав шкоди або неприємності.
Захочувати 
1. Захочує сі тобі зелених обарінків. (Наг.)
Знач. фантастичної речі.
2.	Захочує сі торічного снігу. (Жидач.)
Про вибагливого чоловіка.
3.	Захтіло му сі пичених голубців. (Жидач.)
Забагає того, чого нема.
4.	Захтіло му сі печеного леду. (Жидач.)
Говорять, коли хтось забагає чогось неможливого.
5.	Захтіло сі бабі раків, продала корову. (Жидач.)
Для пустої примхи утратила важну річ.
6.	Захтілося – запрігайте! Відихтілося – випрігайте! (Ільк.)
Характеризують примховатого і самовільного чоловіка.
7.	Най ти сі не захочує печеного леду! (Наг.)
Не забагай неможливої, фантастичної речі. Пор. ч. 4.
Зачинати 
1. Вна що йно зачинає зуби брати. (Жидач.)
Дражнять стару, беззубу бабу.
2.	Добре зачав, лихо скінчив. (Цен.)
Про чоловіка, що з разу додавав гарні надії, але потім ввів ся ні на що.
2.	Зачинає, а не кінчит. (Наг.)
Про нерішучого чоловіка, що покидає розпочату роботу.
3.	Зачинай з іншої бочки! (Ком.)
Говори про щось інше. Образ узятий із шинкарства, де розпочинання нової бочки з напоєм було окликом, що заохочував усіх присутніх до пиття. Пор. E. Rot. 530. 	
5.	 Зачинай трубити, буде Бог платити! (Наг.)
Кепкують із дитини, що починає голосно плакати; слова взяті з відомої колядки «Согласно співайте».
6. З другої бочки зачинає. (Ільк.)
Зачинає говорити на іншу тему або зачинає поступати іншим способом.
7. Легко зачати, тяжко скінчити. (Терноп.)
Для скінчення діла треба енергії й витривалості.
8.	Ліпше не зачинати, ніж зачавши не докінчати. (Заліщ.)
Практична приказка, пор. Schlei. 149; Wand. І.
9.	Найтяжче зачати, а потому вже легше іде. (Крех.).„а далі як хліб з маслом. (Доброс.)
Є такі люди, що не легко зважуються зачати щось нове, але взявшися раз до діла вже не попускаються його.
10.	 Ти ще не зачнеш, а я вже скінчу. (Наг.)
Говорить прудкий лінивому.
11.	 Хто много зачинає, мало кінчит. (Яс. С.)
Хапається на різні діла, а не кінчить ніякого.
12. Ще сі не зачьило, а вже сі скінчило. (Наг.)
Говорять про весілля, що розбилося перед шлюбом.
13. Що ся зачало, треба скінчити. (Ком.)
Всяке діло треба доводити до кінця.
14. Як зачьив му сипати, то було що слухати. (Наг.)
Говорили про чоловіка, що обсипав іншого лайкою.
15.	Як сі зачьило, так сі й скінчило. (Наг.)
Іронічно: лихо зачалося се діло, тай на лихий конець вийшло.
Зачепити, зачіпати 
1. Зачепи си біду, тай сі не розвjижеш. (Наг.)
Легко впасти в клопіт, у суперечку зі злим чоловіком, але тяжко позбутися його нападів.
2.	Зачіпав го на бесіду. (Лучак).
Витягав його, аби розговорився, аби виповів свою тайну.
3.	Зачіпила баба в пень тай стояла цілий день. (Будз.)
Про діло, якому стала на перешкоді якась дрібна обставина. Образ узятий із пісні:
 Поїхала баба в ліс 
 Без підтоки, без коліс,
 Зачепила в сухий пень	
 Тай стояла цілий день.
4.	 Не зачіпай баб в селі, бо дістанеш по чолі. (Бор.)
Нема нічого легшого, як накликати на себе ворожнечу мужчин, зачіпаючи їх жінок.
5. Не зачіпай г – а, то смердіти не буде. (Сіл. Б.)...бо буде воньити. (Кольб.)
Злого чоловіка не займай, а то він на тебе виллє свою злість.
6.	Не зачіпай мені, бо я дочка ксьондза, бо маю перстені з самого мосьондза. (Дуліби)
Кепкували сільські парубки із старомодних попадянок, що гордували ними.
Зачинити 
1. Шось таке ми зачинили, що ніяк до здоровля не прийду. (Карл.)
Знач. очарували, отруїли мене.
Зачмелити 
1. Зачмелив голову тай іде співаючи. (Наг.)
Говорять про п’яного чоловіка.
Зашити 
1. Зашив губи, ані пари не пустит. (Наг.)
Говорять про гордого чоловіка, що до інших не хоче ані слова сказати.
2. Зашився як у верету. (Замул.)
Відсунувся від людий, мовчить на їх допити.
Зашкодити 
1. Йому зашкоджу, собі догоджу. (Крех.)
Коли з того не матиму користі, то бодай задоволення.
2.	Зашкодити кождий дурень може. (Наг.)
А от помогти трудніше. Пор. Adalb.Zaszkodzic 4.
3.	Коби не зашкодило, а ци поможе, ти знаєш Боже! (Цен.)
Говорить сільський знахар, даючи хворому ліки.
4.	Не зашкодило би, як би ті дідько вхопив. (Наг.)
Говорив чоловік ненависному сусідові.
5.	Як ни зашкодит, так ни завадит. (Будз.)
Жартливо перекручено, зам. так не поможе.
Зашляхтитися 
1. А де ти сі так зашльихтив? (Наг.)
Зашляхтитися – заталапатися. Шляхту тзв. ходачкову селяни-нешляхтичі декуди вважають нехлюйною; шляхтич, мовляв, не дбає на болото і з гордощів іде серединою дороги, то вже певно «зашляхтиться».
Зашморг 
1. Зашморгом дивит ся, а сильцем галушки ловит. (Дар.)
Говорять про скупого, захланного чоловіка.
Заяць 
1. Бодай ти заяць дорогу перебіг! (Гнідк.)
Прокляття. Уважають за злий знак, коли заєць перебіжить дорогу. Пор. Тимош. ст. 145.
2.	Боїшся, як заяць кобили. (Красносілці).
Знач. не дуже й боїться.
3.	Вибіг як заяць з капусти. (Замул.)
Вирвався несподівано з якимось глупим дотепом.
4.	Вирвався, як заяць з конопель. (Ільк.)
Промовив або зробив щось не до речі.
5.	Є таке, що й заяця боїт ся. (Крех.)
Нема границь людській трусливості. Натяк на відому анекдоту, як заєць хотів топитися, бо його ніхто в світі не боїться, але побачивши, як жаба зо страху перед ним скочила в воду, набрав духа і покинув свій намір. Пор. Adalb.Zajac 7; Celak. 196; Wand. II, Hase 17.
6.	Заяць му дорогу перебіг. (Наг.)
Знач. трапилося йому щось неприємне, зле віщування чи прочуття.
7.	Заяць просив за лисій хвіст, тай свій пострадав. (Гнідк.)
Говорять про чоловіка, що задля чужого богатства втратив своє хоч і маленьке добро. Видно, натяк на якусь казку, але яка вона була, невідомо.
8.	Заяць спит, то очий не жмурит. (Наг.)...спит, а очима сі дивит, (Яс. С.)
Загальне вірування, що заяць спить з отвореними очима.
9.	Зайця бубном не спіймаєш. (Вікно).
Навпаки, він боїться його дуже. Пор. І, Боятися; Wand. ІІ, Hase 40.. 60, 88.
10. Лекше стадо зайців допасти, як злої жінки допильнувати. (Крех.)
Старосвітська притча, б в слові Давида Заточника, пор. Wand. II, Hase 54.
11. Не було в заяця фоста і не буде. (Ільк.)
Так само у дурного чоловіка розуму.
12. Повиганяв як заяців з гороху. (Вереж.)
Задав їм страху, повиганяв із криївок.
13. Спит як заяць. (Наг.)
Загально вірять, що заяць спить чутко, спить і все бачить. Пор. Beb. 547 Тимош. ст. 138.
14. Такий відважний як заяць. (Тереб.)
Сміються з боягуза.
15.	 Тож то їй догодив, як заяць кобилі. (Дар.)
Сміються з недібраної пари, де муж малий, а жінка велика.
16. То певно заяць фостом перевернув. (Наг.)
Знач. справа дрібна та нетривка.
17. У заяця тілько стежок, як у клубку ниток. (Рогат.)
Він біжучи що разу завертав в інші боки.
18. Унадив я, як заяць в капусту. (Замул.)
Про злодійкуватого чоловіка. Пор. Wand. II, Hase 214.
19. Хто два заяці гонить, жодного не здогонить. (Ільк.)
Хто нараз має на оці дві цілі, два діла, жодного не довершить порядно. Пор. Hoc. 401; Дикар. 1390; Wahl I, 40; Adalb. Zajac 8; Wand. II, Hase. 105, 141, 152, 3; Celak. 220.
20. Як заяць чоловіка перебігне, то буде нещістьи, а як лис, то щістьи. (Наг.)
Загально розповсюджена повірка. Пор. Wand. ІІ, Hase 129.
Заячесердіє 
1. Його заячесердіе напало. (Льв.)
Знач. раптом чогось налякався і втік. Пор. Wand. ІІ, Hase 146, 200, 204.
Заячий 
1. Заяче серце. (Льв.)
Чоловік полохливий, боягуз. Пор. Beb. 546.
2.	Заячий піт на мене вдарив. (Наг.)
Знач. я перелякав ся, пустив ся тікат*.
3.	Заячі поти на него б’ют. (Гнідк.)
Він лякається, гине з тривоги.
4.	Заячим тропом побіг. (Дрог.)
Побіг що духу, вискоками.
Збавити 
1. Збавив єм си часу. (Крех.)
Знач. марно стратив час.
2.	Збавилам си днини коло малої дітини. (Голоб.)
Знач. занедбала іншу роботу доглядаючи дитини.
Збагнути 
1. Ані би збаг, ані би прибаг! (Наг.)
Говорять про щось незвичайне, несподіване, пор, російське: Уму непостижимо.
2. Не збагнеш, що в нім кіпит. (Наг.)...що в нього за норови. (Наг.)
Говорять про підступного, скритого, примховатого чоловіка.
Збан, збанок 
1. Доси збанок воду носить, доки му ся ухо не урве (Ільк.) Допоти... поки... (Петр.)
Доти діло ведеться, доки не урветья. Пор. Adalb. Dzban 2; Schlei. 169; Beb. 27; Wahl II, 24; Wand. II, Krag 6.
2. До чьису збан воду носит. (Наг.)
Пор. ч. попер., а також Нос. 295, Тимош, ст. 169; Adalb. Dzban 2.
Збараж 
1. Буде й Збараж, але не зараз. (Терноп.)
Їхати з Тернополя до Збаража хоч не дуже далеко, але нудно, особливо в зимі. То балагула потішав мене такою приказкою.
2. Збараж гудьмо, в Збаражі будьмо. (Збар.)
Говорять околичні селяни, що звичайно нарікають на збаразькі порядки.
Збивати 
1. Збиває суму несуменну. (Кос.)
Громадить і складає великі гроші. Говорять про великого купця, банкира, спекулянта.
Збирати 
1. Збираюсі в остатну дорогу. (Наг.)
Мовив чоловік, що лагодився вмирати і покликав людей для оголошення їм свого заповіту. Пор. Wand. III, Reise 44.
2.	Хто хоче збирати, мусить добре засіяти. (Ільк.)
Чим кращий засів, тим кращі звичайно й жнива.
3. Я збирав, а ти розсипаєш. (Наг.)
Говорить старий батько до розтратного сина.
Збити 
1. Збив го на гродзів мак. (Яс. С.)
Знач. майже до смерти. Шо се за «гродзів мак», невідомо.
2. Збив го на квасне ябко. (Наг.)
Квасне яблоко селянські діти б’ють доти, доки не зм’якне і тоді можна його їсти,
3. Збив му пиху з носа. (Наг.)
Присоромив його, щоб не пишався даремно.
3.	Збий і цілий ліс, а він однаковий біс. (Токи).
Говорять про лихого, непоправного чоловіка, якого дармо і богато бито.
Збитки 
1. На збитки не вмру. (Берез.)
Себто на перекір тим, що бажають моєї смерти.
2.	Ой, ти на збитки мудрий! (Стан.)
Мудрий на те, щоб робити іншим пакости.
3.	Отже на збитки Бог не возме! (Снят.)
Scil. мене до себе, хоч мої вороги бажають моєї смерти.
4.	Через збитки пропали мої вжитки. (Наг.)
Збитки тут у значінню: легкодушність, пусті жарти.
Збиткуватися
1. Хто не хоче, то ся над чоловіком збиткує. (Вел. Очи.)
Знач. чоловік живе у загальній зневазі та безправності.
Збиточник 
1. То ще збиточник, де го не посій, там він зійде. (Наг.)
Говорять про веселого жартуна або шкідника.
Збіг 
1. Збіг Богородиці. (Наг.)
Так називається третій день різдвяних свят, по церковному Собор пресв. Б-ци.
Збіліти 
1. Ти бідна так збіліла, гей та повітова рада в Жидачеві. (Жидач.)
Коли будинок повітової ради, досі пожовклий від слоти, побілено ярко білим вапном, стали його вживати в приповідці в Знач. як коли жінка вистроїться або коли хто поблідне з переляку.
Збрехати 
1. Аби не збрехати і правди не сказати. (Цен.)
Таку дефініцію жарту дають селяни.
2.	Збрехав і не захлиснув сі. (Наг.)
Вірять, що надто груба брехня повинна чоловікові стати в горлі. Пор. Adalb. Klamaс 18.	..
3.	Збрешеш раз, то вже до віку не маєш віри. (Снят.)
Говорять чоловікові прилапаному на брехні. Пор. Слав. 1, 13; Adalb.Klamaс 13, 14.
4.	Скоро збреше, вже му лекше. (Тисьм.)
Про налогового брехуна.
5.	Як збрешу, то не я збрешу, а моя біда збреше. (Снят.)
Вимовляв ся бідний чоловік, якому докоряли: О, вже почне старий брехати.
Зброя 
1. Хто не має зброї, най не йде в бої. (Ільк.)
Без відповідних засобів не берися до діла. Пор. Adalb. Zbroja 1.
Збути 
1. Збув го ні сим ні тим. (Наг.)
Знач. відправив без виразної відповіді.
2.	Збув сі біди з карку. (Наг.)
Аж легше стало, немов би тягар з карку скинув.
3.	Збув сі тато клопоту: хату продав, фузію купив. (Наг.)
Кепкують із марнотратного чоловіка. Слово «фузія» уживається в двоякім значінню, конкретнім – стрільба, отже: купати фузію – податися на злісного або на стрільця, і в переноснім – усяка несподівана пригода, авантюра, отже тут: пустився на непевне, мандрівне життя.
4. Ледвим го збувся. (Синев.)
Ледве спекався, скараскався.
5. С – ньи бжджіньом не збудеш. (Яс. С.)
Важнішого діла не заступиш легшим.
Звада 
1. Звада третому пан. (Гнідк.)
Де два вадяться, там третій користає.
2.	Коли ся зачинає звада, не поможе і рада. (Ільк.)
Бо звада засліплює розум і робить чоловіка неприступним для розваги. Пор. Adalb.Zwada 3.
Званий 
1. Много званних, а мало ізбранних. (Жидач.)
Євангельський цитат, часто уживаний і простим народом на означення, як то мало людей здібних до якогось важного діла.
Звар 
1. Такий звар, що дихати не дає. (Наг.)
Говорять про велику літню спеку.
Зварити 
1. Зварив єм сі на печерицю. (Берез.)
Говорить упрілий чоловік в часі спеки.
2.	Зварити зелізо. (Наг.)
Говорять про коваля, що розпікши два шматки заліза зклепує їх у одно.
3.	Як звариш, так пообідаєш. (Берез.)
Як зробиш, такі й здобутки збереш.
Зварич 
1. Зваричі взьили г – о на бичі. (Дрог.)
Сміються з дрогобицьких передміщан на тзв. Зварицькім передмістю.
2. Зваричі з Солоного ставка. (Дрог.)
Так прозивають мешканців части Дрогобича, що зоветься Солоний ставок, хоч вони зовсім не Зваричі.
Звати 
1. Як звав, так звав, коби що дав. (Лев.)...аби... (Ільк.)
Байдуже про назву, аби сама річ була реальна. Пор. Wand. Ш, Rufen 3.
Зватина 
1. Зватина – пся дітина. (Мшан.)
Зватиною називають адоптовану дитину.
Звезти 
1. Колись му ся всьо до купи звезе. (Лучак.)
Знач. усе йому почислять і за все відплатять.
Звергтися 
1. Зверг сі контракту. (Наг.)
Відкинувся, зірвав контракт.
Зверха 
1. Зверха уй, під сподові фуй. (Мик. н. Дн.)
Мова про речі зверха показні і принадні, а на правду гидкі.
2. Твоє мусит бути зверха. (Жадач.)
Ти мусиш поставити на своїм, показати себе правим.
Звести 
1. Звів сі на нінащо. (Наг.)
Стратив що мав, знищив здоровля.
Звиватися 
1. Звиває сі гий муха у мази. (Жидач.)
Іронічно: в біді стоїть безрадний та безпомічний, не ратується.
2. Звивав сі, гий муха у в окропі. (Жидач.)	*
Про чоловіка, що в якімось клопоті даремно бігає шукаючи помочи і поради.
3.	Звиваєся, як посолений. (Луч.)
Scil. пискор. Пискорів свіжо зловлених солять і вони серед розпучливого пискоту вертяться доти, доли не погинуть.
4.	Звиває сі як шершінь. (Золоч.)
Про напасливого, невідступного ворога, що шукав нагоди до зачіпки.
Звикнути 
1. Звик пес за возом бічи, то біжит і за саньми. (Цен.)
Чоловікові легко одну привичку змінити на іншу подібну.
2.	На що бик звик, до тото й реве. (Наг.)
На що чоловік звик, того й бажає.
3.	Не звик наш бик. (Мшан.)
Говорять про чоловіка, що опирається якомусь непривичному для нього ділу.
4.	Хто на що звик: пан на гонор, жид на гроші, хлоп на працю. (Пужн.)
Так характеризують різні верстви, що складають суспільність села. Пор. оповідання Етн. Зб. VI, 163.
Звинутися 
1. Звинув сі як з бича тріснув. (Жидач.)
Упорався швидко, зробив своє діло справно.
2.	Ніж се звине, то всьо добро мине. (Будз.)
Говорять про лінивого, непроворного чоловіка, що пропустив добру нагоду.
Звиснути 
1. Він лише на то звис. (Наг.)
Знач. на се тільки й надіється, а того жде собі користі.
Звичай 
1. Святий звичай: не позичай. (Наг.)
Остерігають перед позичками. Пор. Adalb. Potyczac 8.
2.	Старого звичаю не попускай сі. (Наг.)
Вислів характерного селянського консерватизму, наскрізь міжнародного, пор. Wand. І, Gewohnheit 1, 7.
3.	Я ся звичаю не допущаю. (Уриче).
Говорив старий війт.
Звізда 
1. Звізди є, місіцє ни видко. (Жидач.)
Казав один, що видів очка з масти на борщі, а м’яса не знайшов.
2.	Не дбаю о звізди, коли ми місяць світить. (Ільк.)
Не дбаю о низших, коли маю за собою ласку старшого. Пор. Adalb. Gwiazda 5.
3.	Не журисі звіздами, коли місяць світит. (Город.)
Не дбай про менше добро, коли маєш більше. Пор. Adalb. Gwiazda 5.
4.	Під таков звіздов уродився. (Кол.)
Знач. така йому доля судилася.
5.	Про звізди не видко дороги, коли місяць не світит. (Гнідк.)
В безмісячну ніч не вибирайся в дорогу.
6. Ци на звіздах ворожите? (Наг.)
Жартують, коли хто в ясну ніч вдивляється в небо.
7.	Чекай до першої звізди. (Наг.)
На святий вечір не годиться сідати до вечері, поки не покажеться перша звізда на небі.
8.	Як би хто свою звізду відгадав, зараз би вмер. (Котуз.)
Як би хто вгадав, котра його звізда.
9.	Як звізда летит, то годиться казати: «Амінь, амінь!» Бо то нечисті падают. Кілько раз повіси «амінь», тілько їх у мазь розіллється. (Крех.)
Вірування про падучі звізди.
Звір
1. І звір сполошений далеко утікає. (Гнідк.)
Так само чоловік зневажений усувається на бік.
2.	Зьвjирі би ті ззіли! (Наг.)
Прокляття. Небезпека бути з’їденим від вовків у гірських і підгірських сторонах іще в першій половині XIX в. була дуже значна.
3.	Не вір, бо звір: хоть не вкусить, то налякає. (Дар.)
З диким звірем не вдавайся в близькі зносини.
4.	Наскочив звір на ловця. (Ільк.)
Добра нагода трапилася такому, що шукав її.
5. Не йде звір сам до рук, ловити го треба. (Гнідк.)
Всяке діло вимагає труду і само не зробиться.
Звіритися 
1. Звір же ся тут на нього! (Город.)
Знач. не можеш на нього спустити ся.
2.	Кому сі звір, сам дурньом зістанеш. (Голігради.)
Жалувався чоловік: «Я сказав свому доброму, мій добрий сказав знов свому, аж знают піп і ціла громада».
Зводи 
1. Я а ним на зводах не був. (Кос.)
Зводи – мировий суд, свідки «зведені до ока». Знач. я з ним не правувався, він не доказав мені ніякого злого діла.
Зворикати 
1. Звориче худоба, їсти просит. (Наг.)
Говорять, коли скотина з голоду ричить у стайні.
Згаджатися 
1. Згаджаються, як вода з солониною в ринді. (Гнідк.)
Вода долита до розтопленої солонини починає сильно тріщати та прискати. Перенесений на двоє людий сей образ значить: сварять ся, бють ся ненастанно.
2. То ся не згаджає одно з другим. (Лімна).
Суперечить одно другому.
Згаснути 
1. Згас як свічка. (Наг.)
Говорять про чоловіка, що вмер тихо, без болю. Пор. Wand. 1, Auslo sehen 2.
Згатити 
1. Згатив го, аж луск пішов. (Наг.)
Знач. набив, сперіщив буком.
Згердекати 
1. Як на чвека згердекат, то ані не знаєш, де ся обернути. (Лемк.)
Характеризують суворого, острого пана, урядника. «Згердекат» походить мабуть з німецького: Herda! себто: Ходи сюди! 
Згибати 
1. Абис ми вгибав отут перед очима, то ти не дарую. (Наг.)
Говорить чоловік у сварці до другого, що чимось скривдив його.
2.	Згибає з голоду як пес. (Наг.)
Про чоловіка, що часто голодує і все більше марніє.
3.	Згибай ми з очий! (Наг.)
Сердито: забирайся, тікай геть від мене.
4.	Най згибає, як робити не хоче. (Наг.)
Говорять про лінивого.
Згинути 
1. Згиб без чьису. (Наг.)
Вмер передчасно.
2.	Згиб і полики му не стало. (Наг.)
Щез і сліди за ним затерли ся.
3.	Згиб як рак на сонци. (Наг.)
Пропав якось незамітно.
4.	Згиб як сніг у весну. (Наг.)
Сніг під весну тай і номов щезає невідомо коли й куди.
5.	Згинемо як руді миші. (Карл.)
Руді, Себто польові миші гинуть звичайно міліонами весною в повінях.
6.	Згинь ми з перед очий! (Наг.)
Сердито вам. іди геть!
7.	Ти згинеш, але не свойов смертев. (Наг.)
Знач. тебе чекає шибениця.
8.	Ще не згибла руська мати. (Кал.)
Знач. ще Русинів богато на світі і щораз нові родяться.
Згірний 
1. Згірний вітер, Бойко. (Жидач)
Бойком на Підгір’ю називають південно-західний вітер, що віє від Карпатських гір.
Згладити 
1. Вже го згладив зо сьвіта. (Наг.)
Знач. убив, довів до загибелі.
Зглянутися 
1. Зглянься на Бога! (Любша).
Знач. змилуйся, формула з жебрацької молитви. Пор. Нос. 283.
Згода 
1. Вийшов на тій згоді, як сільт на воді. (Тухля).
Жалувався чоловік, якого одурили при згоді.
2. Згода: бика за индика. (Залісє).
Згода на зовсім нерівних умовах.
3. Згода дім будує, а незгода руйнує. (Ільк.)
Образово: згода творить спільне діло, а незгода нівечить. Пор. Adalb. Zgoda 19.
4. Зробимо з тим згоду. (Город.)
Значення подвійне: полагодимо сварку, або також: покараємо винуватого.
5. Коби згода, буде могорич. (Дрог.)
Потішають себе свідки, що асистують при тім, як годять ся два противники або покупець з продавцем, бо дійшовши до згоди вони ставлять почастунок для всіх присутніх.
6. Ліпша соломяна згода, як золотий суд. (Лім.)
Бо судовий процес не раз коштує більше як варто все діло.
7. Ліпше в згоді і любові голодному, як у сварни і ненависти ситому. (Балиг.)
Приказка виявляє книжкове походження і має форму афоризма, дуже мала уживану простим народом.
8. Ліпше соломяна згода, як золоте право. (Балиг.)
Характерний руський нахил до тзв. гнилих компромісів, сполучених з власного шкодою. Пор. Wahl ІІ, 77; Wand. І, Besser 5; Accord 2.
9. Луша згода, як звада. (Петр.)
Звісно, серед таких обставин, серед яких вона можлива. Пор. Adalb. Zgoda 12.
10. Лучша соломяна згода, як золота звада. (Ільк.) Ліпша... золотий процес. (Явор.)
Говорять про ту згоду, що запобігає процесам. Пор. Adalb. Zgoda 11.
11. Напили на згоду тай ухопилися за чуби. (Вікно).
Кепкують із таких, що попившися при «згоді» знов хопилися до бійки.
12. На чім згода? (Наг.)
Питають противників, що сваряться за якусь річ і не можуть погодитися.
13. Пити на згоду. (Наг.)
В разі заключення згоди в якійсь важнійшій справі частують присутніх могоричем.
14. Приставай на згоду! (Льв.)
Говорять у торзі, сторгувавши якусь річ.
15. Трудна згода, де огонь і вода. (Ільк.)
Бувають такі суперечні елементи, між якими неможлива згода, тільки боротьба. 
16. Я до згоди, як риба до води. (Льв.)
Знач. рад згодитися, не стою за сварку. Пор. Adalb. Zgoda 7.
17. Я тут зараз зроблю згоду меже вами. (Наг.)
Знач. наб’ю, покараю обох, щоб жодному кривди не було.
Зголодніти 
1. Зголоднів як пан цес. (Наг.) 
Жартує чоловік після довшої роботи.
2. Як зголодніє, то буде й печену ріпу їсти. (Наг.)
Жартують із такого, що з переситу не може нічого їсти.
3. Як зголоднію, де жінку подію? (Орт.)
Знач. і сам не буду мав що їсти і вона. Говорить бідний чоловік, якому радять женитися.
Згорбитися 
1. Згорбив сі як дід столітний. (Наг.)
Про згорбленого, хоч і не старого чоловіка.
Згордіти 
1. Він так згордів, що би му і вс – ов трісков до носа не досьигнув. (Наг.)
Кплять із гордого, недоступного чоловіка.
2. Так згордів, що й через бороду не плюне. (Наг.)
Кплять із гордяка, що й слова по-людськи не скаже.
Згоріти 
1. Згорів Ка. (Наг.) 
Бойківську назву горівки «згорівка» поясняють оповіданням про якогось Ка,.. що винайшов горівку і сам напившися згорів від неї. Пор. І, Горівка 43.
2. Щем не згорів. (Код.)
Знач. мене не припекло, не палаю сильним бажанням до сього діла.
3. Я так за тим згорів, як пес за пjитов ногов. (Орел.)
Знач. мені се байдуже.
Згуба 
1. Вернуласі моя згуба. (Наг.)
Хвалиться чоловік, що віднайшов згублену річ.
2. Вже то, видно, від разу на згубу йшло. (Наг.)
Якась річ губилася і віднаходилася пару разів, поки не пропала зовсім. Інтересний об’яв віри в свого рода волю чи хитрощі неживих предметів, віри, яку навіть у високоінтелігентного чоловіка підглянув і змалював німецький письменник Теодор Фішер, див. Th. Viseher, Auch Einer і його інтересні уваги про «Tucke des Objektes».
3. Мала згуба, малий жаль. (Тлум.)
Говорять загубивши якусь малу річ або по смерти нововродженої дитини.
4. Моя згуба комусь буде люба. (Борщ.)
Потішає себе чоловік, що згубив якусь цінну річ.
5. Моя згуба – чиясь користь. (Збар.)
Один згубить, другий знайде.
6. Не мало ми бути на згубу. (Люб. М.)
Знач. хоч загубив якусь річ, але потім віднайшов.
7. Чия згуба, того гріху повна губа. (Ільк.)
Бо він звичайно нарікає на інших або підозріває зовсім невинних людей. Пор. Adalb. Zguba 1.
Згубити 
1. Де-с не згубив, там не шукай. (Наг.)
До чоловіка, що шукає собі якоїсь ключки до сварки. Пор. Wand. VI, Verlieren 56.
2. Згубив – не смутивсі, знайшов – не веселивсі. (Сор.)
Про зайву, мало вартну річ.
3. Згубити не штука, а знайти штука. (Стан. ) 
На це треба уваги і щасливого випадку.
4. Згубиш – не жалуй, знайдеш – не тішся. (Вікно). 
Осторога подіктована життєвим досвідом.
5. Лекше згубити, як знайти. (Тисьм.) 
На це вистарчить трохи невваги. Пор. Wand. IV, Verlieren 14
6. Чень тото згубю, чого не любю. (Лол.)
Відповів чоловік, що йшов до міста з нелюбою жінкою, а сусід запитав його: Та куди йдете?
7. Чого-с не згубив, того не шукай. (Цен.)
Жартують із чоловіка, що шукає чогось, а сам не знає або не хоче сказати, чого. Пор. Schlei. 183.
8. Ще добре, що-с голови з плечий не згубив. (Наг.) 
Докоряють недотепі, що згубив якусь річ.
9. Яке згубив, таке найшов. (Коб.)...згубиш... найдеш. (Город.)
Говорять про чоловіка, що другий раз оженився і так само нещасливо, як перший раз.
10. Я не згубив, тілько сі дим дідько вдавив. (Наг.)
Говорить чоловік стративши якусь річ, якої він. здається добре пильнував, а вона про те щезла.
Згудити 
1. Доки не згудит, доти не купит. (Цен.)
Говорять про покупця, що насамперед гудить товар як невдалий, а потім купує.
2. Не згудиш, не купиш. (Стан.) 
Покупець твердить, що купуючи треба гудити товар, а то продавець буде занадто дорожитися. Пор. Wand. Tadeln 13; Celak. 103. 
Здалий 
1. Здале, як з клоччя батіг. (Крех.) 
Знач. нездале, нетривке.
2. Здалий до того, як корова до сідла. (Кол.) 
Знач. се до нього не йде, він для сего діла невідповідний.
3. Коби здале, то би сі собі здало. (Наг.)
Знач. не здале, то й продаю. Говорять про худобину або іншу непотрібну річ.
4. На що вам то здале? (Город.) 
По що вам се придалося? Який з того пожиток?
5. Такий до того здалий, як коза на садівника. (Наг.)...як цап... (Наг.) 
Знач. зовсім невідповідний, шкідливий.
6. То таке здале, як старі бабі кадило, що її скрутило. (Княж.) 
Говорять про якусь ні до чого нездалу, зайву річ.
Здатися 
1. Здав би сі, не снив би сі! (Наг.)
Згадують покійника, що в отсій пригоді був би порадив або поміг, та рівночасно додають звичайну формулу відвертання покійників: не снив би ся!
2. Здали ся разом. (Тух.)
Добралися до пари одно другому.
3. Здаю би сі не єдно, та нема відки. (Наг.)
«Здало би ся» тут у значінню: було би потрібне.
4. Она ся здає на тебе, а ти і сьвіта дімаш. (Мшан.)
Вона покладає на тебе свою піддержку, а ти їй не даєш жити. Говорили в громадськім суді чоловікові, що бив і поневіряв свою жінку.
5. Так би сі здав, що аж сі молит. (Кольб )
Значення не зовсім ясне. Здав би ся, Знач. потрібний – але хто молиться?
Здекуція 
1. Здекуції ми не пришле до хати. (Наг.)
Знач. він не присилує мене до сего.
2. То ще не здекуція! (Наг.)
Знач. то ще не примус, я сього не мушу робити.
3. Ци ви до мене на здекуцію прийшли? (Наг.)
Говорить чоловік до непрошених або нелюбих гостей, що прийшли в його хату.
Здибати 
1. А здибало би ті тьижке нещістє! (Наг.)
Клинуть такого, що вибираеться йти кудись, де йому не велено.
2. Здибавсі Яким з таким. (Наг.)
Знач. зійшлися два однакові, однаково дурні.
3. Здибав сокирку за лавкою. (Сіл. Б.)
Знайшов щось таке, чого не згублено, покористувався найпростішою нагодою.
4. Здибалися в кірци маку. (Луч.)
Зійшлися два дібрані з далеких сторін.
5. Здибалися на слові. (Замул.)
Знач. один і другий сказали разом те саме слово, згодили ся думками.
6. Ще я се з ним здибю в вузкій вулици. (Будз.)
Знач. попаду в таких обставинах, що не буде міг обминути мене ані викрутитися від мене.
7. Яке здиблеш, таке бери. (Наг.)
Що знайдеш, прим. у лісі, шукаючи грибів, те й бери. Кепкують із такого, що не розуміючися на грибах іде в ліс збирати їх.
8. Я то здибав, що люде обминули. (Наг.)
Знайшов щось нікчемне, що не варто було й уваги.
Здименіти 
1. Бодай єс здименів! (Наг.)
Прокляття: щоб ти щез як дим. 
Здиміти 
1. Здиміло зовсім. (Гнідк.)
Щезло, розвіялося димом. Говорять про неправдою добуте добро.
Здирство 
1. Доробиться здирством, як сіль на воді а вода на решеті. (Ком.)
Неправедно здобуте добро щезає, не держиться рук.
Здитиніти 
1. Здітинів до решти. (Наг.)
Зробився як дитина, постарівся.
Здобріти 
1. Най і тото здобріє. (Ільк.)
Значення неясне: що і чому і в яких обставинах мав здобріти?
Здоров 
1. Аби-сте здорові, тай худоба аби миром, тай на Бога надія, (Печен.)
Розширена формула прощаня знайомих.
2. Бодай ти так здоров був по тій правді. (Наг.)
Щоб не сказати просто: ти сказав неправду.
3. Бодай той здоров був, що міні винен! (Коб.)
Бо як умре, то мій довг може пропасти.
4. Бувай здорова як риба, гожа як вода, весела як весна, робоча як пчола, а богата, як земля сьвятая. (Ільк.)
Бажання дівчині, мабуть хресного батька по охрещенню дитини, або весільного 
старости, коли молодих виражають до шлюбу.
5. Бувай здоров, коли-сь змолов. (Мінч.)...коли-м... (Ільк.)
Зробивши що було треба я відходжу. Жартлива формула прощання.
6. Бувайте здорови, коли-сте змололи! (Наг.).., Йдіт здорові, колисти змололи. 
(Жидач.)
Жартлива формула прощання з такими, що побалакавши розходяться.
7. Будь здорів! Як зійдеш з дороги, то зайдеш у рів. (Льв.)
Жартують із п’яного чоловіка, що конче береться йти в дорогу, прим. вертати додому.
 8. Будь здорова як корова, а плодюча як земля! (Збар.)
Так бажають молодій, що приходить просити на весілля. Пор. Дик, 650; Hoc. 265.
9. Будьте здорові, майтеся гаразд; що вам забракне, вдайтеся до нас. (Ком.)..то си 
купіт. (Дрог.)
Жартливі прощання до чоловіка, що відходить геть.
10. Будьте здорові, тепло сі держіт! (Дрог.)
Жартливе прощання відходячому.
11. Будте здрави! з Богом ходте! (Чр. Вл.)
Лемківське прощання на дорогу.
12. Здоров, доки Бог подержит. (Наг.)
Відповідають на питання: як там здоров’я?
13. Здоровенькі будьмо, себе не хвалім, а других не гудьмо! (Баг.)
Загальне і дуже гуманне упімнення.
14. Здоровий хворого не розуміє. (Цен.)
Йому не легко покласти себе в положення хворого. Пор. Adalb. Zdrowy 4.
15. Здоровий як цвик. (Сор.)
Цвик – цвиклевий бурак; він сильно червоний і тому вважається символом здоров’я. Пор. Ada lb. Zdrowy 22.
16. Здорові заживайти, що ни ззїсте, то сховайти. (Жидач.) 
Жартливе припрошування до їди.
17. Здорові ночуйте! (Наг.)
Прощається той, хто під ніч виходить із чужої хати, в якій гостив.
18. Здорові сходіть тай скиньте. (Дар.)
До чоловіка, що пробув нову одежину.
19. Здорового не треба лічити, а ліпше перчити. (Товм.) 
Знач. додавати йому охоти або й гнати до праді. Пор. Adalb. Zdrowy 10. 
20. Здоровому все на здоровє вийде. (Наг.)
І праця й невигода. Пор. Adalb, Zdrowy 12.
21. Здоровому все смакує. (Кол.)
Він може їсти що будь. Пор. Wand. І, Gesunder 5.
22. Здоровому дохторьи не треба. (Довголука).
Бо не хорий, нічого йому не хибує. Пор. Adalb. Zdrowy 17.
23. Здоровому здав сі, що ніколи не захорує. (Наг.)
Він не раз не шанує свого здоров’я.
24. Здоровому пироги не вадят. (Цен.)
Ще й овшім, лиш подавайте. Пор. Adalb. Zdrowy ІІ.
25. Здоров пердів, що срав, то їв! (Наг.)
Коли комусь нечайно вирветься пердо.
26. Здоров, сволоче, коли ніхто не хоче! (Ільк.)
Характеризують п’яницю, що в браку живої компанії п’є до сволока і бризькає на нього недопивок із чарки. 
27. Здоров трам! Вип’ю я й сам. (Ільк.)
Варіант попереднього. Трам те саме, що сволок.
28. Здоров як бик. (Наг.)...бугай. (Наг.)
Бик – образ сили. Пор. Adalb. Zdrowy 15.
29. Здоров як горіх. (Наг.)
Горіх уважається символом здоров’я.
30. Здоров як дуб. (Наг.)
Дуб уважається символом сили і довговічності.
31. Здоров як кінь. (Наг.)...лошьичок, аж підфиркує. (Наг.)
Про здорового, веселого хлопчика. Пор. Adalb. Zdrowy 23.
32. Здоров як медвідь, а дурний як пень. (Стан.)
Говорять про фізично розвитого, а духово обмеженого чоловіка.
33. Здоров як риба. (Терноп.)
Риба, що живе в холодній воді, вважається чомусь символом здоров’я, пор. Schlei. 158; Гильф. 413; Adalb. Zdrowy 19.
34. Іди здоров, коли-с змолов, а як ще ні, то сиди в млині. (Кольб.)
Жартлива інструкція. Пор. вище ч. 6.
35. Коби Бог здоров тай ми по при нього. (Дрог.)
Жартливе бажання загального здоров’я.
36. Ми здорові, Богу дьикувати, у вас там що ліпшого чувати? (Наг.)
Формула привітання знайомих, особливо з різних сіл.
37. Поки чоловік здоров, то му сі здає, що ніколи не захорує. (Наг.)
Характеризують легкодушність здорового чоловіка.
38. Поки я здоров був, то бим був гори перевертав. (Цен.)
З жалем згадує хворий чоловік.
39. Така здорова гий дині на морозі. (Жидач.)
Знач. зовсім не здорова, підкопана невигодою.
40. Такий єм здоровий, гий збите єйце. (Жидач.)
Говорить чоловік з розхитаним здоров’ям.
41. Хто здоров, ліків не потребує. (Ільк.)
Для здорового ліки зайві. Пор. Adalb. Zdrowy 10.
42. Хто здоров, той багатий, а хто недужий, той бідний. (Замул.)
Здоров багатий уже своїм здоров’ям, бо може собі заробити. Пор. Слав. І, 48,
43. Хто здоров, тому дохтора не треба. (Кол.)
Доктор придатний лише хорому. Пор. Adalb. Zdrowy 17; Wand. I, Gesund 28; Тимош, ст. 249; Krumb. 229.
44. Як я здоров, то в мене хрін за цукор. (Ворохта).
Знач. не почуваю різниці в смаку страв, їм що будь.
Здоровкати 
1. Не здоровкай, коли ніхто ти не кланяєся. (Ільк.)
Правило чемності: не набиватися зі своїми привітаннями.
Здоровлє 
1. Аби здоровє, будуть руки на муки. (Ільк.)
Знач. я готов працювати.
2. Аби здоровлє, найду я муки на свої руки. (Кол.)
Вар. попереднього: я для своїх рук знайду заняття.
3. Аби-с так здоровлє мав! (Печен.)
Заклинання; scil. як правду мовиш.
4. Без здоровля ніщо чоловікові не миле. (Крех.)
Хворий чоловік не почуває повної життєвої радості. Пор. Adalb. Zdrowie 3.
5. В добрім здоровлю трівайте! (Кривор.)
Приговорюють прощаючи гостей.
6. Дай Боже здравя! (ВЛ.) Дай Пане Боже доброго здоров’я! (ibid.)
Лемківські формули привітання.
7. Дай вам Боже здоровлє, але у мої груди. (Кнігинин).
Жартливе або злобне благословенство: щоб я був здоров тим здоровлем, яке Бог мав би дати тобі. Пор. польську жартливу приповідку: Zdrowie two е. w gebe moja, Adalb. Zdrowie 24.
8. Дай міні Боже здоров’я, а тобі ні! (Льв.)
Жартливе бажання.
9. За здоровє панське, а в горло циганське! (Бергом.)
Примовляв циган, випиваючи у пана в гостині.
10. Здоровє, як розбитий горнець. (Наг.)
Знач. непевне, надшарпане.
11. Коби здоровє, а гріхи будут. (Лучак.)
Потішає себе жартуючи чоловік охочий до житєвих утіх.
12. Ліпше здоровє, як готові гроші. (Наг.)
Бо здоровий чоловік гроші заробить, а хворий може лише видати їх. Пор. Adalb. Zdrowie 7.
13. Над здоровє нема старшого. (Наг.)
Воно найцінніший скарб чоловіка. Пор. Adalb. Zdrowie 25.
14. На здоровє всім, а сам з’їм. (Явор.)...але я сам іззім. (Кукиз.)
Жартує чоловік засідаючи до обіду в веселій компанії.
15. На здорове, трам, але випю я сам. (Кукиз.)
Жартливо здоровкається чоловік випиваючи чарку. Пор.Adalb. Zdrowie 9, 24.
16. На здоровлю би ти Бог витрутив! (Наг.)
Кляв робітник пана, що несправедливо потрутив йому при виплаті якусь часть заробітку.
17. На здоровля нашої шутої, що привела рогульку! (Дар.)
Жартують випиваючи «за худібку».
18. Недоброго здоровjи чоловік. (Наг.)
Хоч виглядає здоров, але його здоров’я не сильне, підкопане.
19. Оставайте при добрім здоров’ю! (Голг.)
Формула прощання при відході з чужої хати.
20. Поки здоровлє служит, то чоловік не тужит. (Торки).
Говорив старий, а ще кремезний чоловік.
21. При здоровлю все чоловікові миле. (Борки).
Говорив хворий чоловік, що завидливо дивився на добрий апетит здорових.
22. При здоров’ю памятай о безголов’ю. (Бор.)
Знач. пам’ятай, що те здоров’я може попсуватися.
23. Старше здоровл, як готові гроші. (Берез.)
Бо як здоров’я не стане, то треба тратити гроші на ліки. Пор. Wahl ІІ, 35.
24. То зелізне здоровлє. (Наг.)
Говорять про дуже здорового чоловіка, що ніколи не хорує.
25. То ти на здоровє не вийде. (Наг.)
Знач. се тобі добром не скінчиться, сего ще пожалуєш.
26. Яке вже моє здоровлє! як тої розбитої скрипки. (Берез.)
Жалувалася дихавична жінка.
Здорово 
1. Здорово видихайте! (Наг.)
Говорять такому, що дякує за їду або напій.
2. Здорово, лиш грошей не стало. (Наг.)
Відповів парубок на питання господаря, чи здорово вернув із заробітку, на який його вислано, а він пропив зароблені гроші.
3. Ци здорово вам сі діє? (Наг.)
Питають про здоров’я хворого чоловіка.
Здорожитися 
1. Здорожив єм сі на нінащо. (Наг.)
Втомився подоріжжю.
2. Як сі здорожу, робити не можу. (Наг.)
Говорить чоловік вернувши з довшої, утяжливої подорожі.
Здох, здохнути 
1. А здох бис нагле! (Наг.)
Прокляття, звичайно клянуть так лише скотині.
2. А здох би тебе наглий напав! (Наг.)
Прокляття, зам. щоб ти нагло здох. Для досаднішого вислову замість дієслова ужито конкретнішого іменника з відповідною конструкцією.
3. Аса, здох би ти був! (Наг.)
Аса – окрик, яким гонять свиню. 
4. Бодай ти здох не свойов смертев! (Наг.)
Прокляття: щоб ти згинув непочесно.
5. Волю здохнути зараз, як отак біліти. (Голоб.)
Говорив бідний чоловік прибитий горем.
6. Дай Господи, аби я здох! (Ворохта).
Жартуючи молився п’яниця, випиваючи чарку, по якій звичайно глубоко зітхається.
7. Здохнеш і дідько ті возьме, і т ти по такім життю? (Наг.)
Приговорював бідний чоловік скупареві, що не хотів помогти йому.
8. Здох як пес під плотом. (Наг.)
Згинув марне, говорять з погордою про смерть бурлака або ненависного чоловіка. Пор. Adalb. Zdechnae 5.
9. На здох му заходит. (Наг.)
Він близький смерти. Згірдний вислів.
10. Хоць зараз тут здохни, то ти це поможу. (Наг.)
Хоч умри. Характеризують твердосердого чоловіка.
11. Щось там велике в лісі здохло. (Наг.)..здохне. (Будя.)
Сталася якась велика, незвичайна новина. Говорять прим. коли в хату входить якийсь рідкий гість, що давно не бував. Пор. Hoc, 388.
12. Як жив, так здох. (Наг,)
Говорять про непочесного чоловіка, скупаря або лихваря.
Здохляк 
1. Поїхав я тими здохльиками, тай ледви вернув сі. (Наг.)
Говорив чоловік про свої безсилі та марні коненята.
2. То якийсь здохльик, не чоловік. (Наг.)
Говорять про млявого, непорушного, безсилого чоловіка, що ні до іди, ні до роботи.
Здруцкати 
1. Здруцкав го як бульбу. (Наг.)
Збив, знівечив.
Здужати 
1. Абисте здужьили, то вже на хліб якось заробите. (Наг.)
Здужати тут має двояке значіння: або загальне, могти, мати силу, абоспеціальніше: подужати, піднятися з хвороби.
2. Не здужьию вже робити, дітоньки, ні! (Косс.)
Жалувалася стара, немічна жінка.
Здумітися 
1. Аж здумівся, що наївся. (Лімна.)
Говорили про чоловіка, що жив у приголодь і рідко коли міг наїдатися досита.
Здуріти 
1. Здурів чоловік з доброго дива. (Наг.)
Говорять про чоловіка, який нараз починав верзти дурниці або береться до якогось нерозумного діла.
Здути 
1. Ану говори борзо раз за разом: Здули жупи! (Наг.)
Мудровання.
2. Здула сі, гий вош на морозі. (Жидач.)
Коли хто без підстави дується та гордує іншими.
3. Здула сі, гий Жидачівська гора. (Жидач.)
Про горду, неприступну жінку.
4. Здуло би ті як Бачинську гору! (Наг.)
Прокляття: щоб ти спух! Про Бачинську гору див. І, Бачинська гора.
Зелений 
1. Вивів го на зелену пашу. (Наг.)
Знач. вигнав із дому, лишив,без догляду.
2. Він аж зелений з лютості. (Наг.)
Лютиться дуже.
3. Зелене жати, нічого не мати. (Ільк.)
Зелене – недоспіле збіжжя, вижате воно ні до чого не здале.
4. Зелене як рута, як трава, як барвінок. (Наг.)
Про зелений колір не знаходить людова фантазія інших образових порівнянь крім деяких рослин.
5. Зилене, як пастернак. (Жидач.)
Пор. попередив ч.
Зелізний 
1. І я зелізну жінку водив. (Лол.)
Знач. і я служив у війську. Карабін, який дають воякові, він жартливо називає своєю жінкою.
2. Чи то я зелізний, абим таке вітримав? (Цен.)
Говорять чоловік про якусь надзвичайну муку або важку працю.
Зелізо 
1. І зелізо зітре сі. (Наг.)
І найбільша сила вичерпається Пор Schlei. 155; Wand. І, Eisen 2.
2. І зелізо ржа з'їдає. (Гнідк.)
Хоч воно тверде і тривке. Так само біда і турбота з’їдає чоловіка. Пор. Слав. І, 172 Wand. І, Eisen 12.
3. Куй зелізо, поки горяче. (Збар.)
Роби діло, поки йому відповідна пора. Пор. Schlei. 155; Beb. 13; Слав. I, 41, 144; Тимош 163; Wand. I, Eisen 11.
Землиця 
1. На сьвяту землицю найстарша присяга. (Дид.)
Натяк на відомий старий звичай присяги під дерном. Пор. І, Дерн 4.
2. На що тебе сьвята землиця носит? (Стан.)
Говорять до лихого, шкідливого чоловіка; натяк на старе вірування, що великих грішників сама земля або пожирає живих, або їх трупи викидає з гробу.
Земля. 
1. Аби мі сьвjита земльи не носила! (Наг.)
Заклинаються чоловік, говорячи про свою невинність. Пор. Schlei. 189.
2. Абим сі в землю запав, коли я то зробив! (Наг.)
Заклинається чоловік упевняючи про свою невинність. Пор. Тимош; Wand. І, Erde 60.
3. Аби-с тут передо мнов землю гриз, то ти не вjиру. (Наг.)
Гризти землю або їсти землю – один із най важніших способів присяга, пор. Квітчине «Перекотиполе». У німців Erde kauen умерти, Wand. І, Erde 53.
4. Більше сажня землі ніякий пан не потребує. (Крех.)
Бо стільки вистарчать на його могилу.
5. Бодай го сьвjитаa земльи не приймала! (Наг.)
Народне вірування, що занадто великих грішників (прим. Пилата, Юду) сама земля 
викидає з могили. Пор. Слав, І, 112; Wand. І, Erde 61.
6. Бодай мене сира земльи вкрила! (Наг.)
Заклинається чоловік на правду своїх слів, щоб поляг у могилі, коли бреше..
7. Бодай місцьи на земли не найшов! (Наг.)
Щоб весь вік ходив блудом, як легендарний Вічний жид, про якого оповідання, живуть також в устах нашого народу.
8. Бодай сі верх землі розсипав! (Наг.)
Так щоб не вспіли його й поховати – се вже була би тяжка кара божа,
9. Вже ся з землев рівнає. (Лучак.)
Значення двояке: 1) кданяється дуже низько, аж по землі стелиться і 2) згорбився, постарів, похилився до землі.
10. Він аж землі під собов не чує. (Наг.)
Такий легкий, з радості і з задоволення аж підскакує.
11. Він сі вже під землю дивит. (Дрог.)
Знач. хилиться до могили. Пор. Wand. І, Erde 58.
12. Він уже ввесь в землю вріс. (Наг.)
Знач. згорбив ся, ненастанно порається з землею, працює важко.
13. Волів бим сиру землю їсти, ніж на таке дивитися. (Крех.)
Їсти землю – річ важка, противна людській натурі.
14. Всі-смо з землі і всі в землю підемо. (Наг.)
Знач. породилися на землі і в неї ж обернемося по смерті. Пор. Wand. І,. Erde 36.
15. Держи сі землі, то не впадеш. (Дрог.)
Жартуючи говорять такому, що впав на землю. Пор. Слав. І, 152.
16. «Де середина землі?» – «Ось тут. Як не віриш, то змірі» (Дрог.)
Проста відповідь на цікаве питане, та вона має свою історію, що сягає глибоко в середні віки, бо входить в ряд тих загадок, які задає цар свойому суперникові духовному в англійській баладі King John, німецькій Kaiser und: Abt та їх широких розгалуженнях.
17. До землі го пригнув. (Берез.)
Знач. пригнобив, упокорив його.
18. До самої землі сі по клонив. (Наг.)
Характеризують низький, рабський поклін.
19. Землев усі жиємо. (Наг.)
Без неї й нас би не було.
20. Землі сі не проширує, а багато народу намножилосі. (Кос.)
Обсервація новочасного зросту людности, якому чим раз менше відповідає обшар управної землі.
21. Земльи мама наші. (Наг.)
Загальна народна уява.
22. Земльи під тобов горит. (Наг.)
Говорять до тяжкого грішника, але також жартуючи, коли хтось не признається до якогось учинка. Пор. Wand. I, Fuss 243.
23. Земльи пана не знає. (Наг.)
Вона для всіх сотворена.
24. Земльи то все земльи, а гроші слина. (Коросно).
Один із аргументів, чому наші селяне волять набувати землю, а не люблять збивати гроші.
25. Земля би го сьвятая не приймила! (Ільк.)
Прокляття: щоб він не знайшов спокою і в могилі.
26. З землев го зрівнав. (Наг.)
Знач. зруйнував, звів на біду. Пор. Wand. І, Erdboden 2.
27. І під землею шукай. (Гнідк.)
Знач. ніде не знайдеш.
28. І під землю сі від мене не сховаєш. (Наг.)
Грозить завзятий, сердитий чоловік: я тебе і під землею знайду.
29. І як тебе ще земльи на собі держит? (Наг.)
Говорять злому чоловікові.
30. Мече землю як пси ногами. (Тухля).
Знач. риється в землі, порпається.
31. Ми землю продамо, а потомство нас буде з гробу вифурувати. (Коросно).
Так аргументували селяни против претензії захожих агентів, щоб продавали свою землю.
32. На земли спав, тай то не впав. (Наг.)
Характеризують безжурного, безпечного чоловіка. Пор. Wand. І, Erde 47, 48.
33. Най му буде земля пером! (Збар.)
Бажане покійникові, оперте на віруванню, що покійника земля так давить, що йому аж матірне молоко носом виходить. Цитати з класичних авторів у Тимош. 44; пор. Даль І, 298; Ном. 251.
34. Най сі там наїсть сирої землі. (Наг.)
Нехай іде в могилу, нехай умре. Зворот про «сиру землю» у Болгар див. Слав. I, 150.
35. Не знаю, як його сьвята земля носит. (Берез.)
Дивують ся на великого грішника, як ще його земля не проглине. Пор^ Wand. Erde I, 61.
36. Пан би сі тов землев удавив, аби лише хлоп єї не мав. (Наг.)
Говорили про панську захланність на землю в часі процесів за ліси й пасовиська.
37. Пішов землю їсти. (Наг.)...гризти. (Кол.)
Вмер, поляг у могилі. Пор. Wand. І, Erde 54; Слав. I, 36.
38. По б дній земли всі ходимо. (Наг.)
Знач. усім нам до неї однакове право.
39. Розступи сі земле! (Наг.)
Окрик розпуки: шукаю чогось і ніяк не можу знайти, немов земля розступилася і поглинула ту річ.
40. Став як земльи чорний. (Наг.) 
Почорнів з голоду або з тяжкої недуги.
41. Сядь на землю, спусти ноги в долину. (Жидач.)
Жартують а такого, що боїться упасти з вишки.
42. Тебе и сира земля не нагодує. (Борисл.)
Не наситишся і в гробі. Докоряють неситому здирцеві.
43. Тепер земльи тьижка стала, тьижко з неї хліб їсти. (Кол.)
Хліборобське заняття робиться чим раз тяжчим і менше доплатним.
44. Тьфу на землю, поки сі оженю, а як сі оженю, то жінці в кишеню! (Наг.)
Спльовує парубок, якому відмовили дати дочку за жінку.
45. Хто земли дає, тому й земля дає. (Снят.)
Знач. землю треба управляти, гноїти, то й вона вродить. Пор. Wand. І Acker 25, 35; Erde 25. 
46. Чень ті хоць сира земльи нагодує. (Наг.)
Говорять захланному скупареві.
47. Чоловік без землі як піна на воді. (Наг.)
Він тоді волоцюга, зарібник або жебрак. 
48. Щоби я під сиру земллю запався! (Стан.)
Клянеться чоловік на правду своїх слів. Пор. Wand. І, Erde 62.
49. Щоб тобою вібило на латер землю сьвятую, щоби-с від разу під ню провалився! (Лол).
Прокляття. Вірять, що занадто грішні люди іноді не можуть умерти, а кола їх народнім звичаєм покладуть на голу землю, вони так б’ються о землю, що вибивають під собою яму.
50. Якби з під землі виліз. (Наг.)
З’явився несподівано.
51. Як землі нема, то й нас не треба. (Наг.)
Кричали люде, коли пани відбирали їм землю.
52. Як під землю пропав. (Наг.)
Знач. ані сліду його не можна знайти.
Зеренце 
1. Зеренце до зеренця, та буде мірниці. (Кольб.)
Приказка виглядає як дослівний та дуже незручний переклад польської: Ziarko do ziarka і bedzie miarka. Пор. поправніший варіант далі під Зерно.
Зерно 
1. Зерно до зерночка тай буде мірочка. (Залісє).
Перерібка польської приказки: Ziarko do ziarka і bedzie miarka. Та сей варіант без сумніву взятий уже з уст. руського люду, чого не можна так напевно сказати про вар. Кольберта; пор. Hoc. 545; Adalb, Ziarno 7.
2. Лишив єм сі без зерна. (Наг.)
Знач. не маю ані що їсти, ані що посіяти.
3. Мізерна, мізерна, бо не їла зерна. (Наг.)
Говорять про худу коняку, що не їла вівса.
Зима 
1. Біла зима й чорне сіно з’їсть. (Луч.)
У зимі їсться іноді й таке, чого б не їв у літі. Пор. Слав. 1, 60.
2. Біла зима не питає зеленого сіна. (Княж.) 
Вона (себто притиснена нею скотина) з’їдає й солому: Пор. Muka 40.
3. Вже зима за плечима. (Наг.)
Знач. наближається.
4. В зимі сонце як мачоха, сьвітить, а не гріє. (Ільк.)
Пор. далі сонце.
5. В зимі щадит в літі жадит. (Мшан.)
Бо не вистарчає нічого, щоб звести кінці з кінцями.
6. Вчьисна зима, вчьисна й весна. (Наг.)
Звичайна хліборобська ворожба. Пор. Wand. IV, Winter 58.
7. Довга зима, за то літо буде коротке. (Наг.)
Потішав богач бідного, Знач. за те в літі будеш коротше робити. Слаба потіха.
8. Зима літо з’їдає, хоть перед ним утікає. (Гнідк.)
Характеризується звичайний круговорот року.
9. Зима пашу витягла. (Лім.)
Паша протягом зими минулася.
10. Зима сі зими ймила. (Кос.)
Холоди йдуть майже без перерви від одної зими до другої. В горах се часто буває.
11. Зима, як лихий жид, свого не дарує. (Гнідк.)
Вона приходить або занадто вчасно або протягається занадто довго.
12. Зимов сі дідько не вдавит. (Наг.)
Знач. вона коротша не буде, все свій час вистоїть.
13. Зиму вовки не з’їдят. (Гнідк.)
Вар. попереднього. Пор. Beb. 101; Слав. І, 74.
14. Іде зима, а кожуха нема. (Ільк., Кобр.)...чобіт... (Луч.)...хліба. (Наг.)
Нарікають бідні люди, яким зима найгірше докучає. Пор. Adalb. Zima 3.
15. Коби ни зима, то би літо було довше. (Кольб.)
Зовсім проста, а про те душе хитра обсервація.
16. Легка зима – слотаве літо; туга зима – погідливе літо. (Ком.)
Се така господарська прикмета. Пор. Adalb. Zima 12.
17. Ледво з зими вийшов. (Наг.)
Знач. тяжкою бідою визимував сім’ю та худобу.
18. На зиму сі зафунзував. (Наг.)
Жартують з чоловіка, що купив нові чоботи або кожух.
19. На зиму ся без кожуха не віпускай! (Снят.)
На небезпеку без доброго, приготування не йди. Пор. Adalb. Zima 19.
20. Питаєся зима, де ся літо діло? (Гнідк.)
Очевидно минуло ся, коли настає зима Пор. Adalb. Zima 21: Zima nie pyta, gdzie si§ lato podzialo.
21. Пізна зима довго держит. (Дрог.)
Загально відома обсервація, пор. Adalb. Zima 11.
22. Половина зими, половина паші. (Наг.)
Господарське правило, щоб у першій половині зими щадити пашу на другу, прикрішу. Пор. Adalb. Zima 10.
23. Сховай тото на зиму! (Наг.)
Говорить чоловік жінці, коли дав йому якусь несмачну страву, мовляв: у зимі й таке з’їм, а тепер ні.
24. Тверда руська зима, а ще твердійша руська воля. (Коб.)
Інтересний об’яв руського самопочуття.
25. Я би дві зими за єдно літо дав. (Наг.)
Приповідають бідні люди, що не мають на зиму в що вдягтися.
26. Як зима відходит, то мусит ся ще раз обіздріти. (Лім.)
Знач. ще в останнє потисне морозом або сипне снігом. Пор. Wand. IV, Winter 36.
Зимівля
1.Видно, що добру зимівлю мав. (Наг.)
Говорять про чоловіка, що підгодувався зимою.
2. З доброї зимівлі вийшов. (Берез.)
Думка та сама, що в попереднім ч.
Зимка 
1. Цьвітна зимка впала. (Довг.)
Знач. упав сніг з морозом.
Зимний. 
1. Замний ранок, горячий день. (Вікно).
Буває в літі.
2. На зимне не дмухають, лиш на горяче. (Збар.)
На байдужне не жалуються, лише на те, що допікає.
Зимниця 
1. Зимниці би тобов трісла! (Наг.)
Прокляття; зимниця – фебра з холодною дрожжю.
Зимно 
1. Зимно, та не дивно, бо зима. (Сор.)
В зимі холод зовсім природна річ.
2. Зимно як у псярни. (Добрівл.)
Говорять війшовши в холодну, нетоплену хату. Пор. Adalb. Zimno 4, 6; Wand. II, Kalt 12.
3. Коли ти зимно, то дуй. (Наг.)
Знач. хухай в пальці або роздувай огонь.
4. Раз му зимно, раз горьичо. (Наг.)
Говорять про чоловіка хворого пропасницею.
5. Так ми зимно, що видиш бим за грань заліз. (Наг.)
У селянській глиняній печі, що має місця в ріст чоловіка вглуб, огонь горить звичайно в передній части, біля челюстий, а далі є вільне місце. Змерзлому здається, що там би зараз загрівся.
Зимовий 
1. Вже зимовим вітром повіяло. (Наг)
Знач. уже осінь, листя на деревах починав жовкнути.
Зигарок 
1. Bс – ри сі в зигарок, як не знаєш, котра година. (Кол.)
Говорять такому, що носить годинник для паради, а не вміє читати цифер.
2. Зигар ні їсть ані п’є, а все ходит і б’є. (Наг.)
Наівна- обсервація. Відома анекдота, що учитель у початковій школі завдав дітям питання: Хто не їсть і не п’є, а все ходить і б’є? – і дістав на нього відповідь: Пан учитель. Пор. Adalb. Zegar 6.
3. Щоб носити зигарки, треба мати фільварки. (Заставці).
Для простого мужика се звичайно розкіш, на яку він не сміє позволити собі. Пор. Adalb. Zegar 8.
Зиск 
1. Або зиск або в писк. (Пост.)
Або здобуде користь, або набереться ганьби та побоїв.
2. Або зиськ, або страта. (Ільк,)...зиск... (Петр.)
Говорить купець зважуючися на якесь підприємство. Пор. Adalb. Zysk 4.
3. Нема зиску й тілько, як запорохи в оці. (Завад.)
Так висловляють якусь мінімальну скількість, пор. Schlei, 151.
4. Тілько зиску, що в писку. (Гнідк.)
Знач. стільки всього скористав, що наївся та напився. Про інші сподівані зиски нема й мови. Пор. Adalb. Zysk 6.
5. Тілько й зиску, що страти не було. (Наг.)...щом на своє вийшов. (Яс. С.)
Говорить чоловік, що надіявся виску з якогось діла тай ледве кінці з кінцями зв’язав.
6. Чи зиск, чи страта, єдна заплата. (Гнідк.)
Говорили піддані, яких пани висилали зі своїми товарами на далекі торги. Для підданого з того не було ніякої користі, хоч продав панський товар із зиском, бо пан брав усе.
7. Що зиску, те й в писку. (Лисин.)
Знач. тілько всеї користі, що випив та закусив.
Зичити 
1. Зичит на вічне відданє. (Наг.)
Знач. дарує, зичить, хоч знає, що йому не віддадуть. Пор. Дик. 894; Даль II, 19.
2. Не зич дурню нікому жінки, сірака ані кобили. (Льв.)
Стара осторога. Пор. пісню:
 Правду мені пан реєнтий нераз говорили:
 Не зич, дурню, нігди жінки, сірака, кобили.
Пор, Даль II, 18.
3. Не зичив бим того й лихому ворогови. (Наг.)
Говорять оповідаючи про якесь нещастя, евлогістична формула Пор. Adalb. Zyczyc 4.
4. Що він му там зичив, то не дай Боже й половини. (Наг.)
Зичив у значінню: накляв, просив у Бога всякого зла.
5. Що зичу, вінчую посполу, хто є в тім дому. (Наг.)
Кінцева формула святочних віншовань, коли в святочний день (на різдво або великдень) входиться в чужу хату.
6. Що хто зичит,то й визичит. (Цен.)
Хто бажає іншому зла, то дождеться, що воно й справді впаде на того чоловіка. Пор. Adalb. Zyczye 2.
7. Як собі щістьи зичу. (Наг.)
Форма запевнення, знач. так і тобі бажаю добра або так тобі правду говорю.
Зібрати 
1. Зібрав його старшин кінцьом. (Жидач.)
Знач. побив грубшим кінцем палиці.
Зігнати 
1. Він би рад мене зі світа зігнати. (Наг.)
Знач. рад би, щоб я вмер.
2. Зігнало го як гору. (Наг.)
Спух – мова про трупа.
Зійти 
1. Зійди весь сьвіт, то такого прислівзи не почуєш. (Наг.)
Scil. як у нас. Прислів’я тут має значення скандальної історії, погані.
2. Зійти на пшик. (Гнідк.)
Зійти на ніщо. Натяк на оповідання про того лінивого хлопця, що вчився ковальства і по відбутій науці (завішений у коші на стіні кузні, щоб залізо не пекло) замість леміша з заліза зробив пшик. Пор, Етн. Зб. VI.
3. Зійти ся ні-во-що. (Гнідк.)
Змарвуватися, зледащіти.
4. Зійшли сі обоє як близньита. (Наг.)
Говорять про дібрану пару. Пор. Adalb. Zejsc 3.
5. Зійшли сі, як с – ка з віхтем. (Цен.)
Свій до свого, що до чого відповідне.
6. Зійшлося як г – о з віхтем. (Зазул.)
Трафив свій на свого, зійшлися речі, що одна придається до другої. Пор. ч. попер.
7. Зійшов на дитинячий розум. (Жидач.)
Про старого чоловіка, що поводиться капризно та нерозумно як дитина.
8. Зійшов на Іцкову (Осл. жидівську) суку. (Кольб.)
Звівся на слугу, на попихача.
9. Зійшов сі Яким з таким. (Наг.)
Зійшли ся два однакові, звичайно дурні, ледачі. Пор. вище ч. 4.
10. Ще не зійшло, а вже вросло. (Стрільб.) 
Говорять про буйне збіжжя посіяне на добрій ниві: поки ще зазеленіється, вже стебельця високі і пустило сильне коріння.
11. Як сі зійшло, так сі розійшло. (Наг.)
Говорять про маєток легким коштом набутий і легко страчений. Пор. Adalb.Zejse 1
З’їжа 
1. Ззіжі, що й настарчити годі. (Наг.)
Говорять жінки про многолюдну сім’ю, де треба богато страви готовити.
2. Тут така ззіжа, як саранча. (Цигани).
Жалувалася невістка, що війшла в многолюдний дім і не могла настарчити з варенням і печенням.
Ззімати 
1. Ззімав го як рибу в сак. (Наг.)
Знач. спіймав його нахрапом, силою. Пор. Adalb. Zlapac 2.
2. Поки-с не ззімав, поти не скуби. (Наг.)
Поки не довершив діла, поти не хвалися.
3. Ще с мі не ззімав у горосі. (Наг.)
Знач. не спіймай на якімось злім учинку.
4. Як ті ззімаю за чуприну, то лиш раз хевкнеш. (Наг.)
Грозить сильний слабшому.
Ззісти 
1. А ззів бис чорта тристенного! (Наг.)
Прокляття, щоб тебе чорт опанував, щоб ти сказився.
2. А ззіла би ті хороба! (Наг.)
Хвороба уявлена як звір, що по троху з’їдає чоловіка.
3. Вжем сі ззів тут з вами до останку. (Наг.)
Говорить чоловік до сварливих та напасливих сусідів.
4. Він би божу лабу ззів. (Наг.)
Знач. з’їв би дуже богато. Чому як раз «божу лабу», невідомо.
5. Ззів би коньи з копитами. (Наг.)
Про ненаїсного чоловіка. Пор. Wand. І, Auffressen 3.
6. Ззів би хлань. (Наг.)
Знач. прожора, ненаїсний.
7. Ззів єм сі з вами, що ми й полики нема. (Наг.)
Згризся, стурбувався так, що й лиця людського на ньому не видно.
8. З’їв не з’їв, коли кров на зубах. (Збар.)
Знач. очевидий знак свідчить, що з’їв, даремно відпиратися.
9. З’їдж дідька і води напийсі! (Млинки).
Говорив чоловік, що голодний вернувши до хати не знайшов нічогісінько їсти.
10. З’їдж мале, бо велике там часом дороге. (Голг.)
Говорять такому, хто жалується, що йому мало тої їди.
11. Ззідж тото, що за собов лишьиєш! (Наг.)
Говорять сердито голодному, коли нема що дати йому їсти.
12. Ззіла мі гризота. (Берез.)
Жалувала жінка, якої сина взяли в жовніри.
13. Ззілисте мі вже з кістками. (Наг.)
Жалувався чоловік, що мав богато дітей, а мало землі.
14. Ззіш дідька, бо хліба нема. (Яс. С.)
Говорить сердита господиня, коли у неї не стало хліба.
15. Коби ззісти – тай з хати. (Берез.)
Говорила жінка про мужчин.
16. Няй і вовце зідят! (Тухля).
Прокляття. В гірських селах, положених серед лісів, небезпека бути з’їденим вовками грозить кожному, особливо в зимі.
17. Отто ззів за воробцьи. (Наг.)
Мало що їв, чоловік слабосилий.
18. Тілько мого, що ззім много. (Наг.)
Потішає себе бідний чоловік, якому часто доводиться жити впроголодь.
19. Тота тілько х – в іззіла, щоби ними цілу Коломию обгородив. (Кол.)
Говорили про жінку ласу на мужеський товар.
20. Хоть дідька ззідж, а правду повідж! (Наг.)
Знач. хочаб тобі прийшлося й загинути.
21. Хто борше з’їсть, той у другого вирве. (Тереб.)
Бо йому свого за мало.	
22. Ци ти нетлю ззів, ци що тобі таке, що сі не можеш наситити? (Наг.)
Вірять, що заївши нетлю чоловік усе буде почувати голод.
23. Що ззім тай вип.’ю, то моє. (Наг.)
Знач. стільки моєї приємності в життю.
24. Що-с іззів, абис того не видихав! (Наг.)
Прокляття. Мовила жінка до хлопця, що вкрав у неї з саду пару яблок і ззів у неї на очах. 
25. Як єм зьзіла трицєть і сім, то так як би ми завещав писок зовсім. (Пужн.)
Говорила про свій обід їстовита жінка. Пор. Етн. Зб. VI, ч. 155.
Зіленько 
1. То ще зіленько, ховай Боже! (Кол.)
Се погана, хитра, напаслива людина. Пор. Wand. ІІІ, Pflanze 13.
Зілє 
1. Є зіллє на всику слабість, лиш на смерть нима. (Кути).
Віра в те, що є зілля на всяку слабість, дуже розповсюджена, пор. Schlei. 169; Adalb. Ziele 1.
2. За море по зіля пішов. (Лев., Ільк.)
Пішов шукаючи чогось фантастичного; пішов і довго не вертається і заставляє ждати на себе.
3. Не кождому те саме зіля помагає. (Гнідк.)
На різні хвороби різні й ліки. Інтересно, що поняття ліку в народній уяві майже ідентіфікується з поняттям зілля.
4. Пішов як за море по зіля. (Коб.)
Пішов і довго не вертається. Пор. вище ч. 2.
5. По лісу того зіля сьвіт. (ВЛ.)
Світ – богато, безмежне число.
6. Сховай тото зілє, най сі не пригаджьиє. (Наг.)
Знайшовши якесь лічниче зіле і знаючи, до чого воно служать, чоловік ховав його з прикладкою: «най сі не пригаджьиє», себто: не дай Боже тої поганої пригоди, коли воно могло б бути потрібне, а все ж таки на випадок такої пригоди «най буде при хаті».
7. Тебе, як то пусте зілє, де ни посій, там сі вродиш. (Кольб.)
Говорять непосидючому, влазливому чоловікові.
8. То погане зілє! (Наг.)
Поганий накоренок; звичайно про збиточних дітей. Пор. Adalb. Ziele 9. 
Зкозачитися 
1. Зкозачила сі дівка. (Наг,)
Втекла з козаками, образово: зледащіла, зійшла з пуття.
Злагодити 
1. Злагодив на боже, а дав на дідьче. (Кольб.)
Добрі наміри під впливом поганих обставин вийшли чоловікові на шкоду або на сором.
Зладити 
1. Зладив їй таке, що би колисати. (Наг.)
Про парубка-майстра, що зробив дівці дитину.
2. Щем сі не зладив, абис мі провадив. (Наг.)
Говорив чоловік другому, що намовляв його йти разом у дорогу.
Зламати 
1. Зламав бис си карк! (Наг.)...писок! (Дрог.)...кишки! (Льв.)
Прокляття: щоб ти впав і розбився.
2. Зламав го, як сухе поліно. (Наг.)
Показав над ним свою силу, переміг його.
3. То й за зламаний шелюг не варте. (Наг.)
Про якусь нікчемну, непотрібну річ.
Злапати 
1. Іще не злапав, а вже скубе. (Петр.)...зловив.., (Ільк.)...лупит. (Доброс.)
Ще не зробив діла, а вже хвалиться та числить його зиски. Пор. Wand. ІІ, Henne 139.
2. Яке злапало, таке шкрибало. (Мик. н. Дн.)
Зійшлися двое однакові, здеморалізовані, ледачі.
Зле 
1. Аби то му зле, то бим не мовила, але йому і в раю ліпше небуде, а він ще собі кривдує. (Наг.)
Говорила одна жінка другій про свого вередливого чоловіка.
2. Або зле, або й не зле. (Наг.)
Знач. хто ще знав, чи щось зле сталося, чи ні.
3. Ані зле, ані добре, так по середині. (Наг.)
Говорять про людину, якої характеру не можна зміркувати. Пор. Adalb. Zle 1.
4. Бодай ти то на зле вийшло! (Наг.)
Прокляття: щоб ти тим не потішився.
5. Було зле, а на добре сі й не заносит. (Наг.)
Говорить чоловік, що в бідуванню стратив надію на поправу свої долі.
6. Зле довго сі пам’ятає. (Наг.)
Своєї кривди чоловік не легко забуде. Пор. Adalb. Zle 8.
7. Зле з нами буде! (Наг.)
Грозить батько непокірному синові.
8. Зле на тім вийдеш! (Наг.)
Знач. се не принесе тобі користі, а шкоду.
9. Зле сі маю, вуши рахую. (Бор.)
Відповів один забруджений ріпник другому на питання: як ся маєш?
10. Зле сі там діє, де курка піє. (Цен.)
Піяння курки віщує лихо, пор. Етн. Зб.V. 
11. Зле там ся діє, де когут мовчит, а курка піє. (Залісє).
Образово: де господар хилиться, а жінка старшує. Пор. Гильф. 3051;. Wand. II, Haus 60; Тимош, ст. 102.
12. Зле ти в мене, рушай, Семене! (Дорожів)...від мене! (Наг.)...на, зелене. (Белз.)
Говорить господар до нероботящого чи непослушного наймита.
13. I так зле, і так не добре. (Наг.)
Міркує чоловік у безвихіднім клопоті.
14. І тут зле і там недогода. (Кал.)
Жалується чоловік шукаючи собі ліпшого місця.
15. І як же тут не мав бути зле на світі! (Наг.)
Падькав побожний фарисей на вид життєвого зопсуття.
16. Коли тобі зле, зроби си ліпше. (Дрог.)
Говорять такому, що жалується на лихе поводжене з ним хатних.
17. Кому зле, най сі посуває. (Цен.)
Знач. може йти собі деінде шукати добра.
18. Маєш зле говорити, то волишся в язик вкусити. (Кобил.)
Говорять обмовникові та сплетникові.
19. Най все зле минає. (Наг.)...щезає! (Наг.)
Формула закляття, звичайно в початку з триразовим: Тьфу!
20. Не зле му сі діє: що змолотит, то й провіє. (Завад.)
Іронічно: що заробить, те й з’їсть.
21. Не зле, не зле, лиш троха за мале. (Наг.)
Говорить купець, торгуючи молоду свиню, або товарину.
22. Не зле си заходит, на своє виходит. (Наг.)
Говорять про чоловіка, що по волі доробляється добра статкуючи і не задираючися ні з ким.
23. Так ми зле, що й але. (Наг.)
Знач. гірше вже й нікуди.
24. То зле, як мале. (Наг.)
Говорила жінка про мужеський член.
25. То ти на зле не вийде. (Наг.)
Знач. роби сміло, не пожалуєш того.
26. Хоч би гірше, кобя інше. (Город.)
Вислів знетерпливлення чоловіка, що живе в незносних та однотонних обставинах і бажає зміни. Пор. Adalb. Zly 2.
27. Ци зле, ци добре, приймай і Богу дьикуй! (Наг.)
Говорить зрезигнований чоловік, що вже не надіється великого добра в життю.
28. Що сі зле зачьило, зліє сі й скінчит. (Яс. С.)
Звичайне пророкування людей непевних своєї сили.
29. Як нам зле йде, то сі й колесо зломит. (Наг.)
Так собі чоловік у дорозі віщував лихо, коли йому колесо зламалося.
30. Як що зле вдалосі, то вже не направиш. (Наг.)
Говорять чи то про злу дитину, що про невдале діло.
Злетіти 
1. Злетіли сі, як ворони, на стерво. (Ніг.)
Говорять про вірителів, що збіглися на вість про смерть неоплатного довжника. Пор. Adalb. Zlatywac sie 3.
2. Рад би птахом злетіти до неї. (Наг.)
Тужить за нею, рад би її побачити.
Злий 
1. Богато злого на одного. (Ільк.)
Говорить чоловік, на якого спадає всяке лихо. Пор. Adalb. Zle 57.
2. Більше в сьвіті злого, ніж доброго. (Наг.)
Песимістичний погляд, в основі невірний. Пор. Adalb. Zle 60.
3. Бодай єс на злу дорогу не ступив! (Наг.)
Формула благословення. Ступити на злу дорогу значить іти на зустріч якомусь нещастю.
4. Бридится злим, а йде за ним. (Стежн.)
Про недоладність людської вдачі в боротьбі між інстинктами і розумом.
5. В злім способі до мене говориш. (Наг.)
Говориш зі злобою і ненавистю.
6. Від злого не чекай добра. (Наг.)
На те він і злий, щоб добра не чинити.
7. Від злого поли вріж і втікай! (Наг.)
Мабуть натяк на біблійне оповідання про Йосифа і Пентефрієву жінку.
8. Він злий на перехід. (Наг.)
Віра в перехід здавна числилася поганським забобоном.
9. Він нині злий, бо му кіт дорогу перебіг. (Кнігин.)
Перехід кота вважається злою прикметою.
10. Він усьому злому привідця. (Наг.)
Говорять про шкідливого, збиточного, напастливого чоловіка.
11. До злого бита дорога. (Наг.)
Легко до злого дійти, до доброго трудніше.
12. Єден злий тай другий не ліпший. (Наг.)
Говорять про злих сусідів. Пор. Adalb. Zly 11.
13. За много злого два на єдного. (Наг.)
Говорять у бійці, коли два кидаються на одного.
14. Зле доброго не любит. (Наг.)
Се природні вороги. Пор, Adalb. Zle 67.
15. Зле довше ся пам’ятат, як добре. (Мілан.)...сі тьимит... (Наг.)
Загальна прикмета людської натури; навпаки, історія більше підносять і студіює добре, ніж зле. Пор. Adalb. Zle 9.
16. Зле злого не забере. (Залісє).
Зле тут значить злий дух, який щадить своїх прислужників у життю. Пор. Adalb. Zly 51.
17. Злий аж сі мече. (Наг.)
Сердиться, кидаються мов з болю або з пересердя.
18. Злий, бо му баба дорогу перейшла. (Кнігин.)
Коли хто сердиться з благої причини. Перехід старої баби ворожить неуспішність зачатого діла.
19. Злий доброго зопсує, а сам добрим не стане. (Наг.)
Така його вдача. Пор. Adalb. Zly 75.
20. Злий зле погибає. (Гнідк.)
Приказка книжкового походження, вислів загальної думки, що злі вчинки тягнуть за собою лихий конець їх учинника.
21. Злий злого все найде. (Наг.)
Щось їх тягне одного до другого. Пор. Adalb. Zly 91.
22. Злий злого не направит. (Наг.)
Се не в його вдачі. Пор. Adalb. Zly 102.
23. Злий приклад і доброго псує. (Кол.)
Загальнолюдська обсервація. Пор. Adalb. Zly 12.
24. Злий сам себе б’є. (Снят.)
Всяке зло мститься на своїм авторі. Пор. Hoc. 556.
25. Злий, як би в г – о вступив. (Кнігин).
Коли хто сердиться за марницю.
26. Злий як дідько. (Наг.)
Знач. сердитий, напасливий. Пор. Adalb. Zly 35.
27. Злий як кропива. (Наг.)
За кожним дотиком попече. У Поляків Zly jak cierni, jak ehrzan. Adalb Zly 78, 79.
28. Злого де не посій, там він зайде. (Наг.)
Все трапиться такий, щоб напакостити.
29. Злого ксьондз не поправит, а доброго й коршма не попсує. (Мик. над Дн.)
Се вже потроху фаталістичне вірування, якого досвід часто не оправдує.
30. Здолу все недогода. (Наг.)..все зле. (Завад.)...все не всмак. (Голоб.)
Він з усього кривдує собі. Пор. Adalb. Zly 67.
31. Злому всюди зле буде. (Наг.)
Бо він скрізь знайде собі зачіпку, кожному напакостить. Пор. Adalb. Zly 66.
32. Злому добра не роби, бо не подьикує. (Наг.)
Навпаки, будь певний, що ще й нашкодить тобі при нагоді. Пор. Adalb. Zly 31.
33. Злому й зчий злим пахне. (Наг.)
По виду пізнати, що він злий.
34. Зо злими й я вмію бути злий. (Наг.)
Говорить чоловік напрактикований життєвими незгодами.
35. І на злого сонце сьвітит. (Цен.)
Знач. Бог і ним опікується та провадить його.
36. На злого і я злий. (Наг.)
Говорить чоловік, що любить і вміє мститися за свою кривду.
37. На зле все ще щось гірше найдесі. (Наг.)
Нема такого лиха, щоб його не перемогло інше лихо.
38. Не бери мені то за зле. (Наг.)
Не гнівайся, я се не зі злої волі зробив.
39. Не дурно він такий злий, коли його вже Бог назначив. (Наг.)
Вірять, що горбаті, криві, руді та зизоокі все бувають злі і що се сам Бог назначив їх. Пор. Adalb. Zly 58.
40. Нема злого, щоби на добре не вийшло. (Ільк., Петр.)...нічого злого... (Наг.)
Вислів вродженого оптимізму людської натури, яка все надіється добрих наслідків навіть із найгіршої дійсності.
41. Не таке зле, як недобре. (Наг.)
Говорять про якусь річ або людину і не те щоб злу, а все таки неприємну нелюдяну.
42. Не штука злим бути, а ти будь добрим. (Кол.)
Уговкував чоловік свойого сердитого противника. Пор. Adalb. Zly 26.
43. Ніхто собі не злий. (Наг.)...зла не зичит. (Наг.)
В кожного чоловіка вроджений егоїзм. Пор. Adalb. Zly 15.
44. То чимось злим пахне. (Наг.)
Із сього можна надіятися якогось лиха.
45. То ще зла, як гадина під корчом. (Наг.)
Про лиху жінку. Пор. Adalb. Zly 82.
46. То ще злий дух якийсь! (Наг.)
Говорять про чоловіка, що кожного намовляє на зло.
47. Що від злого добра чекати? (Наг.)
Зла вдача проявляє себе все злом. Пор. Adalb. Zly 34.
48. Що злому по образах в дому? (Гнідк.)
Злий чоловік усе злий, хоч напускає на себе подобу святости. Пор. Wand. І, Böse 17.
49. Я нікому зла не зичу. (Наг.)
Говорить чесний чоловік.
50. Я ти зле не раджу. (Наг.)
Не розуміє батько сина або загалом старший молодшого.
51. Я тобі то за зле маю. (Наг.)
Знач. гніваюся на тебе за се, ти зробив мені сим кривду.
Злидні 
1. Злидні би тя побили. (Гнідк.)
Прокляття. Злидні уявлено як якусь містичну особу, що б’є чоловіка.
2. Най го злидні поб’ють. (Ільк.)
Прокляття, пор. ч.1.
3. Такі злидні, що всього три дні. (Наг.)
Значить: не таке й велике лихо, швидко минається.
Злидух 
1. Жеби тя злидухи пірвали! (ВЛ.)
Лемківське прокляття.
Злість 
1. Аж клекотит у нім злість. (Наг.)
Говорять про лютого, сердитого чоловіка.
2. Аж сі мінит зо злости. (Наг.)
Знач. то блідне, то червоніє.
3. Він зі злости мало на кусні не рвеся. (Борне).
Мало не трісне.
4. Ганебску зліст мат. (Вн. ВЛ.)
Мова про сердитого чоловіка.
Злізтися 
1.Злізлися всі біди на мою голову. (Наг.)
Жалується нещасливий чоловік.
2. Злізли сі три дни на єден. (Наг.)
Говорить чоловік, якому навкучила робота або дожиданка о голоді. Пор E. Rot 154
3. Злізли сі як вуши на струп. (Кольб.)
Про легкодушну компанію, що зібралася використати якусь добру нагоду.
4. Злізли сі як на здекуцію. (Борис.)
Говориться про злидні, також про непожаданих гостей.
Злісний 
1. Його отець злісним, тай він уже прибишував при тім. Наг.)
Знач. мав собі заняття при тім. Злісний – лісовий сторож найнищої категорії, побережник.
2. Як би ти був добрий злісний, пантрував бис ліса. (Наг.)
Scil. а не ходив би до коршми або за дівками.
Злітатися 
1. Злітают сі, як мухи до меду. (Наг.)
Сходяться люди, щоб почути якусь добру новину. Пор. Adalb. ZIatywac siе 6.
Зло 
1. Все зло від нього йде. (Наг.)
Він усьому злому привідця, наводить інших на злу дорогу.
2. За зло злом платит сі. (Наг.)
Хто робить іншим зло, не має права надіятися від них добра. Пор. Hoc. 54.
3. Зло тьимит сі довше, як добро. (Наг.)
Така вже прикмета людської вдачі. Пор. Hoc. 505.
4. Нема зла без добра. (Збар.)
Загальна обсервація. Пор. Тимош, ст. 120.
5. Як зло кине, гараз буде. (Гнідк.)
Потішає себе чоловік, що не видить іншого виходу із свого лиха.
6. Як на зло міні робит. (Наг.)
Знач. на перекір мені, робить таке, чого мені не хочеться.
Зловити 
1. Зловив го за ковтуни. (Богородч.)
Вхопив за волосся, дістав у свої руки, взяв над ним верх.
2. Ще вовка не зловив, а вже шкіру пропив. (Льв.)
Кепкують із чоловіка, що перед доконаним ділом вихвалюється зисками з нього. 
Злодій 
1. Виберіт си, громадо, злодія, бо я вмираю. (Григ.)
Так мав завітувати людям старий злодій умираючи.
2. Гірший злодій природжений, як навчений. (Наг.)
Вірять, що бувають злодії двоякі: природжені і навчені, подібно як упирі та відьмаки.
3. Господи зароди на злодії й на жиди! Буде злодіям і жидам, то ще сі лишит і нам. (Наг.)
Так статочний і людяний господар просить у Бога врожаю, бо знає, що коли врожай, то не без того, щоб хтось чогось не вкрав і щоб не треба було дещо продати.
4. Для злодія нема замка. (Луч.)
Він усякий замок отворить або розіб’є. Пор. Adalb. Zlodziej 17.
5. Добрий злодій очевидячки краде. (Луч.)...в живі очи... (Наг.).
Знач. краде в перед самих очей, при свідках.
6. Домового злодія не встережешся. (Петр., Луч.)...ніхто не встереже. (Ільк.) Домашного...не допильнуєш. (Наг.)
Бо живучи з господарем у однім домі він усе може підглянути. Пор. Гильф. 2555; Сим. 799; Даль II, 73; Muka 572; Adalb. Zlodziej 2; Wand. I, Dieb 54, 135.
7. Еге-ге, що сі тут діє; обікрали комору злодіє! (Бібр.)
Скрикув господар входячи до обікраденої комори.
8. Здойми злодія зо сьвічки! (Наг.)
Злодієм називають нагорілий на свічці гніт. Пор. Wand. III, Licht 148.
9. Злодій би не вкрав, як би не мав де сховати. (Наг.)
Схованки і спеціяльні переховувачі, «бляти» в злодійськім жаргоні, піддержують злодійство. Пор. Adalb. Zlodziej 25; Wand. I, Dieb 213.
10. Злодій злодія зараз пізнає. (Ільк.)
Вони мають способи швидкого порозуміння. Пор. Wand. І, Dieb 86.
11. Злодій мовит: «Мене нич не спират, хиба добрий пес та нелінивий газда». (Мшан.)
Знач. при добрім пильнованню можна устерегтися його.
12. Злодій на злодія не скаже. (Наг.)
Не видасть його в суді. Пор. Adalb. Zlodziej 31, 43; Wand. І, Dieb 68.
13. Злодій не все краде, а все го ся бояти. (Гнідк.)
Знач. чоловік повинен усе бути обережним. Пор. Wand. І, Dieb 90.
14. Злодій не питає, що назначено. (Орел.)
Бере все, що може дістати.
15. Злодійови все на заваді. (Наг.)
Він усе рушить, усього не боїться. Пор. Adalb. Zlodziej 35.
16. Злодійови нема стриму. (Снят.)
Його ніщо не лякає, бо він зважився на все.
17. Злодійови си jичит, докив ни спрьичит. (Грин.)
Злодієві нудно, маркітно, поки не вкраде і не сховає. Jичит, пор. у козацькій думі про Самійла Кушку:
 Потихенько, братця, потихенько ячіте,
 Нашого Алкана пашу не збудіте.
18. Злодій оком пасе. (Наг.)
Що вдень підстереже, те вночі вкраде.
19. Злодій свою стежку має. (Наг.)
Не любить ходити звичайними стежками, куди богато людей ходить.
20. Злодій, що йде красти до господаря, молится: «Не дай Господи, щоби ворог не прийшов!» (Карл.)
Підносять факт, що й злий чоловік перед сповненням злочину молиться до Бога о поміч.
21. Злодій у злодія не краде. (Наг.)
Вони знають ся добре. Пор. Wand. І. Dieb 92; Adalb. Zlodziej 18.
22. Злодія біймося, а смерти не біймося. (Гнідк.)
Бо злодій може прийти або й не прийти, се залежить від нашої обережності, а смерти не встережемося ніяк.
23. Здодія лиш злодій допильнує. (Наг.)
Бо він знає всі злодійські заходи та способи.
24. Злодія на гак тягнут, а він каже, що не крав. (Луч.)
Перший принцип фахового злодія – ні до чого не признаватися і ніякого спільника не видавати.
25. Злодія не бити, доброго губити. (Гнідк.)
Давніший загальний звичай громадою бити злодія зловленого на горячім учинку, доводив не раз до вбийств і покалічень. Пор. Adalb. Zly 4, 17, 18.
26. І на злодія мусит чоловік робити. (Наг.)
Аби мав що красти, а як його посадять у тюрму, аби й там годувати його Пор, Adalb. Zlodziej 3.
27. Мамо, мамо, та бо злодій виглядає як чоловік! Навіть очи має. От я возьму огарок та випечу. (Наг.)
Оповідають, що таким робом зв’язанному злодієві сільський хлопчик повипікав очи, а мати не боронила.
28. Межо злодіями виховався. (Коб.)
Про «навченого» злодія, що вийшов із злодійської сім’ї. Пор, Wand. I. Dieb 6.
29. Мудрий злодій у своїм селі не краде, але на друге йде. (Яс. С.)
Він стережеться найближчих сусідів. Пор. Adalb. Zlodziej 42; Wand. I, Dieb 71.
30. На злодіїв також помір заходит. (Борис.)
Хоч як довго злодій пакостив людям, а колись і він умре. У Поляків: Nie kazdy zlodziej та szczescie, Adalb. Zlodziej 13.
31. На злодію шапка горит. (Крех.)
Він усе почуває себе винуватим. Пор. Adalb. Zlodziej 11.
32. На що сі злодій наважит, то мусит украсти. (Наг.)
Він усе про те й думає і шукає нагоди.
33. Не кажи «злодій», поки-сь за руку не схопив. (Ільк.)...поки... не вхопиш. (Наг.)
Сказано в дусі старого законодавства, яке не знало того, що німець називає Indicienbeweis і жадало схоплена злодія in flagranti.
34. Не лиш той злодій, що краде, а й той, шо драбину держит. (Залісє).
Отже помічник у крадіжі так само винуватий, як і той, хто краде. Пор. Wand.І, Dieb 31.
35. Нема злодіїв, самі люде крадут. (Луч.)
Іронічно про ніби то чесне село, див. далі ч. 43.
36. Не той злодій, що вкрав, а той, що го злапали. (Лютов.)
Таке загальне поняття, хоч би злапаний і не був безпосереднім: винуватцем у крадіжі.
37. Не той злодій, що вкрав, але той, що сховав. (Ільк.)
Переховачі (бляти в злодійськім жаргоні) на думку нашого люду ще гірші злодії, ніж ті, що крадуть власноручно, бо без блятів злодієві не оплатилось би красти багато деяких речей, яких він не мав би на борзі куди діти.
38. Ни той злодій, що вкраде, але тот, шо ни вміє добре сховати. (Кольб.) Не той.... (Льв.).
Знач. у нього найшвидше знайдуть і йогож обвинуватять.
39. Огньиний злодій. (Наг.)
Про небезпечното злодія, що, як то кажуть, « і з огню вкраде».
40. От то злодій щістьи має! (Наг.)
Слідячи за свіжими слідами злодія дивуються, як він тут собі хитро почав, а там щасливо уйшов погоні.
41. Такий злодій, що й з під голови вкраде. (Кол.)
Штучний злодій, натяк на загально, ще від староєгипетського письменства розповсюджену казку про майстра-злодія.
42. То злодій вочивистий. (Жидач.)
Знач. краде, хоч знає, що на нього дивляться.
43. То такий злодій, що й з огню вкраде. (Наг.)
По віруванню нашого народу красти з горючої хати далеко гірший гріх, нїж звичайна крадіж. І у нас і в інших цівілізованих краях нераз злодіїв при ловлених на такій крадіжі тут же кидали в огонь. Такі випадки нотували газети з нагоди торічної катастрофи в Сан-Франциско в Каліфорнїї.
44. Тут видно з прибока злодій забігає. (Крех.)
Знач. не домашній злодій, а чужий.
45. У нашім селі нема злодіїв, самі люде крадут. (Кос.)
Сміються з такого села, якого мешканці хваляться, що у них нема злодіїв.
46. Учений злодій гірший від родимого. (Кол.)
Бо сей не спускається на вроджений нахил, а вправляється в крадіжці як у ремеслі.
47. Хоц не вкрав, а вкрив, то вже злодій. (Грин.)
Інтересне почуття права, що поділяється також новішим законодавством, а в давніших часах бувало зовсім затемнене.
48. Я злодія стережу, а він мене ще ліпше. (Наг.)
Чоловік сподівається злодія і стережеться, та не знає, відки й коли його ждати, а злодій добре знає. Пор. Adalb. Zlodziej 6.
49. Який злодій був твій отець, такий самий і ти. (Наг.)
Лають злодія «в батька».
Злодійкуватий 
1. Хто не злодійкуватий, то не буде богатий. (Люча).
Песимістичний погляд на багатство як на здобуток бодай часткової крадіжки, пор. славне Прудонове: La propriete с est le vol.
Злодійський 
1. To злодійська жилка в нім сі обзиває. (Наг.)
Віра в те, що потяг до злодійства вроджений чоловікові, пор. вище Жила.
2. То злодійське насіньи. (Наг.)
Злодієві діти, Знач. і вони мусять бути злодіями. 
3. То злодійський накоренок. (Наг.)
Увесь рід злодійський. Пор. Wand. I, Art 17, 18.
4. To якась злодійська стежка. (Наг.)
Мовлять люди, надибавши стежку, про яку досі не знали нічого.
5. Я до злодійського цеху не належу. (Дрог.)
Чи був коли злодійський цех, не відомо, але злодійські спілки дуже часті.
Злодійство 
1. За мнов сі злодійство не покаже. (Наг.)
Оправдувався чоловік підозрений за крадіжку, а сердиті люди, що йшли трусити його добро, знай гукали: «О, певне, за тобов-сі не покаже, але перед тобов буде.»
2. Мене ніхто на злодійстві не злапав. (Богородч.)
Знач. не має права називати мене злодієм.
3. На злодійство сі пустив. (Наг.)
Знач. зробився злодієм, почав красти.
4. Не з чого, як із злодійства забогатів. (Цен.)
Говорили про одного нелюбого богача.
Зложитися 
1.Зложив сі, стулив сі, як лис. (Наг.)
Про хитрого, масномовного, і зрадливого чоловіка.
2. Зложив сі як божечка. (Бор.)...хоць го за рамці вкладай. (Наг.)
Про покірного та покладливого святошу, що вдає дуже праведника.
3. Зложився, як складаний ножик. (Луч.)...як цізорик. (Цен.)
Про чоловіка, що удає дуже смирного та гладкого в поводженню.
Злоститися
1. Ни злость сі, бо утну ніс. (Жидач.)
Натяк на старий звичай урізувати ніс людям яким доказано клевету або інші злочини. Сей звичай, документально засвідчений прим. у Дубровнику XV– XVI в. (див. K. Jirecek, Der ragusanisehe Dichter Mencetic, Arch. f. Sl. PhiL 1894) полишив у нас сліди у відомих казках про хазяїна і робітника, який наймався в службу з умовою, що хто перший розсердиться, тому другий уріже ніс.
Злото 
1. Абис мі злотом обсипав, то ти того не зроб’ю. (Наг.)
Ні за жадні скарби в світі. Пор. Wand. I, Gold 208.
2. Блищится як злото, а в середині болото. (Збар.)
Про блискучого, вельможного а при тім поганої вдачі чоловіка. Пор. Adalb. Zloto 2, 20.
3. Від злота аж капає. (Наг.)
Так богато вбраний і пишно прикрашений.
4. До злота в кождого охота. (Наг.)
Кожний його бажає. Пор, Adalb. Zloto 22.
5. За злото не єден лізе в болото. (Дрог.)
Для зиску продає свою честь. Пор. Adalb. Zloto 2.
6. І на злоті можна сі попечи, як на огни. (Наг.)
Як хто полакомиться на золото і зробить якусь подлість.
7. На злоті вродився, на шнурі згиб. (Наг.)
Говорили про багатого пана, що був повішений за вбийство.
8. Не все злото, що ся сьвітит. (Петр.)
Не все те добре, правдиве, що видається за таке. Пор. Adalb. Zloto 16 Wand. I, Gold 47.
9. Скрізь на нім злото блищит. (Наг.)
Про богатий стрій.
10. Тіло в злоті, а душа в мерзоті. (Крех.)...в болоті. (Наг.)
Говорили про багатого, а нелюдяного і здирливсго пана. Пор. Adalb Zloto 20.
Злука 
1. Мила була злука, а гірка розлука. (Циг.)
Про кохання двох молодих людий, що по якімось часі розійшлися.
Злучитися 
1. Злучили сі двоє, а голі обоє. (Наг.)
Кепкують із таких, що побираються не маючи засобів до життя.
Злякатися 
1. Зльик сі як вовка. (Наг.)
Злякався злого чоловіка. Пор. Adalb. Zleknac siе 3.
2. He так так бим сі зльик, як бим дідка увидів. (Наг.)
Scil. як його, мого ворога.
3. Так єм сі злек, аж волосся дуба стало. (Жидач.)
Про наглий переляк, пор. Adalb. Zleknac siе 1.
4. Так сі злєк, аж му сорочка полотном стала. (Жидач.)
Іронічно: не злякав ся зовеш нічого. Пор. Adalb. Zleknac siе 1.
5. Так сі зльик, аж прикльик. (Наг.)
Приклякання і рівночасне підношення рук до гори, се звичайні, автоматичні рухи тяжко переляканого чоловіка.
Змайструвати 
1. Змайстрував таке, що сі купи не держит. (Наг.)
Говорять про нетямучого, невправного ремісника («майстра»).
Змалювати 
1. Ци вжес щось змалював? (Наг)
Зробив пакость або шкоду.
Змаргатися 
1. Змаргав єм сі на ні нащо. (Наг.)
Утомився, натерпівся від слоти і тяжкої праці.
Змарніти 
1. Так змарнів, ніби має свинські сухоти. (Луч.)
Іронічно: розтовстів, випасся як кабан.
Зматчитися
1. Зматчила сі наша дівонька. (Наг.)
Уродила дитину або завагоніла. В збірці Гнідк. подано само слово «зматчитися», без означення, що воно має за змисл.
Змерзлюх 
1. Ой ти змерзлюху! (Наг.)
Докір такому, що при найменшім холоді змерзає і трясеться.
Змерзнути 
1. Змерз так, що аж зуб на зуб скаче. (Белз.)
Чоловік цокоче зубами.
2. Змерз як кочьин. (Наг.)
Подався, скулився, похолов від морозу. Качан від морову м’якне і бабчиться.
3. Змерз як муха в зимі. (Богородч.)
Муха зимує в шпарах, зовсім мов нежива від холоду.
4. Змерз як пес. (Наг.)
Пса в зимі виганяють на двір не зважаючи на мороз.
Зметати 
1. Зметав єм сі того торгу. (Наг.)
Скинувся, порвав умову некорисну для мене.
2. Зметала наші корова. (Наг.)
Знач. поронила теля.
Змилити 
1. Змилив мя з правої дороги. (Лол.)
Звів мене, ошукав хибними вістями.
Змилуватися 
1. Змилувався Бог над раком, тай дав йому очи на задняку. (Зазул.)...та му дав в гуз... очи. (Наг.)
Жартують, коли хтось одержить дарунок зовсім для нього невідповідний.
Змити 
1. Змий же му голову порьидно! (Наг.)
Вилай його, виганьби, пристидай перед людьми.
2. Пішов як вмитий. (Наг.)
Пішов засоромлений, вилаяний.
Змия 
1. Аби, видиш, на тім змия лежьила та сичьила, він й би тото рушив. (Наг.)
Про невгамовного і смілого злодія.
2. А змия би ті кусала, як ти мене кусаєш. (Наг.) 
Говорила в сварці свекруха невістці. 
3. Вигодував як змию під корчом. (Наг.)
Вигодував невдячну дитину. Пор. Wand. IV, Schlange 61.
4. Змия ми серце ссе. (Наг.)
Говорить чоловік про тяжку журу та гризоту.
5. Змию си пригрів за пазухов. (Наг.)
Коли хтось робив комусь добро, а сей відплатив йому злом. Пор. Тимош., ст. 19; Даль I, 710; Adalb. Zmija 2; Wand. IV, Schlange 67, 82, 84.
6. То й змиї не треба, як тота жінка. (Наг.)
Знач. зла, їдка на язик.
7. То ще змия не жінка. (Наг.)
Про сварливу жінку, пліткарку та інтригантку. Пор. Wand. IV, Schlange 87.
8. То ще змия сороката!
Про збиточну худобину красої барви, а також про лиху жінку.
9. Як та змия підповзе тай укусит. (Наг.)
Говорять про облесну і клеветливу жінку.
Зміна 
1. Буде зміна на дворі, бо кури піют. (Наг.)
Знач. буде якась інша погода, звичайно: буде дощ.
Змінити 
1. Змінив му сі голос. (Наг.)
Розсердився, розкричався, а вдавав доброго.
2. Змінив сі, що го й не пізнати. (Наг.)
Про чоловіка, що змінив свій, зверхній вигляд або свою вдачу та характер.
Змірити 
1. Змньирив го від ніг до голови. (Наг.)
Окинув оком, оглянув уважно.
Змісити 
1. Змісив го ногами на болото. (Наг.)
Скопав ногами, вбав до повної безвладності.
Змова 
1. Я з ним на змові не була. (Наг.)
Оправдується дівчина, якій докоряють за зносини з парубком.
Змога 
1. Коби така змога, як охота. (Льв.)
Диспропорція між людською силою і бажаннями – вроджена прикмета душі.
Змокнути 
1. Змок, як вовк. (Наг.)....як хлющі. (Наг.)...до нитки. (Наг.)
Говорять про сильний дощ або про невільну купіль.
Змотикатися 
1. Змотикавсі при роботі, як кінь у кираті. (Наг.)
Втомився, спотів.
Змудрувати 
1. Змудруй дурного, мене вже не такі мудрували. (Яс. С.)
Відповідь на жартливе питане: Ци змудрую я тебе?
2. Змудруй такого, як єс сам, а не мене. (Наг.)
Відповідав чоловік такому, що хоче одурити його.
3. Мене змудрувати, треба би дуже рано встати. (Наг.)
Знач. не легка річ, я все маюся на бачности. 
2. «Ци змудрую я тебе?» – «Не змудруєш». – «Пса в г – ю поцюлюеш.» (Наг.)
Звичайна формула, якою починається словесна гра тзв. мудровань. Запитаний відповість «змудруєш», чи «не змудруєш», усе його противник знайде відповідний рим, щоб осмішити його.
Змуль 
1. Змуль-вода. (Наг.)
Так називають сіно, що було під водою повені і яке чути болотяний запахом.
Змучитися 
1. Змучив єм сі, що жадної кісточки в собі не чую. (Наг.)
Жалується чоловік вертаючи з тяжкої роботи.
2. Змучив сі, ледво сі в нім душьи телепає. (Наг.)
Знач. ледво живий.
Змяцкати 
1. Змньицкав го, як гнилу ріпу. (Наг.)...на гнилицю. (Цен.)
Збив, знівечив.
Знайти 
1. Десь ти то знайшов на старім сьмітю. (Цен.)
Видаєш стару річ за нову.
2. Знайде сі таке, що сі й заяця перепудит. (Цен.)
Знач. Знач. заєць ще не найполохливіший. Мабуть натяк на звісну байку, що заєць затурбований тим, що ніхто його не боїться, побіг до річки топитися, та побачивши жабу, що перелякана ним скочила в воду, отямився і знов набрав духу. Пор. вище Заєць. ч. 5.
3. Знайдеш – не веселися, згубиш – не смутися. (Ільк., Петр.) … не тішся. (Жуків).
Щось як Гораціїве aequam servare mentem. Пор. Schlei. 158.
4. Знайшов сокиру за лавов. (Наг.)
Знайшов таке, що й не було згублене,бо сокира звичайно в хаті лежить «за лавою», себ в щілині між лавою і стіною. 
5. Знайшов тото на кінци язика. (Цен.)
Знач. збрехав, сам видумав. Пор. Schlei. 187.
6. Знайшов, чого шукав. (Бібр.)
Шукав собі напасти і знайшов таке, що помстилося на нім. Пор. Гильф. 79.
7. Знайшов таке, чого не шукав. (Кол.)
Зазнав якоїсь несподіванки.
8. З ним ні знайти, ні згубити. (Снят.)
Він зовсім дурний, не надається ні до яких зносин. Пор. Schlei 172.
9. Ти тото знайшов, що люде обминули. (Наг.)
Сміються з такого, що пішов на гриби і познаходив якісь непотрібні губи.
10. То так як би знайшов. (Наг.)
Трафилася дурничка. Пор. Wand. І, Finden 52.
11. Що знайшов, то вже його. (Наг.)
Віддати не хоче. Пор. Wand. І, Finden 53.
Знак 
1. Ані знаку капусняку! (Лол.)
Жартують, коли пропало щось не дуже цінне.
2. Датися взнаки. (Лучак.)
Докучити, допекти комусь.
3. Знаком тим, що так є. (Наг.)
Інтересний зворот, де ablat. стоїть зам. nominat. Знак тому, доказ тому.
4. Хоць тілько, що за знак. (Наг.)
Scil. дай хоч трошечки, аби видно було, що даєш.
5. Що то за знак: був твердий, тай змяк? (Лол.)
Про твердого, завзятого чоловіка, що зараз подобрів. Первісно мабуть про мужеський член.
Знанє 
1. Дай му Боже знанє і опамнєтанє! (Будзанів).
Говорять про злого, шкідливого чоловіка. Приказка польського походження, як видно з останнього слова.
Знатє 
1. Коби знатьи, шчо в кума питьи, то би ще діти післав. (Будз.)
Характеристика наївного користолюбства. Пор. Hoc. 326.
Знати 
1. Абим так знав, що ми нині за день, як я о тім сьвідім. (Наг.)
Заклинається чоловік, що не знає про якесь діло, в якім його винуватять.
2. Аби-с си знав! (Яс. С.)
Формула скріпленого твердження.
3. Або він знає, по чому перець? (Наг.)
Не знає ніяких порядків ані людських установ.
4. Аж не знаю, що з собов робити. (Наг.)...що сі зо мнов діє. (Наг.)
Скрутно мені, нудно, терпцю мені не стає.
5. А знаєш ти, що нині за день? (Наг.)
Говорять дурневі, який хвалиться, що ось то я знаю і се й те.
6. «А знаєш що сі стало?» – «Повідж, то буду знати.» (Борисл.)
Жартлива інтродукція приятельської розмови.
7. Ані знати, де ходили срати. (Дуліби).
Пародистична передача латинського Nec locus ubi Troja fuit.
8. Бог тебе сьвjитий знає! (Наг.)
Я тебе не знаю, не можу зміркувати, чи можна тобі вірити, чи ні.
9. Бодай єс не знав, що ти нині за день. (Наг.)
Не знати, що нині за день, це свідоцтво крайньої глупоти.
10. Будеш все знати, то й борзо постарієшсі. (Наг.)
Уговкують цікавого, який допитується про різні речі, що не належать до нього. Пор. Wand. У, Wissen 169.
11. Будеш знати, по чому локоть масльинки! (Голешів).
Зазнаєш іще лиха та недостатку.
12. Вже що я знаю, то знаю. (Льв.)
Знаю, але не скажу нікому. Пор. Wand. V, Wissen 79.
13. Він і того не знає, де курка щит. (Наг.)
Він зовсім дурний чоловік. Пор. Wand. V, Wissen 114.
14. Він то знат, що я запомнів. (Грин.)...що люде забули. (Наг.)
Знав те, що я забув, не знає нічого путнього.
15. Все знає, а за себе ні. (Лучак.)
Про пліткаря, що знає про інших усякі дрібниці, а сам на себе не вважає.
16. Дай Боже все знати, а же всего пробувати. (Тереб.)
Знати треба і лихе й добре, але перепробувати все лихо, то вже велике нещастя.
17. Дай знати ногам! (Наг.)
Знач. утікай!
18. Добре все знати, а не все робити. (Кукиз.)
Не з кожного знання зараз робити вжиток. Пор. Слав. І, 141; Wand. V, Wissen 106.
19. Знав добре Біг, чом не дав свини ріг. (Кукиз.)
Уже самою долею призначено, що зло, самоволя та глупота не можуть панувати в світі.
20. Знає господин, хто чого годен. (Ільк.)
Бог дає кожному відповідно до його гідності. Наголос «господин» вказує на лемківське походження приповідки.
21. Знає го той, що тростєм колише. (Гнідк.)
Чорт його знає. Я його, лихого чоловіка, й знати не хочу.
22. Знає го, як лихий шелюг. (Наг.)
Знає, що се чоловік поганий та ледачий.
23. Знає, де зимують раки. (Ільк.)
Знає наскрізь життєву практику, чоловік, якого не легко здурити. Пор. Hoc. 311.
24. Знає, де козам роги утирают. (Гнідк.)
Знає, де буває лиха пригода, не вдається в небезпечне діло.
25. Знає, де царь піхотою ходит. (Гнідк.)
Цар ходить пішки, по народному віруванню, до виходка. Кепкують із незнаючого, наївного чоловіка.
26. Знає дід і баба, тай ціла громада. (Жидач.)
Се не жадна тайна, відома річ.
27. Знає за курячу пипку, а не знає, відки її ссати. (Ільк., Гнідк.)...цицку... (Гнідк.)
Сміють ся з такого, що величається своїм знанням, а практично не вміє братися до діла.
28. Знає, з котрої бочки зачинати. (Гнідк.)
Знає усталений порядок і звичай, чоловік напрактикований.
29. Знає з носа в рот. (Наг.)...та в рот. (Гнідк.)
Він ще мала дитина, не знає нічого Пор. Hoc. 311.
30. Знає з носа кап, а в губу хап. (Ільк.)
Кепкують із дурня, що хвалиться своїм знанням.
31. Знає кіт, чиє сало. (Ільк.) …ззів. (Наг.)...кітка... ззіла. (Ком.)
Хто кому зробив шкоду, украв щось або оббрехав його, той потім обминає того чоловіка, так як кіт, що боїться побоїв. Пор. Hoc. 311.
32. Знає кобила, на що віз била. (Ільк.)
Значення неясне: кобила хоч і поб’є воза, та не знає, за що.
33. Знає кума, знає пів села. (Залісє).
Одна жінка як знає якусь новину, то зараз рознесе по всім селі.
34. Знаєм ми і без попа, що в неділю сьвjито. (Cop.) Знаєм і без…сьвято. (Борщів).
Знач. се для нас не новина. Пор. Сим. 1180; Hoc. 315.
35. Знає пес середу? (Ільк.)
Пес не знає, що піст а що не піст. Говорять про чоловіка, що не держиться старого звичаю.
36. Знає свиня, що перець. (Лев.)
Іронічно: він ні на чім не розуміється.
37. Знає свиня, що перець? Вона каже, шо то гречка. (Ільк.)
Значіння як у попереднім, з мотивуванням.
38. Знає старий воробець шпари в стодолі. (Гнідк.)
Се чоловік напрактикований, старий злодій, що вміє втекти.
39. Знаєся на річах, як свиня на перци. (Петр.)... сі на тім,.. (Наг.)
Не розуміє в тім ділі нічого. Пор. Hoc. 311.
40. Знає ся на фарбованих лисах. (Гнідк.)
Знач. зрозумів його хитрощі та облуду.
41. Знаєте нас самих, знайте й межи людьми. (Ільк.)
Говорять дволичному чоловікові, що в чотири очі запевняв про свою приязнь, а прилюдно не мав охоти признатися до вас.
42. Знаете, що сі стало? На ратуши сі дзєцко всрало. (Дрог.)
Так кпили собі в 60-их роках мин. ст. з ратушевого сторожа, що звався Дзєцко чи Дзяцко.
43. Знає тото купець і продавець. (Ком.)
Знають обі сторони, річ загально відома. Hop. Hoc. 311, 280.
44. Знає тото піп і ціла громада. (Голігр.)
Се не секрет, річ загально відома.
45. Знає чорне на білім – не сліпий. (Ільк.)
Чоловік письменний, учений.
46. Знає швець, куди скіру натягати. (Гнідк.)
Про чоловіка, що набрехав а потім вибріхується.
47. Знаєш, коли йдеш, а не знаєш, куди прийдеш. (Пужн.)
Поворот із дороги належить від богато різних обставин. Пор. анекдоту Етн. Зб. VI, ч. 79.
48. Знаєш, не знаєш – мовчи! (Лучак.)
Говорять свідкові, що готов виляпати таке, чого й не знає добре. Пор. Сим. 1143.
49. Знаєш, до чому локоть квасу? (Сор.)
Знач. знаєш біду?
50. Знаєш, яке моє: не нині – завтра. (Наг.)
Я хворий, близький смерті.
51. Знає, що до чого. (Наг.)
Знає порядок, ліки та поступування в наглій хворобі.
52. Знає, що цар нині обідає. (Гнідк.)
Кепкують із самохвального всезнайка.
53. Знай кождий своє! (Цен.)
Пильнуй свого діла, не мішайся до чужого.
54. Знай, що сі кому належит! (Наг.)
Віддати кожному належну йому честь. Пор. Wahl. I, 172.
55. Знати звіря по тропі. (Гнідк.)
Знати злочинця по його вчинку. Пор. Е. Тимошенко ст. 18–29.
56. Знати, котрий женатий: скулився, згорбився, як пес кулявий (Гнідк.)...кудлатий. (Цен.)
Кепкують із чоловіка, що нещасливо оженився і бідує.
57. Знати му по носі. (Наг.)
По носі пізнають звичайно п’яницю або загалом винуватого.
58. Знати не знаю, відати не відаю. (Наг.)
Категоричне запевнене чоловіка, що не знає про якесь діло, стара юридична формула. Пор. Wand. У, Wissen 158.
59. Знати пана по холявах. (Петр.)
По халявах, властиво по кутасах на халявах пізнавали колись гайдуків, який у якого пана служить.
60. Знаю го як лихий шелюг. (Бор.)
Знаю наскрізь і розумію його вартість. Пор. Hoc. 812.
61. Знають сусіди, що їсть богач на обіди. (Ільк.)
Перед сусідами не сховаєш ся з найінтимнішим ділом. Пор. польське: Wiedza sasiedzi, jak kto siedzi, Adalb. Sasiad 27.
62. Знають ся, як лисі коні.(Ільк., Петр.)...два... (Мик. н. Дн.)
Про двох або кількоро людей, що мають між собою порозуміння, змовилися на якесь зле діло. Пор. Hoc. 312.
63. Коби я знав, що впаду, то бим си сів. (Голоб.)
Як би чоловік знав своє будуще нещастя, то би старався упередити його, запобігти йому.
64. Кождий знає, де його чобіт глодже. (Наг.)
Знає, що йому долягає. Пор. Wand. V, Wissen 40, 46; Celak. 186.
65. Кождий знає, що добре. (Наг.)
Що йому смакує; на інше добро треба науки. Hop. Wand. V, Wissen 99. 
66. Кождий свое знає. (Ільк.)
Кожний відчуває найкраще те, що йому самому докучає.
67. Коли знаєш, де більше дают, клич і мене. (Кути).
Говорив покупець продавцеві, який звинявся, що не може дати йому товару за таку ціну, бо йому дають більше. Пор, Слав. І, 12.
68. Колись то й я знався на такім. (Бел. Очи).
Займав ся сим ділом, умів справляти ся з ним.
69. Мир би тя божий не знав! (Лімн.)
Щоб ти відчужив ся від людий так щоб тебе й не пізнавали.
70. Не знав ти мене в біді, то не знай мі і в добрі. (Наг.)
Говорять чоловікові, що гордував іншим, коли, той був бідний, а коли забагатів, то він пхається йому в приятелі.
71. Не знає ні бе ні ме. (Наг.) 
Зовсім нетямучий, неписьменний. Пор. Wand. І, Авс.
72. Не знала, не знала, та й тото забула. (Наг.) Не знала, не знала, тай тото забула. (Ваг.),
Сміються з забудьковатого, придурковатого чоловіка, не конче з жінки.
73. Не знаю, що з тим фантом робити. (Дрог.)
Як виплутатися з якогось пустого а немилого діла. Пор. Wand. V, Wissen 123.
74. Ніхто всього знати не може. (Цен.)
Коли комусь докоряють, що він того й сего не знає. Пор. Wand. V, Wissen 44, 46.
75. Ніхто не знає, де го смерть чекає. (Наг.)
Вона чатує на чоловіка на кожнім місці. Пор. Wand. V, Wissen 153.
76. Ніхто не знає, де го щістьи чекає. (Наг.)
Чоловік як би це знав, то поспішав би туди. Пор. Wand. V, Wissen 159, 154
77. Ніхто не знає, де ногу зломит. (Наг.)
То зн. де його чекає якесь лихо. Пор. Wand. У, Wissen 152.
78. Ніхто не знає, лише дід, баба і ціла громада. (Ільк.)
Говорять про всім відоме діло, коли хтось говорить про нього як про тайну. Пор. Beb. 97; Гильф. 3535; Wand. IV, Wissen 56.
79. Ніхто не знає, тілько війт і ціла громада. (Мінч.)...і громада. (Петр.)
Сказано про новину давно всім: відому, пор. ч. 43, 77.
80. Ніхто не знає, що в нім кіпит. (Луч.)
Знач. се чоловік недобрий, але скритий, не звірюється нікому зі своїми думками. Пор. Wand. V, Wissen 104.
81. Ніхто не знає, що його чекає. (Стан.)
Чи добро, чи лихо, пор. ч. 386; Wand. V, Wissen 103.
82. Ніхто не знає, як сі бідний має. (Товсте).
Ніхто не хоче війти в його тяжке положення.
83. Ніхто ни знає, що над ним висит. (Кольб.)
Себто яка доля йому загрожує.
84. Ніхто ни знає, чи є завтра. (Жидач.)
Будущина закрита перед нами.
85. Ніхто того не знає, що кого в чоботі глодже. (Луч.)
Чужої недогоди та докучливого болю не знають звичайно посторонні. Так виправдується чоловік від докорів, чому зробив щось так, а не сяк. Пор, вище ч. Beb. 333; Wand. IV, Wissen 40.
86. Нічого не знає о божім сьвіті. (Ільк.)
Про нетямучого, небувалого чоловіка.
87. Нічого не знає, так як у пліт руками. (Завад.)
Знач. не вміє дати собі ради.
88. Сам знаю, що граю. (Цен.)
Знач. розміркував, на що важуся, знаю, що мені грозить, але не злякаюся.
89. Сам не знає, чого ся чіпає. (Лучак.)...чого забагає. (Наг.)
Про примховатого, напасливого чоловіка.
90. Сам ни знає, чого хочи. (Жидач.)
Про примховатого чоловіка.
91. Сам не знаю, що ми є: ци їсти хочу, ци так ми сі здає? (Наг.)
Говорить жартливо чоловік, допоминаючися їсти.
92. Сам не знаю, як іще доси жию на сьвіті. (Наг.)
Говорить збідований, схорований чоловік.
93. Так го знає, як квасне ябко. (Гнідк.)...злий шелюг. (Наг.)
Знає його наскрізь, з найгіршого боку.
94. Ти знаєш своє, я знаю своє. (Лучак.)
Знач. ми оба не порозуміємося так легко.
95. Ти своє знаєш, а я своє знаю. (Наг.)
Говорять прим. торгуючися, коли не можуть зійтися на ціні, а продавець вмовляє в покупця, що може спокійно дати таку ціну.
96. Ти тілько знаєш, що з миски тай в писок. (Тереб.)
Знач. не богато знаєш, умієш з’їсти, як що дадуть, але про будуще подбати не вмієш.
97. Ти то знаєш, що я забув. (Сор.)
Говорять молодому, недосвідному чоловікові, що хвалиться своїм знанням.
98. Треба знати, що сі кому належит. (Наг.)
Знач. кожному віддати честь відповідно до його характеру й становища.
99. Треба знати, що сказати тай з ким говорити. (Наг.)
Не з кожним чоловіком можна говорити однаково одверто й однаковим тоном.
100. Хто би го не знав, то би го за сьвjитого купив. (Наг.)
Знач. се лихий, фальшивий чоловік, хоч удає доброго і побожного.
101. Хто би ті не знав, той би ти повірив. (Цен.)
А ти, мовляв, чоловік не гідний віри.
102. Хто би тє ни знав, то би за теби грейцар дав. (Жидач.)
Знач. приняв би тебе за дуже дешевий товар.
103. Хто знає, чи є завтра? (Сор.)
Знач. невідомо, чи ще доживемо до завтра. Пор. Сим. 2621.
104. Чого не знаєш, за тим сі питай. (Наг.)
Скажуть тобі і будеш знати. Пор. Wand. V, Wissen 198.
105. Чого хто не знає, тим сі й не гадає. (Наг.)
Знач. се його не цікавить. Пор. Wand. V, Wissen 195, 199, 204.
106. Шьи ни знати, як шо куда може бути. (Ростоки).
Неозначена відповідь, якою чоловік умисне оминав виразне потвердження або заперечення завданого йому питання.
107. Ще не знати, хто кому носа втре. (Наг.)
Хто кого подужає, хто кому правду докаже. Говорять у сварці.
108. Що знав, то сказав. (Ільк.)
Говорять, коли хтось сказав якусь дурницю.
109. Що знаєш, то собі самому сховай. (Наг.)
Коли хтось нахвалюється, що ось я знаю се й те про сего чоловіка. Пор. Wand. V, Wissen 193.
110. Що ти знаєш? З носа цяп, в писок хап. (Кобил.)
Не знаєш нічого путнього. Пор. вище ч. 95.
111. Що ти знаєш: три патики, тай граєш. (Мик. н. Дн.)
Коли хтось нетямучо без підготовки береться до якогось діла.
112. Що ти небоже знаєш! У мене то меже ногами, що в тебе в голові. (Пасічне).
Дорікають дурному, недосвідному чоловікові.
113. Я єго так знаю як амінь в пацєрі. (Вудз.)
Знаю точно, на певно. «Пацер» – узяте з польського, а тут воно переняте з латинського pater (початок молитви pater noster) з польським змягченням.
114. Як будеш усе знати, то посивієш. (Сор.)
Говорять цікавому, що про все допитуєть ся. Про сю приказку і її походження з грецького джерела див. Е. Тимошенко op. cit. ст. 17–18.
Значити 
1. Вже рушила значити. (Наг.)
«Значит» говорять про корову, що зайшла в тяж з телятем. Жартливо також про жінку, що завагоніла, пор. коломийку:
 Ой перестань кумуненьку до куми ходити,
 Бо вже кума неборачка рушила значити. (Наг.)
2. То значит йому тілько, шо псови муха. (Кольб.)
Се йому байдуже, не має для нього ніякої вартості.
Знемощіти 
1. Знемощів як від хороби. (Наг.)
Знесилився, ослаб, прим, від насильної праці.
Знерти 
1. Знерло ми шкапjи на ніщо. (Кривор.)
Кінь утомився, ослаб у дорозі.
2. Їдна знерла, друга вмерла. (Кривор.)
Жартував гуцул із своїх двох любасок, коли його питала, де вони поділися.
Знидіти 
1. А знидів би-с та би-с ізслиз як піна на воді! (Наг.)
Прокляття: щоб ти пропав безслідно.
Знижатися 
1. Оден знижаєся, другий підлізає. (Кол.)
Характеристика чергової переміни людської долі.
Знівощіти 
1. Знівощів чоловік на ніц. (Наг.)
Схорований, вихудлий до останнього.
Зновити 
1. Таке люде все зновєт, що непотрібне. (Богор.)...чого не бувало. (Наг.)
Зновити – видумати ніби новину.
Знудитися 
1. А знудив бис сі!(Наг.)
Жартливе прокляття: щоб ти не знав, що з собою робити і куди подітися.
Зняти 
1. Він би верх хаті зньив! (Голешів).
Говорять про пустого, непосидючого хлопця.
2. Зньили го на воздухи. (Наг.)
Підняли на руках угору чи то чоловіка побитого, чи ще б’ючи його.
Зогнилий 
1. Людем зогниле, а мені миле. (Зібол.)
Ба моє власне, тим мені й любе.
2. Нехай буде й зогниле, своїй мамі все миле. (Кукиз.)
Говорить мати про хвору дитину, над якою розпадається.
Золотий 
1. Золота иглиця всюди пролізе. (Гнідк.)
Образово: золотом побореш усякі перешкоди.
2. Золота швайка мур пробиває. (Ільк.)
Образово про переборювання всяких перешкод підкупом. Історію цеї приказки й її походження з грецького жерела показав Е. Тимошенко, op. cit. ст. 79–80.
3. Золоте вербє за ним росте. (Гнідк.)
Говорять про щасливого, всіми любленого чоловіка, що ширить довкола себе радість і задоволення.
4. Золотий ключ до кождих дверий придасться. (Ільк.)
Підкупом отвориш кожні двері, побореш усякі перешкоди.
5. Золоті гори обіцяє. (Ільк.)
Обіцює неможливі достатки та розкоші. Історію цеї приказки подай Е. Тимошенко, op. cit. ет. 51–52.
6. Золоті руки, а вражий писок. (Ільк.)
Добрий майстер, ремісник чи загалом робітник, але язикатий.
7. Куди ся поверне золоте, за ним вербє росте. (Сам.)
Золоте в значінню «щасливе», благословенне Богом. Характеризують тих виємкових людей, що де повернуться,всім робляться любі.
8. Ци золоте, ци не золоте, а най міні росте. (Наг.)
Говорить мати про свою дитину, яку одні хвалять, а другі ганять.
Золото (пор. Злото) 
1. За ніяке золото бим сі не міньила. (Наг.)
Висловляла мати любов до своєї дитини.
2. Золото моє неприторенне! (Наг.)
Так пестила мати свого малого синка.
3. Золотом писав, г – ом запечатав. (Балиг.)
Знач. писав гарно, розумно, а закінчив дурницею.
4. Золото - срібло губу затикає. (Ільк.)
Образово зам. підкуп, дарунок утихомирює й сердитого, лайливого чоловіка.
5. Не все то золото, що ся сьвітить. (Ільк.)
Не все те правдиве і добре, що видає себе за таке. Пор. Schlei. 160; Wahl II, 47; Wand. I, Gold 47; Beb. 324; Hoc. 57; E. Тимош, ст. 170.
Зопсувати 
1. Легко зопсувати, тьижко направити. (Наг.)
Остерігають такого, що любить усе перемайстровувати. Пор. Schlei. 183.
Зорівка (пор. Горівка.) 
1. Без зорівки чоловік не годен бити. (Лемк.)
Без горівки чоловік не може жити. Частина селянської філософії, породженої панщиною, коли селянам пани силою накидали горілку.
2. Хоц зорівка хвопска, але вна єст гарда, міцна. (Лемк.)
Прихвалюють горівку як покріплення в праці.
3. Як випю келюшок зорівки, то я хтоди зух хвоп. (Лемк.)
Погляд, хоч і хибний, що горівка додає чоловікови сили.
4. Як не випю келюшка зорівки, то я до ничого. (Лемк.)
Філософував лемко, п’ючи в шинку.
Зосохнути 
1. Жебы-с зосох! (ВЛ.)
Лемківське прокляття.
Зося 
1. Зосє, ци не Зосє, бо нима на голові волосє. (Пужн.)
Пізнав чоловік дівчину, що вперед мала довгу косу, а тепер обстрижена або лиса. див. Етн. Зб. VI, ч. 96. 
2. Пізнати Зосю по волосю. (Торки).
Селянин пізнає дівчину із свого села.
3. Ци Зосьи, ци не Зосьи? Фартух короткий, втьите волосьи. (Явор.)
Вагався чоловік, не можучи в костюмі каварки пізнати дівчину зі свого села.
Зрада 
1. Бій сі зради гірше, як вовка! (Наг.)
Бо від вовка можна оборонитися, а від зрадника трудніше.
2. Зрада на всім сьвіті стала. (Крех.)...панує. (Белз.)
Нікому не можна ввіритися, кожнй зрадливий.
Зрадити 
1. Не зрадь нікого, Бог ті не скарає. (Берез.)
Говорить мати парубкові, що бігав за дівчатами.
Зраст 
1. А зрасту би ти Бог ни дав! (Наг.)
Прокляття: щоб ти не виріс більший.
Зріст 
1. Дав Біг зріст, як мишічий фіст. (Сор.)
Говорять про дівчину, що має малу косу.
2. Зріст чекає на силу, черево на хліб. (Корч.)
Знач. чим чоловік більший ростом, тим більше потребує їсти.
3. Зростом мале, а розумом старе. (Сор.)
Говорять про дитину розумну над свій вік.
4. Удався на зріст. (Замул.)
Виріс великий, або іронічно; виріс дуже малий.
Зрість 
1. То сама зрість, а не хліб сьвjитий. (Наг.)
Се зерно вросле, зопсоване слотою на ппи, не здаже на хліб.
Зробити 
1. Абим си зробив руки по самі лікті, то свого докажу. (Наг.)
Впевняє чоловік, що не вважаючи ні на які труди хоче доказати свого.
2. Зробила би ти сі больичка на грудьох! (Наг.)
Прокляття; болячка на грудях часто кінчиться смертю.
3. Зробив їй таке, що би колисати. (Наг.)
Говорять про наслідок за надто інтимних зносин парубка з дівкою.
4. Зробив му калатало. (Уриче).
Наробив клопоту, зробив «побліку», про яку скрізь говорять.
5. Зробив на свою подобу. (Лол.)
Таке, як сам, відповідне до своєї бездарності.
6. Зробив, на себе сі дивів. (Наг.)
Знач. зробив недбало, не дивлячись на саме діло, а лише на свій інтерес.
7. Зробив сі на ні на що. (Наг.)
У ненастанній праці стратив усі сили.
8. Зробила, як кобила. (Наг.)
Сміються з дівки, що до роботи лінива, але наїстися і потім укакатися, то здатна.
9. Зробило му сі таке, що не доведи Господи видіти. (Наг.)
Якась страшна, обридлива рана, або взагалі якась погана пригода.
10. Зробити не штука, відповісти штука. (Доброc.)
Одвічальність за всяке діло, а особливо за злочин, тяжка.
11. Зроблю як стій. (Луч.)
Зроблю зараз, без вагання.
12. Коби я зробив, а вже знайду такого попа, що то охрестит. (Жидач.)
Говорить чоловік про якесь трудне діло, яке відраджують йому інші, мовляв: Бог знає, що ти таке видумуєш.
13. Таке зробив, як з г – на бич. (Наг.)
Зробив щось недоладне, соромне.
14. Такий сі зробив, що й не приступай до нього. (Наг.)
Зробився злий, сердитий.
15. Ти му то зробиш, що заяць кобилі. (Бабухів).
Знач. не зробиш йому нічого.
16. Шо ми зробит? В ср – ці ми ріпу запалит. (Будзанів).
Не боюся його, бо він не може мені зробити нічого злого.
17. Що-с зробив, того сі не відрікай! (Наг.)...не цурай. (Снят.)
Чи зло, чи добро, – свого діла не відпирайся.
18. Щось му зробили таке, що ні смерти, ні попусту. (Наг.)
Чимось отруїли, вчарували його.
19. Що хто зробит, найже за то відповість. (Наг.)
Говорять злочинцеві зловленому на горячім.
20. Що хто зробит, то на мене зводит. (Кол.)
Жалувався чоловік, якого за пусте підозріння заперли до арешту.
21. Яке зробиш, таке буде. (Бібр.)
Говорить жінка чоловікові, коли мова про сподівану дитину.
Зробок 
1. То вже зробок, що й їсти не може. (Наг.)
Говорять про старого, немічного чоловіка.
Зрости 
1. Де ти зросла, де я зріс, – Господь Бог нас сюди зніс! (Голг.)
Говорить чоловік до жінки взятої з чужого села.
2. Як-им зріс, за тотом ни слихав ни чував. (Тухля).
Знач. від коли жию.
Зуб 
1. Аж зуби заціпив з болю. (Наг.)...затьив... (Наг.)
Біль одну хвилю спричинює скорч м’язів; заціплене зубів з болю уважається про те об’явом сильної волі.
2. Абис тут зубами затьив, то ти не поможе. (Наг.)
Щоб ти ось тут умер, то я не відступлю від свого.
3. А за зуби бись ся взяла! (Княж.)
Прокляття: щоб у тебе зуби розболілися.
4. Ані в зуб не розумію. (Наг.)
Нічогісінько не розумію.
5. Без зубів лихо, без хліба ще гірше. (Крех.)
Говорив бідний чоловік, коли богач жалувався перед ним, що його зуби болять. Пор. Wand. V, Zabn 78.
6. Вода-с зубами затьмив! (Наг.)
Знач. щоб ти згинув, зомлів.
7. Буде там того на циганський зуб. (Дрог.)
Знач. стільки, що голодному ротові нічим буде поживитися.
8. Вара, бо зуби не твої! (Наг.)
Остерігають чоловіка, що сікається бити, мовляв: зуби виб’ю.
9. Вже й одного зуба не має. (Вікно).
Говорять про стару бабу. 
10. В зуби кого взяти. (Гнідк.)
Знач. пустити про нього якусь обмову, поговір. Пор. Wand. V, Zahn 145.
11. Вибив зуби коло груби. (Дрог.)
Жартували з парубка, якому дівчина-кухарка вибила коцюбою два передні зуби, коли залицявся до неї.
12. Вищирив зуби, як свячене порося. (Ком.)
Говорять про чоловіка з вузкими, тонкими губами, що часто, сам того не знаючи, вишкіряє зуби. Пор. Adalb. Zab 17.
13. Вищирив зуби, як циганські діти до місяця. (Ільк.)
Натяк на відому анекдоту, як циган зимової ночи посилав свої діти грітися до місяця. У поляків: «jak glupi do kolacza». Adalb. Zab 12.
14. Від перших зубів. (Гнідк.)
Знач. стілько, що від дитинства, від найранших літ.
15. Він на тім зуби з’їв. (Гнідк.)
Знач. він се діло випробував практично, займається ним здавна.
16. В мене зуби не на продаж. (Наг.)
Відтризнулася дівчина, коли парубок налазив до неї, щоб засміялася.
17. Вона продає до нього зуби. (Жидач.)
Вишкіряється, сміється до нього.
18. Дай му в зуби! (Наг.)
Значення двояке: дати коневі в зуби значить заховстати його залізними вудилами, отже держати його в руках маючи можність спинити його в бігу; друге значення; ударити в уста.
19. Держа сі зубами, а не попускай. (Наг.)
Заохота до твердої волі й рішучості.
20. Дістав нові зуби. (Наг.)
Про хлопця, у якого випадають молочні зуби, а наростають нові.
21. Дістав по зубах. (Наг.)
Його вдарено в лице.
22. До хліба зуби найду. (Кривча).
Аби був здобуток, а вже на користування ним знайдуться охочі.
23. Дуже мі люде в зуби взьяли. (Наг.)
Знач. обмовляють, очорняють мене.
24. Єдним зубом треба їсти. (Ільк.)
Знач. ощадно, скупа їда.
25. Є зуби, але хліба дасть Біг. (Берез.)
Говорить бідний чоловік. Пор. Wand. V, Zahn 45.
26. Затьив бис зубами! (Наг.)
Прокляття: щоб ти зомлів, умер у зомлінню.
27. За ним мене наймі зуб не заболит. (Наг.)
Не буду його зовсім жалувати. Пор. Wand. V, Zahn 104.
28. З зубами сі до нього взьив. (Наг.)
Взявся завзято, сердито.
29. З зубів би му видер. (Наг.)
Захланний, неуступливий чоловік. Пор. Wand. V., Zahn 111.
30. З зубів му чути. (Наг.) …смердит. (Яс. С.)
Чоловік брехливий, що любить Про інших говорити все зле.
31. Зуб болит, аж око в’яне. (Збар.)
Говорять про сильний біль зуба.
32. Зуб болит, рвати сі хоче. (Наг.)
Образово, немов би зуб мав свою волю і допоминався вирвання.
33. Зуб за зуб затялися. (Ільк.)
Знач. сваряться завзято, за кожне прикре слово одного другий відповідав своїм.
34. Зуб за зуб із ними сварит сі. (Наг.)
Свариться не зважаючи, на кожне їх слово знаходить відповідь. Пор. Wand. V, Zahn 89.
35. Зуби білі як ріпа. (Наг.)
Говорять про чоловіка або жінку зі здоровими зубами.
36. Зуби в роті рахувати. (Гнідк.)
Допитуватися у старого, скільки йому літ.
37. Зуби здорові як чесник. (Наг.)
Говорять про білі, здорові зуби.
38. Зуби лярум дзвоньит. (Наг.)
Говорять, коли хто зо страху дзвонить зубами.
39. Зуби му ся ріжут. (Гнідк.)
Знач. він приходить до розуму.
40. Зуби на дворі тримає. (Дид.)
Говорять про облесного, фальшивого чоловіка, що все любить вишкіряти зуби.
41. Зуби на що острити. (Гнідк.)
Надіятися з чогось пожитку або зиску, бажати чогось.
42. Зуби си ким теребити. (Гнідк.)
Обмовляти, очорнювати кого.
43. Зуби сушити. (Гнідк.)
Сміятися.
44. Зуби ти висиплю. (Наг.)
Виб’ю так що їх виплюєш.
45. Зуби як теслиці. (Наг.)
Великі і острі. Пор. Ad alb. Zab 10.
46. Зуб на зуб скаче. (Терн.)
Коли чоловік дзвонить зубами, особливо з холоду.
47. Зуб часу діткнув його своїм пальцем. (Льв.)
Сміються з такого, що силкується говорити занадто цвітисто та вишуканими фразами. Про «зуб часу» див. Wand. V, Zahn 121.
48. І в мене зуби не на продаж. (Наг.)
І я зумію покористуватися ними, допімнуся свого права,
49. Іще му не дивитися в зуби. (Гнідк.)
Знач. ще небезпечний, міцний. Натяк на те, що купуючи коня поперед усього
дивляться йому в зуби.
50. Кланцає зубами, як голодний вовк. (Наг.)
Про сердитого чоловіка.
51. Коби зуби, а хліб буде. (Наг.)
Коби здоров’я, а я собі на хліб зароблю. Пор. Adalb. Zab 4.
52. Крізь зуби слова цідити. (Гнідк.)
Говорять про такого, що балакає помалу, нудно, мов крізь сон.
53. Має го на зубах. (Наг.)
Бреше на нього, ширить погані вісти про нього.
54. Найдут сі зуби на мій хліб. (Наг.)
На моє добро знайдуться охочі, що поживуть його.
55. Най ті мнов зуби не больит. (Наг.)
Не турбуйся мною, не мішайся в моє діло.
56. На свої зуби кричи, не на мої літа. (Наг.)
Говорила стара баба чоловікові, що назвав її старою трупицею.
57. На тім ти зуби поламаєш. (Наг.)
Цеї трудності не побореш. Пор. Wand. V, Zahn 100.
58. Не на мої зуби кість. (Кал.)...горіх. (Наг.) 
Знач. це трудність, якої я не переможу. Пор. Adalb. Zab 8.
59. Не перебирают зуби остя, колися довго зпостят. (Гнідк.)
Голодний чоловік не перебирає в їжі.
60. Острит зуби на мою працю. (Наг)
Бажає поживитися моїм добром.
61. О, той острий на зуби! (Наг.)
Чоловік в’їдливий, дотепний, сварливий. Пор. Wand V, Zahn 93.
62. Пішли людям по зубах. (Богород.)
Узяли їх люди на обмову, почали лихе говорити про них.
63. По зубах дістанеш. (Наг.)
Погроза: вдарю в лице, коли будеш налазити.
64. Поламлеш ти собі зуби на мні. (Наг.)
Знач. мене не легко з’їсти, я буду ставити опір. Пор. Гильф. 3254.
65. Продавай зуби, коли ніхто не купує. (Наг.)
Кепкують із дівчини, що любить до кожного сміятися.
66. Рахуй си зуби в роті, не мої літа! (Наг.)
Відповідає сердита баба дівці, що питалася її, скільки їй літ.
67. Ріже зубами, як коли би каміння молов. (Наг.)
Про сердитого чоловіка, що з лютості скрегоче зубами.
68. Того міні на єден зуб мало. (Наг.)
Нема що їсти, нема що робити.
69. То му меже зубами застрьигло. (Наг.)
Мав щось сказати тай не сказав.
70. То таке, як псу з зубів виймав. (Наг.)
Говорять про помняту, понівечену одежину.
71. Ходім зуби пополокати. (Наг.)
Ходім випити по чарці горілки.
72. Хоть без зубів і о єднім оку, лиш би сего року. (Ільк.)
Дівчині байдуже, чи парубок гарний, чи поганий, аби лише вийти заміж.
73. Хоць зубами держи, а не пусти. (Наг.)
У поминають чоловіка не покидати раз початого діла.
74. Хто дасть зуби, дасть і хліб до губи. (Ільк.)
Бог дбав про те, аби чоловік заробив собі на прожиток.
75. Чого зуби лупиш? (Лучак.)
Чого смієшся?
76. Чого сушиш зуби? (Жидач.)
Чого смієшся?
77. Ци на зуб скиглиш? (Вікно).
Сердито питають чоловіка (малу дитину), що нараз закричав не знати чого.
78. Ци нові зуби ставиш? (Наг.)
Сміються з такого, що вирвавши зуб на переді ходить в дірою.
79. Ци черевний ті зуб скіпає, що так кричиш? (Наг.)
Лають крикливого хлопця.
80. Ще ми на зубах оскомина. (Наг.)
Ще я не забув того лиха, жалую того діла.
81. Ще ти сі на кутні зуби засмієш. (Снят.)
Заплачеш голосно, пожалуєш того.
82. Ще я тобі покажу зуби. (Наг.)
Пізнаєш ти мою силу, завзяття, помсту. Пор. Wand. V, Zahn 138.
83. Я йому ще зуби порахую, ци всі має. (Наг.)
Погроза: наб’ю по зубах, повибиваю зуби.
84. Я му сі в зуби не дивив. (Наг.)
Не знаю, чи він злий, чи добрий. Натяк на звичай дивитися в зуби коневі або худобині, яку купується. Пор. Wand. V, Zahn 3.
Зубатий 
1. Зубатий як пес. (Наг.)
Про сварливого, напасливого чоловіка.
2. Най буде зубатий, аби богатий! (Цен.)...трембатий.. (Цен.)
Говорить дівка вибираючи собі жениха.
Зціплий 
1. Ти такий гий зціплий. (Город.)
Мов заморожений. Говорять до нерухливого, лінивого чоловіка.
 І. Ї. Й.
Іван 
1. Без Івана не буде пана. (Лучак.)
Як не буде підданого, робітника, то не буде й пана. Пор. Adalb. Iwan 2.
2. Взяв дідько Іванка, най же бере й колиску. (Гринів).
Пропало щось важніше, то й менше важного не жаль.
3. До святого Івана робит муха на пана. (Гнідк.)
Муха-пчола, яка вбирає мед головно на весні.
4. Ей Іване, не цюлюй так, не цюлюй, бо бігме, що чоловікові скажу. (Косс.)
Говорила п’яна баба лежачи в рові і чуючи крізь сон, як їй пес рота лизав.
5. Івана коли мана, а Николи аби не було ніколи. (Наг.)
Свят Іванів протягом року не мало, але свято Миколи чогось було не до вподоби арендареві, мабуть тоді мало пили.
6. Івана Предтечі забрав сьвєта на плечі. (Доброс.)
В часі жнив нема урочистих свят, крім Петра й Павла.
7. Іване, висади кіт на під, блохи попутай тай сьидь собі. (Медин.)
Так випоряджував жид арендар свойому слузі.
8. Іване, вставай рано, досьвіта поїдемо! – О, ще вози не запіяли, а когути вже поїхали! (Зазул.)
Так розмовляв арендар зі своїм півсонним: наймитом. Рано в звичайній розмові пізніше, ніж досвіта.
9. Іване, встань рано, бо досвіта поїдемо. (Медин.)
Пор. попереднє ч. 8.
10. «Іване» – «Га!» – «В с – ці ти нога!» (Яс. С.)
Мудрування.
11. «Іване!» – «Га!» – «На ти кусень г – а.» (Яс. С.)
Мудрування.
12. «Іване!» – «Гов!» – «Випий з г – ці кров.» (Яс. С.)
Мудрування.
13. «Іване, ходи но робити.» – «Ой, мене ноги болят.» – «Та ходи їсти!» – «Та вже мушу якось злізти.» (Балиг.)
Приповідають лінивому дармоїдові, що чинить себе хворим.
14. «Іване!» – «Чую, чую.» – «Поцюлюй в г–цю стару бочулю.» (Яс. С.)
Мудрування.
15. «Іване!» – «Як?» – «В с – ці ти кімак.»(Яс. С.)
Мудрування.
16. Іван є на біді. (Лімна).
Знач. він бідує, зазнав лихої пригоди.
17. Іван зробит, Іван з’їсть. (Мінч,, Петр., Ільк.)...зробив... з’їв. (Сор.)
Стільки його й заробітку, він не доробиться нічого більше.
18. «Іванихо, – каже цируликів синок, – дайте но міні сливок, мій тато вам за то всі зуби повириває.»(Кол.)
Обіцяв їй велику приємність.
19. Іванко жидівський прощаєся з жидом: «Прощай міні, газдоньку!» – «Ну, ну.» – «І в другий раз!» – «Чому ні? – І в третий раз!» – «Іди до дідька!» (Снят.)
Прощання потрійне перед сповіддю.
20. Іван – мотуз, с – ка, бубен, палицє. (Мик. н. Дн.)
Такими прозивками кепкують з Івана.
21. Іван не пан, а сто золотих не гроші. (Ільк.)
Він ними не збідніє і не обогатиться.
22. Іван ні Богу ні нам. (Гнідк.)
Про нездару, непорядного чоловіка. Пор. Adalb. Iwan 4.
23. Іван нічого не мав, а Гарасим дармо Бога просив. (Ком.)
Говорили про двох убогих братів.
24. Іван не, Іван плате. (Берез.)
Сам п’є, сам і платить, не потребує компанії.
25. Іван сі не обзиває, псу. г – цю зашиває. (Яс. С.)
Коли на всі питання, завдавані з наміром змудрування, запитуваний мовчить.
26. Іван тарабан, розбив мішну на ковбан, пішов у млин, повісив на клин. (Лол.)
Кепкують із якогось дурного Івана.
27. Іван хоть пан, Іваном зістане. (Лучак.)
З хлопського роду, все він буде поводитися по хлопські.
28. Іван штінк, бромф трінк, хліба дай, а робити – най. (Бродки).
Так жид характеризує свого наймита.
29. «Івасю, куди йдеш?»– «Болото палити». – « Дурню, мокре, не буде горіти». – «Аби пакість зробити». (Убинє).
Про дурня, що робить безцільні пакості. Пор. далі Чорт.
30. І на Йвана прийде обмана. (Дид.)
І він дасть себе обдурити, особливо коли до сього візьметься жінка.
31. Кажи Іванови: «Бери сухо!» а Іван заїхав по вухо. (Жидач.)
Про необережного фірмана.
32. Кайся, Іване, як тя не стане. (Стежн.)
Один мужик знайшов у дуплі пчоли, а місцевий учитель відібрав їх у нього і дав йому винагороди за них 20 кр. Коли інші дорікали йому, по що дав себе так окпити, відповів отсею поговіркою.
33. «Куме Іване, троє на панщину!» – «Е, чуєте отамане, моя жінка варила кисіль і біб.» – «За боб – матір собі йоб, а за кисилицю – узни мене в гузніцю!» – «Куме Іване, троє на панщину!» – «Е, чуєте отамане, моя жінка варит ковбасу і ще й горівки кварту принесу.» – «Ну, то двоє назад, а як сі поміркує, то сі й трете; верне!» (Мик. над Дн.)
Сцена з панщизняних часів.
34. Ліпше бути багатим Іваном, як бідним паном. (Лім.)
Байдуже панський титул і гонор, аби був достаток.
35. Нагадав си по Йвані в ягоди. (Орел.)
По св. Івані Купайлі ягоди в лісі минаються.
36. На Івана Богослова хто не посіяв жита, не варта й доброго слова. (Ком.)
Празник Івана Богослова припадає на день 26 вересня, осіння орка.
37. Не дай Боже з Івана пана. (Ільк.)
Загальний догляд, що спаношений мужик гірший від родовитого пана. Пор. Adalb. Iwan 6.
38. He перший раз Іван бідний. (Кольб.)
Простому чоловікові се трапляється часто, що біда загощує до нього.
39. Ніхто де дочекає, щоби Іван що мав, але ще не єден на біду перейде. (Лучак.)
Знач. іде до щораз гіршого, до зубожіння простолюддя.
40. Поволи, Іване, бо впадеш в корито. (Мик. н. Дн.)
Говорять незважпому, що йде на потемках і поспішає.
41. По рівній части, як Іванови так і Насти. (Кукиз.)
Щоб нікому кривди не було.
42. По сьвятім Івані муха не гадає о пані. (Гнідк.)
Вона тоді годує черву і готується до роєння.
43. Сьвятий Іван Златоуст тому ся називає, бо брав тілько по штири кр. за службу божу. (Дидьова).
Такий погляд висловлюють бойки в докір своїм священикам.
44. То мій Іван. – Ні, мій. – А де-с го взьив? – На межи. – А що робив? – Стримів на ножи. (Наг.)
Жартливо сваряться два пастухи за третього.
45. Учи Івана на цимбалах, а він заєдно в дудку грає. (Луч.)
Його все тягне до старого звичаю.
46. Ци Іван, ци Петро, то міні все одно. (Луч.)
Мені байдуже, хто з них щось завинив, але кара їх не мине.
47. Цить, Івасю, панів не переслухаєш! (Ільк.)
Втихомирювала мати сина, що стояв на суді і сварився з панами.
48. Червоний Іван у мене ночував. (Лол.)
Так називають дівчата свою місячку.
49. Чогося Івась не навчить, того й Іван не буде вміти. (Ільк.)
Треба вчити замолоду, бо старший ум менше податливий.
50. Чоловік не Йван, вип’є тай поставит. (Цен.)
Іван тут у значінню «простак», що не знає порядку та звичаю.
51. «Що там робиш, Іване?» – «Вмиваюсє.» – «Ну, ну, озьми булку та втрисє.» (Пужн.) 
Жид з просоня чув, що Іван чогось булькоче і зараз догадався що він п’є горівку. Пор. Етн. Зб. VI, 74.
52. Я й Івана шіную за пана. (Ворохта).
У мене все одно, чи пан чи простий чоловік.
53. Як-ісь не навчився Івасьом, то Іваном уже ні. (Городок).
Коди не навчився змалку, то в дорослім віці вже годі. Пор. ч. 48.
54. Як на Іваня гримит, будут оріхи захмулені. (Мшан.)
Іваня – празник Івана Хрестителя. В Нагуєвичах кажуть: горіхи позамакають. Пор. Матер, до етнол. ІІІ, стор. 46.
Ігла 
1. Абим ігли шукав, то бим доси знайшов. (Наг.)
Сердиться чоловік, що даремно шукав якоїсь речі. Пор. Wand. III, Nadel 48.
2. Вез ігли ся не вбере, без ножа не розбере. (Золоч.)
Бо мусить раз зашити, а потім розпороти. Кепкують із недбалої жінки, що зашиває все аж тоді, коли треба одягатися.
3. Ігла би не впала. (Гнідк.) Іглі ніде впасти. (Наг.)
Знач. так тісно в хаті, стиск народу. Пор. Wand. III, Nadel 50.
4. Ігла всіх одягає, а сама гола. (Крех.)
Загальна обсервація, пор. Celak. 35; Wand. ІІІ, Nadel 43.
5. Ігла – гіркий заробок. (Кол.)
Кравці й кравчині мусять жити скупим заробітком. Німець каже: ігла кравця годує, Wand III, Nadel 4.
6. Ігла моя, але вушко не моє. (Наг.)
Сперечалася швачка з швачкою. Пор. І. Говка 1.
7. З-за ігли богата не будеш. (Дрог.)
Іглою, кравецтвом не заробиш богато.
8. З іглов до росолу не сідают. (Цен.)
Для всякого діла треба відповідних для нього знарядів.
9. Іно-що з під ігли. (Наг.)
Знач. нова одежа, сьвіжо вшита.
10. «Кажи: ігла.» – «Ігла». – «Мати ти зльигла.» (Наг.)
Мудрування.
11. Коби ігла пройшла, а нитка мусит. (Любша).
Щоб зробити перший початок діла, а там воно піде далі. Пор. Adalb. Jgla. 1; Wand. ІІІ, Nadel 24.
12. Крізь йигли вухо би проліз. (Голоб.)
Таким чиниться тонким та сумирним та гладким.
13. Куди ігла, туди й нитка. (Наг.)
Куди старший у родині, туди й челядь за ним. Пор. І, Говка, 2; Wand. ІІІ. Nadel 3.
14. Так сі видно, хоць ігли збирай. (Наг.)
Говорять про ясну ніч. Пор. Wand. ІІІ, Nadel 52.
15. Хоба ігла єдну роботу робит. (Мшан.)
А чоловік мусить робити всяку.
16. Як на іглах сидит. (Крех.)
Нетерпливиться, що хвиля встає і знов сідає. Пор. Wand. ІІІ, Nadel 35, 56.
Ігумен 
1. Ігуменови як ігуменови, а черцеви засі. (Гол.)
Ігуменови вільно дещо таке, на що чернець не може собі позволити. Іронізують прим над ігуменом п’явицею або чужоложником.
2. Коли ігумен за чарку, то братія за кварту. (Гол.)
Досить старшому дати малий злий приклад, то вже його підвладні підуть далі,
Їда 
1. Без їди й віл не потягне. (Крех.)
Усякий робітник хоче їсти, щоб мати силу до роботи.
2. Без їди не хоче сі пити води. (Наг.)
Нема по чім пити.
3. До їди примусу не треба. (Наг.)
До неї кождий і без того охочий.
4. За саму їду служит. (Наг.)
Йому крім страви не платять нічого. Так бувало в тісні роки, коди було тяжко за хліб.
5. Їда – горлова справа. (Наг.)
Жартують, згадуючи давню судову термінологію, де «горлова справа» значила злочин, за який «карали горлом».
6. Ласа їда животу біда. (Коб.)
Особливо коли її не має. Німець каже: Viel Essen, viel Krankheit, Wand, і, Essen 32.
7. Отто ми їда – хліб і вода. (Наг.)
Кривдує собі наймит не діставши на обід ситійшої страви крім хліба та борщу або якоїсь іншої «водиці.»
8. По їді пізнати робітника. (Мик. н. Д.)
Хто добре їсть, той добре й робить, і навпаки, добрий робітник вимагає доброї страви.
9. Худа їда – сирватка й лобода. (Кал.)
Жалується чоловік на переднівку.
10. Яка їда, така й робота. (Наг.)
Кого кепсько живлять, від того не слід ждати порядної роботи.
11. Як би лише в їду дуфав, то би ніколи нічого ни мав. (Залуче).
Чоловік мусить працювати далеко більше, ніж треба для самого виживлення, щоб доробитися достатку.
Їдець 
1. Кепський їдець, кепський робітник. (Наг.)
Добрий робітник і їсть відповідно.
2. Такий з нього їдець, як воробець. (Ком.)
Він їсть дуже мало.
Їдженє 
1. До їдженя нема мусу. (Коб.)
Чоловік іде до нього добровільно. Пор. Їда 3, Wand. І, Essen 43.
2. Навет ми їдженя не в голові. (Лемк.)
Так занятий своїм ділом. Пор. Wand. І, Essen 46, 53.
Їдінє 
1. До їдіня, паночку, бий, а до роботи не силуй! (Гнідк.)
Так говорив циган господарові, наймаючи сина на службу.
Їдло 
1. « До їдла рачки лізти, а до роботи і кийом не добити. (Доброст.)
Про лінивого та ласого на їду.
2. Хто добрий до їдла, той добрий до роботи. (Замул.)
Мусить бути ситий, щоб добре робив. Пор. Wand. І, Essen 42.
Їжак 
1. Казав їжак: най буде й так. (Берлоги).
Він сумирний і нічому не противиться.
2. Обізри ся їжу на свою хижу! (Лім.)
Вона занедбана, примітивна.
Ізслизнути 
1. Бодай ізслиз як сніг на весні! (Наг.)
Прокляття: щоб зійшов ні нащо.
Ілінці 
1. З Ілінец на Тростянец, то вже світови конец. (Снят.)
Кепкують із домосіда, що ніде не бував.
Ілля 
1. До Іллі рій під гилі, а по Іллі рій на гилі. (Ільк.)
В часі коло Іллі пчоли рояться.
2. Іллі громове свято. (Бат.)
Вірять, що св. Ілля громами завідує і що його празник головна пора громів,
3. Лиш до Іллі добрі білі. (Кольб.)
Білі – рід грибів гіркого смаку. Вони однаково недобрі по Іллі як і перед. Іллею, але по Іллі вже ростуть інші, кращі, то білих ніхто не бере.
4. На Іллі новий хліб на столі. (Тереб.)
Кінець переднівку. 
5. На Іллі с – и у білі. (Печен.)
Тоді вже їх ніхто не хоче брати.
6. Ни запрьиде до Іллі, то ни буде у млині. (Кольб.)
Мова про кукурузу, що до Іллі повинна вже запрясти шульки, а то потім у осени вимерзне.
7. Тілько до Іллі добрі рої, а поІллі повісь роя на гилі. (Ільк.)
Ті, що пізніше вирояться, вже не здужають назбирати собі поживи на зиму і звичайно потім гинуть.
8. Як не буде волоти в Іллі, то не буде ся молоти в млині. (Мшан.)
Волоть – урожай.
9. Як не волоти в Іллі, то не буде зерна в млині ані хліба на столі. (Бистре).
Пор. попереднє ч.
Їматися 
1. Вія сі її їмив тай попусту му нема. (Наг.)
Він закохався в неї і не знаходить спокою.
2. Їмают ся від нього діти. (Мшан.)
Бесідували про місцевого вчителя, від якого діти скоро переймають науку. (М. Зубр.)
3. Їмив єс в тіснім, їми-но в широкім. (Кольб.)
Так говорив циган, коли його зловили в коморі.
4. Ще не їмив, а вже скубе. (Наг.)
Ще не має пожаданого добра в руках, а вже строїть на тім різні плани.
5. Щесь мя ся їмив. (Тухля).
«Щесь» зам. щось. Зачепився зо мною не знаю за що.
Їмінє 
1. Сите ймінє лижеся, а голодне кареся. (Лім.)
Так само сита челядь любиться, а голодна свариться між собою.
Їмость 
1. Ей їмость, там у змісті хата на хаті, лата на латі, а такі їмосці як ви жидам воду носьит. (Цен.)
Оповідав наймит вернувши з великого міста.
Імя 
1. Во імня отца й сина, Каська й Марина такі ми портки вшила, що на переді тісно, а з заду трісло. (Наг.)
Жартує парубок із дівчат.
2. Во імя отця і сина, щоб не зісталася ні крупина. (Кукиз.)
Хрестяться з такою примовою сідаючи до столу.
3. Імя отця за отця, і сина за Максима, і сьвятого за сліпого, і духа за Андруха, і амінь за камінь. (Бабух.)
Травестія формулки, якою хрестяться.
4. Огидне му імньи та нечесне. (Наг.)
Лають нечесного та поганого чоловіка.
5. Най буде таке мня, яке си приніс. (Мшан.)
На якого святого по календарю уродилася дитина, таке їй звичайно ім’я на хресті дають.
6. Панське імньи, а жебрацька торба. (Наг.)
Кепкують із жебрака з шляхетським іменем. Пор. Adalb. Imiе 8.
Іней 
1. Як на дві неділі перед Різдвом рісний іней, то перед Петром буде на гречці рісний цвіт. (Ком.)
Господарська прикмета що до будущого врожаю.
Іно 
1. Ой коби йно! (Лучак.)
Знач. мені байдуже, аби лише стільки всього було.
Інтерес 
1. Добрий інтерес, коли повний черес. (Ільк.)
Коли чоловік має гроші, то може робити всякі купівлі.
2. Кожда Тереса має свої інтереса (Наг.)
У кожного своє діло, свої секрети.
3. Я в таких інтересах не бував (Наг.)
Знач. на таких ділах не розуміюся.
Іскра 
1. Аж му іскри з очий скачут. (Наг.)
Такий злий, сердитий.
2. Бий, аби аж іскри з г – ці скакали! (Наг.)
Бий цупко та болюче.
3. Зла іскра все поле спалила і сама згасла. (Ільк.) спалит.. згасне. (Наг.)
Говорять про лихого чоловіка, що іншому нашкодить, хоч сам із того не має ніякої користі. Пор. Adalb. Iskra 5.
4. З малої іскри великий огонь. (Ільк., Петр.)
З малої причини бувають великі наслідки. Пор. Adalb. Iskra 2.
5. Прудкий як іскра. (Наг.)
Про енергчного чоловіка, бистрого на слова і на діла.
Іспит. 
1. Пришоу іспит на него. (Бон.)
Випробовують його розум, працьовитість та точність.
Ісус 
1. Воскрес Ісус от гроба, на всіх жидів хороба; якоже прорече – а них холера притече. (Дрог.)
Пародія відомої пісні з воскресного канона.
2. «Слава Йсу.» – «Припічок мащу.» – «А ваш де?» – «Як замащу, так буде.» (Снят.)
Пародіюють розмову з глухою жінкою.
Їсти 
1. Ані ївши, ані пивши скачи дурню ошалівши. (Іль., Петр.)
Тюкають на такого, що голодний танцює.
2. Ані ми сі не замане їсти. (Орт.)
Не хочеться, і думки про се нема.
3. Ані я ся в’їв, ані я ся впив. (Ільк.)
В’їсти і впити, се найкращі спомини з перебутого життя.
4. Бодай ніхто не дочекав їсти, як нема що! (Залісє).
Нарікав голодний чоловік. Пор Adalb. Jesc 102.
5. Було що їсти, но принуки не було. (Гнідк.)...їсти й пити... (Лучак.)
Говорять про гостину на правнику. Пор Adalb. Jesc 4.
6. Він їсть і біда його їсть. (Мик. н. Дн.)
Хоч не терпить голоду, а все таки біди не може позбутися. Пор. Adalb. Jesc 73.
7. Вочима би їв. (Будз.)
Захланно, ласо дивиться.
8. Всьо-м видів як їли, лиш єм клочьи не видів як їли. (Наг.)
Жартують із жида, пор. вище Жид ч. 17.
9. Давали їсти, пити, та не було кому просити. (Наг.)
Жартують гості на празнику.
10. Дали їсти, а не було де сісти. (Ільк.)
Кривдує собі незадоволений гість.
11. Де їдять, там ся тисни; де гроші лічать, там ся не пхай; а де б’ють, утікай. (Ільк.)
Де їдять, там і тобі дадуть, де гроші лічать, готові тобі закинути, що ти часть їх украв, а де б’ють, там і тобі легко може дістатися. Пор. Adalb. Jesc 21.
12. Єден їсть, другий слинку ковтає. (Вікно).
Другий не має що їсти. Пор. німецьке: Essen sehen macht nicht satt, Wand. I, Essen 41.
13. Зак не їла, не могла; попоїла тай лягла. (Залісє).
Про ліниву жінку, що чиниться хворою, але їсть добре і спить. Пор. Adalb.
Jesc 30.
14. Їв би, видиш, аби-с кілько перед нього поставив; ніколи би не казав: Буде з мене. (Наг.)
Говорять про ненажеру.
15. Їв би-с, пив би, а красти ані руш. (Мик. н. Дн.)
Докоряв злодій свому вирідному синови.
16. Їв би-с із під себе! (Наг.)
Прокляття ненаїсному, або такому, що не заробить, а допоминається їсти.
17. Їв бис си печінки! (Наг.)...пальці! (Наг.)
Прокляття: щоб ти з голоду їв своє власне тіло.
18. Їв, пив, по бороді текло, а в горлі сухо було. (Сор.)
Насміхаються з того, що розповідав, як то він десь там був у сутій гостині. Пор Adalb. Jesc 33.
19. Їв, тай ще буду, а тобі як плохе, то ни їдж. (Тухля).
Мовив бойко жидові, що насміявся з нього, що їсть солонину.
20. Їдж, абис тріс про мене! (Наг.)
Сердитий окрик господині, коли хтось допоминається їсти, пор. Adalb, Jesc 79.
21. Їдж не їдж, пий не пий – прийде час; милий, забирай сі! (Колом.)
Говорять про гостя, що занадто довго сидить і заважає в хаті.
22. Їдж, ни питай, щоби тілько шкіра витримала! (Луч,)...нічого, коби... (Бар.)
Жартують заохочуючи ненажеру, аби їв ще більше.
23. Їдж, пий і веселися, завтром не журися. (Терноп.)
Парафраза євангельських слів вложених в уста богача. Пор. Wand. І, Essen» 79, 100.
24. Їдж, поки свої коліна видиш! (Берез.)
Як зробиться черевань, то не буде їх бачити.
25. Їдж і розпережися! (Гнідк.)
Дай собі волю, їж кілько можеш вмістити.
26. Їдж тай хвали, аби ще дали. (Кнігинин).
Звичайне правило гостей, що в гостині повинні для чемності хвалити все, що їм дають.
27. Їджте, аби-сте сі порозпукали! (Наг.)
Говорить хазяйка, подаючи їсти якимось нелюбим та наприкреним людям, дітям або слугам. 
28. Їджте, бода-сте не видихали того, що ззісте! (Наг.)
Клине хозяйка, даючи їсти нелюбим людям.
29. Їджте, бода-сте сі папороти понаїдали! (Наг.) 
«Папороть» тут у злім значінню, отрута (папороть, така що псує, вбиває чоловіка).
30. Їджте, гостеньки, абисте не говорили. (Цен.)
Припрошував господар своїх гостей, не бажаючи аби поніміли, але щоб потім не обмовляли його.
31. Їджте, гостеньки! Ріжте си печінки, крайте си серце. (Наг.)
Припрошував господар своїх гостий, подаючи їм печінки й серце з корови.
32. Їджте-мачайте, а за решту вибачайте. (Турка).
Припрошують гостей, що сидять за столом.
33. Їдж що здиблені, роби що хочеш. (Наг.)
Улюблений оклик лінюхів і прожорів. Пор. Wand. І, Essen 50.
34. Їдж хоть з хробаком! Хробак здохне, і тебе дідько возьме. (Цен.)
Говорять, коли хтось знайшовши в страві червяка, виявляє велике обридження.
35. Їдят ся, як пси скажені. (Богородч.)
Гризуться, б’ються між собою.
36. Їж, аби ти сі цигани ни снили. (Кольб.)
Таким, що йдуть спати голодні, сняться цигани. Що в тім таке страшне – не відомо.
37. Їж гірко, кисело, солоно, – умреш, а не зогниєш, (Ільк.)
Заохочують до вживання гірких, квасних та солоних страв.
38. Їж, коли дают, скачи, коли грают. (Торки).
З людьми треба все по-людські. Пор. Adalb. Jesc 37.
39. Їж тай диви сі, аби мій борщ, ни був по селу. (Кольб.)
Щоб ти не зробив його притокою до якоїсь обмови на мене.
40. Їжте борщ, капусту, бо пироги не суть. (Ільк.)
Припрошував бойко своїх гостей, та підгірянин не хотів їсти, надіючись, що справді вже несуть пироги, і лишився голодний.
41. Їжте, бузьку, масну юшку. (Гнідк.)
Припрошують гостя.
42. Їжте, гостеньки, а ви діти, нуже! (Гнідк.)
Господар припрошує гостий, серед яких посадовив і своїх дітей.
43. Їж, що дають, а роби, що кажуть. (Ільк.)
Так навчають свіжо нанятого наймита. Пор. Wand. І, Essen 89; Adalb. Jesc 35.
44. Їла би ті колотьба! (Берез.)
Прокляття: щоб тебе сперли кольки.
45. Їла би ті тота, що під корчом сідит. (Наг.)
Прокляття: щоб тебе вкусила гадина.
46. Їла як паня, а наляпала як свиня. (Дар.)
Сміються з нехарної, а гонорної жінки.
47. Їли би очи, та губа не хоче. (Луч.)
Наївся, а ще очима пожирає страву.
48. Їли як пани, а наробили як свині. (Тереб.) …наляпали... (Сян.)
Про захланних і нехарапутних їдців.
49. Їло би ся смачно, а робити страшно. (Луч.)...масно, ходило би ся красно.... (Мш.)
Приговорюють лінивому, що любить ласо поїсти, але робити не хоче. Пор. Wand. І, Essen 80; Adalb. Jesc 6.
50. Їм, їм, і від’їсти сі не можу. (Наг.)
Так мені засмакувало.
51. І сам не їсть і другому не дасть. (Ільк.)
Про скупого самолюба.
52. Їсти би їв, а красти не хоче. (Лучак.)
Нарікав злодій на сина, що не вдався в батька.
53. Їсти є кому, а робити нема кому. (Луч.)
Говорить господар, що мусить годувати богато неробочих дітей або старих.
54. Їсти ніхто не забуде. (Наг.)
Голод сам озивається. Пор. Wand. І, Essen 37.
55. Їсти, пити було, а принуки не було. (Ільк.)
Про гостину, на якій господар не припрошував тай гості онималися їсти. Пор. вище ч. 5.
 
56. Їсть, аж му сі вуха рушьиют. (Наг.)...аж му вуха ходьит. (Наг.)...аж за вухами тріщит. (Цен.)
Говорять про цупкого їдця.
57. Їсть аж сі давит. (Наг.)..душит. (Наг.)
Говорять про такого, хто їсть захланно і швидко.
58. Їсть за двох, а робит як єден дурень. (Наг.)
Про дінивого а їстовитого робітника.
59. Їсть ми очи. (Наг.)
Знач. докучає мені, упоминається чогось.
60. Їсть мі очима. (Наг.)
Сердить ся і люто позирає на мене.
61. Їсть пес і свої власні блювотини. (Цен.)
Перерібка з церковного: акя песъ на своя блевотины возвращаяся, про поганого чоловіка, що робить таке, що ганив уперед.
62. Їсть пес пса, коли ся їсти хоче. (Wurzbach).
Знач. голод не вважав па братерство та свояцтво. Пор. W and. II, Hunger 45.
63. Їсть пес пса, як нема барана. (Наг.)
Голод не питає свояцтва.
64. Їсть як би не своїм писком. (Наг.)
Їсть без апетиту, ліниво. Пор. Adalb. Jesc 43.
65. Їсть, як шовком шиє. (Гнідк.)
Їсть делікатно, з манерами.
66. Їсть, їсть, і його біда їсть. (Будзан.)
Те що їсть, не виходить йому на пожиток.
67. Їчте і розпережіться. (Балиг.)
Знач. наїдайтеся досита, їджте, кілько хочете.
68. Коби їла, то набере тіла. (Наг.)
Говорять про худу скотину або жінку.
69. Коби міг, то би їв два рази одно – з під себе г – о. (Балиг.)
Такий захланний та скупий.
70. Мало їсть, богато сере. (Крех.)
Жартують із дівки, що при людях стидається їсти до ситості. Пор. польське: Malojadka, а göwno jak klatka. (Дрогоб.)
71. На, їдж, дурню, бо то з маком. (Ільк.)
Знач. се дуже добре. Пор. Adalb. Jesc 36.
72. Не їв – зімлів, наївся – розболівся. (Мінч., Петр.)
І в однім і в другім випадку не заховав міри. Пор. Wand. І, Essen 83.
73. Не їдучий, не піючий. (Луч.)
Про скупого, стремезливого чоловіка. Пор. Wand. І, Essen 263.
74. Не їж, не пий, а весело жий. (Лучак.)
Не показуй по собі, що терпиш недостаток.
75. Не їж того, бо ти язик у сраку забігне! (Наг.)
Жартують із такого, що їсть щось занадто ласо, прим. мід. Пор. Adalb. Jesc 38.
їсти–Іти 
76. Три дни не їдж, а весело ся диви. (Луч.)...востро... (Ком.)
Знач. не показуй по собі, що тобі долягає. Пор. Adalb. Jesc 83.
77. Хоть нема що їсти, аби кодо кого сісти. (Ільк.)
Говорить чоловік, що оженився з бідною, але вродливою і любою дівчиною.
78. Хто богато їсть і п’е, той в розум не тиє. (Ільк.)
Наслідуване латинського Plenus venter non studet libenter.
79. Хто їсть фляки, то гадає, шо кождий такий. (Кольб.)
Кождий судить іншого по собі самім.
80. «Хто тут їв, жиде?» – «Або свині, або панове вояки». (Наг.)
Мовив жид запрятуючи решти по вояцькім обіді.
81. Хто хоче їсти мусит лізти. (Мшан.)
Знач. мусить іти до роботи.
82. Хто чого не їв, того й смаку не знає. (Лучак.)
Кепкують, коли хтось хвалиться, що їв такі й такі добірні страви.
83. Ци біда, що нима ся кому їсти зо мнов? (Тухля).
Не біда, що не маю такого (жінки), хто би гризся зо мною.
84. Ци я з тобою їв ци пив, що ти на мене виговорюєш? (Заліщ.)
Найчастіше виговорюють на господаря власне ті, що в нього гостилися.
85. Чи їв, чи не їв, а за обід рахуют. (Гнідк.)
Знач. обід був дуже скупий, не було що їсти. Пор. Adalb. Jesc 97.
86. Що будети їсти, гостоньки: прибуток, ци відбуток, ци кап? (Пужн.)
Прибуток, то солонина, відбуток то сир, а кап, то яйце. Пор. Етн. Зб. VI, ч. 200.
87. Що з’їм, то моє. (Наг.)
Сего вже ніхто мені не відбере. Пор. Adalb. Jesc 82.
88. Не їла – не могла, попоїла тай льигла. (Ден.)
Жартують із лінивоі жінки, що вдає хвору. Пор. вище 13.
89. Не маєш що їсти, їдж сир. (Дрог.)
Радив голодним людям пан, що сам не любив сира.
90. Ні їсти, ні пити, – Прокопа женити! (Отиневичі).
Робити щось таке, для чого нема підстави ані засобів.
91. Ні що їсти, ні де сісти. (Гнідк.)
Пуста, негостинна хата, характеризують стан крайньої бідності.
92. Ні я в'їв, ні я впив, ні грошей не маю. (Сор.)
Говорить про себе чоловік, що весь вік прожив у бідності.
93. Ні я в’їла, ні я впила, ні красно входила. (Наг.)
Згадує жінка свій убогий вік проведений у бідності.
94. Очи би їли, коли губа не хоче. (Мик. н. Д.)
Про чоловіка, що захланно дивиться на страви, хоч уже сам ситий.
95. Поки їм, поти жию. (Наг.)
Без їди жити не можу. Пор. Wand. І, Essen 94.
96. Прошу тя, не їдж менеї (Богор.)
Дай мені спокій, не докучай мені.
97. С – и, їдж, масти груди, лекше души твої буде. (Залуче).
Жартують із чоловіка, що журиться всім і нарікає при інших на свої недостатки.
98. Тим, що він їсть, я ситий не буду. (Наг.)
Говорять, коли хтось оповідає про ситі обіди якогось богача.
99. Як їм з хлібом кашу, то гріхи розстрашу. (Пужн.)
Мовив наймит до побожної, а скупої господині, що сварилася на нього, на що бере хліба до каші. Пор. Етн. Зб. VI, ч. 212.
100. Як їсть дитина, тішиться родина, та як їсть родина, то плаче дитина. (Кукиз.)
Дитина рада лиш тоді, коли інші дбають про неї.
101. Як маєш їсти, то їдж, а як маєш робити, то роби. (Замул.)
Порядний робітник потребує й їсти порядно.
102. Як на велию попоїм, то душа як в подушці лежит. (Кривча).
З приємністю згадував бідний чоловік своє задоволення по святовечірній вечері.
Іти 
1. А йшов бис у задгузь, як рак! (Наг.)
Лають такого, що йде дуже помалу.
2. А то йдеш, як лельом-полельом. (Наг.)
Ідеш помалу, ліниво. Пор. Adalb. Isc 20.
3. Він іде, а йому сі не йде. (Бор.)
Знач. іде ліниво, помалу.
4. Все йде вспак. (Ільк.)
Знач. іде не так, як би слід було надіятися. Пор. Adalb. Isc 46.
5. Все то йде якось не по божому. (Наг.)
Себто безладно, нелогічно.
6. Всьо йде на переверти. (Лім.)
Мішаються та переміняються старі порядки.
7. Де йди, там іди, а все до свого кута вертай. (Ком.)
Свій кут найліпший.
8. Добре йде, лиш голову на бік несе. (Наг.)
Жартують із такого, що на ярмарці торгує коня не розуміючися на кінських прикметах і винаходить ось таку його хибу.
9. Добре йде, но трохи на бік фостом закидає. (Луч.)
Пор. попереднє.
10. Ей, ледво йду! Не так п’яна як голодна, шла бим далі тай не годна. (Мик. н. Д.)
Жалувалася жінка йдучи з ярмарку, та пишучи мисліте по дорозі.
11. Замість іти там де просят, він пішов, де сіно косят. (Кукиз.)
Говорять про літній дощ, що йде там, де його не треба.
12. Іде в три путі. (Наг.)
Іде блукаючи, дороги не знаючи, іде п’яний.
13. Іде зі своїм двором. (Ільк.)
Зі своєю челяддю, з дітьми.
14. Іде, іде, тай на ліспи стоїт. (Будзанів)
Про такого, що йде дуже повільно або довго збирається в дорогу.
15. Іде й мисліте ногами пише. (Яс. С.)
Іде п’яний і заточується то в сей бік, то в той.
16. Іде й носом підпирає сі. (Цен.)
Сильно п’яний, раз по разу паде на землю.
17. Іде йойкаючи. (Наг.)
Його побито або загалом терпить якийсь біль.
18. Іде качки заганьиючи. (Наг.)
Знач. п’яний, заточуеть я то на один бік дороги, то на другий.
19. Іде му рукою. (Гнідк.)
Йому щастить, добре ведеться. Пор. пісню:
 Ой як я сі оженив, пішло ми рукою,
 Пішла жінка за борщом, а я за мукою.
20. Іде му, як би взяв перо з гуски та пустив горі водов. (Мшан.)
Знач. ніщо йому не ведеться, все йде на перекір його бажанню.
21. Іде му як з печи на голову. (Наг.)
Не щаститься, поводиться чим раз гірше.
22. Іде му як з холяви. (Крех.)
Сиплеться добро, він багатіє.
23. Іде му як по груді. (Наг.)
Іде важко, з перешкодами, бідує.
24. Іде му як по маслі. (Наг.)
Знач. іде гладко, ведеться добре. Пор. Adalb. Isc 24.
25. Іде му як по шнурку. (Белз.)
Дідо йде гладко, в порядку. Пор. Adalb. Isc 26. Німець додає: мовив злодій, коли йому кат надівав петлю на шию. Пор. Wand. І, Gehen 6.
25. Іде му як спячому риба в сіть. (Гнідк.)
Спячий риби в сіти не зловить.
27. Іде на попа із живого і з мертвого. (Лемк.)
Знач. іде дохід.
28. Іде нога поза ногу. (Наг.)
Іде помаленьку, ледве ступаючи.
29. Іде о горло. (Гнідк.)
Знач. рішається питання, чи жити, чи гинути.
30. Іде питаючися, по чому пшениця. (Гнідк.)
Значення неясне.
31. Іде як вода на лотоках. (Ільк.)
Щаститься, прибуває добра.
32. Іде як з каміня. (Льв.)...каменя. (Ільк.)
Туго, трудно йде, не щаститься. Пор. Adalb. Isc 28.
33. Іде як на заріз. (Наг.)
З острахом, опираючися. Пор. Adalb. Isc 15.
34. Іде як рак з дріжджіма. (Наг.)
Помалу, ліниво. Натяк на анекдоту про рака, якого в велику п’ятницю послали за дріжджами і він вернув аж через рік. Пор. Adalb. Isc 4.
35. Іде як Русин з празнику. (Гнідк.)
Говорять, коли кому ригається, пор. І, Бойко 7.
36. Іде як штири дівки. (Город.)
Іде швидко, весело.
37. Іди, аби сі за тобов зашило! (Наг.)
Знач. аби й слід твій пропав.
38. Іди, абись сьи скапав. (Льв.)
Прокляття, щоб ти змарвувався.
39. Іди, аби ті мої очи не виділи! (Наг.)
Не хочу мати з тобою ніякого діла.
40. Іди в лихий чьис та в куцу годину! (Наг.)...зломану... (Наг.)
Прокляття: щоб куди підеш, грозило тобі нещастя або загибіль.
41. Іди в трісцє та в болото! (Кал.)
Клянуть чоловіка, що не держиться хати, а йде кудись під ніч.
42. Іди до біди! (Наг.)
Біда персоніфікована як лихий демон.
43. Іди до дідькової мами! (Товсте).
Прокляття. Дідькова мама гірша від дідька.
44. Іди до Ісай та торбами потрісай. (Дрог.)
Ісаї – вбоге гірське село.
45. Ідя до ланца! (Лім.)
Ланц й бойківських прокляттях часто фігурує як синовім муки, клопоту, лиха, див. далі Ланц.
46. Іди до песячої шатери! (Стан.)
Прокляття. Вступися геть, щоб я й не знав, куди ти пішов.
47. Іди до раю, де кури ср... (Наг.)
Знач. під куряче сідало, посилають дурного.
48. Іди до тристенного! (Наг.)
Прокляття: іди до чорта.
49. Ни здоров, колись змолов, а ми нараз, ідем також зараз. (Лучак.)
Жартливе прощання.
50. Іди зо шумами! (Наг.)
Прокляття: як підеш, то щоб за тобою зашуміло, щоб ти не вернув більше.
51. Іди з ручки до ручки, аби не було мучки! (Бібр.)
Говорять дитині, яку один носив на руках і передає другому.
52. Іди на дідьчу маму, аби ті обйойкала! (Наг.)
Прокляття. Обйойкати когось в дорозі значить навести на нього нещастя.
53. Іди на зломану голову! (Наг.)
Щоб ти зайшов у таке місце, де б зламав собі голову.
54. Іди, най ті Бог на кого іншого наверне! (Наг.)
Говорять сварливому, зачіпливому чоловікові, з яким не хочуть битися або сваритися.
55. Іди на чужі руки. (Ільк.)
Нехай хтось інший, зачеплений тобою, дасть тобі почути свої руки.
56. Іди на штири вітри, а на п’ятий шум. (Ільк.)
Іди геть, куди хочеш, щоб за тобою зашуміло, сліду не стало.
57. Іди ніворотом! (Наг.)
Іди, щоб не вернувся більше.
58. Іди просто носа. (Кол.)
Знач. не питаючи, куди йдеш.
59. Іди собі з Богом до дідька! (Цен.)
Відправляють нелюбого, уприкреного чоловіка.
60. Іди тай не обзирайсі. (Наг.)
Рішившися раз на якесь діло роби його і не покидай.
61. «Іди, ти не є – на!» – «Брешеш, псе, я сі є – у все". (Кол.)
Дразнять себе взаїмно парубок і дівка.
62. Іди швидко, а так бридко; іди тихо – і так лихо. (Мінч.)
Треба у всьому в життю знаходити відповідну міру,
63. Іди швидко – тай то бридко; іди помалу – і то не здало; ліпше по середині. (Тереб.)
Мотивується загальне правило «золотої середини».
64. Іду, землі під собов не чую. (Наг.)
Іду швидко, весело, мов лечу.
65. Іду, йду, а на місці стою. (Ільк.)
Говорить слабосилий, хворий чоловік, якому доводиться йти кудись.
66. Іду туди, де цісар пішки ходит. (Наг.)
Знач. до виходка.
67. Ідут як мухи до меду. (Наг.)
Горнуться радо до якогось діла. Пор. Adalb. Isc 12.
68. Ідут як по свячену воду. (Наг.) 
До якогось добродія, прим, до ворожбита або знахаря.
69. Іду, Яцю, не за тебе, а за твою працю. (Ком.)
Говорить дівка виходячи замуж за старшого а богатого чоловіка.
70. Іти з кия під колос. (Гнідк.)
Значення неясне; чи значить: іти в спіле збіжжя на любовні зносини, чи: йти з кимось згідно, робити в порозуміню?
71. Іти, куда ноги несут. (Гнідк.)
Знач. куди будь, без означеної мети.
72. Іти, куда очи провалят. (Гнідк.)
Без мети, в світ за очи.
73. Іти на чужі діти. (Гнідк.)
Говорить дівка, якій не хочеться йти за вдівця і доглядати не своїх дітей.
74. Іти як у дим. (Гнідк.)
Знач. на осліп, відважно але також необережно.
75. Ішов за Довбушом з фрики. (Гуц.)
Ішов з мусу, присилуваний.
76. Куда йдеш? на перед себе. (Жидач.)
Про такого, що йде сам не знаючи куди.
77. Куди йду, туди йду, а тобі не треба знати. (Богородч.)
Сердита відповідь на питання: куди йдете?
78. Най там іде з минувшими часами. (Лучак.)
Говорять згадуючи якесь лихо.
79. Най то йде на ліси, на гори та на сині возера. (Жидач.)
Формула відвертання всякого лиха, тучі, чарів, напасти.
80. Не все йде чоловікові так, як би му сі хтіло. (Дрог.)
Бо не все залежить від його волі. Пор Wand. І, Gehen 41, 44.
81. Не йди борзо, бо на біду найдеш; не йди поволі, бо біда тебе найде. (Ільк.)
В життю важко поступати так, аби не наскочити на біду чи то задля зайвого поспіху, чи через опізнання.
82. Не йди в воду, як ни знаєш броду. (Кольб.)
Не хапайся до діла, якого вдачі й наслідків не знаєш.
83. Ни йди меже люде, коли ни знаєш світови ладу. (Кольб.)
Бо будуть сміятися.
84. Не йди на глибоке, коли не вмієш плавати. (Кольб.)
Не хапайся до того, чого не знаєш.
85. Нехай іде за вола, аби дома не була. (Кукиз.)
Говорить батько про дочку, якої довго ніхто не хоче сватати.
86. Ні йти, ні сидіти. (Залісє). 
Чоловік нерішучий, що не знає, що й коли робити.
87. Ні йшла, ні їхала. (Лім.)
Не рушилася з дому, лінива.
88. От так іди тай не бав сі. (Наг.)
Окрик здивування-: от як воно сталося!
89. Помалу йди, дальше зайдеш. (Крех.)
Бо не так швидко втомиш ноги. Пор. Wand. І, Gehen 93; Adalb. Isc 44.
90. Так іде, жи би сі молоко на голові зсіло. (Жидач.)
Знач. іде помалу, обережно.
91. Там іди, мила, звідки-сь била. (Явор.)
Виправляє чоловік жінку, коли їй не подобалося в його домі.
92. То йду, то їду. (Стан.)
Коли хто візьме на фіру, а потім велить злізати.
93. То так не йде: їсти й не платити. (Дрог.)
За дармо нема нічого. Пор. Wand. І, Gehen 9.
94. Хто не йде, той не зайде. (Наг.)
Хто нічого не робить для осягнення своєї цілі, той не осягне її. Пер Wand. І, Gehen 7.
95. Чи я за бідним іду, чи бідний за мнов? (Товсте).
Говорила багачка, до якої бідні горнулися по милостиню.
96. Я йду, а ти бігай, може мі догонит. (Наг.)
Знач. я швидше йду, як ти біжиш. Пор. Wand. І, Gehen 3.
97. Який іде, таку веде. (Луч.)
Знайшов собі відповідну для себе, звичайно в кепськім значінню.
98. Я не йду там де б’ют, але там, де їсти дают. (Дрог.)
Зовсім натуральний нахил – іти там, де можна скористати.
Їхати 
1. Ідеш скоро – біду надибеш; їдеш поволі – біда тебе надибе. (Коб.)
Біда в життю неминуча. Пор. Іти 81.
2. Їдь, гадки не май! (Наг.)
Коди хтось боїться їхати задля лихої дороги або іншої небезпеки.
3. Їхала, везла си, на порозі знесла си. (Довгоп.)
Говорять про жінку, що вертаючи з дороги до дому вродила дитину.
4. Їхав сім миль по під землю зі Львова до Лємбергу. (Лім.)
Жартують із такого, що хвалиться своїми подорожами.
5. Їхала, їхала, надибала Міхала, надибала Івася, по під боки взялася. (Іваник.)
Дітський віршик.
6. Їхало твою маму! (Товсте).
Лайка: щоб чорти взяли твою маму.
7. «Куди їдеш?» – «Та то кінь їде, а я ся везу.» (Клим.)
Так відповів бойко на запитання: Куди їдеш.
8. На двох дишлях їхати. (Гнідк.)
Говорять про дволичного, нещирого чоловіка.
9. Ні їхала, ні йшла, ні гола, ні одіта. (Наг.)
Взято з казки, де пан задає дівчині таку трудну задачу. Говорять про ліниву, занедбану жінку.
10. Ні їхала, ні йшла, шустака дала, що розвори сі чепила. (Мик. н. Д.)
Так оповідала молодиця про свою мізерну їзду до міста.
11. Отто виїхав против мене! (Наг.)
Вихопився з дурним дотепом, пустив сплітку.
12. Поволи їдь, то дальше заїдеш. (Луч.)
Швидка їзда псує і коні й віз.
13. Там їхати, перше висповідатисі. (Жидач.)
Дорога туди утяжлива і небезпечна, можна надіятися смерті.
14. Ти горов їдеш! (Богородч.)
Ти дуже дуєшся, гордуєш.
15. Ходімо їхати, поки нам ся пішки трафит. (Бібр,)
Жартлива переставна зам.: ходімо пішки, заки нам ся фіра трафить.
16. Хто їздит на кім, потім їздят на нім. (Ком.)
Хто верховодить над. іншими, того з часом беруть під ноги.
17. Хто з молоду їзди, той на старість пішки хода. (Сор.)
Хто з молоду гордо носиться, буяє фантазіею, той на старість зупиняється на малім.
18. Яке їхало, таке й здибало. (Ільк.)
Про двое однакових, ледачих.
19. Який їхав, таку здибав. (Явор.)
Зустрілися однакові муж і жінка.
Іцко 
1. Вийшов на Іцкову суку. (Ільк.)
Зійшов на біду, терпить голод.
Йолуп 
1. А ти йолупе від світа! (Льв.)
Лайка: ти тумане, дурню. 
Йордан 
1. Перед Йорданом переверни сани до гори ногами. (Котуз.)
По що?
2. По Йордані не годится дві неділі прати в ріці, бо вода свячена. (Солуків).
У свяченій воді грішно випирати бруди. В хаті вільно.
Йорданський
1. Ані в йорданські воді сі не вмиєш. (Наг.)
Се має бути найчистіша вода. Говорять чоловікові, якого признали за брехуна та клеветника.
 К
Кава 
1. Без кави пан не ласкавий. (Торки).
Рано поки не вип’є кави, то сердитий, бо голодний.
2. Кава пушит, а горівка розуму учит. (Наг.)
Від кави дістав чоловік велике черево, а від горівки став мудріший – так аргументують п’яниці.
Кавалець 
1. Такай кавалець, ледво на палець. (Наг.)
Жалувався чоловік, якого скривдили при якімось поділі, дали йому лиш малесенький шматок.
Кавалєр 
1. Кавалєр без обмови не оженится, панна не віддасться. (Ком.)
Звичайна поява сімейного життя.
2. То такий кавалер, що в піст сватає, а в мясниці го нема. (Льв.)
Очевидно спекулянт на сватання.
Кавалок 
1. До таких кавалків він майстер. (Дрог.)
Дотепний на різні штуки та збитки.
2. То ще штука й кавалок! (Дрог.)
Говорять про якусь смішну пригоду.
Кавза 
1. А кавза би ті вкрила! (Наг.)
Прокляття: щоб тобі стався скандал, зла пригода.
2. Забирайсі до кавзи до тьижкої! (Наг)
До лиха, на погану пригоду.
3. Іди, бо наробиш кавзи! (Наг.)
Наробиш біди, скандалу.
4. Кавза би на тебе впала! (Наг.)
Впало би на тебе лихо, лиха пригода.
5. То мі якась кавза присіла, що би й не збаг такої. (Наг.)
Трафилася погана пригода, нечесть.
Кавзувати 
1. Кавзує, на чім світ стоїт. (Наг.)
Лається, нарікає та проклинає.
Кагал 
1. Кагалом цілим прийшли. (Наг.)
Юрбою, безладною та крикливою купою.
2. Там їх цілий кагал! (Наг.)
Там їх богато, ціла юрба.
3. То ще жидівський кагал. (Наг.)
Се зорганізована компанія, всі вони в змові з собою.
Кагла 
1. Каглою рік вийшов. (Дар.)
Неспостережено, як дим з кагли.
Кадигріб 
1. Кадигріб кадигробом. (Наг.)
Згірдно говорять про попа, мовляв: піп ніколи не покидається свого звичаю.
Кадило 
1. Йому тикай під ніс кадило, коли йому ніс засадило. (Наг.)
Він нічого не занюхає, недоступний ані до похвали, ані до нагани.
2. Міні вже й кадило не мило. (Наг.)
Говорить хорий або нещасливий чоловік.
Кадити 
1. Кади тому, кому під носом смердит. (Дрог.)
Говорять підлесному і брехливому чоловікові.
2. Не буди (не во гнів вам се слово) там, де кадять. (Гол.)
Пор. лат. Ne misceantur sacra profanis.
3. Уміє кадити. (Гнідк.)
Кажуть про підхлібного чоловіка або про самохвалька.
Кадовб 
1. Бодай умирати, а в свій кадовб зазирати. (Лім.)
Черпати із власних засобів, не зичити ні в кого.
2. Кадовб повний, то найліпший приятіль. (Наг.)
Кадовб – старосвітська діжка довбана з одної штуки дерева, часом дуже великого розміру. Туди всипали збіжжя і складали інше добро. 
3. Що міні надобі, то маю в своїм кадовбі. (Наг.)
Маю своє все, чого мені потрібно.
Кадовбані 
1. То ще кадовбані, два хлопи не обіймут. (Наг.)
Говорили про дуже грубу жінку, різничку в Дрогобичи.
Кадук 
1. А кадук би ті взьив! (Наг.)
Прокляття, кадук божок смерті, властиво його відзнака, caduceus.
2. З яким правом кадука до мене приходиш? (Наг.)
Правом кадука в Польщі забирано добро полишене без спадкоємців на фонд державний. Тут знач.: не маєш до мене ніякого права.
3. Кадук його знає, що в нім кіпит. (Наг.) Ніхто не знає... (Лучак.)
Говорять про скритного чоловіка.
4. Кадук матери твоїй! (Наг.)...мамі... (Наг.)
Прокляте; кадук смерть, загибіль.
Казанє 
1. Досить того казаньи! (Наг.)
Говорить чоловік знетерпливлений довгою і нудною моралізацією другого.
2. На таке казанє я давно дзвонив. (Торки).
Я се давно говорив та передвиджував, що так буде.
Казати 
1. Бодай не казати! (Колом.)
Говорять згадуючи щось страшне або прикре.
2. Гей той качав. (Ільк.) Ги... (Наг.)
Формула інтродуковання поговірки.
3. Дооре тобі качати, але міні робити! (Сор.)
Наказати легше як зробити.
4. Кажи йому, що хочеш, а він своє робит. (Наг.)
Говорять про впертого, неслухняного чоловіка.
5. Кажи, не кажи, а своє слово держи. (Наг.)
Не потрібно зайвого говорення та викрутів.
6. Кажи правду, легше ти буде! (Наг.)
Вмовляли злодія зловленого на горячім учинку.
7. Кажіт, аби сі не торгувати. (Наг.)
Кажіть від разу правдиву ціну, не жадайте занадто дорого.
8. Казав пан, зробив сам. (Наг.)
Кепкує чоловік сам із себе, коли велів, зробити щось слузі, а потім мусів зробити се сам. Пор. Adalb. Kazac 1.
9. Казали наші: нас – ру мамі ваші. (Будзанів).
Перекликаються сусіди-вороги.
10 Най уже нічого не кажу. (Наг.)
Полишаю се без уваги, про се не варто говорити.
11. Не до вас кажучи. (Наг.)
Коли згадується в розмові щось бридке або немиле.
12. Не кажи гоц, а вперед перескоч! (Наг.)
Не нахваляйся наперед, але зроби діло.
13. Не кажи міні нічого, я й без тебе знаю. (Наг.)
Про якусь сумну або прикру новину.
14. Не кажи, того, бо пожьилуєш! (Наг.)
Остерігають необережного чоловіка.
15. Не кажу ні сяк ні так. (Наг.)
Не маю про се діло ніякого суду.
16. Не против вас кажучи. (Наг.)
Про присутних не говорю, хоч скажу щось прикре.
17. Ци я ти кажу, ци хто? (Наг.)
Говорить господар слузі, знач. я маю право тобі се казати, а ніхто інший не має.
18. Щоби нічого не казати! (Лучак).
Коли мова зійде на якусь прикру річ, яку бесідник волить промовчати.
19. Що кажут, то роби; що дают, ти їдж. (Наг.)
Поучав господар ново- принятого слугу.
20. Що ти кажу, то таке певне, як амінь у пацьири. (Волос.)
Впевняв один чоловік другого.
21. Як казав, так казав, жеби що дав. (Мінч.)
Звичайно: як звав, пор. Звати 1.
Казка 
1. Без сорома казка! (Вікно).
Хоч соромно сказати, а таки се правда.
2. Нема казки без правди. (Гнідк.)
Якесь правдиве зерно б в кожній казці.
3. От сесе, то казка! (Лучак.)
Знач.: неправда! Коли хтось оповідаючи підпустить надто вже очевидну брехню.
4. Такого би і в казні не переказав. (Снят.)
Таке диво, така красота.
5. Це таке, шо лиш в казці казати. (Кольб.)
Се зовсім неподібне до віри.
Казус 
1. Воно би такого казусу наробило, що й не приповісти. (Стара С.)
Знач. таких клопотів, такого скандалу. З лат. casus, спеціально в юридичнім значінню.
2. Такий ми ся казус трафив, що й казати встидно. (Уриче).
Оповідав бойко про свою дивну пригоду.
Кака 
1. Де кака, там і папа. (Снят.)
Де робиться гній, там родиться хліб.
2. Всілякої каки намішьила, тай їдж тото! (Наг.)
Говорив чоловік згадуючи про якусь обридливу страву.
3. Що кака, то не ляля. (Наг.)
Дітським язикові, іронічно: що погане, то не гарне.
Калабаня 
1. Вибило калабаню на два хлопа. (Наг.)
В ріці повінь вимулила глибоку яму.
2. В калабаню з ним, аби за ним лиш забулькотало! (Наг.)
П’яниці кинули одного з поміж себе в воду і він утопився.
3. Заїхав у калабаню, що й вух не видно. (Наг.)
Про вибоїну на серед дороги.
Калагарівка 
1. Я з Калагарівки, то не п’ю горівки. (Вікно).
Калагарівка, село скалатського пов. Чи там справді самі тверезі люди, чи се лиш іронічно сказано, не знаю.
Каламутити
1. Каламутит воду, аби в ній рибу лапати. (Белз.)
Говорять про хитрого інтриганта, що ширить між людьми сплетні та свари, аби самому з них користати.
2. Не каламуть світом. (Бор.)
Знач. не інтригуй між людьми, не заводь між ними колоту.
Каламуть 
1. То якась каламуть, не вода. (Наг.)
Говорять про мутну воду.
Каланити 
1. От каланю своїм світом, як можу. (Наг.)
Жалується чоловік на своє бідування.
Каланник 
1. То ще каланник, не господар. (Наг.)
Говорять про бідаря, що не має на чім господарювати як слід.
2. Щож ти, каланнику, тут наробив? (Наг.)
Докоряли чоловікові, що наробив якогось лиха для громади.
Калатало 
1. Таке, таке калатало. (Дрог.)
Кепкують із балакучого чоловіка, пустомелі.
2. Тобі би лиш калатало на шию причепити, як тій брикливій корові. (Крех.)
Говорив чоловік до доньки любила збрикатися і тікати з батьківської хати.
Калатати 
1. Треба довго калатати, щоби бабу ошукати. (Ільк.)
Стара баба недовірлива і треба довго намовляти її, щоб від неї щось видерти.
2. Як ті калатну, то ти всі зуби вилетьит. (Наг.)
Грозить чоловік другому. 
Каліка 
1. До віка каліка, а пан до чьису. (Наг.)
Хвалився хромий каліка, коли йому пан не хотів дати милостині.
2. Каліка дітина, бо зубів не має. (Наг.)
Жартують родичі відповідаючи на питання сторонніх, чи здорова дитина.
3. Каліка на рани: з переду мокрий, а з заду нас – ний. (Наг.)
Сміються з малої дитини, що наробила під себе в колисці або в постелі.
4. Каліка не до віка, а пан не до смерти. (Ільк.)
Каліка може видужати, а пан на біду зійти.
5. Не з віка каліка, не до смерти пан. (Мінч. Петр.)
Окалічів у старших літах, пор. попередні ч.
6. Не на віки каліки, не на віки панство. (Сор.)
Все минуще: і моє каліцтво і твоє панство.
Калічити 
1. Калічит по руськи, як Німєць з Бригидану. (Голоб.)
Кепсько говорить. Бригидан, німецька колонія близько Стрия.
Калинник 
1. В калиннику ти руки, а не в хлібу сьвjитім! (Наг.)
Докоряє чоловік жінці, що невмитими руками береться місити хліб. Калинник – горнець або інша глиняна посудина, в якій розроблюють глинку, що нею мастять щодня піч і припічок, коли витопиться в печі.
Калужа 
1. А в калужу з свиньми, не за стіл з людьми! (Наг.)
Лаяли п’яницю, що зблювався за столом у гостині.
2. Вже сі з тої калужі не видобуду. (Наг.)
З тої погані, з тих клевет і пліток.
3. Він з тої калужі й не вилазит. (Наг.)
З тої погані, при, із п’янства.
4. Змішьив го з калужев. (Наг.)
Змішав з болотом, зганьбив, опоганив.
5. Я до тої калужі води пити не піду. (Наг.)
Говорив парубок, якому радили женитися з дівкою п’яницького роду.
Камаші 
1. Будеш ти ще в камашох танцювати. (Наг.)
Говорять гулящому парубкові, що його незабаром візьмуть до війська.
2. Дали міні камаші, заплакали всі наші. (Наг.)
Приказка з пісні про рекрутчину.
3. Ми разом камаші не фасували. (Красносілці).
Ми собі не компанія, не товариші.
Камінець 
1. І малий камінець зробит синець. (Гнідк.)
Коли ним сильно вдарити.
2. І малі камінці роблять синці. (Ільк.)
Див. попередн.ч.
Камінь 
1. Аби з каменьи був, то ще би сі змилував. (Наг.)
Говорять про якесь тяжке горе, яке мусить зворушити всякого чоловіка.
2. Аби ту чоловік камінь глодав, то не поможе. (Будзанів).
Такий голод, так тяжко добитися чого-будь.
3. Ані каменя не дадуть голову провалити. (Ільк.)
Такі скупі та захланні.
4. Бодай сі то і на камені родило! (Наг.)
Говорять про всяке пожиточне зілля, особливо про картофлю.
5. Він на тебе каменьом, а ти на него хлібом. (Лев.)
За зло віддаєш йому добром.
6. В камінь стріляти, стріли теряти. (Гнідк.)
Говорити до твердосердого чоловіка, марно тратити слова.
7. Ги би ми камінь із серцьи зпав. (Наг.)
Говорить чоловік позбувшися якогось клопоту. Пор. Adalb. Kamien 5.
8. За мій хліб він на мене каменьом. (Наг.)
За моє добро платать мені невдякою та пакістю.
9. За мьиткий камінь на тверде зерно. (Сор.)
Говорять про жорна, які задля мягкого каменя погано мелють і пускають у муку шматки каменя. У поляків інакше, див. Adalb. Kamien 2.
10. Іде му як з каменьи. (Наг.)
Ведеться погано, все коштує богато труду. Пор. Adalb. Kamien. 9.
11. І камінь би сі порушив від такої неправди, не то чоловік. (Наг.)
Говорять про якусь болючу кривду. Пор. Adalb. Kamien 3.
12. І на камени доробитсі. (Наг.)
Говорять про працьовитого і запопадливого чоловіка, диви вище ч. 4.
13. І я не на камени виріс. (Дрог.)
І я не з поганого роду, не ледащо. На камени ростуть тілько найлихші, невжиточні рослини, мхи та порости.
14. Каменьи би видиш укусив. (Наг.)
Такий голодний. Пор. Adalb. Kamien 25.
15. Каменьом до Бога не довержу. (Наг.)
Говорив бідний чоловік жалуючися на свою кривду, на яку не мав кому й жалуватися.
16. Каменьом у Бога кидати. (Гнідк.)
Бути невдячним за все його добро.
17. Камінь би сі здригнув, а йому байдуже. (Наг.)
Про скупого, нечутливого чоловіка.
18. Камінь голова, камінь! (Наг.)
Кричать діти, коли піде перший весняний дощ; вони тоді вибігають на той дощ з голими головами і прикладаючи камінець до тімя кричать так, щоб увесь рік голова не боліла.
19. Камінь на камени сі не лишив. (Наг.)
Говорять про цілковиту руіну якоїсь будівлі. Пор. Adalb. Kamien 14.
20. Камінь на місци порастає. (Петр.) І... поросте. (Наг.)
Так і чоловік на місці доробляється добра. Пор. Adalb. Kamien 22.
21. Камінь не дзонит. (Гнідк.)
Тілько глухо стугонить. Яке образове значення – не догадуюся.
22. Навіть каменьи не дасть, чим голову провалити. (Наг.)
Про скупого, захланного чоловіка, диви вище ч. 3.
23. На добрий камінь що насипле, то змеле. (Ільк.)
Так само добрий робітник що йому дадуть, те зробить.
24. На камінь і воду гиати. (Гнідк.)
Обертати всяку річ на свою користь.
25. О, щоби-с замісць того, що посієш, каміня горяче збирав, аби ти до него пальці прилипали! (Лол.)
Прокляття сівачеві.
26. Сьидь каменьом і сіди на місци. (Наг.)
Сиди непорушно, не мотайся. Говорить мати непосидючій дитині
27. Так як би ми камінь на голову впав. (Наг.)
Говорять про якесь нагле, нічим незаслужене нещастя.
28. Тверде, як камінь. (Наг.)
Говорять про все тверде, головно про засохлу землю, засохлий хліб і т. п.
29. То буде, як на камени пісок зійде. (Сіл. Б.)
Не буде ніколи.
30. То камінь віри. (Гнідк.)
Се чоловік вірний і твердий на своїм слові.
31. То міні як в каменьи приходит. (Бор.)
Тяжко того добитися.
32. То на мій камінь вода. (Наг.)
Ся річ виходить мені на користь.
33. Тьижко йде, як з камене. (Наг.)
Не можна доробитися ані дати собі ради.
34. Хто на тебе каменем, ти на него хлібом. (Ільк.)
Обов’язок платити зло добром, пор. вище ч. 8.
35. Чого стоїш каменьом? (Наг.)
Говорять до нерухливого, мов остовпілого чоловіка.
36. Ци в камінь головою ци каменем у голову. (Ільк.)
Scil. то тобі все одно.
37. Чи каменем о голову, чи головою о камінь, все тобі лихо. (Гнідк.)
Відмінок попереднього.
38. Ці тебе в камінь, ци в тебе каменьом, то тобі все вдно. (Наг.) 
Говорять про всяке нещастя, що спадає на чоловіка з сеї чи іншої причини.
39. Як з каменьи води не витиснеш, так із нього доброго слова. (Hаг.)
Говорять про сердитого, твердосердого чоловіка Пор. Adalb. Kamien 8.
40. Як камінь у воду. (Наг.)
Scil. пропало, щезло.
41. Як на камени не веде сі. (Наг.)
Камінь пустий і неплодючий. Говорить бідний чоловік, що ніяк не може доробитися.
Камуз 
1. На камуз го збили. (Наг.)
На дрібки, на болото.
Камфора 
1. Щез як камфора. (Дрог.)
Камфора, як відомо, випаровує на вільнім повітрі.
Камяний 
1. То ще камяне серце в нього! (Наг.)
Тверде, немилосердне серце.
Канізувати 
1. Канізув мою роботу, а сам аби що пальцьом раз рушив. (Наг.)
Жалувався чоловік на свого лінивого а остроязикого спільника.
Канонер 
1. Каноньири і гранатири, то єдної масти: гранатири за к – вами, каноньири красти. (Коб.)
Характеризують різні роди вояків.
Канонік 
1. Кождий канонік як канонік, але капітула, то злодій. (Перем.)
Так говорив чоловік, якому кожний канонік окремо обіцяв допомогти в якомусь ділі, але капітула те діло відкинула.
Канчук 
1. Канчуками годований, тому такий ладний. (Город.)
Говорять про панського дворака.
Каня 
1. Жьидит як кані дощу. (Наг.)
Нар. вірування, по якому каня, що при сотворенню джерел і річок не хотіла копати ямки, «аби собі жовті черевички не поваляти», має заборонено пити воду з джерел і річок, а може пити тільки дощову воду, ловлячи її в лету. Оттим то в часі посухи вона дуже мучиться і цілими днями літає та кричить плачливо просячи в Бога дощу.
2. Пищит як каня. (Гнідк.)
Про плачливий, прикрий голос.
3. Чи чуєш, як каня дощу просит? (Лол.)
Збувають такого, що просить чогось, чого прошений не має або не хоче дати.
Канькати 
1. Канькає коло мене, як тота кані, що дожджу просит. (Наг.)
Просить чогось, докучає мені.
Кап 
1. Що кап, то хап. (Дар.)
Кажуть про чоловіка, що рад усякій дрібниці, яка йому впаде в руки.
Капнути 
1. Хоть що-то капне, то все гаразд. (Наг.)
Всякий хоч дрібний прибуток у хозяйстві – добро.
Капелюх 
1. Капелюха ми не стане всім кланятися. (Крех.)
Говорив гордий чоловік, що не любив відкланюватися при привітанню.
2. Капелюх – бодай ти оглух! (Наг.)
Мудрування.
3. Капелюх мі більше коштує. (Дрог.)
Scil.. ніж бим мав тобі поклонитися.
4. Не годит сі капелюх на столі класти, бо будут кертиці поле рити (Наг.)
Народне вірування.
5. Я в своїм капелюсі, не в твоїм царстві. (Наг.)
Так мав сказати русин до пана Бога, коли вкинувши до раю свій капелюх осмолений пекельною смолою мав сам узяти його, та замість того сів собі на нім.
Капець 
1. Будеш ти ще капці губити тікаючи з села. (Наг.)
Лаяли жида-лихваря.
2. Капець не чобіт, шльихтич не ґосподар. (Наг.)
Говорять про ходачкових шляхтичів.
3. Капціма би ті накрило! (Цен.)
Прокляття, особливо жидові: щоб ти збіднів, зкапцанів.
4. Не тупне так капець, як чобіт. (Берез.)
Бідний не задасть такого шику, як багач.
Капітан 
1. Капітан, бо мав ясний ніж коло гузиці. (Наг.)
Так описувала баба капітана, перший раз бачивши військову муштру.
2. Пане капітан, нема черевиків, нема презентирки. (Карл.)
Так сказав вояк, що стояв босий на варті і не салютував капітанові по припису.
Капля 
1. Густа капля дощу і камінь діравит. (Гнідк.)
Пор. лат. Gutta cavat lapidem.
Капота 
1. Капота про сьвоито, а гуні про будні. (Яс. С.)
Так характеризують різницю сих двох одягів. Пор. Adalb. Kapota 3.
2. Капота, то ціла моя величність. (Борис.) 
Говорив ходачковий шляхтич, що величався своею старомодною капотою.
Капраль 
1. Капраль, бо маэ очи каправі. (Наг.)
Дразнять парубка, що в війську був капралем.
Капуста 
1. Капуста не тлуста, а Матвій не гордий. (Ільк.)
Він добрий їдець, з’їсть і пісну.
2. Капуста тверда як форост, а квасна як дзер. (Наг.)
Про кепсько ушатковану, переквашену капусту.
3. Капуста тлуста сама йде в уста. (Наг.)
Хвалять добре смащену капусту. Пор. Adalb. Kapusta 8.
4. Капуста ще на грядці, а ти вже на голубці зуби остриш. (Коб.)
Діло ще не підготоване, а ти вже обчислюєш його користі.
5. Капусти не пропусти, а каші як ласка ваші. (Сор.)
Про чоловіка з добрим апетитом, що одно їсть і ще й другого просить.
6. Капусти ні на грядці, ні на мисці не смастиш. (Лучак.)
Вона потребує на грядці найкращої землі, а зварена доброі омасті.
7. Лиш капуста відгрівана добра. (Наг.)
Кепкують, коли хтось повторює стару новину. Пор. Adalb. Kapusta 15.
Капцан 
1. То остатний капцан. (Наг.)
Зовсім бідний чоловік, говорять особливо про жида, що не має чобіт, а ходить лиш у капцях.
Капчук 
1. В єден капчук треба дути. (Пост.)
Складати гроші до спільпої каси, горнути для громади.
2. Пропав капчук і штири грейцарі. (Мик. н. Дн.)...новенькі. (Кобилов.)
Говориться, коли комусь пропало щось не дуже цінне.
Кара 
1. Аби сі на тебе вже раз люде божої кари допросили! (Наг.)
Лихословлять злочинного і безкарного чоловіка.
2. Ані злому кари, ні доброму нагороди. (Ільк.)
Нарікають на погані порядки в громаді.
3. Без кари би й страху не було. (Наг.)
Кожний лихий чоловік міг би накостити безкарно. Пор. Wand. IV, Strafe 17.
4. Без кари нема й поправи. (Підгірки).
Кожне зло мусить помститися. Пор. Wand. IV, Strafe 21.
5. Бодай ті кара Божа в цілого світа обгорнула! (Ком.)
Прокляття: щоб твоя кара була відома всьому світові.
6. Бодай ті кара не виділа! (Наг.)
Жартливе прокляття; кара персоніфікована як якийсь злий демон, що пасе очима за чоловіком або за худобиною.
7. До тої кари будут у сі спадкоємці. (Жидач.)
Раз була бійка і побитий заскаржив до суду, а один каже: «Но то що? єдного ни засудєт, до тої кари будуть усі спадкоємці».
8. Дочекаєш ти сі ще тьижкої кари. (Наг.)
Грозять зухвалому, злочинному чоловікові. Пор. Wand. IV, Strafe 4.
9. Єдному кара, десітьом страх. (Наг.)
І привід до поправи. Пор. Adalb. Kara 5, 7, 14 Wand. IV, Strafe 11.
10. За якусь кару мушу жити з таким нелюдом. (Наг.)
Жалується жінка на лихого чоловіка.
11. Кара божа би на вас упала! (Наг.)
Прокляття чоловіка, що сам не може покарати своїх кривдників.
12. Кара божа на те! (= тебе). (Ком.)
Прокляття; пор. ч. 11.
13. Кар карезний! (Лол.)
Оклик зачудування, коли чогось надзвичайно богато, прим, грибів або риби.
14. Кладу сі на кару, коли-м що винен. (Наг.)
Готов понести кару, образ узятий із панщизняного звичаю карання киями.
15. Кождий на тім світі буде мав свою кару. (Сенеч.)
Йому відплатять за всі його прогріхи. У поляків: Kara zlego nie minie, Adalb. Kara 10.
16. Нема на вас кари божеї та покаяньи. (Наг.)
Нарікала жінка на своїх кривдників.
17. Ні лихому кари, ні доброму справи. (Луч.)
Відміна попер. ч. 2.
18. Приймай кару, за яку-с заслужив. (Наг.)
Говорять винуватому. Пор. Wand. IV, Strafe 9, 47.
19. Ци не кара божа на мене? (Наг.)
Зітхав чоловік, якого постигла якась несподівана напасть.
Карамха 
1. Присіла го така карамха, що гидко й дивитисі. (Наг.)
Говорять про вошивого чоловіка.
2. Тай такої карамхи, що всіх не нагодуєш. (Наг., Кривор.)
Говорять про хату, де богато дітей, а мало запасу.
Карась 
1. Кім, кім, карась, нішту мессер! (Завад.)
Кепкують із жида. То якийсь жид ловив рибу, а зловивши карася хотів зараз зарізати його, але карась тріпанувся сильно і вискочивши з його рук пішов у воду. То жид потім договорював йому, мовляв: вернися, карасю, я вже не буду різати.
2. Лихо карасеві, коли в шум заплине. (Залісє).
Там його найлегше вловити. Мова про чоловіка, що попаде в безвихідне положення.
Каратати 
1. От каратає як може, аби до кінця близше. (Вікно).
Бідує, дає собі раду.
Карати 
1. Аби його Бог карав, коли я то зробив! (Мости).
Жартливе закляття.
2. Бог не карає прутом. (Лучак.)
Має різні способи кари.
3. Бодай тя Пан Біг скарав, але я ти не зичу. (Коб.)
Жартливе прокляття.
4. Карай Боже до віка таким хлібом. (Ільк.)...чоловіка. (Луч.)
Говорять про заможного чоловіка, який ніколи не терпить голоду.
5. Кого Бог карає, тому розум відбирає. (Замул.)
Пор. лат. Quem Deus perdere vult, dementat; Wand. IV, Strafen 19.
6. Отож то мі закарало! (Hаг.)
Се мені стало на заваді, спиняє мене.
7. Скари-ж то мі Боже! (Наг.)
Формула закляття: карай мене, Боже, коли се неправда.
8. Таким карай Боже по вік. (Кольб.)
Се було б не лихо, як би так чоловікові велося й до смерті.
Карб 
1. Був у твердих карбах. (Наг.)
Був у острій школі, під важкою рукою.
2. Озьму я тебе в карби. (Бор.)
Знач. мусиш держатися острих правил.
Карбувати 
1. То всьо сі на тебе карбує. (Наг.)
Усе йде на твій рахунок, за все мусиш відповідати.
Карк 
1. А щоби-с там карк скрутив! (Наг.)
Прокляття: щоб ти зламав голову.
2. Вже мі карк болит двигати такий тьигар. (Наг.)
Жалується чоловік на утяжливості свого життя.
3. Гордий карк пригне Господь до землі. (Кол.)
Упокорить гордого чоловіка.
4. Дав му в карк, аж носом землю запоров. (Наг.)
Вдарив у потилицю, аж сей упав на землю.
5. За карк тай за двері! (Наг.)
Говорять викидаючи з хати якогось влізливого гостя.
6. Зараз у карк дістанеш, як того не зробиш. (Наг.)
Силує один другого до роботи.
7. Звисли на моїм карку. (Наг.)
Живуть моєю працею і моїй старанням.
8. Міні на карк не сьидеш. (Наг.)
Мене не переможеш, не поневолиш.
9. Над карком му стоїт. (Наг.)
Силує його до чогось, погоняє побоями.
10. На карку ти сів. (Наг.)
Здався на мене, на мою працю та на мої услуги.
11. Скинув ярмо з карку. (Цен.)
Увільнився від неволі, вибрався з довгів.
12. Ще я не гну карку перед панами. (Снят.)
Говорив гордий, багатий і свідомий своєї гідності господар.
Кармазин 
1. А тій на тя, сялений! А де ж кармазин дзелений! (Мшан.)
Відповідь на слова дурня, що кармазин зелений.
2. В кармазинах ходит, як пан. (Наг.)
Давніше пани залюбки ходили в кармазинових строях, на які навіть мали привілеї; «кармазинами» звалися в Польщі тільки найвизначніші магнати.
Карпати 
1. Піди й за Карпати, то треба бідувати. (Ільк.)
Скрізь людям тяжко жити.
Картати 
1. Картай, аби на другий раз так не робила. (Голг.)
Упоминай або й покарай.
2. Картай кобилу, а вна лиш головов махає. (Цен.)
Учи дурного, а він усе своє робить.
Картох 
1. Картох дали на трох, а єдному мало. (Сквар.)
Нарікали попівські наймити при скупім обіді. Картох – бараболя.
Карунок 
1. Карунок би на тебе тьижкий зайшов! (Наг.)
Мука, погана пригода.
Каська 
1. Во мня Оца і Сина, прийшла Каська тай Марина. (Жидач.)
Жартують при приході дівчат.
2. Касько, вйир мині! Як вйириш Богу, так і мині!(Кнігиничі).
Кепкують, коли хто завзято божиться.
3. Писала Каська до Яська. (Наг.)
Жартують, коли хтось пише дурниці.
Кася 
1. Що буде Касі, буде й Парасі. (Залісє).
Що одній, те й другій.
Кат 
1. А дасть його кат. (Будзанів).
Знач. його нема тут, він утік, хіба кат міг би віднайти його.
2. Де єго кату! (Ростоки).
«Де» замість: дай, Давніша формула про злочинця, якого після мирного переслужу в разі переченя з його боку давали кату на муки. Пор. Wand. ІІ, Henker 20.
3. До сто катів, не підеш ти мені з очий? (Дрог.)
Говорив сердитий міщанин, гонячи від себе уприкреного жебрака.
4. Іди собі до ката! (Наг.)
Відправляють нелюбого чоловіка. Пор. Wand. II, Henker 44.
5. Кат би го пожалував! (Завадів).
Іронічно: щоб він дістався в катівські руки. Нім. Vom Henker giebts keine Applelation, Wand. II, Henker 11.
6. Кат його знає! (Наг.)
Я не знаю. Пор.Wand. II, Henker 19.
7. Коби від ката, щоб була заплата. (Голешів)
Усе однаково, від кого, аби заробити.
8. Най буде від ката, аби дуката. (Лучак.)
Говорить чоловік ласий на гроші.
9. На якого ката ти то робиш? (Голоб.)
На що се здалося? Се нікому непотрібне.
10. Кат, не правда! (Гнідк.)
Зовсім не правда.
11. Най у ката, аби була заплата. (Ільк.)
Scil. служити.
12. Напосів сі, як кат на грішну душу. (Наг.)
Про якогось злого чоловіка, що допікав своєю ворожнечою.
13. Червоний як кат. (Наг.)
Кат виступав до свойого кровавого ремесла в червонім костюмі.
Катафальок 
1. Бодай тибе на катафальок положили. (Будз.)
Прокляття: щоб ти вмер. Катафальок – підвищення в формі ліжка, на якім нараджують мерця.
Катер 
1. Катер Бога нашого. (Наг.)
Пародія речення з молитви: Матер Бога нашого.
Катерина 
1. Доки ти Катерино будеш ходити в нашу кукурузу срати? (Дуліби).
Так колись перекладали класичне: Quousque tandem abutere Catilina patientia. nostra?
2. Катерина гречку вjизала, Катерина правду казала. (Орт.)
Покликаються жартливо на свідка з доданням нічого не значучої обставини.
3. Катерина просо полола, Катерину колька колола. (Наг.)
Жартують із дівки, що й від легкої роботи відмовляється звичайною у жінок «колькою».
4. Катерина сіно громадит, Катерині колька не вадит. (Наг.)
При тяжчій праці вона вже не жалується на кольку.
5. Катерина як дівчина, лиш черевина як діжчина. (Наг.)
 Кепкують із вагітної дівки.
6. Катерино моя люба, в мене ср – ка, в тебе губа. (Озеряни).
Кпини парубка з невродливої дівки.
7. Катерино, отвори но, Катерино встань но, Катерино, їсти дай но, як то буде файно. (Орт.)
Приговорює чоловік до жінки, вертаючи пізно вночі до дому.
8. У нашої Катерини весілля і родини. (Ільк.)
Видно, порядна дівка.
9. У нашої Катерини разом весілє й хрестини: і до шлюбу ведут і до хресту несут. (Кукиз.)
Кепкують із дівки, що поквапилася з дитиною перед шлюбом.
Кацап 
1. Кацап, кацап кацапом, пасе свині загалом, лупит шкіру пазуром. (Підгірки).
Сміються з таких, що називають себе москвофілами.
Качатися 
1. Качьию сі як то поліно. (Наг.)
Я безсильний, хто хоче, то мене копне або кине на бік.
Качка 
1. А бодай вас качки ззіли! (Рибно).
Жартливе прокляття.
2. Бодай тебе качка надоптала! (Тереб.)
Жартливе прокляття. Пор. Adalb. Kaczka 2.
3. Бодай тя качка копла! (Город.)...копнула! (Наг.)
Пор. попер, ч. 2.
4. Бодай тя качки здоптали! (Ільк.)
Жартливе прокляття.
5. В літі і качка прачка, а в зимі і Тереся не береся. (Ільк.)
Пранє в літі легке, а в зимі трудне.
6. В літі кожна качка прачка, а в зимі жінка неборачка. (Луч.)
Інша форма попереднього.
7. Дай, дівчьи, качки! (Наг.)
Качкою називається також жіночий половий член.
8. Качка каже: «Ой біда!» А когут на оборозі: «Як кому, як кому.» (Мішан.)
Качка в ниву не має що їсти, а когут на оборозі ситий.
9. Качки несуться, доки не висиплеся кропива. (Берез.)
Господарська прикмета.
10. Качки ногами заганьиє. (Наг.)
Говорять про п’яного, що заточується в сей то в той бік. Пор. Adalb. Kaczka 4.
Каша 
1. Ваша каша, паша кваша. (Коб.)
Вам одно, нам друге.
2. Ваші каші, а наш борщ. (Наг.)
Ви багачі, а ми бідні. Пор. Adalb. Kasza 18.
3. Густа каша дітей не розганяє. (Гнідк.)
Діти залюбки горнуться до неї; образово: достаток притягає до себе людей.
4. До каші, як ласка ваші. (Наг.)
Жартливо прикликають дітей до їди.
5. За кашу дитину два рази б’ют. (Гнідк.)
Зразу не хотіла їсти каші, то побили, а потім плакала, що за мало каші, то ще раз побили.
6. І каші не хочу, і по воду не піду. (Ільк.)
Говорить лінива дівка. Пор. Adalb. Woda 46.
7. І я дурно каші не їв. (Наг.)
І я чогось у життю навчився; натяк на кашу, що була головною стравою школярів у давніх школах. Пор. Adalb. Kasza 3.
8. Каші, то мати наші. (Наг.)
То головна страва селянина. Пор. Adalb. Kasza 12.
9. Кипит каша і горох – а для кого? для нас двох. (Мшан.)
Радуються діти.
10. Мене, небоже, з кашею не ззісти! (Крех.)
Я не дам над собою верховодити ані знущатися. Пор. Adalb. Kasza 31.
11. Не дам собі в кашу наплювати. (Тисьм.)
Не дам собі робити пакості або докори. Пор. Adalb. Kasza 24.
12. Ще багато каші з’їси. (Будз.)
Знач. житимеш іще богато літ.
13. Як є з чого, то й дурень кашу зварит. (Наг.)
З готового легко зробити. Пор. Adalb. Kasza 9.
14. Я малим оттакий горнець каші виїдав. (Наг.)
Пастуший дотеп: пастухи сидять, а один, якому велено йти позавертати худобу, піднятою одною ногою поводить понад головами всеї компанії, мовляв: ось чому я такий сильний та прудкий.
15. Я ся за кашу не страшу. (Лім.)
Не боюся, щоб її не виїв.
16. Каша наша, татів борщ. (Петр.)
Діти все хочуть чогось ліпшого від батька. Пор. Adalb. Kasza 13.
17. Отто заварив кашу! (Цен.)
Наробив клопоту, вдався в нечисте діло.
18. Поганої каші наварив. (Яс. С.)
Наробив лиха та клопоту. Пор. Adalb. Kasza 32.
19. Хто каші наварив, той мусить і з’їсти. (Ільк.)
«Каші наварити» тут у значінню: наробити клопоту та біди. Пор. Adalb. Kasza 21.
Кашель 
1. Дай му від кашлю! (Дрог.)
Жартливо: вдар у карк, щоб уся нечисть із горла вийшла.
2. Кашель з мене душу випирає. (Наг.)
Не дає дихати, душить мене.
3. На кашель слиз помагає. (Наг.)
Бабське лікарство.
Кашельнути 
1. Що кашельне, то пердне. (Голоб.)
Сміються з такого, що кашляючи пердить з натуги.
Кашлати 
1. Кашлає, мало му очи не висадит на верха. (Борис.)
Коли хтось дуже сильно кашляє і душиться при тім.
2. Кашляє як дихавичний. (Наг.)...як стара баба. (Белз.)
Говорять про тяжкий, хворобливий кашель. Пор. Ad lb. Kaszlec 1.
3. Кашли, кашли, чей би по тебе які прийшли. (Стрільб.)
Говорять молодій дівці, що кашляє в куті при чужих людях.
4. Тут у воді такі риби кашлают, що варто подивитисі. (Унят.)
Кликав нас унятицький злісний ловити рибу в однім виру.
Каятися 
1. Абис сі не каяв потому! (Наг.)
Осторога: роздумай заздалегідь, щоб потім не жалував.
2. Буде ся десятий каяв. (Луч.)
Ця подія буде для всіх пострахом.
3. Закаяв єм сі не робити того більше. (Наг.)
Зарікся, дав собі слово.
4. Заплати, не будеш сі каяти! (Дрог.)
Говорить продавець покупцеві.
5. Зробив єм, а тепер сі каю. (Наг.)
Чоловік жалує свого вчинка.
6. Кайсі та в каглу пхайсі. (Бел.)
Жартують із чоловіка, що журиться якоюсь дрібницею.
7. Кайте си люде! (Жабє).
Звичайний окрик, коли хтось оповідав щось страшне або дивовижне.
8. Най сі дурний кає, що наперед не думав. (Цен.)
Scil. я обдумав своє діло заздалегідь і не буду його жалувати.
9. Най сі сотий кає. (Наг.)
Говорять про якусь страшну кару на злочинця, яка наводить страх і каяття на інших.
10. Не кайся рано встати, а молодо оженити. (Петр.)
Не пожалуєш ані одного, ані другого.
11. Не кайся рано встати, а молодо учити. (Ільк.)
Одно й друге вийде тобі на користь.
12. То то мі закаяло, що не можу сего зробити. (Наг.)
Щось стало на перешкоді, не позволяє се зробити.
13. Я й доси сі каю, що такий звичай маю, але що ж на нього пораджу? (Наг.)
Відповів добродушний п’яниця, якого упоминали покинути свій поганий звичай.
Квап 
1. Густе як квап. (Наг.)
Квап, се густий мучний осад при квашенню борщу з муки.
Квапитися 
1. Квапит сі, як богач умирати. (Наг.)
Богачеві зовсім не квапно вмирати.
2. Квапит сі, як дідько до пекла. (Наг.)
Поспішав до якогось поганого діла.
3. Квапится, як рак з дріжджами. (Гнідк.)
Рак посланий у велику п’ятницю по дріжджі для паски прийшов аж за рік і впавши через поріг збив горщик з дріжджами. Анекдота з циклу Till Eulenspiegel.
4. Кваплю сі, що не маю коли й слова сказати. (Ваг.)
Казав сусід до сусіда, який любив богато говорити.
5. Квап сі, але помалу і (Наг.)
Пор, латинське Festina lente!
6. Квапит ся, як попівна замуж. (Тисьм.)
Ніщо інше вона й не думає, тілько аби замуж. Пор. Adalb. Kwapic siе 2.
7. Най сі той квапит, що часу не має, а ми маємо час. (Снят.)
Говорили господарі сидячи в коршмі і бачучи, як жид-шинкар бігав без віддиху сюди й туди услугую чи всім.
8. Не квап сі на чуже, пильнуй свого. (Бела)
Говорять такому, що бігав по празниках та по хапатнях.
9. Не квап ся, бо біду погониш; не отягайся, бо біда тебе погонит.(Гнідк.)
Не переборщуй ані в скорости ані в повільності свого діла. Пор. вище Іти ч. 62; їхати ч. 1.
10. Не квапся, коли-с ся забавив. (Луч.)
Значення як і в дальшім ч. 12.
11. Нема ся коли квапити. (Гнідк.)
Говорив лінивий чоловік, якому за бездільним сидженням нема нічого сквапній того.
12. Ни квап сі, бо й так ни рано. (Кольб.)
Не маєш чого поспішати, бо й так ти вже запізнився.
Квапно 
1. Квапно ми сі діє. (Наг.)
Не маю часу до розмови та стояння.
Кварта 
1. Най буде й кварта – тій, що випити варта. (Наг.)
Говорить парубок, ставлячи горілку для любої дівчини.
Квас 
1. Від самого квасу мав свою красу. (Лучак.)
Говорять про дівчину, що гарна, хоч виросла в бідности.
2. Вчора квас, нині квас, – най же дідько мучит вас! (Дрог.)...а бодай вас перун трас! (Наг.)
Так написав челядник на своїм варстаті втікаючи від свого майстра задля лихої їди.
3. І від квасу дасть Бог красу. (Кукиз.)
І бідний трафиться вродливий.
4. Квас як у нас, так у вас. (Наг.)
Одна біда, один недостаток, або також однакові свари та гніви.
5. Наробив квасу меже нами. (Наг.)
Насіяв незгоди та незадоволення. Пор. Adalb. Kwas 3.
6. Не мав дідько квасу, тай впав у розчину. (Луч)
Коли хтось устряне в якусь погану справу, де йому зовсім не було потреби влазити.
7. Такий квас, як у нас. (Дар.)
І тут не ліпше, як у нас.
8. У нас буває часом з квасом, а порою з водою. (Косс.)
Говорить жартливо бідний чоловік про свої достатки. Пор. Adalb. Kwas 1.
9. Хтось ся квасу наїв, а мене оскома напала. (Ільк.)
Говорить чоловік, аа якого несподівано спадає якась клевета та обмова.
10. Я їв квас, як ішов до вас. (Явор.)
Знач, тепер уже більше його не хочу.
Квасити 
1. Квасит лице, як би полину докоштував. (Наг.)
Говорять, коли хтось морщить уста з незадоволення.
2. Квасит сі на сьвіті, видйш слота буде. (Наг.)
Хмариться, гори зачинають куритися.
3. Квасит тоту роботу на Бог-зна коли. (Кол.)
Відложив, порається дуже пиняво та недбало.
4. Чого ви сі квасите на мене? (Наг.)
Чого сердитеся, чим незадоволені?
Квасний 
1. Квасне як вовк....як сто вовків. (Жидач.)
Прикро квасне, занадто квасне.
2. Квасне як дзер. (Наг.)
Дзер – квасний останок борщу, закваска. У Поляків: Kwasny jak barszcz,. jak cerwatka, Adalb. Kwasny 2, 3.
3. Як має бути квасне, то най буде як оцет. (Яс. С.)
Говорять про міцний квас або про щось переквашене. Пор, Adalb. Kwasno 1.
Квасниця 
1. Квасниця яблока не зродить. (Городок).
Квасниця – дичка, лісова яблінка.
Кватирка 
1. Кватирку осушити. (Наг.)
Кватирка – чверть кварти, звичайна бляшанка, якою п’ють горілку.
Квочка 
1. Гуздрає сі, як квочка на яйцьох. (Наг.)
Про жінку, що дуже помалу збирається, прим. десь у дорогу.
2. Засиділася як квочка на яйцях. (Луч.)
Про домосідку або ліниву жінку.
3. Як зайде квочка о смерці, то наїсть ся корова в пастівниці. (Доброс.)
Господарське спостережене; Квочка –сузвіздє Плеяди.
Келішок 
1. Перший келішок як ло леду, другий як по меду, а за третій не питай, лише давай. (Ільк.)
Приговорюють п’яниці.
Кермеш 
1. Кады ідеш? На кермеш. Одкаль ідеш? С кермешу, куска хліба не несу. (Лаб.)
Лемківська приказка. Кермеш, з нім. Kirchmess, празник.
Кеп 
1. Каждий кеп своїм строєм. (Петр.)
Кожний дурень на свій лад. Пор. Adalb. Kiep 6, 7.
2. На кпи говорити. (Наг.)
Говорити жартом, дурячи.
3. «На що ти то говориш?» – «На кпи, аби сі дивували такі дурні як ти.» (Наг.)
Говорять наївному, що не розуміючи якоїсь бесіди запитує бесідника: «На що ти то говориш?»
Кепкар 
1. Чекай, кепкаре, Пан Біг тя скаре! (Ком.)
Говорять такому, що любить кепкувати з інших.
Кепкарство 
1. Сховай кепкарство на своє нове господарство. (Голг.)
Говорять такому, що кепкує з роботи інших.
Кивати 
1. Киває сі, як жид на гівні. (Наг.)
Довго туманіє на однім місці, гуздрається в якимось дрібним ділом. Пор. Adalb. Kiwac siе 1.
2. Кивай сі швидше! (Наг.)
Підганяють лінивого.
3. Не кивай того, що до тебе не належит! (Наг.)
Не руш, не бери.
Кивбіска 
1. Кивбіска – то татарська душьи. (Наг.)
Кивбіска (Kiebitz), рід чайки, що гніздиться на болотах. Коли хто наближається до її гнізда, вона летить одалік від гнізда, на більше болото і там крутиться з жалібним криком. Говорять, що коли в часах татарських нападів люди ховалися в очеретах та болотяних заростах, то кивбіски з криком літали над такими втікачами і зраджували татарам їх сховки. Через те й досі називають кивбіску татарською душею.
Кидати 
1. Аби тобов кидало, як святим Валентим. (Наг.)
Щоб ти бився в епілепсії. Легенда про св. Валентія, що був славний лікар, а просив Бога, щоб від нього всі люди відступалися з жахом, і за те дістав напади епілепсії, див. Житє і Слово II, 18.
2. Кидав дідько бідними, а тепер сі до богатих узьив. (Наг.)
Коли богач упаде на дорозі або попаде в який клопіт.
3. Кидає сі, як гадина до очий. (Наґ.)
Народне вірування, що роздразнена гадина може кинутися чоловікові до очей і осліпити його. Пор. Adalb. Rzucae siе 7.
4. Кидає сі, як опарений. (Кол.)
З болю або з гризоти.
5. Кидав собов, як чорт по озері. (Ком.)
Про неспокійного, непевного чоловіка, що раз у раз міняє свої симпатії й свої плани.
6. Кидай очима помеже дівчьита. (Дрог.)
Говорили дурному, який потім нарізавши овець повибирав їм очі і тими очима почав кидати на дівчат. Пор. Етн. Зб. VI.
Київ 
1. Від Київа до Кракова всюди біда однакова. (Залісє).
Допікав однаково Українцям, як і Полякам.
2. Київ не від разу збудований. (Ільк.)
Всяке велике діло повстає помалу.
Кинути 
1. Бодай ті кинуло у горьичку. (Жидач.)
Прокляття.
2. Кинув як у болото. (Жидач.)
Стратив марно, проциндрив, прим, гроші.
3. Коли-тогди треба тьижчим кинути на землю. (Косс.)
Позбутися якогось клопоту.
4. Куда кинь, туда кинь, то все голим на пяту. (Ільк.)
Ні сяк ні так бідному ніщо не виходить на добро.
5. Куда не кинь, то клин. (Ільк.) Куда кинь... (Залісє)...то все клин.. (Наг.)
Говорить чоловік у безвихіднім положенню.
6. Я ти казав: Кини ногами! (Жидач.)
Казав побігти, втікати геть.
Киндибал 
1. А їв бис киндибани і стріхопади! (Дрог.)
Жартливе прокляття, яким лякають дітей. А що значать ті киндибали і стріхопади – не відомо. Киндибалом інколи навивають цукрові лакітки.
Киндрус 
1. Наїв бис сі киндрусу! (Дрог.)
Киндрус, з нім. Kienruss, смерекова сажа. Жартливе прокляття.
Кирвавий 
1. Я мав кирьвавого полазника. (Мшан.)
Говорять люди, яким погано ведеться в році. Вину того приписують тому чоловікові, що на Воведеніє перший увійшов у хату. Пор. вище І, Воведеніє ч. 2, а також Етнол. матер. ІІІ, 51.
Кирик
1. Сьвіткуй Кирика, не зловит половик курьитка. (Грин.)
Св. Кирик зі своєю матір’ю Юлітою були мучені за Діоклетіяна. їх свято д. 29. вересня.
Кирило 
1. Як би не був Кирило, не був би свинцке рило. (Снят.)
Лають якогось злопакісного Кирила.
Кирниця 
1. До доброї кирниці стежка удоптана. (Ільк.)
Так само до доброго чоловіка всі вчащають хто за порадою, а хто за підмогою.
2. До сухої кирниці не йдут водиці. (Гнідк.)
Так само до скупого, нелюдяного чоловіка ніхто не навертаєть ся. Пор. Adalb. Studnia 7.
3. На що в кирницю воду лляти? (Ільк.)
Де чогось і без того богато, там не треба додавати. Пор. Adalb. Studnia 5.
Киселиця 
1. Киселиці така густа, що би по ні бойко в ходаках перейшов. (Наг.) По тім кисілю би. (Наг.)
Говорять про густий вівсяний кисіль.
2. Кисилиця, біб – веселится бріх. (Стежн.)
Коли вони єсть; чоловік не боїться голоду.
3. Як попоїсти киселиці і подивитисі на вербу, то зараз сі знов хоче їсти. (Наг.)
Таке нар. вірування.
Кисіль 
1. Кисіль любит сіль. (Уриче)
Несолений кисіль, розуміється, вівсяний не має смаку.
Кислий 
1. Ви на кислім хлібі звикли, а ми на ощипку. (Лім.)
Говорить бойко долянинові.
Киснути 
1. Бодай ти скис! (Наг.)
Щоб стратив свою веселість, занудився.
3. Кисне, як розчина. (Гнідк.)
Про сумовитого, меланхолійного чоловіка, що все журиться.
Кихнути 
1. Так би ся борзо кихло! (Гнідк,)
Мабуть те саме, що чихнути. А що чихнене при якімось слові означав по нар. віруванню, що се слово справдиться, то можливо, що й отея приказка має таке значення.
Киця 
1. Кици і не в гу – ци, що ворони кракают. (Яс. О.)
Їй байдуже до ворон. Переносно: такій і такій жінці байдуже, що на неї брешуть.
3. Киць-киць! Марунь-марунь! Періжка-ріжка! (Наг.)
Кличуть кота або кітку.
Кишеня 
1. Як в кишени побренькачі, то сут послухачі. (Княж.)
Коли оповідач багатий і веселий, то його радше слухають.
Кишка 
1. А в кишках би ті різало! (Наг.)
Прокляття: щоб тебе напала різачка.
2. Випало ти з кишки? (Наг.)
Ти зголоднів давно не ївши?
3. Вступи сі, бо з тебе кишки випущу! (Наг.)
Погроза: бо розріжу тобі живіт.
4. Грубша кишка – грубші гроші; тонша кишка – тонші гроші. (Жидач.)
Мова про різницький товар.
5. За кавалок кишки біг би сім миль пішки. (Луч.) «бігла штири милі. (Мик. н. Дн.)
Характеризують захланність на всякі ласощі.
6. Іди, зламай кишки! (Льв.)
Жартливе прокляття, зам. зламай карк.
7. Кишка як кімак. (Наг.)
Наповнилася, чоловік ситий. Див. далі Смак.
8. Кишки му сі збігли, тай їсти не може. (Наг.)
Вірять, що хто їсть гарячі страви, тому кишки позбігаються і він що раз менше може їсти, поки не вмре з голоду.
9. Кишки сі в мні сварьит. (Наг.)
Гуркоче в животі в голодного чоловіка.
10. Мавбись кишки в голові, а в ср – розум! (Будзанів).
Говорять із кпинами про дурного, нерозважного чоловіка. Пор. польське: Miec flaki we lbie.
11. Не стане кишка за начинку. (Луч.)
Сама кишка мало варта, а тілько начинка додає їй ціни.
12. Ні в кишці, ні в мисці. (Наг.)
Ніби їв, а голоден, говорять про непоживну страву.
13. Обросла ти кишка лоєм, хлібом мojим. (Явор.)
Докоряв господар малоробучому а їстовитому наймитові.
14. Сідит ми отут у кишках та в печінках! (Наг.)
Говорять про ненависного чоловіка.
15. Ти кишко надута! (Підгірки).
Говорять пустому а гордому чоловікові.
16. То якийсь без кишок чоловік: їсть, їсть, і ніколи не ситий. (Наг.)
Говорять про прожору, по якім одначе не видно ніякої ситости.
Кібзувати 
1. Сего не кібзую. (Снят.)
Не розумію, не розберу.
Кій 
1. Варувався кія, та палкою дістав. (Ільк.)
Таки його не минуло.
2. Кій на кій вадит, а хліб на хліб не вадит. (Тереб.)
Жартують припрошуючи гостя до їди, коли він вимовляється, що вже їв дома.
3. Кія ся убояв, а палкою дістав. (Гнідк.)
Ніби церковна форма приповідки під ч. 1.
4. Не з кійом ся вирвало, нікому в лоб не дало. (Ільк.)
Оправдується бесідник, якому докоряють за якесь грубе, невідповідне слово.
5. Не кійом, то палков. (Лев.)...то го палков. (Ільк.)
Як не сим, то тим способом укривдити когось.
6. У кія два кінці. (Ільк.)
Дістав один одним кінцем, може другий дістати другим кінцем. Пор. Wand. IV, Stock 25.
7. Як кійом, так костуром. (Лім.)
Однаково болить.
8. Як не кійом, то палицев. (Наг.)
Пор. вище ч. 5.
Кіл, кілє 
1. Аби-с му й кільи на голові тесав, то йому байдуже. (Наг,)
Чоловік покладливий, необразливий, яким комендерують інші досхочу.
2. Аби-с на горячім колі конав! (Кривор.)
Натяк на давню кару саджання на паль.
3. Дав собі кільи на голові тесати. (Наг.)
Підлягає без протесту чужій волі і чужим збиткам.
4. Єден ків плота не утримає. (Мінч.) єдин кіл... удержит. (Ільк.) Оден... (Залісє)
Одним чоловіком господарство не вдержиться.
5. Єдного то плота коли. (Ільк.)
Одного роду, одної вдачі люди.
6. І коли на голові теши му. (Гнідк.)
Говорять про сумирного, на чужі впливи податливого чоловіка. Пор. ч. 1.
7. Кілком стояти. (Гнідк.)
Стояти непорушно, як на варті.
8. Кілок від кілка. (Гнідк.)
Значення мені не ясне.
9. На єднім кілку всего не повісиш. (Гнідк.)
І одним знарядом усего не зробиш, на одною друга всіх своїх клопотів не звалиш.
10. Ні до кола, ні до плота. (Збар.)
Scil. невдалий, не стосується.
11. Ні кола, ні двора. (Залісє)
Давня характеристика бездомного чоловіка, пролетарія.
12. Смотри зелізного кілка, а не срібного. (Ільк.)
Дбай більше про солідність і тривкість, ніж про красу та коштовність.
13. Яке кільи, такий пліт. (Наг.)
Бо на кілю весь пліт і держиться.
Кілко 
1. Смотри на задні кілка. (Лев.)
На задні колеса, тобто на наслідки всякого діла. « Кілка» мабуть полонізм.
Кіндрат 
1. Без Кіндрата пуста хата. (Наг.)
Жалувала жінка, якій сина взяли до війська.
2. Кіндрат не мій брат. (Наг.)
Отже я не буду відповідати за нього.
Кінь
1. Без коний господар як без рук. (Наг.)
Не має змоги ні до якої тяжкої праці.
2. Бистрий кінь і ладна жінка, то нагла смерть. (Наг.)
Нема нічого лекшого, як через них утратити життя.
3. Бодай ті Бог у жидівського коньи перевернув! (Наг.)...у піскарського...перемінив. (Льв.)
Прокляття: у жидів і в піскарів коням найгірше живеться.
4. Бода-с ходив, як коні крадені ходьит! (Наг.)
Ідуть з рук до рук, щоб затерти слід їх походження.
5. Брикає як кінь на оброці. (Наг.)
Про гулящого, добре випасеного чоловіка.
6. Бував на коні і під конем, на столі і під столом. (Ільк.)
Про бувалого чоловіка, що зазнав не мало добра й зла.
7. Був кінь, та з’їздився. (Вікно).
Образово: був здібний, багатий, чесний чоловік, та змарнувався. Пор. Adalb. Kon 5.
8. Великий кінь турецький, а дурний. (Наг.)
Говорять про великого а дурного чоловіка. Пор. Wand. III, Pferd 51.
9. Відпас коні, тілько на батозі приїхав. (Луч.)
Стратив, загубив, у нього вкрадено коні.
10. Годуй коньи вівсом, і гони ним як псом. (Наг.)...коня...жени. (Луч.)
Овес – найліпша пожива для коня, від вівса він дужий і прудкий.
11. Дай коньови вівса, а гони го як пса. (Ільк., Мшан.)...вітак гони... (Ком.)
Тоді він може й тягти гаразд. Пор. Adalb. Kon 15; Hoc. 289.
12. Дай кому коня, а сам сиди до дня. (Дид.)...іди пішки. (Наг.)
Бо сам не могтимеш доїхати. Пор. Adalb. Kon 14, 224, 229.
13. Дарованому коневі не заглядают в зуби. (Ільк., Петр.)
Купованому коневі завсігди заглядають у зуби. Пор. І, Дарувати 1; Adalb. Kon 17; Гильф. 286.
14. Даси коневі полови, буде робив поволи. (Ільк.)
Він тоді слабий, не має відки набрати сили.
15. «Де коні?» – «Там, де віз.» «А деж віз?» – Там де коні (Наг.)
Говорив візник, що виїхавши з дому возом вернув із дороги з самим батогом, бо коні сполошившися потерли віз і самі втекли.
16. Де ся кінь напас, там ся і стряс. (Лім.)...напасе... стрясе. (Мшан.)
Вибігається і знов голодний. Пор. Adalb. Kon 207.
17. Дібрали сі, як лисі коні. (Наг.)
Добралися до пари, мають із собою порозуміння.
18. Добре то кажут: не вір коневи, бо тя може втрутити. (Явор.)
Коня не зміркуєш, коли він зноровиться і зкине їздця.
19. Добрий кінь за двох тьигне. (Наг.)
Не легко томиться працею. Пор. Wand. Pferd 203.
20. Доброго коня і в стайні купят. (Вікно)...на торг не ведут. (Борки).
Так само й доброго чоловіка самі люди пізнають і знайдуть. Пор, Adalb. Kon 19, 20; Wand. III, Pferd 117, 138.
21. Єден коньи сідлає, а другий на нього сідає. (Наг.)
Один робить діло, а хто іншй має з нього користь. Пор. Wand. ІІІ, Pferd 133, 170.
22. До доброго коня доброго їздця треба. (Підгірки).
Що знав би його вдачу і любив його. Пор. Brzoz. Kon 2.
23. Єдним конем не доробитися хліба. (Гнідк.)
Говорять бідному чоловікова. Пор, Adalb. Kon 51.
24. Єднім коньом далеко, не заїдеш. (Наг.)
Без помочи діла не довершиш.
25. Жени, що кінь вискочит! (Наг.)
Їдь на коні галопом, що сили коневої.
26. Заважкай коні тай гони сміло. (Котуз.)
Заважкати – зануздати.
27. За мором кінь за крейцар дорогий. (Яс. С.)
Там він дешевий, а поки відтам до нас, то буде дорогий. Відповідь на нарікання покупця, що коні дорогі.
28. Заправйий коньи до шлиї, поки молодий. (Наг.)
Бо старого вже не привчиш.
29. З доброго коня не жаль і впасти. (Луч)...і голову зломити. (Гнідк.)
В добрім ділі не жаль і потерпіти невдачу. Пор. Adalb. Kon 57, 209, 259. 
30. З конем не грай, yевісті не улігай, грошей сам yе ховай, коли не хочеш шкоди мати. (Ільк.)
Моральні поучення в старім стилю.
31. Злий їздець і найліпшого коньи зопсує. (Наг.)
Зноровить його або заїздить.
32. Знайся кінь з коньом, віл з волом, свиня з свинею, рівня з рівнею. (Орт.)
Досадний вислов принципа: рівний з рівним.
33. Зноровлений кінь, то чистий варіят. (Вікно).
Він не хоче йти ані в перед ані в зад, фиркає, кусається і т. і.
34. З чужого коньи і на серед дороги злізай. (Петр.)...серед калабухи.. (Іліьк.)...і в болото злази. (Явор.)
Бо можуть признати тебе конокрадом. Пор. Adalb. Kon 41, 165.
35. І кінь над силу не потягне. (Город.)...не скочит. (Наг.)
Не то, що чоловік над силу мав би робити. Пор. Brzoz. Kon 3; Adalb. Kon 28; Wand. III, Pferd 47.
36. І штирма кіньми го не догониш. (Наг.)
Про прудкого втікача.
37. Їсть як кінь, а робити й за пса не хоче. (Наг.)
Про їстовитого, але лінивого чоловіка.
38. Кінь би сі з того сміяв. (Сор.)
Се така недоладна, глупа річ.
39. Кінь блищит сі, що би сі в нім можна як у люстрі призирати. (Наг.)
Про випасеного коня з блискучою шерстю.
40. Кінь дує на воду, поки сі нап’є, і на овес, поки стане їсти. (Наг.)
Така його привичка. Пор. Wand. ІІІ, Pferd 59.
41. Кінь гладкий, що би сі на нім муха розщеховзла. (Наг.)
Говорять про випасеного, пещеного коня.
42. Кінь з конем, віл з волом, а свиня об тин, коли нема з ким. (Лев.)
Кожний нехай шукав собі рівного, пор. ч. 32; Adalb. Kon 129, 153.
43. Кінь знає, як му сідло долігає. (Ільк.)
Кожний знає, що йому докучає.
44. Кінь іде до жолоба, а не жолоб до коня. (Крех.)
Кінь іде до своєї поживи. Пор. Brzoz. Kon 21; Wand. III, Pferd 67, 91.
45. Кінь кобили не убє. (Залісє).
Вони свої між собою, порозуміються. Пор. Adalb. Kon 119.
46. Кінь молодий у гроші йде, а старий виходить. (Ільк.)
Поки молодий, то його ціна стає чим раз вища, а чим більше старіється, тим більше падає його ціна. Пор. Adalb. Kon 183.
47. Кінь над силу не потягне. (Ільк )
І чоловік над силу не зробить. Пор. вище ч. 35.
48. Кінь на чотирох ногах, а предці потикає. (Ільк)...штирох... та ся потикає. (Петр.)
Не диво, що й чоловік помиляється. Пор. Симони 1356; Гильф. 879, 3315, Нос. 332; Мика 1632; Beb. 241; Adalb, Kon 126.
49. Кінь на штири ноги кований, а спотикнеться. (Збар.) 
І чоловік хоч би як «підкований» на якесь діло, все може помилитися. Пор. Wand. III, Pferd 49; Celak. 71. 
50. Кінь на штирьох кобилах, тай ся зашпортат. (Мшан.)
Бойківська, ще й жартлива форма приповідки ч. 48. Пор. Етн. Зб. VI, 68.
51. Кінь, то прудкий хліб. (Наг.)
Раз єсть, то знов швидко псується.
52. Кінь турецький великий як віл, а дурний як цап. (Яс. С.)
Кепкують із чоловіка великого на зріст, а дурного або непорядного. Пор. вище ч. 8.
53. Кінь хоть здихає, а їсть. (Жураки).
Він ненаїсний, усе мусить мати пашу перед собою. Говорять, що се йому пішло від того коня чи осла, що стояв при яслах Ісусових в часі Різдва разом з волом. То віл хухав на дитину, а кінь чи осел знай хрупав сіно з під неї.
54. Кінь чорний як гавка. (Наг.)
Говорять про вороного коня.
55. Кінь штири ноги має, а про то сі спотикає. (Наг.)
Тим більше може помилятися чоловік. Пор. Wand. III, Pferd 14; вище 48.
56. Кождий би хтів своїм коньом їхати. (Цен.)
Хотів би робити все по своїй волі.
57. Коли впасти, то з доброго коня. (Лім.)
З кепського впасти, то вже сором. Пор. Adalb. Kon 61.
58. Коло туного коня ворони на пушках ходят. (Мшан.)
Тішаться, що незабаром іздохне. (М. Зубр.)
59. Коневі дай вівса, а він сі дивит до пса; а волові дай полови, то він піде поволі. (Голг.)
Коневі навіть вівса мало, а віл робитиме й при полові. Пор. Brzoz. Kon 14.
60. Коневи не вір, бо кінь хоть здихає, то хвостом махає. (Дид.)
Жартлива переробка приказки ч. 53; Adalb. Kon 92, 96.
61. Коненьита як миши. (Наг.)
Малі, слабосилі коники.
62. Коні лука стают. (Наг.)
Коли напружаються тягнучи якийсь надсильний тягар.
63. Коні пасти. (Гнідк.) На паси-коні лежати. (Голг.)
Лежати на животі підперши голову руками, позиція, в якій звичайно лежать конюхи пасучи коней.
64. Коні такі гладкі, що аж сі вилискуют. (Наг.)
Добре годовані і правильно чищені коні.
65. Коні файки закурили. (Сор.)
З них іде пара, втомилися роботою і спотіли.
66. Коні як кати. (Наг.)
Говорять про бистрі, полохливі коні.
67. Коня в позичку не давай, а жінку в приданки не пускай. (Ільк.)
Бо змарвується твоє добро. Пор. Adalb. Kon 75.
68. Коня керуют уздами, а чоловіка словами. (Ільк.)...вудилами... (Крех.)
Загальна житєва увага. Пор. Brzoz. Kon 12; відмінно Wand. III, Pferd 78,. 79, 162; Сelak. 208.
69. Коня кують, а жаба ногу підставляв. (Петр.)
Коли хтось непокликаний і недотепний має претензію до діда, для якого він зовсім нездібний. Пор. Adalb. Kon 98.
70. Коня не бий, слуги не проклинай, жінки не дразни, коли хоч, щоб статкували. (Ільк.)
Стародавнє господарське поучення. Пор. Adalb. Kon 73.
71. Коня, що найбільше тягне, найбільше б’ют. (Крех.)
Хто найщиріше працює, стрічає також найбільше докорів. Пор. Muka 584; Adalb. Kon 39, 68; Wand ПІ, Pferd 60, 106; Celak. 129.
72. Куди коні, туди й віз. (Наг.)
Бо вони тягнуть, а віз іде за ними.
73. Лишив я коні в лісі на божу волю; вертаю, а божа вольи конки заїла. (Наг.)
Оповідав наївний чоловік про те, як його коня вовк іззів.
74. На кони їде, а коня шукає. (Мінч., Ільк.)...їду...ськаю. (Вудзан.)
Про забудька, розтріпаного та нетямучого чоловіка. Пор. Hoc. 352; Adalb, Kon 191.
75. На чиїм кони сидиш, тому пісню співай. (Тер.)
З чиєї ласки живеш, того й хвали.
76. Не зич нікому коня, кожуха ані жінки. (Сквар.)
Бо їх попсують чужі руки. Пор. Wand. ІІІ, Pferd 127.
77. Не мій кінь, не мій віз, най сі точе, куди хоче. (Зібол.)...най теркоче... (Берез.) Не мої коні... (Наг.)
Спекується чоловік від чужої справи, в яку не хоче мішатися.. Пор. Симови 1688; Hoc. 809; Adalb. Kon 204.
78. Не може по конях, то хоть по копаницях. (Мінч.)...то хоть по голоблях. (Ільк., Петр.)
Про мстивого чоловіка, що мститься хоч би й на такім, хто йому нічого не завинив. Пор. Adalb. Kon 29, 203.
79. Не мож по кони, то по кульбаці. (Ільк.)
Scil. ударити. Пор. ч. 78; Hoc. 371.
80. He раз кінь мудріший від того, що на нім їде. (Наг.)
Він уночі ліпше бачить дорогу, ніж чоловік. Пор. Wand. ІІІ, Pferd 72.
81. Не тогди коневі вівса, коли він дивиться до пса. (Ільк.)
Зголодований, змарнілий кінь «дивить ся до пса», себ то надається. псам на стерво. Такому коневі вже овес не поможе. Пор. Adalb. Kon 189.
82. Не тогди коня сідлати, коли на нього сідати. (Мінч., Петр., Ільк.)
Про всяку запізнену роботу. Пор. Brzoz. Kon 7.
83. Не чудно, що кінь здох, але хто дав псам знати. (Гнідк.)
Дивувався наївний чоловік.
84. Пішов з кіньми на ніч, не сказав добраніч. (Наг.)
Парубок погнав на ніч коні на пашу, а дівка сердилася.
85. Силуваним коньом не доробиш сі. (Наг.)...ніхто ся не доробит. (Петр.)
Взагалі з насилля не можна ждати доброго кінця. Пор Brzoz. Kon 30.
86. Ситий коник попердує, а голодний ані бздне. (Наг.)
Характеризують різницю між багацькими й бідарськими кіньми.
87. Сінним коньої, а соломяним волом не далеко заїдеш. (Луч.)
Коні й води вимагають ліпшої паші, щоб були дужі до роботи.
88. Так біжут два коні, як і штири. (Бірки).
Говорять селяни, натякаючи на панські четверні.
89. Так сі на коньох серсть блищит, що би сі міг голити до них. (Наг.)
Говорить конюх про блискучі, випасені коні.
90. Тогди коня сідлати, як на него сідати. (Тер.)...сідлай...сідай. (Наг.)
Іронізують над безплановою, запізненою роботою.
91. Той кінь уже послідним хрипом хрипит. (Наг.)
Говорять про дихавичного коня, що вже здихав.
92. Тай кінь уже сі до Рахманів дивит. (Наг.)
Спустив голову, немов думав про близьку смерть.
93. То кінь до паради, а не до роботи, (Наг.)
Говорять про великого але слабосилого коня.
94. То норовистий кінь. (Наг.)
Упертий, полохливий, також про чоловіка.
95. То такий кінь ласкавий, як дітина. (Наг.)
Він не зробить ніякої пакости.
96. То такі коні, ще коло кождої коршми самі стают. (Наг.)
Очевидно їх властитель здавна не минав ні одної корчми.
97. То цугґовий кінь, не господарський. (Наг.)
Привик ходити в панськім поїзді, до хазяйської роботи невдалий.
98. То якісь варіяти, не коні. (Наг.)
Шалені, полохливі та норовисті коні. Пор. вище ч. 83.
99. Турецький кінь великий а дурний. (Наг.)
Кепкують із високорослого а дурнуватого чоловіка. Пор. вище ч. 8.
100. Чиї коні, того й віз. (Наг.)
Одно належить до другого. Пор. Симони 2604.
101. Чухай сі кінь з коньом, віл з волом. (Наг.)
Кожний до свого гурту, до рівних собі. Пор. вище ч. 32, 42; Hoc. 445; Wahl I, 43, 72.
102. Хоць голову зломю, то бодай із доброго коньи. (Наг.)
Хоч потерпимо, то за добре діло. Пор. вище ч. 29.
103. Хто коні міняє, все злі коні має. (Уриче).
В своїй пристрасти не вміє пізнати доброго коня. Пор. Brzoz. Kon 19
104. Хто коні міняє, тому хомут гуляє. (Дар.)
Той не може вживати їх до праці. Пор. Hoc. 456.
105. Хто коня купить, бере й уздечку. (Ільк.)
Такий уже звичай при кінськім торзі. Пор. Adalb. Kon 172.
106. Що два коні, то не єден. (Наг.)
Одним конем ніякої тяжкої роботи не зробиш. Пор. вище ч. 23; Adalb. Kon 9.
107. Що кінь, то не свиня: шерсть не така і нога тонка. (Ільк.)...і серстина... (Мінч., Петр.)
Розрізняють благородну расу від підлої. Пор, Brzoz. Kon 1.
108. Що такому з коня, що їздити не вміє! (Дид.)
Кепкують із кепського їздця. Пор. Adalb. Kon 1.
109. Як би го на сто коний всадив. (Ільк.)
Так тішиться, величаються. Пор. Adalb. Kon 45.
110. Як би кінь свою силу знав, ніхто би сі на нім не всідів. (Наг.)
Він не знав своєї сили і кориться чоловікові. Пор. Adalb. Kon 4; Wand. III, Pferd 77.
111. Який кінь, така й кульбака. (Ільк.)
Для малого коня мала, для великого більша.
112. Як коні вкрали, тоді хлів замкнули. (Наг.)
Такай був дбайливий господар. Пор. Muka 1808.
113. Як маєш коньи, то не маєш спаньи. (Наг.)
Мусиш про нього дбати і гонити в ночи на пашу.
Кіньський 
1. Кіньський слід сьвйитив би сі! (Наг.)
Говорить чоловік, роздумавши про пожиток коня.
2. Кіньську голову де здиблеш, то заховстай. (Наг.)
Тим більше живого коня, який чого будь перелякається і сполошиться.
3. Кіньську скіру на банти вішьий, а бий! (Сор.)
Погляд, що коня треба бити, аби його вдержати в послусі.
4. На кіньськім оброці годований. (Наг.)
Говорять про веселого, жвавого хлопчика.
5. То кіньську силу треба мати, аби тото зробити. (Наг.)
Говорять про важку працю.
6. То ще кіньська залупа. (Наг.)
Говорять про роззяву, непорядного та повільного чоловіка.
Кість, кістка 
1. А ломило би ти кости та би ти кришило! (Наг.)
Прокляття: щоб у тебе кости в живім тілі порохнявіли та ламалися.
2. Ані кісточки з тебе не лишу. (Наг.)
Погроза: вб’ю тебе, знівечу безслідно.
3. Бодай він з кости зпав! (Бібрка).
Щоб йому кости покрутило, прокляття.
4. Бодай му кости з гробу викинуло! (Наг.) Кости би му з гробу виметало. (Наг.)
Прокляття. Викидане костей із гробу вважають великим гріхом.
5. Болят старі кости за гріхи молодости. (Крех.)
Говорить старий чоловік згадуючи свою буйну молодість.
6. Всі ми кости розтріс. (Наг.)
Жалуєься чоловік на фірмана, що віз його швидко по негладкій, каменистій дорозі.
7. Дай Боже за молоду кости гризти. а на старість мясце їсти. (Дар.)
За молоду кормитися як будь, щоб на старість доробитися достатку.
8. З кістьми би мі ззів, як би міг. (Наг.)
Про ненажерного, злого чоловіка.
9. Істка кістка – викапаний батько. (Ільк.)
Говорять про новонародженого хлопчика.
10. Кість межи пси веречи. (Гнідк.)
Натяк на відому «кість незгоди», річ, за яку починається загальна сварка. Пор. Гильф. 801; Adalb. Kosc 8, 15.
11. Кість облизати. (Гнідк.)
Значення неясне, може: прийти на гостину аж по обіді, коли з м’яса лишилися лиш кості.
12. Кості, кості, прийдіт до мене в гості. (Дрог.)
Приказка взята з оповідання про п’яного чоловіка, що йдучи з корчми о півночі через кладовище здибав мертвецький череп і копнувши його ногою крикнув: Кості, кості, прийдіт до мене в гості Другого дня мрець прийшов і попросив їсти. Жінка того чоловіка власне пекла хліб і поклала йому один бохонець; він проковтнув і зажадав більше; ззів усіх 12. Коли вже кінчив, чоловік догадався і дав йому картку видерту з євангелія. Мрець з’їв і се і сказав: Се ти добре видумав, а то я був би й тебе самого ззів. Пор. аналогічне вірування Етн. Зб. XV, 135.
13. Костями кидати. (Гнідк.)
Очевидно мова про гру в кости, розкидувати, кидати жереб.
14. На голій кости нема що гризти. (Наг.)
Говорять образово про чоловіка, що розтратив своє добро, а лишився при самих довгах, яких нівідки йому сплатити.
15. На голу кість і ворон не б’є. (Лучак.)
Де нема нічого їсти, там: ніхто не йде. Пор. Гильф. 233, 1628.
16. Нема кісток у язиці, мож брехати і владиці (Петр.)
Язик безкостий, можна ним говорити, що хотіти. Пор. Гильф. 1602.
17. Порахую й тобі кости. (Наг.)
Наб’ю тебе, поламаю в тобі кости.
18. Стойит ми кістю в горлі. (Наг.)
Стоїть на заваді, важить на моє життя. Пор. Hoc. 36.
19. Так виголоднів, аж му сі кости сьвітьит. (Наг.)
Говорять про дуже марного і сухого чоловіка.
20. Так го любю, як кість у горлі, тернину в боці, а сіль у оці. (Дрог.) 
Ненавиджу його як болючу заваду.
21. Там і ворон моїх костий не донесе, де я бував. (Наг.)
Оповідав чоловік вгадуючи свої далекі подорожі.
22. То кість від моєї кости. (Наг.)
Со моє плем’я, моя родина, моя вдача.
23. То лише скира і кість. (Наг.)
Про сухого, виснаженого чоловіка. Пор. Adalb. Kosc 4.
24. То твердої кости чоловік. (Наг.)
Сильний, терпливий, але також неподатливий, немилосердний.
25. Треба з молоду кости гризти, щоби на старість мнясо їсти. (Луч.)
Від бідності доходить чоловік до заможності.
Кіт, Кітка 
1. Благословив кіт миш, тай не їв. (Наг.)
Кепкують із такого, що розпочав якесь діло і покинув без причини.
2. Бридится, як кіт салом. (Ільк.)
Ласий на щось, бажає чогось як кіт сала.
3. Вирвався, як кіт з мішка. (Збар.)
Хотячи кота побити зав’язують його в мішок і так б’ють. Вибігає кіт з такого мішка з великим страхом.
4. Висади кіт на під тай сьидь собі! (Орт.)
Кепкують собі з жидівського наймита, якому буцімто жид завдає тому зайву роботу
5. Відсадив то, як кота від сала. (Ільк.)
Відсторонив від якогось корисного діла.
6. Відтпрускати кого, як кота від сала. (Гнідк.)
Відігнати. Відганяючи кота говорять; А тпрус!
7. Він за доброго кота не заїсть. (Наг.)
Про такого, що не може нічого їсти.
8. Він того так не любит, як кіт сала. (Сор.)
Іронічно: він се дуже любить.
9. Вліз як кіт меже ворони. (Богородч.)
Попав не в свою компанію, не розуміє, що там говорять.
10. Внадивсі, як кіт до сала. (Сор.)
Привик шукати якоїсь дармички.
11. В ночи всі коти бурі, і всі корови сірі. (Ільк.)...коти чорні. (Залісє).
Вночи краски не пізнати. Пор. Adalb. Kot 21; Brzoz. Kot 17.
12. Вони меже собов коти друт. (Наг.)
Сваряться, живуть у незгоді з собою.
13. Гей, гей, милий Боже: кітка здохла, кіт не може. (Коб.)
Додають жартливо, коли хто без причини зітхав до Бога.
14. Гони кота за ворота. (Луч.)
Жартують, коли хтось не хоче нічого ліпшого робити.
15. Грає сі в ним, як кіт з мишов. (Наг.)
Дразнить, мучить його для самої забави.
16. Для кота за много, для пса за мало. (Наг.)
Жалувався наймит на господиню, що дала йому скупо їсти. Пор. Adalb. Kot 6.
17. Думав кіт газду ззісти, та штрик в печи, тай забув. (Кольб.)
Сміються в такого, що в нього важний замір через дрібницю іде в забуття.
18. Єдин кіт стада мишей не боїт ся. (Ільк.)
Один відважний не лякається купи трусів. Пор. Adalb. Kot 18.
19. Занюхав кіт сало, а не занюхав бука. (Белз.)
Не предвидів, що будуть бити. Пор. Brzoz. Kot 22.
20. Заспав сі, як кіт. (Сор.)
Кіт у день звичайно спить, а ходить поночі.
21. Захрип як. кіт у марци. (Наг.)
В марті кіт «марцюється» і тоді хрипне.
22. Знитив сі, як кіт на миш. (Наг.)
Стулився, зробив ся маленьким.
23. Їв би кіт рибу, а в воду не хоче. (Ільк.)...а води боїться. (Залісє)
Кіт мав антипатію до води, а миється лише власною слиною. За рибою зрештою він іде в воду, коли не глибока. Пор. Adalb. Kot 15.
24. Кіт воркоче, бо кашки хоче. (Тисьм.)
Просять діти в мами молока для кота.
25. Кіт за пліт, а миши в танець. (Лучак.)
Коли віддалиться начальник, підвладні починають розгардіяш. Пор. Adalb. Kot 45.
26. Кіт лівний, хлоп мівний всюда поживиться. (Ільк.)
Лівний, такий що любить ловити миші. Пор. Adalb. Kot 32.
27. Кіт неловний, хлоп немовний, оба ледащо. (Петр.)...нелівний...немівний... (Ільк.)
Антитеза до попереднього. Пор. Adalb. Kot 36.
28. Кіт по салі і на порожні банти скаче. (Гнідк.)
Хоч усе сало забрали з бантів, де воно висіло, кіт із привички ходить іще туди. Характеризують усяку привичку, яка панує над чоловіком навіть тоді, коли і підстава усунена.
29. Кіт риби прагне, але сіти не тягне. (Гнідк.)
Пор. вище ч. 23.
30. Кіт сі миє, гості будут. (Наг.)
Вірять, що кіт миється перед приходом гостей Пор. Adalb. Kot 38; Hoc. 833.
31. Кіт сі по одвірках дре, буде вітер. (Наг.)
Вірять, що кіт наперед прочуває вітер і тоді дреться по одвірку в хаті. Пор. Hoc. 333.
32. Кіт ся лестит, а драпає. (Коб.)
Про облесного і шкідливого чоловіка. Пор. Beb. 141.
33. Кітці іграшки, а мишці слізки. (Цигани).
Кітка грається з мишю, але нарешті відає її. Пор. Muka 1584; Hoc. 333.
34. Кіт ще малий, а вже вуса має. (Наг.)
Жартує такий, якому вчасно виростають вуса.
35. Кіт як спит, то миши не зловит. (Белз)
Хоч який майстер, а сплячи нічого не зробить. Пор. Adalb. Kot 39.
36. Коди кітка малі має, тогди найбільше миший їмає. (Наг.)
В часі окоченя дбає за свої котята.
37. Кота в мішку не купують. (Петр.)
Scil. замісь заяця. Ніякого товару не купують без оглядин, Пор. Нос. 332.
38. Кота в міху не торгують. (Ільк.)
Варіант попереднього.
39. Кота й з поду вержеш, він усе на ноги впаде. (Наг.)
Зовсім: вірна зоологічна обсервація, над якою перед кількома роками робили навіть експерименти. В ширшім значенні: се чоловік, який уміє викрутитися і з найгіршої халепи. Пор. Adalb. Kot 4, 64; Brzoz. Kot 21.
40. Кота хвостом обернути. (Гнідк.)
Крутити в розмові, обертати трактовану тему навпаки.
41. Коти дерти. (Гнідк.)
Сваритися з ким, докучати йому. Пор. Adalb. Kot 42.
42. Коти пасти. (Наг.)
Ходити «на прічки» з дому, лайдачитися, – про жінку-мандрьоху, пор. пісню: 
 Ой та діна, діна, діна, де моя бабіна?
 Пасе коти за вороти та вйизанку сіна. (Наг.)
Інше Значення у Поляків, пор. Adalb. Kot 24
43. Коти сі побицкали, Семанє помньицкали. (Чернік).
Приговорюють дитині, що бавилася з котами і впала та розплакалася.
44. Котови а попови, то нині найліпше. (Наг.)
Кіт усе лежить у теплім місці, а піп має з громади не мало даремщини.
45. Котови грашки, а миши смерть. (Збар.)
Кіт любить погратися мишею, поки загризе її. Пор. Adalb. Kot 37.
46. Котови з медведем не грати. (Гнідк.)
З дужим і гратися і битися небезпечно.
47. Купуй кота в мішку! (Наг.)
Коли хтось когось хоче одурити, а сей розуміється на його поганих намірах.
48. Ласиться, як кіт на сало. (Ільк.)
Примиляється.
49. Леститсі, як кіт до сала. (Наг.)
Варіант попереднього.
50. Люби кіт рибу, а в воду не хоче. (Петр.)
Варіянт до ч. ч. 23.
51. Мамо, мамо, кіт мене лапкою вдарив! (Льв.)
Характеризують розпещену дитину, що боїться найменшого дотику.
52. Мече собов, як кіт з рощіпом, (Голоб.)
Кидає собою, як кіт, якому на хвіст дали розщіп, себто поліно розколене- з одного кінця, яке тисне його хвіст. Пор. Adalb. Kot 2.
53. Муркотит, як кіт під носом. (Наг.)
Про такого, що говорить невиразно та швидко.
54. На кота воркота, на дитину дрімота. (Цигани).
Примовляють малим дітям, узято з колискової пісні.
55. Наникав як кіт вусами. (Наг.)
Вірять, що страва, якої доторкнеться кіт своїм ротом, через те робиться нечистою і її не можна їсти. Такий дотик називають наниканням, «кіт наникав.»
56. Напрьила кітка півтора мітка, а кіт сі зірвав тай тото пірвав. (Жураки).
Кепкують із жінки, що пиняво пряде Пор. Brzoz. Kot 11.
57. На таке ся ще й кіт-не женив. (Луч.)
Се пустий інтерес, на який не варто йти.
58. Не все китова пущінє. (Тисьм.)
Не все він може наїдати ся до схочу масних страв. Ширше: не все захланному вдається дійти до своєї цілі, поласувати дурничкою.
59. Не грай з котом, бо ті подрапає. (Наг.)
Драпання для кота найкраща забавка. Пор. Adalb. Kot 54
60. Не грай кітка з медведем, бо тя задавить. (Ільк.)
Осторога слабому, щоб не заходився з сильним. Пор. вище ч. 4.6; Adalb. Kot 56.
61. Не грай кітка з песиком! (Коб.)
Пес не любить кота і завсігди хапається зловити і загризти його. Пор. Brzoz. Kot 12.
62. Не грай кітка з псом, а пес таки вкусит. (Кольб.)
Нерівна забава. Пор. Brzoz. Kot 12.
63. Нема то як в зимі котови, а в літі попови. (Мшан.)
Бо в зимі кіт гріється на печі, а в літі попові йдуть за дармо робити.
64. Не обертай кота фостом. (Ільк.)
Не перекручуй мої слова. Пор. вище ч. 40; Adalb. Kot 63.
65. Носив кіт сало, поки го стало. (Наг.)
Поки або з’їв усе сало, або поки його не зловили і не вбили.
66. Ой Господи милосерний, кітка здохла, кіт мізерний, а котята небо жата зваляли си ноженята. (Явор.)
Кепкують із такого, що зітхає: Ой Господи милосерний!
67. Ой небоже, небоже, кітка плаче, кіт не може. (Цен.)
Кепкують із такого, що любить іншому говорити: небоже.
68. Пасе коти за вороти. (Наг.)
Ходить блукаючи, не йде до хати.
69. Перші коти за плоти. (Ільк.)
Вірять, що перші котята все треба потопити. В ширшім значенні; перший початок усякого діла бував невдатний. Пор. Adalb. Kot 61; Сим. 2004:; Hoc. 398.
70. Підсів як кіт на миш. (Кольб.)
Засідається на нього, хоче вбити або пошкодити.
71. Пійди, коте! Пійди, псе! Пійди Лиско, бо ти близько! (Сан.)
Кепкують із лінивого чоловіка, що за кожною дрібницею любить посилати післанців.
72. Пішов кіт спати, а миши в танець. (Зазул.)
Наставник засне, а підвладні не роблять нічого, барашкують. Пор. вище ч. 25.
73. Розібрав си, як кіт на решеті. (Наг.)
Коди хтось виявляє безпідставні претензії та ще гороїжиться.
74. Там того як кіт наплакав. (Цен.)
Кіт не мав звичаю плакати. Там того дуже мало або й зовсім нема. Про котячий плач див. Adalb. Kot 1.
75. Ти десь певно з котами грався. (Крех.)
Говорять до чоловіка з подряпаним (у бійці) лицем та руками.
76. У кота в фості гадюча їдь. (Наг.)
Народне вірування.
77. У кота ядвабні ніжки, а дідьчі пазурі. (Белз.)
Характеризують дволичну, котячу вдачу.
78. Як би кітка не скакала, то би ніжки не зломала. (Ільк.)
Відповідніше до кози. Кіт іще ніколи скачучи не зломав ніг.
79. Я кота в мішку ни купую. (Кольб.)
Не беру товару не оглянувши його, не вірю твоїм словам. Пор. Гильф. 948.
Кітоха 
1. Кітоха би ті семилітна взяла! (Ком.)
Кітоха те саме що тетюха, фрибра, пропасниця. Прокляття.
Кладка 
1. Стою на кладці, а мила на гадці. (Белз.)
Думка про неї не покидає мене.
2. Хто по кладці мудро ступає, той ся в болоті не купає. (Ільк.)
На те кладки, аби по них переходити через болото.
Клака 
1. Клака кудкудака. (Зазул.)
Клака – толока, що з гомоном пісень іде з поля.
Клам 
1. Прийде клам к нам. (Гнідк.)...ід... (Наг.)
Прийде до нас такай, що гордував колись нами.
Кланцати 
1. Кланцає зубами як голодний вовк. (Наг.)
Про голодного або сердитого чоловіка.
2. Лиш раз зубами клямсну, тай нема ті. (Наг.)
Ззім, проковтну тебе. Жартував великий чоловік із малого.
Кланятися. 
1. Кланяй ся голова з вухами, а потилиця й сама похилит ся. (Звенигор.)
Жартливе навчання, як кланятися.
2. Хто ся низько кланяє, той високо плює. (Гогл.)
Супроти одних гордий, перед другим гнеться.
Класти 
1. Вклав сми си в клеветню. (Жабє).
Сповідався гуцул з такого гріха, що всрався в дзвінниці.
2. Де-с не клав, там не шукай. (Наг.)
Говорять такому, що шукає чогось у такім місці, де того не положив.
3. Кладе на нього, як на коня. (Крех.)
Накладає великий тягар. Пор. Adalb. Klasc 2.
4. Кладе ся за газду, а за жебрака не варт. (Снят.)
Говорять про бідного, а гонорного чоловіка.
5. Кладе сі розумним, а він дурний як сак. (Карл.)
Уважає сам себе за дуже розумного чоловіка.
6. Кладу му як лопатов у голову. (Наг.)
Навчаю, переконую його, та все даремно. Пор. Adalb. Klasc 3.
7. Кладу ти то на серце. (Наг.)
Упоминаю тебе, затям собі се.
8. Класти кого на віта. (Белел.)
Вибирати війтом.
9. Не клади хлопа на пана. (Наг.)
Жартливо кажуть, коди хтось ївши якусь «панську» страву зараз потім береться до своєї хлопської.
10. Я го кладу на полицю. (Ільк.)
Я його шаную як щось вище, а він сам принижує себе.
Клебені 
1. Бодай ти клебені облізли! (Наг.)
Прокляття: щоб тобі на клубах, на крижах поробилися рани.
2. Всі ти клебені обіб’ю. (Наг.)
Погроза: наб’ю по крижах та по плечах.
Клепка 
1. Тобі видиш третої клепки в голові не стає. (Наг.)
Ти не сповного розуму. Пор. Adalb. Klepka 1; Hoc. 324.
2. Трохи му сі клепки в голові не сходят. (Цен.)
Йому все чогось бракує, він якийсь непритомний.
Кликнути 
1. Як кликнеш у ліс, так ти сі відкликне. (Наг.)
Як ти до людей, так люди до тебе. Пор. Гильф. 937.
Клим 
І. Здоров був, Климе! – А здоров! – А тебе за чим так по полю носит? – Заяці ловлю. – Богато ж тобі ще до десяти? – Лиш де’вять, за десятим гоню. (Коб.)
Насміх із охотника, що вибрався пішки на зайці.
2. Що міні Клим, сховай сі з ним! (Цен.)
Мені з ним нема ніякого діла.
Клин 
1. Засів му клин у голові. (Торки).
Якась думка опанувала його так що годі її вибити. Пор. Adalb. Klin.
2. І клином му того з голови не вибеш. (Збар.)
Не витолкуєш йому, не відведеш його від якоїсь одної думки.
3. Клин клинам вибивають. (Ільк., Петр.)
Рівне рівним: усувають або лічать. Пор. Adalb. Klin 2; Гильф. 988; Hoc. 324, 464.
4. Клин му в голову забив. Ільк.)
Задав якусь загадку, заставив задуматися. Пор. Adalb. Klin 4.
5. Клином меже них заїхав (Наг.)
Стався причиною їх незгоди, роздвоїв старих приятелів.
6. Куди кинь, усе клин. (Наг.)
Що почнеш робити, все наскочиш на якесь обмеження. Пор. Hoc. 335.
7. Куди клин, туди Клим. (Дар.)
Характеризують податливого чоловіка, що улягає кожному зверхньому напорові.
8. Малий клин великим вибивай. (Березів).
Більшій силі менша уступає. Пор. Adalb. Klin 2.
Клінне 
1. Клінне вашеці, на весільи просимо. (Наг.)
Так просять молода й дружки по хатах на весілля.
Кліщ 
1. Впелісив сі, як кліщ до худоби. (Наг.).
Віссався, причепився, говорять про чоловіка-паразіта.
2. Кліщ як віссе ся в тіло, то му черево відорвеш, а голова не пустит. (Крех.)
Видно, що оповідач мав добрі спостереженя про кліщи.
3. Причепив сі, як кліщ до голої сраки. (Наг.)
Хто довго й уперто держаться свого місця. Пор. Wand. V, Zecke 2.
4. Такий ми милий, як кліщ на сраці. (Наг.)
Зовсім немилий, нестерпний.
Кліщі 
і. Без кліщів горьячого зеліза не возьмеш. (Наг.)
Бо попечеш руки.
2. Держит го в зелізних кліщах. (Цен.)
Держить твердо, не дає йому ніякої волі.
3. Кліщіма бис го з хати не витьиг. (Наг.)
Про завзятого домосіда та відлюдка. Dop. Wand. V. Zange 9.
4. Стис го як кліщіма. (Наг.)
Припер до стіни, поставив у безвихідне положення.
Клопіт 
1. Без клопоту нема доходу. (Сор.)
Щоб дійти до чого в життю, треба не мало клопотатися. Приказка перейшла й до жидів: Wer will haben Dochod, der muss haben Klopot.
2. Без клопоту не прожиєш. (Наг.)
Все чоловік має якісь прикрості.
2. Вступи сі без клопоту! (Наг.)
Себто не клопочи мені голови.
3. За клопотами нема коли й дихнути. (Ком.)
Жалується заклопотаний чоловік.
4. З великого клопоту голова ми сивіє. (Наг.)
Жалується чоловік пригноблений усякими клопотами.
5. Клопіт голові, а рукам робота. (Жидач.)
В тім звичайно й упливає людське життя.
6. Клопіт мене допитав сі. (Борисл.)
Постигла біда; інтересна персоніфікація клопоту як чужинця, що допитується до чоловіка.
7. На що міні клопоту на здорову голову? (Дрог.)
Відмовляється чоловік від якогось непевного діла.
8. То з тобов тьижкий клопіт! (Наг.)
Мовить отець до непослушного, лінивого або збитовного сина.
9. То твій клопіт, не мій. (Жидач.)
Мені се байдуже, ти сам тим журися.
10. То ще малий клопіт. (Наг.)
Ще нема чим дуже журитися.
11. Через клопіт і їсти чоловік забуває. (Торки).
Йому відходить апетит.
12. Що клопіт, то клопіт, заморока голові. (Белз.)
Говорить заклопотаний чоловік.
Клопотати 
1. Клопоче міні голову. (Наг.)
Турбує мене, докучає мені своїми питаннями або просьбами.
2. Клопоче сі як курка єйцьом. (Наг.)
Коли хтось у лихій пригоді кидається на всі боки і не знаходить виходу.
3. Най сі той клопоче, хто мені злого хоче. (Ком.)
Говорить безклопотний, байдужний чоловік.
4. Не клопочи ми голови! (Наг.)
Дай мені спокій, не хочу займатися твоїми ділами.
5. Хто сі клопоче, той їсти не хоче. (Наг.)
Всі думки його займає його скрутне положення.
6. Ще бим сі не ми з чим клопотати, та тобов. (Наг.)
Мені до тебе байдуже, твоїми ділами не хочу займатися.
Клубок 
1. Понесеш і ти свої клубки. (Гнідк.)
Значення неясне, може: що насукав, знач. відповіси за свої діла.
Клочє 
1. Такий здалий, як з клоча батіг. (Снят.)
Нездалий ні до чого, недотепний, немічний чоловік.
2. Ци клочі, ци вовна, коби кишка повна. (Зазул.)
Говорить цупкий їдець, що не перебирає в стравах.
Клямка 
1. Вже по всьому, вже клямка запала. (Ільч.)
Справа рішена. Пор. Hoc. 307.
2. Піди хоць клямку в церкві поцюлюй. (Цен.)
Знач. піди до церкви, та вона вже буде замкнена.
3. Хоць би клямков у моїй хаті покалатав. (Снят.)
Жалував ся чоловік на свого давнього друга, що тепер оминає його хату.
Клясти 
1. Єден кльив, другий бив. (Наг.)
Розуміється, що перший швидше перестав.
2. Закльив му в недобру годину. (Наг.)
І його прокляття сповнилося.
3. Клине, аж волосьи на голові стає. (Наг.)
Про такого, що вміє добірно клясти.
4. Клине, аж сумно слухати. (Наг.)
Так богато і різнородного лиха просить на чиюсь голову.
5. Клине, аж трава схне. (Яор.)
Про силу прокляття див. далі ч. 7. Пор. Adalb. КІас 1.
6. Клине в нім дух і тіло. (Наг.)
Не минає ні одної частини, все проклинає.
7. Клине мати дитині: «Абис трісло!» А горшкодрай сидит при столі і правит горнець. По хвилі осьміхаєся і каже: «Ану, заклиніт тепер свої дитині!" А мати видивилася на нього і каже: «Та трісніть ви!» І він тріс на місци. (Наг.)
Оповідають як приклад фатальної години, в яку справджується прокляття.
8. Клине сі, на чім сьвіт стоїт. (Наг.)
Проклинає все на світі, пор. Adalb. Klac 6; нім. Er flucht alle Sterne vom Himmel herab, Wand. І, Fluchen 18; Hoc. 334.
9. Клине на чім сьвіт стоїт. (Наг.)
Запевняє, що правду говорить.
10. Клинуся милим богом, що я не винен. (Лім.)
Клявся циган, якого зловили на крадіжи.
11. Куди йде, то клине. (Наг.)
Бувають такі сердиті люди.
12. Накльив му, що сі влізло. (Наг.)
А влізлося певно досить.
18. Ни клини сі, я тобі й так віру. (Кольб.)
Запевняє чоловік іншого, скорого до клятьби.
14. Не клини, шкода слини. (Кол.)
Уговкують такого, що любить клясти.
15. Прокльив у мні кождий волосок. (Наг.)
Жалується чоловік на прокляття, що кидає на нього злий сусід.
16. Хто клине, той на свою голову клине. (Наг.)
Тому проклинаному се не шкодить. Пор. Adalb. Klac 8; Wand. I, Fluchen 12,
17. Хто клине, той сі дідькови молит. (Жидач.)
Бо все озивається до нечистої сили. Пор. Adalb. Klac 7; Wand. І, Huchen 13.
18. Хто клине, тому тре дати хліба, аби його хліб побив. (Берез.)
Уговкують такого, що любить клясти.
Кляте (adverb.) 
1. Кльите-м сі перепудив. (Наг.)
Страшно перепудився, злякався.
Клятьба 
1. Його клятьба, як жидова молитва, що по дорозі пацєр мовит. (Пост.)
Раз у раз проклинає своїх ворогів. На Шлєску кажуть: Er flucht wie der polnische Jude, Wand. I, 24
Ключ 
1. Він під ключом сідит. (Наг)
Під замком, у замкненій місці, в тюрмі.
2. Дав му ключі в свої хаті. (Крех.)
Зробив його господарем і паном у своїм дому. Про господаря, що дав себе оплутати наймитові, любасові його жінки.
3. Золотий ключ кождий замок отворит. (Кукиз.) Золотиш ключом... отвориш. (Крех.)
Підкупом, пор. Adalb, Klucz 8.
4. Ключом ми сі серце до нього замкло. (Наг.)
Я стратив до нього всяку прихильність, не можу промовити до нього щирого слова.
5. На ключ замкнули. (Наг.)
Замкнули за ним двері, ув’язнили.
6. Не поможе ключ і колодочка, коли ся вдасть бісови дочка. (Луч.)
Таку ні прип’яти, ні заперти, все втече.
7. Отто му з ключьи свиснув. (Наг.)
У значенні: отто здивував, отто перелякав, іронічно.
8. Так як би з ключьи стрілив. (Наг.)
Діти нераз пропиловують у діравім ключі близько ручки дірку, набивають ключ як пістолет, підсипають дірку порохом і запалюють. Такий вистріл із ключа дуже слабий. Приказки вживають, коли хтось у товаристві скаже щось недотепне.
9. Хто ключ знайде, той щасте має. (Сор.)
Широко розповсюджене нар. вірування. Пор. Wander. IV, Schlussel 47.
10. Ци на ключ ти зуби замкло? (Наг.)
Говорять такому, що розсердившися не хоче ні з ким говорити.
Ключинє 
1. Він би ключинє з хати зняв. (Крех.)...кізлинє. (Наг.)
Говорять про пустого, непосидючого хлопця, що любить лазити не звишках. Ключинє, се кізли, якими на версі хати приложено солому стріхи.
Ключка 
1. Знайду я ще ключку на тебе. (Яс. С.)
Грозив чоловік другому, що знайде чим пошкодити йому.
2. Ключка ми сі трафила. (Наг.)
Сталася мені мила або немила пригода.
3. Ключки си на мні шукає. (Наг.)
Зачіпається, шукає собі напасти.
4. Ключки шукати. (Гнідк.)
Зачіпки шукати.
5. Не шукай собі ключки на мні! (Наг.)
Не зачіпайся, не шукай притоки до сварки або бійки.
Ключове зілє 
1. Він мав ключове зільи. (Наг.)
Ключове зілля, кажуть, таке, що при його помочи кожний замок отвориться. Говорять про злодія.
Кметиця 
1. Не обговорит кметиця, ино пометиця. (Гнідк.)
Порядна жінка не любить обмовляти нікого.
Кметь 
1. Два кметі, пан третій. (Ільк.)
Такі бували в Польщі маєтности.
2. Про такі кметі буде пан ходити в вереті. (Петр.)
Кметі вбогі або неробочі.
Книжка 
1. І я вмію в чорній книжці читати. (Наг.)
Scil. женихатися з дівками.
2. Хто над книжков їсть, той памньить іззість. (Наг.)
Тому заборонюють дітям їсти над книжкою.
Книш 
І. Сита душа і без книша. (Збар.)
Відпрошується чоловік, якому по обіді дають ще книша.
2. Сім книшів, сім хлібів, а осьмий книш, а ти, мій милий, спиш. (Пол.)
Приговорювала жінка до сонного чоловіка, scil. вставай їсти.
3. Тобі дают книш, а ти спиш. (Цен.)
Коли щось дають сонному, прим, кличуть його до вечері.
Кобеля 
1. Кобелі за возом не спочине. (Наг.)
Бо нею все віз підкидав.
2. Мав спокій, як кобелі за возом. (Наг.)
Віз торкоче, а кобеля привязана з заду, раз у раз теліпається.
Кобила 
1. Вези кобило, хоть тобі не мило. (Ільк.)
Говорять чоловікові, що мучиться над якоюсь нелюбою йому роботою. Пор. Adalb. Kobyla 1.
2. Взяв чорт кобилу, най бере й лоша. (Залісє). Ззів вовк... (Наг.)
В розпуці мовив чоловік, у якого вовки з’їли кобилу.
3. До білої кобили на зальоти ходили. (Дар.)
Сміються з зальотників, яким відмовлено дівчиною.
4. Здохла кобила, най з Богом спочиває! (Цен.)
Побожна вгадка про кобилу як про людину.
5. Іншій кобилі давай вівса, вона сі дивит до пса, а іншій давай соломи, то вона піде поволі. (Котуз.)
Буває різна вдача. Пор. Adalb. Kobyla 2.
6. Їдь, кобила, хоть єсь три дни не їла. (Ільк.)
Говорить недбалий чоловік, що не пильнує своєї худоби.
7. Кобила за ділом, а лоша без діла. (Дар.)
Лоша біжить за кобилою. Пор. Даль І, 654.
8. Кобила здихає, а ще траву хапає. (Кукиз.) …щипає (Крех.)
Мова про ненаситність кінського роду. Пор. Adalb. Kobyla 7.
9. Кобила здохла, але хто дав псам знати? (Луч.)
Дивувався чоловік, у якого здохла кобила і зараз позбігалися пси на стерво. Говорять, коли розійдеться по селі якась невияснена новина. Пор. Brzoz, Кobyla 8.
10. Кобилі причіпи хвіст. (Голг.) Приший кобилі фіст. (Наг.)
Про чоловіка, що робить або говорить щось не до ладу.
11. Най кобила журиться, що велику голову має. (Ільк.)
Потішають зажуреного чоловіка. Пор. Wand. IV, Stute 7 (покликаеться на польський оригінал, та не цитує його; у Адальберга нема; у Brzoz. Кobyla 4: Kobyla та wiekszy leb, to niech mysli, думка відмінна від нашої Hoc. 448.
12. На кобилі їде, кобили шукає. (Цен.)
Про нетямучого роззяву та забудька. Пор. Adalb. Kobyla 11.
13. На першім поскоці кобила хомут зломала. (Луч.)
На початку невдача.
14. Наша кобила вже сі до пса дивит. (Наг.)
Мабуть думає здихати. Пор. Adalb. Kobyla 14.
15. Не вірь кобилі в дорозі, бо серед болота скине. (Ільк.)
Пор. вище Кінь.
16. Причіпи кобилі фіст. (Ільк.)
Про пусту роботу.
17. Приший кобилі фіст, а вна свій має. (Наг.)
Про якусь зайву, недоладну роботу. Пор. Brzoz. Kobyla 10.
18. Спокійний як кобила за возом. (Залісє).
Вона не тягне нічого, а йде собі без діла.
19. Старій кобилі не брикати, старій дівці не цілуватися. (Коб.)
Літа беруть своє, гасять життєву радість
20. Тягни, кобило, хоть ти не мило! (Луч.)
Понукують клячу до роботи.
21. Ци било, ци не било, а ти тьигни, кобило. (Наг.)
В польськім вар. Brzoz. Kobyla 5: Jak bylo, tak bylo.
Кобилячий 
1. Кобильича голова, а курьичий розум. (Наг.)
Про дурну а головату жінку.
2. Кобиляча голова, як на дорозі знайдеш, то ховстай і бий її. (Ільк.)
Бо вона за життя докучила чоловікові.
3. Кобилячу голову і по смерти бий! (Луч.)
Пор, вище Кінь ч. 1; Adalb. Kobyla 8.
Кобилецький 
1. Кобилецький кози лапав, тай си єйці обталапав; Кобилецька волочила, тай си шмондю замочила. (Яс. С.)
Ущиплива приказка про місцевого загонового шляхтича та його жінку.
2. Кобилецький лапав раки, замочив сі аж до сраки; жінка йому помагала і спідницю розідрала. (Городок).
Про того ж безталанного шляхтича.
Кобіта 
1. Кобіта довгий волос, а короткий розум має. (Петр.)
Кобіта, з польського kobieta – жінка. Пор. Жінка ч. 68,103; Adalb. Kobieta 32.
Ковалиха 
1. Ковалиха на міху ус – ла ся зо сьміху. (Снят.)
Приповідають, коли хто занадто дуже сміється.
2. Ковалихо, буде лихо! (Наг.)
Жартують із якоїсь несподіваної біди.
3. Не бачила ковалиха цьвочка. (Незаб.)
Дивне диво!
Ковало 
1. Доброє ковало не боїться молота. (Ільк.)
На те воно грубе й міцне.
2. Ковало не противиться клевцеви. (Гнідк.)
Клевець б’є по нім, скільки треба.
Коваль 
1. Бігай до ковальи з носом! (Наг.)
Говорять засмарканому хлопцеві.
2. Добре тому ковалеві, що на обі руки кує. (Ільк.)
Одною рукою держить залізо, а другою б’є.
3. Іди до ковальи з носом. (Кол.)
Говорять до засмарканого чоловіка, особливо хлопця.
4. І коваль зеліза не зімне, поки го не розпече. (Наг.)
Всяку річ треба заздалегідь підготовити до діла.
5. Коваль без кліщів гірше як без рук. (Наг.)
Бо голими руками заліза не візьме з огню.
6. Коваль – благословенний талант, усе доробиться. (Мшан.)
Ні одна громада без коваля не обійдеться. Пор. Wand. IV, Schmied 10. 
7. Коваль звичайно без сокири, а швець без чобіт. (Кол.)
Такі майстри не мають коли дбати про свої власні потреби. Пор. Adalb. Kowal 11; Wand. IV, Schmied 17.
8. Коваль клепле, доки тепле. (Ільк.)...поки... (Залісє, Петр.)
Роби, поки час відповідний до діла, користуйся нагодою. Пор. Adalb. Kowal 5.
9. Коваль согрішив, а шевця повісили. (Ільк.)
За винного потерпів невинний. Пор. Adalb. Kowal 8.
10. Ковалю, ковалю, зроби міні лялю: і з ручками і з ніжками, най я сі забавлю. (Наг.)
Жартують із дівки, що надто резолютно залицяється до парубка.
11. Коли-сь не коваль, то рук не погань. (Дар.)
Не берися до діла, на якім не розумієшся.
12. Кували ковалі то великі то малі. (Наг.)
Говорять про стук дітей у хаті.
13. На то б коваль кліщі держить, щоб го в руки не пекло. (Ільк.)...аби в руки... (Петр.)...має... (Har.)
Для всякого діла люди придумали відповідні прибори. Пор. Celak. 381; Wand. IV, Schmied 12. 
14. Тогди коваль зелізо кує, коли горяче. (Ільк., Кобр.)
Образово: тоді роблять діло, коли йому сприяють обставини.
15. То такий коваль, що вміє зробити з зеліза пшик. (Наг.)
Сміються з недотепного коваля.
Ковбаса 
1. Більше днів, як ковбас. (Наг.)
Не один день треба обходитися й без ковбаси.
2. Годі сі на ковбасі повісити а пирогом зарізати. (Цен.)
Се речі зовсім не для самовбійців, а для живих людей.
3. Довгий а тонкий як ковбаса. (Наг.)
Про високого, а тонкого чоловіка.
4. Іди там, де ковбасами пліт городжений. (Наг.)
Говорять чоловікові ласому на ковбаси.
5. Обахморив ковбасу в борщи. (Наг.)
Занюхав, добачив щось.
6. Я вкрав ковбасу, зараз завтра принесу. (Наг.)
Кається злодій і ніби то обіцяє поправу.
7. Який ласий на ковбаси! (Цен.)
Кепкують із чоловіка ласого, що за ковбаси готов продати прим. свій голос при виборах. Пор. Wand. V, Wurst 1, 78.
8. Як ковбаса та чарка, то минеся сварка. (Цен.)
Противники швидко помиряться на почастунку.
Ковбель 
1. Ковблі як телефуси. (Наг.)
Череваті, товсті.
Ковбиця 
1. Лиш би агу до ковбнці голову втьити. (Наг.)
Такий шибеник та непотріб.
2. Шьинувавши ковбиці тай лавиці тай вас яко гречних. (Наг.)
Жартлива говірка, коли хтось хоче сказати якесь бридке слово.
Ковнір
1. Вона не для мене в вишиваних комньирах ходит. (Сор.)
Говорить парубок про дівку, що гордо носиться і його не любить.
Ковтун 
1. Лучше від разу ковтун з голови збути. (Ільк.)
Зкинути з голови якийсь докучливий клопіт.
Когут 
1. Без когута хата глуха. (Ільк.)
Піяння когута додав хаті принади. Німець каже: Wo ein Hahn zu Hause ist da steht es wohl, Wand. II, Hahn 177.
2. Вже долів когут так ни запієт, йик горі пес загавкає. (Грин.)
Гуцульська характеристика контрасту між горами, де давніше зовсім не держали курей, і долами.
3. Два когути, два дими і дві господині ніколи ся не згодять. (Ільк.)
Бо кожне з них хоче бути паном на своїм місці. Пор. Wand. II, Halm 181, 182, 184, 188; Сelak. 319.
4. Два когути на єднім подвір’ю, тай дві господині не згодяться ні завтра ні нині. (Гнідк.)
Стара господарська практика. Пор. Adalb. Kogut 2; Wand. V, Hahn 185.
5. Закокоїжив сі як когут. (Наг.) Закукурічив сі... (Яс. С.)
Зробив грізну міну, наставився.
6. За ним і когут не запіє. (Наг.)
Не то, щоб хто з людей вгадав. Говорять про померлого лихого чоловіка. Пор. Adalb. Kogut 10; Wand.. II, Halm 192, 193, 233, 235.
7. Зле ся там в домі діє, де когут мовчит, а курка піє. (Коб.)
Образово: де чоловік підлягає жінці. Пор. Adalb. Kogut 13; Wand. II, Hahn 172, 176.
8. Когут десіть курок водит, а чоловік єдної жінки не може. (Наг.) 
Дуже давне і загальне спостереження, пор. Wand. ІІ, Hahn 73.
9. Когут піє на відміну. (Наг.)
Коли в полуднє піє, то буде зміна погоди. Пор. Wand. II, Hahn 129,137,154.
10. Когут то дзвін у господарстві. (Дорож.)
Він будить сонних рано і віщує погоду. Пор. Adalb. Kogut 6; Wand. II, Hahn 27.
11. Когут як піє, то очи жмурит. (Цен.)
Бо він, по толкованню одного мудрого рабіна, знає сю пісню на пам’ять. Пор. Wand, II, Hahn 9, 42.
12. Кожний когут на свій гребінь гордий. (Крех.)
Так само й чоловік усе має щось, чим гордиться. Пор. Wand. II, Hahn 97, 106.
13. Кожний когут смілий на своїм сміттю. (Ільк.)
Хоч невеличкий господар, а за своїм обійстю він пан. Пор. Adalb. Kogut 3; Wand. II, Halm 11, 20, 28, 29, 50; Сelak. 119.
14. Кому ся веде, тому ся і когут несе. (Ільк., Кобр.)
Кому щастить, той має користь і з такого діда, яке іншому не приносить користі.
15. Пущу ти червоного когута під стріху. (Наг.)
Погроза: підпалю твою хату. Пор. Wand, II, Hahn 55, 198, 211, 213.
16. Так когут піє, як уміє. (Луч.)
Кожний по своєму. У німців: як від старого навчив ся, пор. Wand. II, Hahn 53, 108.
17. Як єден когут запіє, то всі інші й собі ж. (Наг.)
Звичайна поява. Пор. Wand. II, Hahn 154.
Кожух 
1. Без кожуха нема духа. (Цен.)
Нема тепла в зимі.
2. Кожухова латка в зимі як рідна матка. (Луч.)
Бо зігріє.
3. Кожух як пава, по саму землю. (Брониця).
Се на долах називається гарний кожух, коли сягає аж до землі; в горах таких не носять.
4. Не гріє мене кожух, лиш слово тішит. (Город.)
Мова про обіцяний кожух.
5. Не скидай кожуха до святого Духа. (Кал.)
Доки трапляються холодні дні. Пор. Wand. II, Pelz 21.
6. Полатати кожух кому. (Гнідк.)
Набити його по кожусі, подерти йому кожух; пор. німецьке: Einern den Pelz, ausklopfen. Wand. III, Pelz 45.
7. Теплий кожух, лиш не на мене шитий. (Цен.)
Він не мій і я не буду ходити в нім.
8. Умий кожух, а не помочи. (Ільк.)
Зроби якусь річ не ушкодивши її. Пор. Adalb. Kozuch 10; Wand. ІІІ, Pelz 22, 28.
9. Чужий кожух не гріє. (Наг.)
Чужим добром ситий не будеш. Пор. Adalb. Kozuch 5; Wand. ІІІ, Pelz 1.
10. Що ми по кожусі, як по сьвятім дусі? (Берез.)
Про таке добро, що приходить запізно. Пор. Wand. ІІІ, Pelz 57.
Коза 
1. Байдуже козі за фіст. (Наг.)...коли го не має. (Яс. С.)
Так само мені байдуже про те, чого в мене нема. Пор. Wand. V, Ziege 9.
2. Бути козі на торзі. (Ільк., Петр.)
Погроза: прийде на тебе черга, зазнаєш лиха. У поляків: Byc kozie na wozie, Adalb. Koza 1.
3. Де козу припнеш, там вона пасеся. (Топільн.)
Неприп’ята більше бігає, ніж пасеться. Пор. Adalb. Koza 12; Wand. V, Ziege 27, 85.
4. Дере коза лозу, а хлоп козу, а хлопа пан, а пана юриста, а юристу триста. (Петр.)...а хлопа жид, а жида пан... (Ільк.)...чортів триста. (Цен.)
Забавний образ світового порядку. Коротше Adalb. Koza 11; Сelak. 361; Wand. V, Ziege 29.
5. I коза верещит, як мороз тріщит. (Коб.)
Вона чутливіша на мороз, як вівця.
6. І коза сіль любит. (Наг.)
Коза дуже ласа на сіль, пор. Adalb. Koza 28; Wand. V, Ziege 2, 6, 50.
7. Їж коза лозу, коли сіна нема. (Ільк.)
Треба їсти гіршу страву, як нема ліпшої.
8. Кізми вовка не тровити. (Дар.)
Невідповідним способом ніякого діла не зробиш. Пор. Wand. V, Ziege 26.
9. Коза – дідьча худоба. (Наг.)
Селяни у деяких сторонах не люблять держати кіз за їх збиточність.
10. Коза з воза, коням легше. (Гнідк.)
Тай сама вона не любить їхати на возі. Пор. Adalb. Koza 23.
11. Коза і від квасу дістане прикрасу. (Явор.)
Вона їсть що будь. Пор. польське: Koza to najlepsze bydlatko: pod proglem sie wyspi, sucha miotha zje і jeszcze kwarte mleka da, Adalb. Koza 20.
12. Коза лозу дере, вовк козу дере, вовка пастух дере, пастуха пан дере, пана адукат дере, адуката государ дере, а государа сам чорт дере. (Рог.)
Степеновання взаімного здирства що лежить в основі суспільного устрою.
13. Коза не худоба, грейцар не гроші, фрейтер не шаржа, швед не ремісник, а писар не чоловік. (Город.)
Згірдні вислови, пор. Adalb. Koza 19; Wand. V, Ziege 43.1)
14. Маєш час з козами на торг. (Топільн.)
Се такий товар, який продаси коли будь. Пор. Wand. V, Ziege 64, в іншім значінню: Raus mit der Ziege auf den Markt; Вандер толкує: Frisch gewagt
15. Навіть козі фоста завйизати не вмієш. (Наг.)
Кепкують із дурня, Пор. Adalb. Koza 14.
16. Нагадай козі смерть; коза ходит, та все пердь. (Печ.)
Дразнять людину, що довго носиться в якоюсь неприємною думкою.
17. Нагадай козі смерть, то все буде «ме». (Ільк.)...буде реготіти. (Петр.)
Пор. попереднє ч. 16.
18. Не борони козі ліса, але аби її вовк не з’їв. (Гнідк.)
Треба її і в лісі пильнувати.
19. Не бороню ти козо в ліс, але як ті вовк іззість? (Наг.)
Що робиш, роби на свою одвічальність.
20. Не буде з тої кози мяса. (Город.)
З сего діла по буде пожитку. Пор. Adalb. Koza 44.
21. Не вродит коза барана, а все лиш цапа. (Жабє).
Прикмети людські йдуть також за родом. Пор. Wand. V, Ziege 15.
22. Не рада коза на торг, а ведут. (Топільн,)
Не хоче дівка йти заміж, а дають. Пор. Adalb. Koza 13, 20; Wand. V, Ziege; Сelak. 281. 
23. Не рада коза торгу, а кури весіллю, та мусять. (Ільк.)
Ширша форма до ч. 2 і 22.
24. Не тра козі боронити брости попоїсти. (Стрільб.)
Се ж її найлюбіша страва.
25. Нехай і коза знає, коли свитає. (Ільк.)
Треба її вчасно гнати на пашу.
26. Не хоче коза на торг, то її ведут. (Дар.)
Нераз і чоловік не хоче, а мусить щось зробити. Пор. ч. 22.
27. Одну козу пасти більша морока, як десять коров. (Топільн.)
Вона давить по всяких звишках і не любить пастися на місці. Пор. Wand
V, Ziege 45.
28. Пізнає і коза, коли полуднє. (Ільк.)
У неї тоді приливає молоко.
29. Прийде коза до воза тай скаже бе! (Наг.)
Як зголодніє. Пор. Adalb. Koza 39.
30. Прийде коза до воза, скаже «ме». (Ільк.)
Прийде на чоловіка потреба і він мусить покоритися.
31. Прийти козі к лозі. (Гнідк.)
Її до лози тягне.
32. Раз козі смерть! (Наг.)
Треба скінчити се дідо, все мені одно. Пор. Adalb. Koza 39.
33. Раз тілько козу на лід нагнати можна. (Ільк.)
Вона не вміє ходити по леду і паде що кроку. Пор. Wand. V, Ziege 18; Сelak. 43.
34. Стара коза тверда на лупління. (Жабє).
Загальне спостережене. Пор. Wand. V, Ziege 1.
35. Тобі би лиш кози пасти. (Топільн.)
Бо любиш спинатися по горах як кози. Пор. Adalb. Koza 8, тут у значінню: ти ні до чого іншого нездалий.
36. У кози дідько фіст урвав. (Наг.)
Кепкують із козячого хвоста. Пор. Adalb. Koza 10.
37. «Що хочете за тоту козу?» – питалися злодії чоловіка, що вів на торг корову. (Дрог.)
Характеризують ошуканця, який у живі очи впирає чоловікові, що прим., його корова – коза. Пор. Wand. V, Ziege, але в противнім значенні: Wer wird eine Ziege kaufen und dann sagen, es sei eine Kuh!
38. Як би кізка не скакала, то би ніжки не зломала. (Топільн.)
Як би чоловік не пустував, не потерпів би шкоди. Пор. Adalb. Koza 31, 45.
Козак 
1. Вихопився, як козак з маку. (Ільк., Мінч.)
Вирвався з якимось недоречним концептом, У Ількевича додано в нотці: казка, але не вказано її тексту.
2. Козак з біди не заплаче. (Ільк.)
Його вдача весела, не плаксива.
3. Козаки всі однакі. (Вікно).
Привикли до спільного, товариського життя. Пор. Brzoz. Kozak. 2.
4. Козаки як діти: що їм дадут, то ззідьит. (Наг.)
Говорять про себе парубки, що наробившися не перебирають у їді.
5. Козаки як діти: хоць богацько з'їдять, то мало наїдяться. (Ільк.)
Ніколи не ситі.
6. Козак мовчит, а все знає. (Замул.)
Про мовчазливого, собі на умі чоловіка.
7. Козак муха, обіс – в сі по вуха. (Снят.)
Насміх з малого хлопця, що обкакався.
8. Козак не гордун, що обірве, то в кавдун. (Ільк)...в бордун. (Петр.) їсть, що дістане, не гордує нічим.
9. Не той козак, що зборов, а той, що вивернувся. (Ільк.)
Жартують із труса, що розпочавши бійку сам перший утік із неї.
10. Оттак по козацки: нема хліба, їсти пляцки. (Ільк.) Так... (Явор.)
Жартлива поговірка в недостатку.
11. Про єдного козака війна буде. (Наг.)
Велике діло вробиться й без помочи якогось одного чоловіка.
12. Пропав козак в дудами. (Ільк., Петр.)
Дуди були його особливою прикметою.
13. Терпи, козаче, атаманом будеш. (Вікно).
Хто більше витерпить, той швидше дослужиться повищення. Пор. Adalb. Kozak 3.
14. Той же сам чоловік і козак. (Дар.)
Виглядає зовсім як звичайний чоловік.
15. У козака душа в тілі, реверенду вуши з’їли. (Наг.)
Характеризують голодранця.
16. У козака кінь тай кульбака. (Луч.)
Тільки його всього добра.
17. Чи так, чи сяк, не боюсь, бом козак. (Адальберг).
Адальберг подає сю приказку по українські, додавши лише польське: owak і не подаючи, відки взяв її.
18. Ще не вмерла козацька мати. (Снят.)
Козацький рід іще не перевівся.
19. Як би-сь то зробив, то був би з тебе козак. (Збар.)
Був би смілий, енергічний парубок.
Козик
1. Від козика до ножика, від ножика до коника. (Ільк.)
Прогрес злодія. Пор. Adalb. Kozik 1.
Козячий 
1. Козяча голова. (Збар.)
Дурна, вперта голова.
Колач 
1. Він колачіма годований. (Наг.)
Панич, білоручка.
2. Добро й хліб, як нема колача. (Свар.)
Як нема чогось ліпшого, то треба задоволитися й гіршим. Пор. Adalb. Kolacz 3, 4.
3. Звабиш колачем, не відженеш і бичем. (Гнідк.)
Легше привабити чоловіка, ніж відігнати його.
4. З’ївши колач берися знов до хліба. (Ільк.)
Колач їсти простому чоловікові не часто трапляється. Пор. Adalb. Kolacz z 8.
5. І колачем го не звабить. (Ільк.)
Він оминає хату, сердиться.
6. Їдут паничі, везут колачі. (Наг.)
Тішилися попівські служниці при приїзді паничів з міста.
7. Колачом го не привабиш. (Наг.)
Боїться або сердиться і не хоче прийти.
8. Колач хоче масла, а ощипок соли. (Лім.)
Що до чого відповідне. Бойки мало вживають масла.
9. На колачах виріс, на ощипок не звик. (Лім.)
Оповідали про попівського сина, що гордував бойківським ощипком.
10. Не могла звабити колачем, а потім тяжко було відбити бичем. (Ільк.)
Scil. любаса.
11. Ніхто не втікав від колача, але від бича. (Кривор.)
Втікають від зла, а не від добра.
12. Хочеш колачьи, не лежи на печи. (Гнідк.)
Треба попрацювати, щоб ласо їсти. Пор. Даль І, 653.
13. Чекай на колачі, аж колачова тучі буде йти. (Наг.)
Жартують із такого, що бажає колача.
Колесо 
1. Вербове колесо. (Яйк.)
Кружок дівчат. Зворот узятий із відомої веснянки:
 Вербовоє колесо-колесо 
 На вулиці стояло, стояло,
 Дивне диво гадало, гадало.
2. Єдним колесом не поїдеш. (Наг.)
Віз потребує їх чотирьох. Пор. Wand. ІІІ, Rad.3.
3. Задні колеса йдут за передними. (Гнідк.)
Молодше покоління за старшим.
4. Зломало му сі колесо. (Наг.)
Якась несподівана пригода перебила його роботу, попсувала його плани. Пор. Wand. ІІІ, Rad 19, 59.
5. I колеса треба мастити, аби добре їхали. (Наг.)
Всяке діло потребує відповідної запомоги, щоб вийшло успішно. Див. далі Мастити; пор. Wand. ІІІ, Rad 28, 32.
6. Кождий на своє колесо воду верне. (Белз.)...горне. (Наг.)
Розуміється: кожний мельник. І загально: кожний дбає про свою користь. Пор. Adalb. Kolo 4.
7. Колесом іти. (Наг.)
Гімнастична штука. Простерши руки й ноги мов спиці колеса сільські хлопці пускаються в рух по землі, роблячи враження колеса, що обертається біжучи.
8. Крутитсі як у колесі. (Наг.)
Про чоловіка, що не вміє собі дати ради в своїм положенню. У Великорусів: Какъ бѣлка въ колесѣ, Даль.
9. Крутьит му сі колеса перед очима. (Наг.)
Щось йому привиджується, його розбирає гарячка. Пор. Wand. ІІІ, Rad 55..
10. На задні колеса обзиратися. (Гнідк.)
При всякім ділі треба, мати на увазі його дальший розвій і наслідки.
11. Найслабше колесо найдужче кричит. (Гнідк.)
Попсоване колесо скрипить. Пор. Wand. ІІІ, Rad 4.
12. Немазані колеса – не треба музики. (Кал.)
Вони скриплять і пищать кожне своїм голосом. Чеський музик Л. Куба попробував уловити їх мелодію, див. його Slovanstvo ve svych spgvech.
13. Немащене колесо скрипит. (Hаг.)
Воно важко треться на осі, просить смару. Пор. Wand. ІІІ, Rad 33.
14. Немащеними колесами дідьча їзда. (Скалат.)
Жалувався чоловік замучений їх скрипінням. Пор Wand. ІІІ, Rad 29.
15. Немащені колеса, смару просят. (Сквар.)
Скриплять і пищать.
16. Не треба ми пйитого колеса в возі. (Наг.)
Не треба зайвої, непотрібної речі. Про п’яте колесо у возі див. Wand. ІІІ Rad 49, 52.
17. Нівроку наших коліс! Самі за кіньми біжат. (Гнідк.)
Наївна радість якоюсь дурника.
18. Оглядайся на задні колеса. (Ільк.)
Пам’ятай про пізніші обставини, які можуть виникнути. Пор. Adalb. Kolo 7.
19. Ой ти моє колесо немащене! (Наг.)
Говорить мати до плаксивої дитини, що раз у раз скрипить.
20. Пищит як у колесі. (Наг.)
На колесі колись розпинано і кручено до смерти великих злочинців. Пор. Wand. ІІІ, Rad 45.
21. Скрипливе колесо довше їздить як нове. (Ільк., Петр.)... ходит як моцне. (Луч.)
Бо на нього більше зважають при їзді. Говорять також про хворовитого чоловіка, що шануючи своє здоров’я не раз довше жив від не одного здорового. Пор. Adalb. Kolo 9; Wand. ІІІ, Rad 15, 22.
22. Слабе колесо дальше їде. (Ком.)
Певно припадково. Пор. вище ч. 11.
23. То міні п’яте колесо в возі. (Крех.)
Се річ зайва і непотрібна. Пор. вище ч. 16, Adalb. Kolo 3.
24. У нього дрешайба в голові. (Льв.)
Дрешайба, нім. Drehscheibe, велике дощане колесо, яким перекручують залізничні вагони з одних шин на другі. Знач, йому в голові закрутилося, говорить баламуцтва. Пор. Wand. ІІІ, Rad 62, де мова про звичайне колесо.
25. Чим слабше колесо, тим гірше скрипит. (Снят.)
Домагається направи. Пор. Adalb. Kolo 2; Wand.ІІІ. Rad 9, 11;. Сelak. 81.
Коли 
1. Коли? Тотди, кой ті до кобили вели. (Наг.)
Мудрування на питане: Коли?
Колисати 
1. Колисав би-с сі на шибеници! (Наг.)
Прокляття: щоб тебе повісили і ти хитався б на мотузі.
2. Колисала баба діда від поранку до обіда; не могла го вколисати, мусіла му цицьки дати. (Наг.)
Жартлива примівка, коли баба занадто панькається зі своїм дідом. Пор. 1, Баба 36
3. Колише, колише, а не раз залише. (Замул.)
Scil. мати дитину.
4. Колише ми сі зуб. (Наг.)
Хитається, треба його вирвати.
5. Колише плотами. (Наг.)
Про парубка, що вночі перелазить через плоти ходячи за дівками.
6. Колише сі як п’яний на ногах. (Наг.)
Заточується то в сей то в той бік.
7. Колишу ті доки колишу, а як заснеш, то ті лишу. (Наг.)
Примовляє мати до дитини вколисуючи її до сну.
8. Ци ще-с сі не виколисав з малу, що сі й тепер колишеш? (Наг.)
Докоряють старшому хлопцеві, що гойдається в колисці.
Колиска 
1. Від колиски. (Гнідк.)
Від уродження, «отъ юныя версты», як говорили старі Русини.
2. Ци ще ти колиски треба? (Наг.)
Говорять старшій дитині, що вже виросла з колиски.
3. Яке з колиски, таке й до дошки. (Козі.)
Про злого чоловіка: який був лихий дитиною, такий остався й до смерті.
Колись 
1. Колись і до нас прийде «прийдіте поклонімося». (Ільк.)
Будемо змушені поклонитися комусь.
Коло (adv.) 
1. Коло мене, аби не на мене. (Ільк.)
Scil. нехай діється якесь лихо.
Колода 
1. При готові колоді добре огень класти. (Мінч., Петр.)...огник розкласти. (Яс. С.)
При данім уже запасі добре починати нове хазяйство.
2. Сядьмо на колоді, говорім о пригоді. (Явор.)
Говорили два подорожні.
Колодійство 
1. Вчи його колодійства, а його тьигне до злодійства. (Дрог.)
Говорив майстер колодій про свойого злодійкуватого ученика.
Коломийка
1. Ей, наробиш ти ще коломийки! (Наг.)
Наробиш біди, клопоту, замішанини.
2. Тут буде коломийка! (Наг.)
Себто: танець, бійка, клопіт.
Коломия 
1. А де Коломия?– На кінци язика. (Сор.)
Сміються з такого, хто не знає, де Коломия. Зрештою відповідь значить: можеш допитатися.
2. Біда в Коломиї: йде штири ниділи на місяць, а штири гилетки на кориц. (Пужн.)
Так відповів підгірянин подолянові на питання: що чувати в Коломиї? Пор. Етн.Зб. VI, ч. 370.
3. Біда в Коломиї; шістка фасолі коштує десьит грейцарів. (Льв.)
Жартливе нарікання на коломийську дорожню.
4. Біда в місті Коломиї: штири хрущі за два грейцарі. (Льв.)
Кепкують із коломийської дорожнечі.
5. Коломию гудьмо, а в Коломиї будьмо. (Ільк.)
Говорять коломийські місцеві патріоти. Пор. Brzoz. Kolomyja 2.
6. Коломия не помия, Коломия місто. (Наг.)
Нема собі що їі легковажити. Пор. Brzoz. Kolomyja 1.
7. Нема над коломийські миски і над брідські хустки. (Наг.)
Приповідали жінки в давніших часах, у 60-их роках мин. віку.
Колос 
1. Від колоса не чута й голоса. (Верес.)
Про рідко засіяне збіжжя.
2. Де повне колосся, там ниві ялося. (Уриче).
Там вона має гарний вигляд, любо на неї глянути.
3. Іде в колос жито, а пшениці в веретінце. (Наг.)
Колос жита інакший при першім розвою, як колос пшениці.
4. Колос за колосом кличе. (Наг.)
Про рідко засіяне поле.
5. Колос повний гнеся до землі, а пустий до гори стирчить. (Ільк.)
Так і чоловік солідний держить себе скромно, а шелихвіст гороїжиться.
6. Нема колоска, то й стебла не потрібно. (Луч.)
В колосках головна вартість збіжевої рослини.
7. Пустий колос горі пнеся. (Гнідк.)
Так і пустий чоловік задирає ніс у гору. Пор. Adalb. Klos 3; Brzoz. Klos 1.
Колоти 
1. Аж мі під грудьми коле зо сміху. (Наг.)
Так розреготався.
2. А кололи он ті кольки! (Наг.)
Прокляття: щоб тебе кололо в боці.
3. Коле ті то в зуби? (Наг.)
Не смакуєш сего, прим, вівсяного хліба.
4. Тож то мене коле! (Наг.)
Се мені прикро, недогода.
Колотити 
1. Заколотив єм сі, як у виру вода. (Наг.)
Збаламутився, не знав куди повернути.
2. Заколотив, як Марко в пеклі. (Орел.)
Наробив колоту, крику та сварки. Про Марка в пеклі див. далі під Марко.
3. Колотит мною, як вир водою. (Луч.)
Говорять про інтригана, що баламутить чоловіка для своєї користі.
4. Тогди ся в хаті колотит, як ся в гумні молотит. (Луч.)
Поки ще нема нового зерна, то в хаті сумно і клопітно.
5. Щос наколотив, то віпий. (Кольб.)
Що напакостив, за се потерпи кару.
Колотня 
1. Добра колотня, та не кождого дня. (Луч.)
Іноді не погано посваритися, але не щодня.
2. Щодня колотня. (Белз.)
Говорять про хату, де живуть сварливі люди.
Колотьба 
1. Їла би ті колотьба! (Кол.)
Прокляття: щоб тебе шпигали кольки.
Колувати 
1. Волю колувати, як просто їхати і бідувати. (Ільк.)
При стані давніх «польських» доріг питання: чи кодувати, чи їхати навпростець, було не раз дуже важне для всякого подорожного, бо прості дороги бували. найгірші.
2. Хто колує, той дома ночує, а хто дуже простує, той в дорозі ночує. (Ільк.)
Ширше розведена думка приказки ч. 1.
Колька 
1. Бодай ті сім кольок укололо в саме серце! (Наг.)
Прокляття.
2. Колька тебе бери! (Берл.)
Прокляття: щоб тебе колька колола.
3. Кольки би ті сперли та би ти дихати не дали! (Наг.)
Прокляття, особливо жіноче.
Коляда 
1. Від такої кольиди не далеко до біди. (Наг.)
Говорили про колядування з пиятикою і бійкою, яке давніше часто траплялося.
2. Годі коляди, вже по Рождестві. (Гнідк.)
На що пора, те й роби. По Різдву перестають співати колядок.
3. Кольида-льида, дід бабу гльида; найшов ї в печи, хотів ї спечи. (Наг.)
Пародія якоїсь колядної пісні.
4. Кольида Стецю, пироги в пецу. (Наг.)
Також подібна пародія, як ч. 3.
5. Кольидувати по під вікна. (Наг.)
Ходити по під чужі вікна і заглядати в них чи то просячи милостині, чи з шпіонськими намірами.
6. Може бисте кольидували за каганець вівса? (Наг.)
Так привітав колядників місцевий скупарюга Яць Зарічний.
7. Нема що в коляду класти. (Ільк.)
Се не в рахунок, занадто дрібне.
8. По кольиді ходити. (Наг.)
Вислів про ходження попід вікнами з колядковими піснями.
9. Справив му кольиду з горьичими ковбасами. (Наг.)
Набив якогось пакісного колядника. Вживають і в ширшім значенні без зв’язку з колядою. «Справити коляду» – набити, наробити крику.
10. Таку Біг коляду дав. (Ільк.)
« Коляда» в значенні загалом різдвяних свят, але також у значенні клопоту, лихої пригоди.
11. Я того і в кольиду не кладу. (Наг.)
Се мені байдужне, того нема що й числити.
Колядник 
1. Колис кольидник, чого-с заліз в тельитник? (Наг.)
Питали злодія, якого в часі колядування зловили в телячій стайні і він видавав себе за колядника.
Комар 
1. Він і за комарьи сили не вгає. (Наг.)
Безсильний, знеможений хворобою. Пор. Wand. ІІІ, Mücke 189.
2. З комара робити вола. (Гнідк.)
З малого робити велике, переборщувати. Пор. Adalb. Komar 7; Wand. Ш, Mucke 141, 132, 134.
3. Комар і царови на носі грає. (Збар.)
Де хоче, то сяде.
4. Комар з дуба впаде та спічне. (Ільк.)...тай ще спочиває. (Ком.)
Впасти з дуба для нього зовсім не небезпечна річ. Пор. Brzoz. Komar 3.
5. Комар осу визиває. (Гнідк.)
Буде страшна війна, іронічно.
6. Там того тілько, як в комара сала. (Батят.)
Нічого або дуже мало. Пор. Adalb. Komar 6.
Комарно 
1. В Комарні біда, бо навколо вода; не ліпше й у Коропужі, бо самі калужі. (Комар.)
Характеризують самі Комаренці своє місточко. Коропуж – одно з сусідних сіл.
Комашня 
1. Комашні про домашні, а празник для чужих. (Наг.)
Комашня, се гостина з молебном за упокій душ цілого роду, а в празник гостяться чужі.
Комедія 
1. Комедію пускают. (Дрог.)
Говорять про театральні вистави.
2. Надавив єм сі на комедію. (Наг.)
Говорить чоловік, що був свідком якоїсь забавної пригоди.
3. Там така комедия, що й кіятру не треба. (Дрог.)
Там твориться щось смішне та забавне.
4. Тяжко пережити без кумедії. (Галівка).
Без дивних, смішних пригод.
Коменда 
1. Зробили як на коменду. (Наг.)
Зробили на приказ, як було велено.
Комендерувати 
1. Комендерує мнов, як своїм небожьитом. (Наг.)
Старшує надо мною, жадав моїх послуг.
Комин 
1. Він лиш сі дивит, де сі з комина курит. (Наг.)
Дивиться, де би можна наїстися. Пор. Adalb. Komin 5.
2. За комином ваше місце!(Наг.)
Говорять до дітей, аби не пустували по хаті в зимі.
3. За комин сховай сі! (Наг.)
Говорять дітям, що мішаються в розмову старших.
4. Комином дух вийшов. (Наг.)
Дух тут у значенні тепло: забули заткати комин і настудили в хаті.
5. Не знаєш, де сі ховати? Влізь у комин і кажи в печи затопити, то ті певно не знайдут. (Наг.)
Кепкують із боягуза, що любить ховатися в разі якоїсь дрібної небезпеки, прим, приходу жандарма або податкового екзекутника.
6. Такий як у комині завуджений. (Наг.)
Про сухого, пожовклого чоловіка.
7. Треба сесе в комині записати. (Ільк.)...вугльом у комені. (Наг.)
Велика новина, щоб не забулася. Пор. Adalb. Komin 4.
8. Хто в комин лізе, той сі вчорнит. (Наг.) 
Хто мішається в темні, брудні діла, той і сам заплямить свою честь. Пор Adalb. Komin 3.
9. Як би го з комина витьиг, такий чорний. (Наг.)
Про чорного або незвичайно брудного чоловіка.
Комісар 
1. Комісар з Тригубиць: єдна хата, а сім вулиць. (Дар.)
Чому як раз комісар?
2. Комісар – скачиборозда. (Голг.)
Мабуть мова про фінансового комісари, що слідить за нелегальним тютюном і за втікачами-селянами скаче по бороздах.
Комора 
1. В коморі пусто, в стодолі подорожно, а в хаті лиш одна верета. (Кобр.)
Підупале, злиденне господарство.
2. В коморі пусто, хоць копійов гони. (Наг.)
Нема нічогісінько.
Конати 
1. А конав би-с три дни, та би-с не міг сконати! (Наг.)
Прокляття, бажане другому тяжкого і довгого конання.
Конва (конов) 
1. Він би сі в конві міг скупати. (Яс.)
Про малого, худого чоловіка.
2. В конву ногами стань та й дрова рубай! (Лол.)
Кепкують з такого, що боїться рубати дрова, аби поліна не побили його по ногах.
3. З конвами по воду, з козубом по ягоди. (Лол.)
Відповіла дівчина на питання: А куди йдеш, Фенно?
4. З новими конвами перейти. (Наг.)
Се щаслива ворожба, коли комусь у дорозі за якимось ділом жінка або дівка перейде дорогу з повними конвами.
5. Ци мі хто з пустими конвами перейшов? (Голоб.)
Міркував чоловік, якому не щастило на ярмарці.
6. Цілу конов бим випив тай ще бим хотів. (Наг.)
Говорить робітник підчас літньої спеки в полі.
7. Як з конви дощ жбихає. (Наг.)
Про напрасний, сильний дощ.
Конина 
1. На конину в полі, на жінку в домі не сподівайся ніколи.. (Коб.)
Одна й друга зрадлива.
Конокрад 
1. Конокрад гірш розбійника. (Вікно).
Особливо близько російської границі люди богато терплять від конокрадів яким границя сприяє до переводження і продавання крадених коней.
2. Хиба ти старший над конокрадами? (Наг.)
Кепкують із непочесного чоловіка, що має претензію на якесь старшинство в громаді.
Конець 
1. Без кіньци й без почьитку. (Наг.)
Говорять про дорогу, а також про невгавне балакання. Пор. Adalb. Koniec 1.
2. Бери за грубший конець! (Наг.)
Зразу поборюй найбільшу трудність, а менші потім легше буде побороти.
3. Бодай ти конець був! (Наг.)
Прокляття: щоб ти вмер.
4. Від кінця до кінця. (Ільк.)
Від краю до краю, скрізь.
5. Він аби лиш за тонший конець ухопнв! (Наг.)
Лінивий чоловік, що все хапається за легшу часть діла. Пор. Brzoz. Koniec 9.
8. Все на єден конець виходит. (Наг.)
Усе йде до смерті і переміни.
7. Всім нам Бог конець держит. (Hаг.)
Призначив, що з нами мав бути. Пор. Adalb, Koniec 4.
8. Всьому колись конець буде. (Наг.)
Все минуще, ніщо не тривав вічно. Пор; Wand, І, Ende 1.
9. Де тото? На кінци язика. (Наг.)
Летко допитатися.
10. Доїхав му кінцьи. (Наг.)
Осилив, переміг його, зруйнував маєтково або вбив.
11. Зачинай з кінцьи. (Наг.)
Жартливо, зам. зачинай з початку.
12. В кепського кінцьи починаєш. (Наг.)
Недобрий початок твого діла. Пор. Adalb. Konieс l7.
13. З ним до кінцьи не дійдеш. (Яс. С.)
Не осягнеш мети, не довершиш щасливо діла.
14. З ним не найдеш кінця. (Гнідк.)
Не дійдеш до ладу.
15. Кінці до купи ся не сходят. (Гнідк.)
Приходи з розходами не вирівнюються. Пор. Adalb. Koniec 11; Brzoz. Koniec 8.
16. Кождій справі кінця смотри. (Гнідк.)
Уважай, до чого вона може довести, пор. дат. Quid quid agis, prudenter a gas et respice finem; Adalb. Koniec 20.
17. Конець – вінець. (Петр.)...і ділу вінець. (Крех.)
Діло зроблено вдатно. Пор. Brzoz. Koniec 7.
18. Конець діло хвалит. (Лев., Ільк., Петр.)
В ньому видний його результат. Пор. Adalb. Koniec 10; Brzoz. Koniec 4; Wand. I, Ende 8.
19. Конець і Богу слава. (Наг.)
Звичайно закінчення тексту в старих рукописах, війшло і в народию поговірку при закінченню всякого діла.
20. Конець і вінець. (Лев., Ільк.)
Конець вінчає діло. Пор. Brzoz. Koniec 7.
21. Конець – пішли баби у танець. (Рук. Осс. 2189).
Жартливе закінчення діла.
22. Конець собі зроблю! (Яс. С.)
Наложу сам на себе руки, уб’ю себе.
23. Ледво-м до кінцьи дотьигнув. (Наг.)
З трудом довершив діда.
24. Ліпше си конець зробити, як отак бідити. (Цен.)
Говорив чоловік у розпуці.
25. Най ми раз конець буде! (Наг.)
Говорить чоловік доведений до крайності чи то хворобою, чи грижею. 
26. Най но, як конець покаже. (Наг.)
Тоді й побачимо, чи се діло добре, чи погане. Пор. Adalb. Koniec 9.
27. На такий конець я не пристаю. (Наг.)
Не годжуся на такий результат діла, вестиму його далі.
28. На який конець ти тото робиш? (Наг.)
Пощо? З якою метою?
29. Не вйижут ми сі кінці. (Наг.)
Не сходяться мої рахунки, не сповняються заміри. Пор. Adalb. Koniec 16.
30. Нема му ні кінцьи ні мньри. (Наг.)
Високий чоловік, або коли мова про простір, поле, дорогу – великий розмір. Пор. Brzoz. Koniec 1.
31. Не сходьит сі кінці. (Сор.)
Діло не виходить на лад. Пор. Brzoz. Koniec 8.
32. Ни сходьи му сі кінці до купи. (Кольб.)
Не виходить до ладу в своїм господарстві, доходи не покривають видатків.
33. Ні кінця, ні міри. (Гнідк.)
Про щось довге і велике, прим, довгу слоту.
34. Остатний конець ми приходит. (Наг.)
Я опинився в безвихіднім положенню, близький смерті.
35. Паскудний му конець був. (Наг.)
Говорили про такого, що повісився.
36. Роби, що роби, а кінця гляди. (Крех.)
При всякім ділі. Пор. Brzoz, Koniec 3.
37. Старшим кінцьом го потьигнув. (Наг.)
Ударив старшим, грубшим кінцем кия. Пор. Brzoz. Koniec 10.
38. Таж то конець світа! (Наг.) 
Якесь нечуване лихо, кривда, насильство. Пор. Brzoz. Koniec 5, 6.
39. Ти з ним кінця не виведеш. (Луч.)
Не осягнеш своєї мети.
40. Тут тобі конець і амінь буде! (Наг.)
Пропадеш, стратиш у сій справі.
41. Ще тому не конець, є ще хвостик. (Ком.)
Жартливо: ще справа не скінчена.
42. Що на кінци буде, то найважніше. (Наг.)
Покажуться результати всякого діла.
Конопадити 
1. Конопадит мі на таке, що й сам не знаю на яке. (Наг.)
Вабить, покушае мене на щось мені невідоме.
2. Не конопадь ми голови! (Наг.)
Не мороч голови, не турбуй мене цим ділом.
3. Сконопадили дітину нінащо. (Наг.)
Замучили, мова про сільську школу.
Коноплі 
1. Коноплі по стелю, а лен по коліна, аби господиню голова не боліла! (Вікно).
Так віншують господині на святий вечір.
Концурє 
1. Концурьом трьисти по під плоти. (Код.)
Концурє – лахміття; концурем трясти – зійти на голодранців та жебраків.
Копа 
1. Бий на копи! (Сяноч.)
Значення двояке: або молотити копи, або бий щедро буками, кожному по копі буків.
2. Дай Боже сто кіп, де торік був єден сніп!(Берез.)
Примовляють при заорюванню та зажинанню.
3. Копа без сорока снопа. (Наг.)
Така то й копа, що двох третин бракує.
4. Копа для попа, а дякові буде й по мідякові. (Крех.)
Так у давніх часах платили за треби. Копа – 60 польських грошів, звалася злотий польський.
5. Копа переможе й попа. (Ком.)
Копа – шістьдесять людей.
6. Постав го, най б’є копу. (Цигани).
Застав його молотити не конче по копі на день.
Копець 
1. Кінці за ким сипати. (Гнідк.)
Споминати його пам’ять.
Копил 
1. Ти копиле мерзений! (Наг.)
Лають байстрюка.
Копиланя 
1. «А чия то дівка?» – «То, вібачте, копиланя.» (Лол.)
Має матір, а не має батька.
Копито 
1. Без копита й швець чобота не зробит. (Наг.)
Уже на що простий прилад, та й без нього не обійдеться. Пор. Wand. ІІІ, Leisten В.
2. Всім єдно копито. (Наг.)
Всі однакові. Пор. Adalb. Kopyto 6.
3. Задер бис копита! (Наг.)
Прокляття коневі: щоб ти здох і відкинув від себе ноги! Клянуть також нелюбого чоловіка. Пор. Adalb. Kopyto 5.
4. З копитами би го ззів. (Наг.)
Про злого чоловіка, що дуже ненавидить доброго.
5. З копита рушити. (Гнідк.)
Рушити що кінь вискочить.
6. Кождий на своє копито. (Сянік).
Кожний по свойому робить, має свою подобу. Пор. Brzoz. Kopyto 1; Adalb. Kopyto 6.
7. Копитами кінь огню креше. (Наг.)
В швидкім бігу по каменистій дорозі з під кіньських копит часто сиплються іскри.
8. На своє копито все набив. (Наг.)
Повертав на свій лад, на свою міру. Пор. Wand. III, Leisten 1; Adalb. Kopyto 61, 10.
9. Не все на єдно копито роби. (Наг.)
Не все однаково, шабльоново. Пор. Wand. III, Leisten 4, 5; Lompa 22.
10. Пізнати з копит, що в нім кипит. (Гнідк.)
Первісно певно про коня, та образово також про чоловіка, про його підскоки, шаркання ногою і т. і., з яких пізнають його вдачу.
Копія 
1. Хоть і копією гони. (Гнідк.)
Scil. то нічого не вигониш, бо скрізь пусто.
Копот 
1. Такі копоти, що й світа не видно. (Наг.)
Така курява або дим.
Копотіти 
1. Копотит дорогов, як дідько в хмарі. (Наг.)
Говорили про пана, що їздив чвіркою все в чваль і збивав страшенну куряву по дорозі; говорять також про осінній вітер.
Корабель 
1. Великим кораблем бурні моря плисти. (Гнідк.)
Великоруське: Великому кораблю больше плаваніє, Даль.
Коралі 
1. Були коралі тай пішли далі. (Сор.)
Себто: була гарна жінка тай пішла.
2. Взєв коралі, пішов далі. (Комарно.)
Про злодія, що вкрав у господині коралі.
3. Дай коралі продати, я ти куплю гранатя такі, що-с не мала і не будеш мати. (Наг.)
Жартував чоловік із жінки, хотячи видурити в неї коралі.
4. За коралі пхай ще далі. (Ден.)
Говорить дівка парубкові, що за відому ласку обіцяв їй купити коралі.
5. Кому сняться коралі, той буде плакати. (Кол.)
Народне вірування.
6. Твої коралі міні не здалі. (Наг.)
Відмовлялася дівка від парубка, що обіцяв їй коралі.
7. Я на ній коралі розсиплю! (Наг.)
Грозить парубок поза очи дівці. Для чесної дівки нема більше сорому, як коли парубок прилюдно порве на ній коралі і розсипле під ноги.
Корба 
1. Корба крутит, льирва грає. (Кобилов.)
Говорять дитині, що ні з сього ні того починав плакати.
2. Корба крутит, льирва грає, баба пердит, дід гуляє. (Наг.)
Пародія лірницької пісні і насміх, коли старі люди пускаються в танець.
Кордюк 
1. Кордюк ти на язик! (Наг.)
Кордюк – рід чирака, що робиться на писку в худобини.
Корж 
1. Як коржа, так коржа! Як спечемо, так дамо. (Ільк.)
Дитина просить коржа, мати відповідає. Характеризують сею приказкою всяке безпідставне домагання.
Користати 
1. Має нетрудний користати, волит сі трудний не трудити. (Наг.)
Шкода робити на дармоїда.
Користь 
1. З него така користь, як з торічного снігу. (Сор.)
Нема ніякої.
Корито 
1. А до корита, коли-с свиньи! (Наг.)
Випрошують нечемного, п’яного чоловіка з чесної компанії.
2. Знай своє корито! (Наг.)
Говорять неотесаному чоловікові, що пхається в товариство, в якім не вміє поводитися.
3. Кожного до свого корита тягне. (Лім.)
Кожного тягне до тих відносин та звичаїв, серед яких він виріс.
4. Коритя, братя, не попадіте! (Лім.)
Приказка: будьте обережні в пітьмі. Оповідають, що колядники ходячи по коляді були прошені до хати; їх провідник наказав їм, аби співали все за ним. Ідучи передом у темних сінях той провідник спотикнувся на корито і падучи крикнув: «Коритя, браття, не попадіте!» А вони принявши се за початок коляди так і гукнули в сінях усіми голосами.
Корінь 
1. Бодай ті до гори кореньом поставило! (Наг.)
Прокляття: щоб увесь склад твойого житя перемінився і пішов навпаки твоїм намірам.
2. В корене ледащо. (Гнідк.)
До грунту пустий чоловік.
3. 3 кореньом би ті вирвало! (Наг.)
Прокляття: щоб ти пропав із цілим твоїм осідком.
4. Міцний у корені. (Дрог.)
Твердо стоїть на своїм місці, а також має великий та крепкий половий член.
5. То поганого кореньи дітина. (Наг.)
Лихого роду.
6. Яке корінє, таке й насінє. (Ільк.)
Які предки, такі і його потомки, певно, лише в деякій мірі. Пор. Adalb Korzen 2.
Коркоші 
1. Возьми дітину на коркоші тай поноси. (Наг.)
Малих дітий беруть «на коркоші», тобто старший чоловік садить дитину собі, на плечі так, щоб обі ніжки звисали йому по обох боках шиї, і взявши за ніжки носить дитину на прохід.
Корманич 
1. Таких корманичів за грейцар багато. (Кривор.)
Кепкують із недотепи, що береться кермувати дарабою.
Коробка 
1. В свою коробку говорити. (Гнідк.)
На свою користь або своїм способом.
Корова 
1. Аби без корови сонінько ніколи не сходило ані заходило! (Ком.)
Побожне бажання бідного чоловіка, що здобувся на корову.
2. Бик ци привик? Корова ци здорова? (Войн.)
Жартлива формула привітання худоби, входячи до стайні.
3. Бодай ті корова спіткала! (Дрог.)
«Корова» жартливо замісь «хвороба».
4. Бодливій корові Господь Бог рогів не дає. (Гнідк.)
Так само злому чоловікові не дає засобів для виконання своїх злих намірів.
5. Взяв чорт корову, нех і теля возьме. (Лев.)...нехай же й теля...(Ільк.)
Пропала більша річ, то й менша може пропасти.
6. Взяло лихо корову, най бере й теля. (Ком.)
З первісного чорта зроблено тут імперсональне лихо. У німців навпаки, пор. Wand. ІІ, 230.
7. Виділа корова, як лежала солома. (Терн.)
А чому не їла? Вина корови.
8. Від бодливої корови і телята бодят. (Гнідк.)
Вдаються в матір. Пор. Wand. II, Kuh 123.
9. Від світла кожда корова чорна. (Льв.)
На потемки не видно її красок.
10. Вночи кожда корова сіроха. (Гнідк.)...чорна. (Наг.),..всі корови чорні. (Яс. О.)
Ніч притемнює всі краски. Пор, Wand. II, Kuh 4.
11. Доки сі корова церкає, доти їй добре їсти дают. (Ком.)
І з чоловіка доки є яка користь, доти його шанують.
12. Забула корова, як тельитом була. (Явор.)
Про чоловіка, що забогатівши забуває про свій первісний стан і гордує іншими. Пор. Wand. ІІ, Kuh 5, 7, 13, 55, 58, 73; Сelak. 101.
13. І чорна корова біле молоко дає. (Гнідк.)
Наївна. обсервація. Пор. Krumb. 112; Симони 1239; Wand. II, Kuh 18, 107; Сelak. 269.
14. Кожда корова свое теля лиже. (Ільк.)...знає. (Наг.)
Кожна мати свою дитину хвалить і боронить. Пор. Wand. II, Kuh 79, 225.
15. Кождий свою корову дойит. (Наг.)
Користає з того, що має. Пор. Wand. II, Kuh, 289.
16. Коли корова тельи любит, то й по під фіст лиже. (Кольб.)
Мати також не бачить хиб своєї дитини. Пор. Brzoz. Krowa 2.
17. Корова – коби здорова! (Наг.)
Пестотливий вислів господаря.
18. Корова первістка. (Наг.)
Така, що перший раз ходить тівна.
19. Корова рушила значити. (Наг.)
Заповідає, що тівна – пізнають по якихось знаках на її полових частях.
20. Корова там не здохне, де нема. (Ком.)
Не втратить і той, що не має що тратити.
21. Корова, то друга мама для бідного чоловіка. (Ком.)
Вислів щирого прив’язання селянина до корови.
22. Корова, то полоть не надпочатий. (Луч.)
Вживай його і він усе цілий.
23. Корова сі розтрясла. (Наг.)
Отелилася.
24. Коровиці – машуньці, папйирки би їй сі свйитили. (Наг.)
Пестотливі вислови хозяйки. Папйирками називають коровині ратиці.
25. Коровиця бичка вродит, а він на ню скаче. (Унят.)
Це натуральний порядок.
26. Корову тримає, а хто другий молоко з’їдає. (Ільк.)
Про визиск одного чоловіка другим. Пор. Wand. ІІ, Kuh 164, 167.
27. Котра корова богато реве, тота мало молока дає. (Ільк.)...ричит...(Петр.)
Про говірливого, а мало діяльного чоловіка. Пор. Wand. II, Kuh 59, 63, 94, 100; Сelak. 81.
28. Лиха то корова, що своє теля боде. (Крех.)
Говорять про лиху матір, що б’є або кривдить свої діти. Пор. Wand. II, Kuh 178.
29. Напасла сі корова, аж ї сі боки повіддували. (Наг.)
Була на ситій паші.
30. Не моя корова, не моє тельи. (Наг.)
Се не моє діло й я не відповідаю за його наслідки.
31. Стара корова мало молока дає. (Берез.) 
Її життєва сила вже послабла. Пор. Wand. II, Kuh 10.
32. Така, нівроку, корова, що би сі на ній вош розщеховзла. (Наг.)
Про товсту, гладку корову.
33. Ци я твоя дійна корова, аби ти мене дойив? (Наг.)
Мовила жінка чоловікові, що марнував її добро.
Коровай 
1. В нашім короваю вода з Дунаю. (Наг.)
Хвалиться богач. Виривок із ладнанки.
2. На чужий коровай очей не зривай, а о собі дбай. (Ільк.)
Не завидуй іншому його жінки, а шукай собі своєї.
3. Сходи сі, роде, коровай сі крає. (Наг.)...люде... (Яс. С.)
Коровай – символ родового принципу в укр. весільнім обряді.
Корогва 
1. Назад наші з корогвами, бо чорт має мерця! (Дар.)
Діло не дійшло до пуття, отже всі приготування до нього безпредметні.
Король 
1. Нема короля в земли. (Петр.)...кріля в Польщи. (Наг.)
Нема порядку ані старшини.
Короставий 
1. Короставоє порося дармо чесати. (Ільк.)
Миршавого чоловіка дармо прикрашувати.
Короткий 
1. Два короткі, оден довгий. (Яс. С.)
Значення не зовсім ясне, про що тут мова.
2. Коротке, а за то солодке. (Льв.)
Про закохання.
3. Хоць короткий, але солодкий. (Наг.)
Про сон у літню ніч.
Кортіти 
1. Його скортіло на біле тіло. (Лол.)
Тому й оженився.
2. Кортит го на тото, як меду полизати. (Наг.)
Тягне його щось до сего діла.
3. Най ті на то не кортит, чого нема. (Наг.)
Упоминає жінка вибагливого чоловіка.
4. Як кортит, най Бог простит. (Бібр.)
Тоді чоловік не вважає на божі заповіді.
Кортячка 
1. Кортьички го напали. (Наг.)
Раптом закортіло його на щось.
2. Най ті кортьички не нападают! (Наг.)
Говорять, коли хтось забагає чогось такого, чого нема.
3. Як кортьичка нападе, то й дідько не поможе. (Ценів.)
Особливо буває се у вагітних жінок.
Коруна 
1. Коруна му з голови не зпаде. (Наг.)
Не убуде його гідності, він сим не унизиться. Пор. Hoc. 33.
Корч 
1. Корч би му кости кришив! (Наг.)
Прокляття.
2. Корч би ти жили рвав! (Наг.)
Прокляття.
Коршма 
1. В коршмі і хлоп у шапці. (Наг.)
Не здіймає шапки, не церемониться. Пор. Adalb. Karezma 18.
2. В коршмі нема пана. (Ільк.)
Там при чарці всі собі рівні. Пор. Adalb. Karezma 19.
3. Вскочив у коршму, як у клітку. (Кос.)
Там було тісно.
4. Гармідер як у коршмі. (Наг.)
Звичайно в коршмі всі говорять голосно і всуміш. Пор. Adalb. Karezma 5.
5. Де в Бога коршма, а в чорта церков? (Ільк.)
Контраст між коршмою і церквою.
6. Доброго коршма не зіпсує, а лихого і церков не направить. (Ільк.)
Що до другого, то се можливо, а що до першого, то завсігди треба сумніватися. Пор. Adalb. Karezma 7.
7. До коршми гостинець битий, а до церкви вузка стежка. (Коб.)
Бували такі часи, коли більшість людей не ходила в неділю до церкви, а заповняла корчми. Пор. Adalb. Karezma 3.
8. Коршма і дівка, то все одно. (Яс. С.)
Хто хоче – заходь або заїзди.
9. Коршма розуму учит, (Мінч., Петр.)
Хоч і дорогим коштом.
10. Хто в коршмі служить, тому в бровари платять. (Ільк.)
Хто п’яничить, той чинить се в кожнім догіднім місці. Пор. Adalb. Karezma 13.
11. Хто коршму минає, той щастя не має. (Тереб.)
Очевидно іронічно, хоча пяниці і справді бачуть своє щасте в корчмі. Пор. Adalb, Karezma 10.
12. Хто чув, аби коршма свічку зажгла? Лиш загасит. (Грин.)
Корчма зовсім не набожне заведіння, а навпаки. Польський вислів. swieta karczma» так і лишиться пам’яткою «,swietej propinacyi».
13. Що коршма, то стій; що корч, то блюй; кріпися і далі,ступай. (Ільк.)
Інструкція для п’яниці.
Коса 
1. А косов би-сь плота досягла! (Стан.)
Щоб у тебе коса була довга, жартливе ніби прокляття дівчині. Пор. Adalb, Karczma 1.
2. А то коси, як ковбаси! (Сор.)
Про товсті дівочі коси.
3. Добра коса: що би втяв, то би впав. (Ясенів гор.)
Сміються з лихого косаря. Пор. Adalb. Kosa 4.
4. Коли-с годен косов косити, то-с годен дівков у танці носити. (Ком.)
Хто вмів вже косити, той парубок, може й на танци ходити.
5. Коса до пйитки, дівка до грьидки. (Наг.)
Бажають зросту новохрещеній дівчині.
6. Коса як мишьичий фіст. (Наг.)
Про малу, тонку косу.
7. «Коси, коса!» – «Не буду, бо я їла лободу» – А я кажу: «Коса гов!» – Коса каже, що не гов, бо не їла перогов. (Яс. С.)
Розмова косаря з косою, який в її уста вкладав свої жалі на лиху їду.
8. Наскочила коса на камінь. (Ільк.)
Наткнувся чоловік на перешкоду. Пор. Brzoz. Kosa 1.
9. Посивіє їй коса, як кінський фіст. (Лучак.)
Ворожать дівці, що постаріється дівкою.
10. Розчесав їй косу до вінця. (Ільк.)
Звів її й покинув, зробив покриткою.
11. Трафила коса на камінь. (Наг.) Упала... (Льв.)
Та й розбилася. Про лиху пригоду. Пор. Hoc. 407; Adalb. Kosa 4.
Косар 
1. Помагай-бі з косаром! (Наг.)
Говорить чоловік уходячи в сусідську хату, в якій уродився хлопчик.
Косити 
1. Косити вмію, но поступати не вмію. (Городен.)
Жартують із невправного косаря.
2. Хто косит в дощ, тот в погоду грабає. (Гнідк.)
Та буває й навпаки. Пор. Adalb. Kosic 4
Костів (kosciol) 
1. Тьижко разом костів і церков поставити. (Наг.)
Тяжко двом панам догодити, належати до двох обрядів.
Кость (ім’я) 
1. Кость костира, пся вйира. (Наг.)
Костира – лайдак, картяр.
2. Кость, продав жінку тай пость. (Підгірки).
Говорять про такого, якому втекла жінка.
Котел 
1. Коли так, пропав котел. (Гнідк.)
Натяк на відому анекдоту з украденим кітлом, у якій обкрадений властитель сам учив злодія, що з таким кітлом робити. Пор. Вѣнокѣ 11, 346 –349; Етн. Зб. VI, ч. 501.
2. Котел горшкови доганяє, а й сам чорний. (Лол.)
Ледачий чоловік ганьбить іншого: Якесь ти ледащо! Пор. Muka 1652.
Коти
1. Бери на коти тай коти далі. (Яс. С.)
При транспортуванню великих тягарів беруть їх на «коти», тобто на грубі вали, і котять на призначене місце. В ширшім значінню вживають приказку: шукай способу на поборення трудності, хоч би на око й надсильної.
Котик 
1. В котика й мишку грати. (Торки).
Відома дитяча забава; образово – збиткуватися, знущатися над слабшим.
2. Котик муркотик. (Наг.)
Пестлива назва кота.
3. Скік котик на плотик! (Наг.)
Примовляють діти до кота гонячи за ним.
Котитися 
1. Вкотила сі як кітка. (Наг.)
Про таку жінку, що вродила на раз двоє або троє дітей.
2. Котила сі торба з високого горба. (Наг.)
Про жебрацьку торбу, яку дід здіймає з себе.
3. Котитсі колесом. (Наг.)
Котиться швидко перевертаючися вверх то вниз головою.
4. Котитсі як баривка. (Наг.)
Жартують із невеличкого а пузатого чоловіка, що йде немов би котився.
Котованя 
1. На Котовани самі цигани. (Наг.)
Котованя, село самбірського пов., суміжне з Нагуєвичами.
Котя 
1. Бавх котьи в борщ! (Наг.)
Про якийсь наглий і прикрий випадок. Котята граючись на печі часто падуть у низ, а коли на припічку стоїть горнець з борщем, то й гинуть у горячім борщі.
2. Не мявкают котята, що ся кітка бавит, а що мишей не несе. (Гнідк.)
Не плачуть діти, що мати танцює і що їсти не дає.
3. Перші котята за пліт. (Мінч., Петр.)
Пор. вище Кіт ч. 69.
Котячий 
1. Котьичий замок. (Наг.)
Так називають руїни Гербуртівського замку коло Добромиля.
2. Котьичин тато. (Наг.)
Так називають любителя котів.
2. Котяча забавка – мишам задавка. (Гнідк.)
Пор. вище Кіт ч. 45.
4. Може би сі просив у Котьичий замок на ніч? (Наг.)
Є про се якась місцева легенда, як один просився до того замку на ніч і які мав пригоди з демонами, та я чув її дуже недокладно.
Котюга 
1. Буде котюзі по заслузі. (Гнідк.)
Котюга – по гуцульські пес, ширше: всякий ледачий чоловік.
2. Йик котюга вкусит, то ше не велика біда. (Довгоп.)
Від укушенняя пса не велика рана, коби лише пес не скажений.
3. То ше котюга без привязи! (Довгоп.)
Говорять про лихого чоловіка, якому нема ніякого впину.
Кофель
1. Кофлем вонити. (Гнідк.)
Смердіти чаркою, про п’яницю. Кофель – кухоль.
Коцюба 
1. І коцюба має серце. (Луч.)
На що вже неподібна до чоловіка.
Кочерга 
1. В кочергах стояти. (Гнідк.)
Стояти в куті біля дверей, де звичайно стають жебраки.
2. Натолоч кочергу, то тя вдарит. (Петр.)
І вона вміє боронитися.
3. Подай ми на піч кочергу, та ти нев двері отворю. (Кольб.)
Говорить лінивий і сердитий чоловік, що лінувався злізти з печі і викинути свого противника з хати.
4. Я тобі кочергов головище поскіпаю. (Наг.)
Кочерга, звичайна зброя жінки.
Кочувати 
1. Хто кочує, той дома не ночує. (Лучак.)
Бо мусить їздити.
Кошелик 
1. І кошелик не поможе, треба умирати, небоже. (Гнідк.)
Ніяке багатство не охоронить чоловіка від смерти.
Кошіль 
1. Тото мені не в кошіль (Гнідк.)
Се мені не жаден зиск.
Кошт 
1. Без кошту й зиску нема. (Наг.)
Без видатку.
2. Більше кошту як хісна. (Наг.)
Більше видатку, як пожитку. Пор. Adalb. Koszt 2.
3. Виносися своїм коштом! (Кол.)
Випрошують із хати нелюбого чоловіка. Пор. Brzoz. Koszt 2.
4. На свій кошт кождий мусит жити. (Товм.)
За свої видатки мусить платити чи грішми чи роботою.
5. Не великий кошт, а велика вигода. (Торк.)
Говорять про якусь дешеву а корисну річ. Пор. Adalb. Kosztowac 5, аде в відмінній формі і іншім значенні.
6. Низше кошту продає. (Дрог.)
Говорили про жида-склепаря, що збанкротував і поспішався розпродати свій незаплачений товар.
7. Так я й на свій кошт не вийду. (Наг.)
Scil. продаючи так дешево.
8. Твоїм коштом, моїм заходом. (Наг.)
Scil. осягнемо сю річ: ти даси гроші, а я свою працю.
9. Ти би хотів таким коштом і зараз і богато й доброго! Ще чого не стало? (Наг.)
Кепкують із такого вигадливого покупця.
10. Я на своїм кошті служу. (Наг.)
Себто: сам стараю собі удержання, а службодавцеві даю тілько свою працю.
Коштний 
1. Госпідку, Госпідку, кілько то коштні людім попи! (Косс.)
Зітхав мужик заплативши попові якусь солену требу.
Коштувати
1. Закоштуєш ти ще жовньирського комісньика. (Наг.)
Будеш служити в війську.
2. Коштувало го – два пальці і страху трошка. (Коб.)
Говорять про «кишенькового» злодія.
3. Не коштувавши не плюй! (Цен.)
Говорять про напій, коди хтось має лихий звичай плювати перед питтям.
4. Поки не скоштуєш, поти й смаку не вчуєш. (Цен.)
Говорять такому, що не хоче пити.
5. Покоштуй, а тоді виплюнь! (Збар.)
Розуміється, коли буде недобре.
6. Скоштуй, хоць губи замочи! (Наг.)
Припрошують такого, що не хоче пити. Пор. Brzoz. Kosztowac 1.
7. То мене самого більше кошує. (Наг.)
За таку ціну не продам.
8. Хто в чім густує, не питає: що коштує? (Дрог.)
Йому байдуже про ціну, аби лише дістати пожадану річ.
9. Хто не коштує, той смаку не знає. (Белз.)
Бо нівідки інакше не можна й пізнати смак різних речей.
10. Що більше коштує, то ліпше смакує. (Дрог.)
Говорять про страви. Пор. Adalb. Kosztowac 1.
11. Що венци коштує, то ся ліпше шанує. (Явор.)
Говорять про одежу або худобину. Пор. Adalb. Kosztowac 2.
Кошутська війна 
1. То сі тогди діяло, як кошуцька війна була. (Наг.)
Се було в роках 1818 – 49, в ширшім значенні: то старі часи, давна історія.
Кпи 
1. На кпи, шоб ся дивували такі дурні, як ти. (Ільк.)
Говорять такому, що не разуміє іронії. Пор. вище Кеп ч. 3.
2. Я тобі на кіш не здавсі. (Наг.)
Не смій кпити з мене! Я не твій дурень.
Кпини 
1. Сховай кпини на свої хрестини. (Явор.)
Тут тобі нема над чим насміхатися.
2. То не кпини, а щира правда. (Наг.)
Запевнює чоловік оповідаючи якусь дивну, неправдоподібну історію.
Кпити 
1. Закпив собі з нього. (Наг.)
Одурив його, вистроїв його на дурня.
2. Коли кпиш – не смійся! (Луч.)
Удавай поважного жартуючи.
3. Не кпити з Микити, бо Микита сам уміє кпити. (Лучак.)
Застерігається чоловік, з якого хтось посмішкується як з дурня. Пор Adalb. Кріс 2.
4. Не кпи собі з мене, бо підеш за мене. (Наг.)
Остерігав парубок гордовиту дівку, що кпила собі з нього. Мовляв: як будеш моєю жінкою, то я пригадаю тобі се.
