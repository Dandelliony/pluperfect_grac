Др. Іван Франко
Етнографічний збірник
Галицько-руські народні приповідки
Передмова до першого тому
Випускаючи в світ перший том моєі збірки Галицько-руських народних приповідок, приказок, порівнянь та образових речень уважаю потрібним поперед усього сказати дещо про повстане сеї збірки.
Збирати та записувати всякі матеріяли з уст народа, казки, пісні, приповідки, образові реченя, порівняння, прокляття, заклинання, мудровання та поодинокі слова я розпочав іще в Гімназії, і то не лише буваючи літом дома на вакаціях, у Нагуєвнчах та інших сусідніх селах (Ясениці Сільній, Унятичах), але також у Дрогобичі. Живучи на станціях у різних дрогобицьких міщан та передміщан я знайомився залюбки з такими, що заховали в памʼяти багато старої руської міщанської традиції (назву тілько кравця Івана Гутовича та теслю Деревака, тоді, в початку 70-их років, уже звиш 70-літнього діда); від них і многих інших я списував немало етнографічного матеріалу, та иноді при помочі товаришів вишукував також інших оповідачів по передмістях, платив їм скромний почастунок і заставляв їх цілими ночами співати та оповідати всяку всячину. Таким робом зібрав я ще в Гімназії досить показну збірну пісень (звиш 800 н-рів) і неменше показну збірку інших матеріялів, у тім чнслі також приповідок.
Немало їх я тоді вже записав у ріднім селі Нагуєвичах. Мої батько й мати мали дар досадного, образового висловлювання своїх думок; правда, батька я затямив дуже мало, бо він відумер мене шестнлітньою дитиною і з його оповідань тілько дещо заховалося в моїй памʼяті; за те від мами я позаписував і вивчив на памʼять немало пісень, в тім чнслі також повний весільний цикл, який на жаль у заверюсі пізнійших літ десь мені затратився. Що до приповідок, то я записав їх багато від покійних нагуївських сусідів Івана Гайгля, Івана і Гната Рибяків, Мартина Лялюка та його сина Дмитра, від мойого вітчима Гриня Гаврнлика і від багатьох інших селян, що день-у-день бували в нашій хаті. Особливо велику силу того скарбу зібрав я в роках 1880– 1882, коли я, потерпівши розбите своєї карʼєри у Львові, на якийсь час осів був на селі і займався селянською роботою.
Моє увʼзнення в р. 1877 і девʼятимісячний побут у львівській вʼязннці, пізніше (з початку 1880 р.) увʼязнення в Коломиї і вандрівка «шупасом» (етапом) із Коломиї до Дрогобича, а також численні екскурсії в різні сторони краю, чинені тоді й пізнійше, зводили мене до куии з великою силою різних людий, від яких я мав нагоду записувати різнородний етнографічний матеріал. Із тюрми я внніс також невеличкі збірочки приповідок із Крехова, Багятича, Рогатина, Городка, Янова і т.і. Та особливо богато й ітересного матеріялу я записав у коломийськім арешті 1880 р.: тут повстала богата збірка приповідок із Ценева, списана з уст Кароля Батовського, не менше богата збірка з уст Івана Васильківського, міщанина з Коломиї; коломийську збірку я доповняв іще пізніше в часі моїх побутів у тім місті; в арешТі повстали також невеличкі збірочки з Матієвець, Гвіздця, Вогородчан, Туглукова та інших покутських місцевостей, записувані від різних принагідних арештантів. Побут у Скваряві коло Жовкви літом 1870 р. придбав мені збірочку тамошніх приказок; побут у Березові долішнім коло Коломиї весною 1880 р. обогатив мою збірку також гарною коллекцією тамошніх приповідок.
Десятилітня участь моя в радікальній агітації, при чім мені доводилося відвідати та обʼїхати майже всю східню Галичину від Перемишля та Дидьови над Сяном аж до Підволочиск, Борщева та Снятина, дала мені крім усього іншого також показну збірку нових приповідок. На вічах і зборах виступали деякі бесідники-селяни, що так і сипали приповідками, мов добрим намистом, і я іноді не вспівав записувати всього, що обивалося о мої вуха. Так повстав основний контінгент моєї збірки.
Коло половини 80-их років я війшов був у переписку з пок. дром Ізидором Коперніцким, професором Краківського університету і редактором відомої публікації «Zbior wiadomosci do antropologii krajowej», для якої я дав йому записане д-кою Ольгою Рошкевичівною (зам. Озаркевичевою) та її братом пок. Ярославові Рошкевичем лолинське весілля. Довідавшися, що у мене лежить маса записок з приповідками, яких публікації в якімось руськім виданню годі було тоді надіятися. пок. Коперніцкий запросив мене впорядкувати свою збірку і прислати її йому для «Zbioru». Я зараз узявся до праці, попереписував свої проповідки латинськими буквами, порівняв їх із давнішими нашими збірками, друкованими вже (головно Ількевича, Віслоцкого, Пегрушевича та Головацкого), і зладив своє «доповнення» до тих збірок, упорядкувавши й свій матеріал поазбучно після першого слова кожної приповідки, так само, як і всі наші старші збірки. Одержавши грубий рукопис моєї збірки, що містив більше матеріялу, ніж усі старші збірки взяті до купи, Коперніцький дуже врадувався і обіцявся зараз друкувати її. Але справа затяглася якось, тим часом у «Kwartalniku Historycznym» вийшла моя трохи приостра рецензія на Коперніцького «Görali beskidowych», пок. учений розсердився на мене і звернув мені рукопис приповідок, жадаючи, щоб я впорядкував його інакше, методом Номиса, і докладно визначив усі Номисові паралелі. Се була задача понад мої сили. Як відомо всякому, хто переглядав Номиса, його збірка впорядкована так нераціонально, що як би розписати конкурс на невідповідне та непрактичне впорядкування матеріялу, то наш Номис певно одержав би першу премію. Одержавши назад свій рукопис, я покраяв його на шматочки і почав укладати з нього нову збірку, але вже по новому плану.
Я тепер рішучо зрезигнував із думки друкувати свою збірку в якім- будь польськім виданні. Натомісь я задумав дати повний корпус галицько-руських народних приповідок, упорядкованих відповідно до вимогів новочасної науки. В тій цілі я поперед усього переписав на окремих картках усі свої й інші дотеперішні друковані збірки галицько-руських приповідок, а власне:
1. Йосифа Левіцького. подані в додатку до його Grammatik der Kuthenisclien oder Kleinrussicheii Sprache in Galizien von Joseph Lewicki. Przemysl 188), стор. 201–210.
2. Григорія Ількевича, видані окремою книжкою п. з. Галицкіи приповѣдки и загадки зобраніи Григорим Илькевичом. У Вѣднн 1841. стор. Vl+124.
3. Йосифата Кобринського, подані у взірцях мови в його букварі п. з. Букварь новымъ способомъ уложеный для домашней науки. Въ ЛьвовЬ 1842; приповідок тут усіх 45.
4. Якова Головацького дві збірочки, з яких одна була друкована в книжці «Вѣнок Русинам на обжинка», Вѣдень 1847, т. II. стор. 240–254, а друга в Slavische Bibliothek, oder beiträge zur slavischen philologie und geschichte herausgegeben von Fr. Miklosich, Wien 1851, г. І. стор. 264-266.
5.Стефана Петрушевича, друкована в польській часописі «Przyjaciel Doniowy» н. з. Przyslowia і przypowiesci ludu ruskiego w Galicyi, zebrane przez S. P. z Dobrzari (Przyjaciel Domowy,Lwöw 1857).
6. M. Гнідковського, що війшла в склад збірки Віслоцького, друкованої пз. Пословицы и поговорки Галицкой и Угорской Руси, изд. С. Петербургъ 1868. (Записки Имп. Русскаго Географическаго Общества по отдѣленію єтнографіи, т. II. С. Петербургъ 1868. стор.227–362). В се видане крім рукописної збірки М. Гнідковського (ум. 1861 в Мостнщах Калуського пов.) війшли давніше друковані збіркн Левицького, Головацького та Ількевича, от тим то виділивши з видання Віслоцького ті давніші збірки, решту значив я назвою Гнідковського (Гнідк.)
7.Грегоровнча збірка гуцульських приказок (усіх 12) у брошурі Przewodnik dla zwiedzajqcych Czarnogôre polozona w po wiecie Kossowskim, napisat Jan Gregorowicz. Lwôw 1881, ct. 43–44.
8. Кольберга збірка поміщена в його виданю Pokucie, obraz etnografiezny Oskara Kolberga, 4 tomy. Krakow 1883–1899, див. том. III. стор. 179 – 198.
9. Садока Баронча збірка приповідок, подана в додатку до його книжки пз. Bajki, fraszki, podania, przyslowia і piesni na Rusi, zébrai ks. Sadok Bardez. Drugie wydanie. Lwow 1886.
10.Незабитовського невеличка збірочка руських приповідок із сяніцького пов. війшла в склад польської збірки пз. Przyslowia polskie zebral Frauciszek Karol Brzozowski. Krakow 1896.
11.Іван Верхратськнй, Про говор галицких Лемків. (Збірник філологічної секциї Наук. Тов. ім. Шевченка, т. V.) У Львові 1902, збірка приповідок і загадок стор. 224–232.
Крім тих друкованих збірок увійшли в мою збірку ось які більші або менші, давніші або новіші рукописні збірки;
12.Бажанська Олеся (зам. Озаркевичева), збірка з Сорок коло Львова.
13.Белей Іван, записки з Перевізця, Войнилова і іншнх сіл калуського та станіславського повітів.
14. Бордуляк Тимотей, збірка приповідок із Бордуляків, Тучна, Утіхович.
15. Бохенська Євгенія, кілька збірок із Красносілець абараського пов., Збаража та Голишова бобрецького пов.
16. Валюх Іван, збірка з Урового, дрогобицького пов.
17.Веретельннк Андрій, збірка з Камінки Струмилової та Сілця Бенькового, камʼянецького пов.
18. Гнатюк Володимир, записки з Пужник та Коропця, бучацького пов.
19.Даровский Олександер Вериг а, збірка невідомо де зібрана, списана десь у першій половині XIX віку і перехована в рукописнім відділі бібліотеки Оссолінських у Львові під ч. 2244 пз. Przyslowia ruskie, zebral M. Darowski. Вони мають закраску подільського діалекту і для того я включив їх у свою збірку, хоч і не маю певності, чи вони зібрані по сей, чи по той бік Збруча.
20. О. Деревʼянка, записки зі Львова, ІІідмихайлович та Журова рогатинського пов.
21.Дерлиця Теодор, декілька приповідок із Подусильної, перемишлянського пов.
22. Дубицький Омелян, збірка приповідок записаних 1863 р. у Стоянові.
23. Єндик Дмитро, кілька збірок, а головно з Комарна, місточка рудецького пов.,Зазулииець заліщицького пов. і Гриняви косівського пов.
24.Желехівський Євген, декілька приказок із Станіславова.
25.Заклинський Богдан, збірка дуже гарних матеріалів записана у пов. станіславськім, богородчанськім та товмацькім.
26.Зубрицький Михайло, кілька гарних збірок із Мшанця старосамбірського пов. та деяких інших сіл; записи цінні особливо тим, що майже при кожнім номері подано пояснення зачерпнене чи то з уст народу, чи то з обставин, серед яких приказка була вжита даною людиною.
27.Іван з над Прута, невідомий по прозвищу збирач, гарна збірка приповідок із Замулинець снятинського пов.
28.Кирчів Богдар, збірочка з Корчина стрийського пов.
29.Кобилецький Іван, збірка з Ясениці Сільної дрогобицького пов.
30.Косевич Євген, збірка з різних неозначених близше сіл станіславівського пов.
31.Кохановський Іван, збірка з Козової та Сколього, стрийського ров.
32. Кузів Іван, кілька збірок із Грушової та інших сіл дрогобицького пов. і з Дидьової турецького пов.
33. Левінський Володимир, збірочка з Дрогобича.
34. Лучаківський Володимир, бувший бурмістр Тернополя, дуже гарна і богата збірка приповідок, на жаль невідомо, де списуваних. О скільно знаю від д. Ол Барвінського та дра Е. Олесницького, за якого посередництвом я від пок. Лучаківського дістав був до вжитку його рукопис, покійник списував їх у значній часті в Ременові львівського пов., а також із різннх сіл тернопільського та збаразького пов. від селян, із якими мав діла як адвокат. Усі приповідки з його збірки я зазначував його прозвищем (Лучак).
35. Ляторовська Людмила, збірка з Сапогова, борщівського пов.
36. Маковей Осип, гарна збірка приповідок із Яворова, яворівського пов.
37. Мартович Лесь, збірочка приказок із Русова та інших сіл снятинського пов.
38. Мінчакевич Филимон, товариш Маркіяна Шашкевича, збірка приповідок записаних ще десь у 30-их роках XIX в. невідомо в якій місцевості!, але судячи з діалекту. десь у горах турецькою або старосамбірського пов. Рукопис у бібліотеці Нар. Дому у Львові.
39. Мочульськийі Михайло, збірка записана в Миколаєві над Дністром жидачівського пов.
40. Навроцкий Володимир, записки роблені в Голгочах та Котузові підгаєцького пов.
41. Павлик Михайло, записки з Коссова, з Лімни турецького пов., з Лолина долинського пов., з Тяглова белзького пов.
42. IIетрушевич Стефан, збірка записана в 30-их роках у Добрянах стрийського пов. Крім друкованої збірки, названої вище під ч. 5, я користувався власноручними копіями збирача, що зберегаються між рукописами бібліотеки Оссолінських у Львові та в бібліотеці львівського університету під;шаком 2 D 37 і в моїй бібліотеці. Всі ті копії мають деякі відміни супроти друкованого тексту.
43. Равлюк Василь, збірка приповідок із Орелця снятинського пов.
44. Рошкевнчі Ольга й Ярослав, записки з Лолина долинського пов.
45.Скрипчук Василь, збірка з Городенки.
46. Стеблецкий Стефан, збірка л Теребовлі.
47. Стоцткий Кароль. збірка зі Стрия.
48. Туземець 3. (мабуть псевдонім), збірка з Добросина і інших сіл жовківського пов.
49. Щурат др. Василь, кілька збірок із Грибович львівського пов., Кобиловолок та Папірні теребовельського пов.
50. Ясеницький Кипріян, збірка з Балигорода. Стежниці та інших місцевостей ліського пов.
Крім сих збірок я використав цілий ряд безіменних записів з різних околиць нашого краю. Всім тим Впов. Добродіям і Добродійкам, що потрудилися над збиранням того нашого народного добра і були ласкаві чи то посередно чи безпосередно збагатити ним мою збірку, складаю на сьому місці найсердечнійшу подяку. Тілько завдяки такій численній участи збирачів мені було можливо дати вченому світові збірку так богату, яка не вважаючи на обмежену географічно територію (сама Галичина, не то без російської України, але навіть без Буковини й Угорської Руси) та на цілковите поминення творів нашої літератури, в троє або і в четверо перевищує збірку Номиса, в яку крім українських війшли, як відомо, також старші галицькі збірки. Те багацтво одначе показу» мені чим далі тим виразніше, що й отся збірка дуже далека ще від вичерпання всього скарбу нашої мови і народного досвіду; кожда нова збірочка, хочби яка мала і хочби як принагідно зроблена, дає мені обік річий відомих бодаіі кілька інтересних варіантів і бодай кілька нових, невідомих досі приповідок. От тим то я й звертаюся тут з уклінною просьбою до всіх любителів нашого народу і його гарної, образової та многовіковим досвідом збогаченої мови, не покидати й далі своїх заходів коло збирання тих коштовних перлин. Публікація моєї збірки тільки що розпочата; оцей перший том, як тепер бачу, творить ледве пʼяту часть того, що вже нагромаджено в меие, і при найкорисніших обставинах публікація решти займе ще 8-10 літ. Скільки за той час можна ще зібрати! І я маю надію, що коли мені пощастить довести се діло до кінця, то наше наукове письменництво буде мати памʼятку, що справді гідна буде назватися цінним вкладом у науку народовіданя.
Ще одне важне питання назначене в моїй збірці, хоч певно далеке від повного вияснення, а власне питання про географічне розширення приповідок. Певна річ, обік загально розповсюджених, а по части інтернаціональних приповідок в устах кожного люду раз-у-раз твориться, обертається і забувається велика сила місцевих приказок, дотепів та bonmots, із яких деяким щастить здобути собі ширшу популярність, а деякі забуваються не вийшовши поза тісиу сферу одного села чи околиці. От тим то при збнраню приповідкового скарбу я поклав принципом (і тут моя збірка вирізняється від усіх відомих мені досі), при куожній приповідці зазначувати місцевість, де вона записана. Певна річ, при найбільшій части номерів ця географічна ремарка має вартість зовсім припадкову: там і там записана приповідка, але се ще не значить, щоб її не знали деінде. Вже трохи більше значення мають такі ремарки, коли під одним номером бачимо варіанти тої самої приповідки з різннх місцевостей, хоча, розуміється, про межі розповсюдження даної приповідки і це ще зовсім не рішає; на це кидає світло аж дальше порівняння даного номеру з приповідками інших країв і народів. Алє важне значення мають географічні ремарки при приповідках записаних діалектом; вони дуже часто позволяють сконтролювати вірність самого запису.
З цього погляду треба пожалкувати прим., що не зазначено ніяких місцевостей при збірці Ількевича, в якій усі приповідки мають українські, мягкі закінчення: ходить, робить і т. д. Де їх записано і чи додержано тут місцевий виговір, чи може систематично змінено його? Я особисто вважаю се друге правдоподібнійшим, Хоча мʼякий виговір слів стрічається декуди в Галичині, прим, у Дрогобичі та й в Брідщині й загалом на галицькій Волині.
Сей принцип географічного умісцевлення приповідок додержанні) у моїй збірці всюди, де се було мені можливе, тоб-то де або записував я сам, або міг напевно знати, звідки походить збірка. Декуди такі означення менше докладні, де я мав у руках збірки безіменні і з невідомих мені сіл; тут я зазначував хіба відповідно до почтового стемпеля місто, з якого прийшла посилка; відси в збірці такі численні ремарки з іменами міст: Тернопіль, Жовква, Збараж, Сянок, Станіславів, Тисьмениця і т. д. В таких випадках треба звичайно розуміти не саме місто, а й його околицю. Тілько при приповідках узятих із старших збірок, яких збирачі відомі, а місцевості, де вони збирали, не подані, я зазначував назви збирача: Лев. (Левицький Йосиф), Кобр. (Кобринський Йосафат), Мінч. (Мінчакевич Филимон), Ільк. (Ількевич), Гол. (Головацький Яков), Петр. (ІІетрушевич Степан), Гнідк. (Гнідковський Михайло), Лучак (Лучаківський Володимир), Дар. (Даровськнй Мечислав), Кольб. (Кольберг). Ось реєстр місцевості), у яких записувано приповідки:
Балиг. – Балигород, містечко ліського пов.
Батят. – Батятичі, село жовківського пов.
Белел. – Белелуя. село снятинського пов.
Береж. – Бережниця, село жидачівського пов.
Берез. – Березів, село коломийського пов.
Бібр. – Бібрка, містечко бобрецького пов.
Бір. або Бор. – Бірки або Борки Великі, село тернопільського пов.
Богородч. – Богородчани, містечко богородчанського пов.
Болех. – Болехів, містечко долинського пов.
Борисл. – Борислав, село дрогобицького пов.
Борки – див. Бірки.
Бортн. – Бортники, село бобрецького пов.
Будил. – Будилів, село снятинського пов.	
Ви. – Вислік Великий (Верхр. Лемк.)
Виші. – Винники, містечко львівского пов.
Вік. – Вікно, село скалатського пов.
Вовчк. – Вовчківці, село снятинського пов.
Войн. – Войнилів, село калуського пов.
Войткова, село добромильського пов.
Воля Задерев. – Воля Задеревацка, село
Воробл. – Вороблевичі, село дрогобицького пов.
Гвозд. – Гвоздець, містечко коломийського пов.
Голг. – Голгочі село підгаєцького пов.
Голоб. – Голобутів, село стрийського пов.
Горб. – Горбачі, село рудецького пов.
Горова, село борщівского (?) пов.
Городен. – Городенка, містечко городенського пов.
Гор., Город. – Городок, містечко городецького пов.
Граб. – Грабовець, сего стрийського пов.
Гриб., Грибов. – Грибовичі, село львівського пов.
Грин. – Гринява, село косівського пов.
Груш. – Грушова, село самбірського пов.
Дверн. – Дверник, село ліського пов.
Д. ВЛ. – Дарова грибівського пов. (Верхр. Лемк.)
Дидь. – Дидьова, село турецького пов.
Дмит. – Дмитровичі, село львівського пов.
Добрівл. – Добрівляни, село дрогобицького пов.
Добр. – Добромиль, містечко добромильського пов.
Доброс. – Добросин, село жовтівського пов.
Доброст. – Добростани, село городецького пов.
Довгоп. – Довгополе над Черемошем, село косівського пов. 
Довж. – Довжанка, село тернопільського пов.
Дол. – Долини, містечко долинського пов.
Дорож. – Дорожів, село самбірського пов.
Дрог. – Дрогобич, місто дрогобицького пов.
Дул. – Дуліби, село стрийського пов.
Жабе, село косівського пов.
Жидач. – Жидачів, містечко жидачівського пов.
Жовк. – Жовква, місто жовківського пов.
Жуків, село бережанського пов.
Жураки, село богородчанського пов.
Зав., Завад. – Завадів, село стрийського пов.
Завад. Рим. – Завадка Риманівська, село сяніцькогопов. 
Зазул. – Залулинці, село заліщицького пов.
Заліщ. – Заліщики, місто заліщицького пов.
Залісє, село золочівського пов.
Залуче, село коломийського пов.
Зазулинці, село коломийського пов.
Заставці, село підгаєцького пов.
Збар. – Збараж, містечко збараського пов.
Іваник. – Іваниківка, село богородчанського пов.
Іванівці Ж. – Іванівці, село жидачівського пов.
Кал. – Калуш, містечко калуського пов.
Карл. – Карлів, село снятннського пов.
Кіндр. – Кіндратів, село турецького пов.
Климець, село стрийського пов.
Ключів, село коломийського пов.
Кнігин. – Кнігинин, село станіславівського пов.
Княж. – Княждвір, село коломийського пов.
Коб., Кобил. – Кобиловолоки, село теребовельского пов.
Кол., Колом. – Коломия, місто коломийського пов.
Ком., Комар – Комарно, містечко рудецького пов.
Короп. – Коропець, село бучацького пов.
Корч. – Корчин, село стрийського пов.
Косс. – Коссів, містечко косівського пов.
Кот, Котуз. – Котузів, село підгаєцького пов.
Красноіля, село косівського пов.
Красноє. – Красиосільці, село збаразького пов.
Крех. – Крехів, село жовківського пов.
Кривор. - Криворівня, село косівського пов.
Кун. – Кунин, село жовківського пов.
Кути, містечко косівського пов.
Лемк. – Лемківщина
Лис. – Лисятичі, село стрийського пов
Лім. – Лімна, село турецького пов.
Лібух. – Лібухора, село стрийського пов.
Лісько, місто ліського пов.
Лол. – Лолин, село долинського пов.
Ло. ВЛ. Лосе, село горлицького пов. (Верхр. Лемк.)
Любінь, село рудецького пов.
Люб. – Любша, село жидачівеького пов.
Лют. – Лютовиска, містечко ліського пов.
Льв. – Львів.
Матв. – Матвіївці, село коломийського пов.
Махн. – Махновець, село золочівського пов.
Мик. н. Д. – Миколаїв над Дністром, містечко жидачівського пов.
Мо. ВЛ. – Мохначка. село грибівського пов. (Верхр. Лемк.)
Мост. – Мостиска, містечко мостиського пов.
Мшан. – Мшанець, село старосамбірського пов.
Наг. – Нагуєвнчі, село дрогобицького пов.
Немил. – Немилів, село брідського пов.
Ожидів, село брідського пов.
Орел. – Орелець, село снятинського пов 
Орт. - Ортиннчі, село самбірського пов.
Отин. – Отиневичі, село бобрецького пов.
Папір. – Папірня, село теребовеліьського пов.
ВЛ. – Перегримка, село ясельського пов. (Верхр. Лемк.)
Перегинисько, село калуського пов.
Печен. – Печеніжин, містечко коломийського пов.
Підвол. – Підволочиска, містечко скалатського пов.
Пістинь, містечко косівського пов.
Подус. – Подусильна, село Перемишлянського пов.
Пол. – Поляни, село сяніцького пов. (Верхр. Лемк.)
Пост. – Постолівка, село гусятиньського пов.
Пужн. – Пужинки, село бучацького пов.
Пустом. – Пустомитн, село львівського пов.
Рава Р. – Рава Руська, містечко райського пов.
Рогат. – Рогатин, містечко рогатинського пов.
Самб. – Самбір, місто самбірського пов.
Сапог. – Сапогів, село боріщівського пов.
Сенеч. – Сенечів, село стрйського пов.
Синев. – Синевідсько, село стрийського пов.
Сіл. Б. – Сілець Беньків, село камінецького пов.
Скал. – Скалат. містечко скалатського пов.
Сквар. – Сварява село жовківського пов.
Сморже, містечко турецького пов.
Снят. – Снятии, містечко снятннського пов.
Сор. – Сороки, село львівского пов.
Стан. – Станіславів, місто станіславівського пов.
Стара Сіль, містечко старосамбірського пов.	
Стежн. – Стежниця, село ліського пов.
Стоян. – Стоянів, містечко каменецького пов.
Стрий, місто стрийського пов.
Стрільб. – Стрільбичі, село старосамбірського пов.
Сяніц. – Сяніцькнй повіт, приповідки зібрані Незабитовским, не знати в яких селах.
Тарн. – Тарноруда містечко скалатського пов.
Тереб. – Теребовля, містечко теребовельського пов.
Терноп. – Тернопіль, місто тернопільського пов.
Тисьм. – Тисьмениця, містечко товмацького пов 
Тісна, село ліського пов..
Товсте, містечко скалатського пов.
Топільн. – Топільниця, село старосамбірського пов.
Торки, село перемиського пов.
Туглук. – Туглуків, село снятинського пов.
Турильче, село борщівського пов.
Ту. – Туринсько, село сяніцького пов. (Верхр. Лемк.)
Турка, містечко турецького пов.
Туст. – Тустановичі, село дрогобицького пов.
Тухля, село стрийського пов.
Тучно, село перемишлянського пов.
Тяглів, село равського пов.
Тюд. – Тюдів, село косівського пов.
Угерці, село самбірського пов.
Угн. – Угнів, містечко равського пов.
Угр. гор. – Угринів горішний, село станіславівського пов.
Унят. – Унятичі, село дрогобицького пов.
Ур. – Уриче, село стрийського пов.
Устер. – Устеріки, село косівського пов.
Утіх. – Утіховичі, село.
Хиринка, село перемиського пов.
Ходор. – Ходорів, містечко бобрецкого пов.
Цен. – Ценів, село коломийського пов.
Циг. – Цигани, село борщівського пов.
Ч.	ВЛ. – Чорний, село горлицького пов. (Верхр. Лемк.)
Чорт. – Чортовець, село городецького пов.
Явора, село турецького пов.
Явор. – Яворів, містечко яворівського пов.
Янів, містечко городецкого пов.
Яс. С. – Ясениця Сільна, село дрогобицького пов.
Як бачимо, тих 178 місцевостий вичислених тут, репрезентують майже всі повіти заселені Русинами, але головний контінгент матеріялу дало Підгірʼя (повіти дрогобицький із 9 місцевостей, стрийськии із 14, коломийський із 11, снятинський із 7) та деякі гірські повіти (турецький із 6, косівський із 10 місцевостей); і що до числа зібраних приповідок ті повіти дали найбільше. Скількиж чо ще вдячної праці для збирачів! Бажалось би, щоб дальші томи хоч по части доповнили прогалини сього першого та щоб дальші літа дали до нього як найбільше доповнень (дещо в вже й тепер! ).
Дуже важна річ при робленню покажчиків, при пошукуванню та цитованню – нумерація. Деякі збірки, як ось білоруська Носовича і інші задля браку біжучої нумерації роблять неможливим порядне цитування, бо вказавши сторону книжки, де на стороні міститься 15 – 20 номерів, дослідников все таки завдається працю переглядати цілу сторону, поки знайде відповідне число. Оттимто в моїй збірці За прикладом Вандера й Адальберга заведено порядкове нумерованя; приповідок під кожною темою, а надто для цілей покажчика заведено також порядкове нумеровання всеї коллекції, що йде в живій пагінації на версі кожної сторінки. Надіюся, що ся «подвійна бухгалтерія», хоч і як богато причиняє мені праці, покажеться практичною і здобуде собі признання.
Само зібрання матеріялу, це ще одначе лише половина, і то, можна сказати, менша половина праці. Багацтво збірки залежить від стіку щасливих обставин; далеко важнійша річ обробити і опублікувати зібраний матеріал так, щоб із нього була найбільша можлива користь для науки. Тут перша і найважнійша річ – упорядкованняе матеріалу. Особливо при приповідках дуже важна річ упорядкувати їх так, щоб при величезнім числі номерів якнайлекше було знайти те, чого бажається. Цим вимогам не відповідає ані поазбучне впорядкованя по початковим буквам тексту кожної приповідки, бо та початкова буква першого слова та й загалом перше слово може бути зовсім припадкове, змінятися в різних варіантах, не маючи нічого спільного зі змістом приповідки. Малі збірнички добре порядкувати таким способом, бо там за годину, за дві, та й прочитаєш усю збірку і вже тямиш, де чого шукати. Але великих збірок, де матеріал числиться десятками тисяч номерів, так порядкувати не можна, бо за таким чисто механічним упорядкованням пропадає всяке наукове угрупування матеріалу, а в многоті дрібних деталлей пропадає можність знайти і скомплектувати такі групи, яких треба для даних студій.
Другий спосіб, уживаний давнійше при впорядкованню більших збірок (Челяковского. Даля, Номиса), се був тзв.філософічний. Уважаючи приповідки філософією, мудрістю народу (Челяковский так і назвав звою збірку Mudroslovi) впорядчики силкувалися уложити з них соцільну систему філософії народної, групуючи приповідки по темам, узятим не так із змісту самих приповідок, як із певної філософічної системи. Отже йшли за чергою групи приповідок про Бога, ангелів, небо, душу, загробне життя, гріх, пекло, кари і т. і. зовсім як у підручнику догматики, або: вічність, простір, земля, твір, звір і т. і. відповідно до матеріалістичної філософії. Розуміється, що вся маса приповідок ніяк не хотіла вміщатися в таку штучну систему і приходилося дуже багато зовсім відкидати (фрази, приказкові звороти, прокляття, мудровання і т. і.), або впихати великі купи в додаткові рубрики «мішанини», «varia» і т. д. Що такий спосіб порядкування був не лише ненауковий, але попросту антінауковий, се видно не лише з тих додаткових груп, що завсігди являються testimonium paupertatis для даної системи, але також із того, що даний матеріал без переведення відповідних детальних дослідів над ним відразу вжито для будови певної цілості, яка з нього може, й не винна вийти, а навіть навіть для ілюстрації чи підпирання певних тез, яких, підпирання може зовсім противиться самій натурі даного матеріалу. Наукове, догматичне й апріорне думання лежало и ослові такого впорядкування приповідок, і для того наука мусила закинути його.
Ходило о те, щоб винайти посередню систему, яка з одного боку, не була зовсім механічна, а з другого вільна були від якої будь апріорності, подавала матеріал способом легким до перегляду і пригідним для студій. Такій задачі найліпше відповідає система иринята К Вандером у його класичнім «Sprichiwörter-Lexicon»- ї, а власне впорядкування по темам. Приказки, звороти і т. і. зводиться в групу під титулом того слова, що и них найважніше або характеристичне чи то буде іменник, прикметник, дієслово, чи яка іиша часть мови, без огляду на те, чн те слово стоїть на початку, чи в середині, чи накіиці приповідки, і ті групи порядкуються по їх титуликах (темах, по нім. Stichiwort) поазбучно. Сей спосіб дає подвійну користь». Раз що запобігає мішанню матеріалів неналежних до себе, запирає ворота довільності, не позволяючи порядкувати після понять, які нібито висловлені в приказках, а змушує держатися слів, які є в їх тексті, запобігає підсуванню якихось власних чи догматичних чи філософічних поглядів там, де їх може й зовсім не бути, а по-друге; подав досліднику, лінгвісту, етнографу матеріал упорядкований привичним йому лексиконовім способом і зведений уже в групи знов таки на самовільно, а після найпевнійшого можливого крітерія – самого тексту приповіідок. Правда, бувають приповідки, в яких таких тем, таких важних та характерних слів більше, не одно, або в якик характерне та для дослідника важне слово стоїть що до свого синтаксичного значення на другім місці і не може вважатися основною темою приповідки. Щоб не збільшувати збірки і не повторяти одної такої приповідки кілька разів під різними темами, а про те дати дослідникові можність переглянути відразу, де поза даною темою приходить іще, інтересне для ньго слово, на се служить загальний покажчик тем, що повинен бути доданий при кінці збірки. Брак такого покажчика, се дуже поважна хиба колосального лексикона Вандера; натомісь добрі покажчики мають новіші славянські збірки – польська Адальберта і словацька Затурецкого1. Вандер І Затурецькнй, порядкуючи матеріал (сей остатній ще подекуди старим фільософічним способом) розрізняють властиві приповідки від приказкових речень та фраз. Не розуміючи наукової цілі такого розрізнення, що надто дуже часто буває зовсім припадкове і самовільне, я йдучи за прикладом Адальберга не держався того і порядкував увесь матеріал під одною темою суцільно, поазбучно після початкових слів кожної приповідки. 
Чим найбільше відрізняється моя збірка від збірок Вандера, Адальберга та Затурецкого, це поясненнями, які я додаю до кожної приповідки. Вандер і Адальберг додають їх лиш декуди. Я пішов тут аа дезідератом петербургської Академії Наук, висловленим збирачеві білоруських приповідок Носовичу і переведеним у його гарній (на жаль, механічно, поазбучно впорядкованій і ненумерораній) збірці. Може деякі з тих пояснень видадуться декому зайвими, бо в них дається лише парафраза приповідки і без того зрозумілої кожному. Та хто перегляне досить значне число приказок (особливо зі збірки Гнідковського), при яких у мене зазначено: «значення неясне», той зрозуміє певно, що метода – пояснювати кожну, хоч тепер для нас ясну приказку, має значну наукову вагу. Приповідка як монета; поки в обігу, кожний знав її ціну, а вийде а обігу, то й робиться нераз просто загадкою, особливо коли вона оперта иа якійсь грі слів або являлється ремінісценціею якоїсь мандрівної анекдоти, або якогось місцевого, давно забутого факту. Надто пра сих поясненнях являється можність торкнутися многих народних звичаїв, вірувань, поведінок, діалектичних окремішностей та інших етнологічних та язикових появ, які попадають під руки збирачеві і можуть мати не мале значнення для всякого будущого дослідника.
Та обік того раг excellence національного елементу приповідок, що вводить нас у духа язика, в психологію народу, показує in flagranti процес творення місцевої та історнчиої традиції вірувань, поведінок, жартів та ущипливих вигадок, не треба забувати про те, що самі форми життя, вірування і традиції народу – результат довговікового історичного розвою і що в тім розвою велику ролю грали посторонні, чужородні культурні та політичні впливи. Отсей інтернаціональний елемент грає визначну ролю також і в формуванні та всьому контінгеніі приповідок. литовську Шляйхера, серболужицьку Муки; та головним і найбагатшим джерелом порівнянь служила пʼятитомна збірка Вандера, де обік німецьких надруковано масу аналогічних приповідок французьких, італійських, шведських, данських, чеських польських хорватських та мадʼярських у оригіналах, російських та орієнтальних у перекладах. Я тільки виємково подавав чужі тексти, а зрештою обмежився бібліографічних вказівках дотичних паралель. Та що при тім мусив для ощади місця вживати скорочень, то подаю тут усю вжиту в поясненнях літературу, як пояснення тих скорочень: 
Adalb. – Ksiega przyslow, przypowiesci і wyrazen przyslowiowych polskich, zebral і opracowal Samuel Adalberg. Warszawa 1889-1894.
Ант. Драг. – Историческая пѣсни Малорусского народа, съ объяснениями Вл. Антоновича и М. Драгоманова, Кіевъ 1874, 1875 (2 томи).
Вагtos – Moravsky Lid. Frantiska Bartose sebrane rozpravy z oboru moravske lidovedy. V Telci 1892.
Beb. – Heinrich Bebels Proverbia germanica, bearbeitet von W. K. D. Suringar. Leiden 1879.
Brzoz. – Przyslowia polskie, zebral Franciszek Korab Brzozowski. Krakow 1896.
Wahl I. – Das Sprichwort, der hebräisch-aramäischen Literatur mit besonderer Berücksichtigung des Sprichwortes der neueren Umgangssprachen. Ein Beitrag zur vergleichenden Parömiologie von Dr. M. C. Wahl. Erstes Buch. Zur Entwickelungstheorie des sprichwörtlichen Materials. Leipzig 1781.
Wahl 2. – Das Sprichwort der neueren Sprachen. Ein vergleichend phraseologischer Beitrag zur deutschen Literatur von Dr. M. C. Wahl. Erfurt 1877.
Wand. – Deutsches Sprichwörter-Lexikon. Ein Hausschatz für das deutsche Volk, herausgegeben von Karl Friedrich Wilhelm Wander. Leipzig 1867 –1880, перше видання 5 томів; друге видання було докладним повторенням першого (Titelausgabe).
Wacl. z 01. – Piesni polskie і ruskie ludu galicyjskiego, z muzyka. instrumentowa przez Karola Lipinskiego, zebral і wydal Waciaw z Oleska. We Lwowie 1833.
Wisla – Wisla, miesiecznik gieograficzno - etnograficzny. Warszawa від 1887. (Цитат на стор. 447 недокладний, мав бути VI, 263 і д.)
W1isl. – Märchen und Sagen der Bukowinaer und Siebenburger Armenier. Aus eigenen und fremden Sammlungen übersetzt von Dr. Heinrich von Wlislocki. Hamburg 1891.
Wojc. – O przyslowiach historycznych і rolniczych ludu w Polsce і na Rusi, przez K. Wl. Wojcickiego. Warszawa 1885. (В книзі Zlota przedza poetow і prozaikow polskich, t. II. стор. 639-652).
Wurzb. – Die Sprichwörter der Polen, historisch erläutert, mit Hinblick auf die eigenthümlichsten der Lithauer, Ruthenen, Serben und Slovenen und verglichen mit ähnlichen anderer Nationen, mit beigefugten Originalen. Ein Beitrag zur Kenntniss slavischer Gulturzustände von Dr. Constanl Wurzbach, 2. Ausg. Wien 1852.
Haller – Altspanische Sprichwörter und sprichwörtliche Redensarten aus den Zeiten des Cervantes. Von Dr. Joseph Haller. Zweiter Theil. Regensburg 1873.
Hempel – Lateinischer Sentenzen - und Sprichwörter - Schatz. Gesammelt von Dr. Hermann Hempel. Bremen 1872.
Гильф.– Старинный сборникъ сербскихъ пословицъ, изд. А. Гильфердннгъ. Записка Имп. Русскаго Географическаго общества по отдѣленію этнография, т. II. С. Петербургъ1869, стор. 117 – 224.
Голов. Пѣсни – Народныя пѣсни Галицкой и Угорской Руси, собранныя Я.О. Головацкимъ. Москва 1878, 3 части в 4 томах.
Giusti – Raccolta dei proverbi Toscani con illustrazioni, cavata dai manoscritti di Giusseppe Giusti. Firenze 1853.
Grimm DM.– Deutsche Mythologie von Jakob Grimm.
Груш. Iст. – Михайло Грушевський, Історія України- Pycu, том. І. Видання друге. Львів 1904.
Даль – Пословицы русскаго народа, сборникь... Владиміра Даля, изд. 2. два тома. С. ІІетерб. Москва 1879.
Дик. – М. Л. Дикаревъ, Воронежскін этнографический сборникъ. Воронежъ 1891.
Драгом. Розв. – Розвідки Михаила Драгоманова про українську народню словесність і письменництво (Збірник філолог- секції Наук. Тов. ім Шевченка, т. II і III). Львів 1899. 1900.
Етн.Зб. – Етнографічний збірник, видає Етнографічна Комісія Наук. Тов. ім. Шевченка у Львові, томи І–XV.
Етнол. мат. – Материали до українсько-руської етнології, видане Етногр. Комісії за редакцією Хв. Вовка, т. І–VI.
Ефим. Малор. зак.– Сборникъ малороссійскихъ заклинаний, составилъ П. Ефимєнко. Москва 1874.
Желех.– Малоруско - німецкий словар, уложив Евгений Желеховский. Львів 1886, 2 томи.
Zatur. – Slovenska prislovi, porekadla a uslovi, sepsal Adolf Petr Zaturecky. V Praze 1897.
Lud – Lud, organ Tow. ludoznawczego, pod red. prof. A. Kaliny. Lwow, виходить від. р. 1895.
Knap.– Thesaurus polono - latino - graecus Gregorii Cnapii, t. III., continens Adagia polonica selecta. Varsaviae 1632. 
Cnyrim – Sprichwörter... bei provanzalischen Lyrikern von Eugen Gnyrim. Marburg 1887.
Kolb. III. Lud, jego zwyczaje, sposob zycia, podania, przyslowia, obrzedy, gusla, zabawy, piesni, muzyka, taпсе. Serja III. Kujawy. Warszawa 1867.
Ком.– Нова збірка народнихъ малоруськихъ приказокъ, прислівъівъ, помовокъ, загадокъ н замовлянь. Впорядкувавъ М. Комаровъ. Одесса 1890.
Кгиmb. – Sitzungsberichte der Königl. bayer. Akademie der Wissenschaften. Philosophisch-philologische Glasse, Sitzung von 8 Juli 1893. Prof. K. Krumbacher, Mittelgriechische Sprichwörter. München 1893.
Leutsch – Corpus paroemiographorum graecorum, edidit Dr. Ernestus Ludov. a Leutsch. t. II. Gottingae 1851.
Libl. – Ceska prislovi a porekadla. Sebral a -zestavil Jan Slavibor Liblinsky. W Praze 1848.
Linde – Slownik jezyka polskiego przez M. Samuela Bogumiia Linde. Wydanie drugie, Lwow 1859.
Muka – Prislowa a prislowne hronicka a wuslowa Hornjoluzickich Serbow. Zberal a zhromadzil Jan Radyserb Wejla. Dorjadowal a wudal Dr. Ernst Muka. Budysin 1902.
Hoc. – Сборникъ бѣлорусскихь пословицъ составленъ И. И. Носовичемъ (Записки Р. И. Геогр. Общества по отдѣл. этнографии, т. I. С. Петербурга 1867), передрукований без зміни також у Сборникѣ отдѣленія русск. яз. и словесн. И. Акад. Наукъ т. XII. С. Петербурга 1874.
Oesterley, Wend. –Wendunmuth von Hans Wilhelm Kirchhof. Herausgegeben von Hermann Oesterley (Bibliothek des Litterarischen Vereins in Stuttgart, томи 95–99). Tübingen 1869.
Osm, – Osmanische Sprichwörter, herausgegeben durch die K. K. Orientalische Akademie in Wien. Wien 1865.
Павлик, Читальні – Про руські народні читальні в Галичині. Написав М. ІІавлик. Львів 1886.
Памʼятки – Памʼятки українсько-руської мови і літератури, вид. Археографічна Комісія Наук. тов. ім. Шевченка, томи І–III. Львів 1896, 1899, 1902.
Pazzaglia – Ingresso al Viridario proverbiale aperto a curiosi amatori della veia inoralita insegnata da proverbi antichi e moderni... di Giov. Antonio Pazzaglia. Hannovera 1702.
Петруш.– Общерусскій дневникъ церковныхъ, народныхъ, семейныхъ праздниковъ и хозяйственныхъ занятій, примѣтъ и гаданій, составилъ А. С. Петрушевичъ. Львовъ 1866.
E. Rot. – Adagia, id est Proverbiorum, paroemiorum et parabolarum omnium, quae apud Graecos, Latinos, Hybraeos, Arabes etc. in usu fuerunt, collectio absolutissima Des. Erasmi Rotterdami et aliorum. Francofurti 1670.
Roszk. О. – Obrzedy і piesni weselne ludu ruskiego w Lolinie, zebrala Olga Roszkiewicz. (Odbitka ze Zbioru wiadomosci do antropologii krajowej, t. XII).
Seybold – Viridarium, dh. Der Lustgarten von auserlesenen Sprichwörtern, von Joh. Georg. Seybold. Nürnberg 1667.
Сим. – Старинные сборники русскихъ пословицъ, поговорокъ, загадокъ и проч. XVII – XIX столѣтій. Собралъ и приготовилъ въ печати Павелъ Симони. Выпускъ первый, I– II. С. Петербург 1899.
Simr.– Die deutschen Volskbücher, gesammelt von Karl Simrock, Bd. V. Deutsche Sprichwörter. Frankfurt а. M. 1846.
Сумцовъ, Разыск.– Проф. H. Ф. Сумцовъ, Разысканія въ области анекдотической литературы. Анекдоты о глупцахъ. Харьковъ 1897.
Тendlau – Sprichwörter und Redensarten deutsch-jüdischer Vorzeit. Als Beitrag zur Volks-, Sprach-und Sprichwörterkunde. Aufgezeichnet aus dem Munde des Volkes und erläutert von Abraham Tendlau. Frankfurt а. M. 1860.
Tunniz. – Tunnizius, Die älteste niederdeutsche Sprichwörtersammlung, herausgegeben... von Hoffmann von Fallersleben. Berlin 1970.
Franck – Sprichwörter durch Sebastian Francken. Frankenfurt а. M. 1541.
Франко, Карпаторуське письменство. (Відбитка з Записок Наук. Тов. ім. Шевченка) Львів 1901.
Frischb. – Preussische Sprichwörter und sprichwörtliche Redensarten, gesammelt von H. Frischbier. Königsberg 1861.
ZDMG. – Zeitschrift der deutschen Morgenländischen Gesellschaft. Leipzig. Виходить від 1841 р.
Zingerle – Die deutschen Sprichwörter im Mittelalter, gesammelt von Ignaz von Zingerle. Wien 1864.
Сinc. –Przyslowia, przypowiesci і t. p. ludu polskiego na Szlasku, zebral Andrzej Cinciala. Kraköw 1884.
Gzap. Ksiega przyslow, sentencyi і wyrazow iacinskich uzywanych przez pisarzow polskich, zebral Leopold Czapinski. Warszawa 1892.
Сelak. – Mudroslovi narodu Slovanskeho v pfislovich... usporadal Fr. L. Celakvosky. V Praze 1852.
Cesky Lid, zbornik venovany studiu lidu ceskeho v Cechäch, na Moravre ve Slezsku a na Slovensku. Vydava Dr. Cenek Zibrl. V Praze. Виходить від р. 1892.
Чуб. – Труды этнографическо - статистической экспедиціи въ Западиорусскій край, снаряженной Имп. Р. Геогр. Обществомъ». Югозападный отдѣлъ. Матеріялы изслѣдованія собранныя И. И. Чубинскимъ, т. I, 2.
Schleicher– Litauische Märchen, Sprichwörter, Rätsel und Lieder. Gesammelt und übersetzt von August Schleicher. Weimar 1857.
Другий (подвійний випуск отсього першого тому друкується за спеціальною запомогою ц. і к. Міністерства просвіти, яке ще в початку 1903 р. Признало Науковому Тов. Ім. Шевченка 1000 К. на видання збірки приповідок. Нажаль Товариство довідалося про се й одержало сю зопомогу наслідком проволоки, яка зайшла в галицькім намісництві, аж рік пізніше і через се запізнилося також видання книжки.
Про видання з такого сипкого матеріалу і ще до того з таким скомплікованим апаратом, а надто робленим чоловіком так перетяженим усякими іншими роботами як я, з більшим правом як про пісні можна повторити слова Драгоманова, що мусили б хіба ангели і то коллегіально вести його редакцію і корректуру, щоб у ньому не було помилок. Що буде їх значне число і в моїй збірці, се певно. Деякі пропуски чи то самого матеріалу, чи порівняних бібліографічних вказівок будуть подані в доповненнях, що появлять аж на кінці цілости. Деякі помилки в упорядкуванні матеріалу або маловажні, або легкі до справлення, тай не нарушують характеру тексту (вкажу прим. на стор. 225 –240, де в живій пагінації приповідок (нумери над сторінками) помилено цифри о 17, і сю помилку треба справити на цілому аркуші, хоча на дальших аркушах нумерація йде правильна). У мене не було часу систематично перешукати всіх 600 сторін сього тома за друкарськими помилками, тож подаю тут лише дещо, що принагідно впало мені в очі, і прошу Впов. Читачів, кому іще щось пригодилося вказати мені для справлення в дальших томах. І так на стор. 250 під ч. 15 до остатніх слів уваги Етн. Зб. V треба додати стор. 161. Стор. 284 ч. 75 зам. Дрот. Читай Дрог. Стор. 287 ч. 6 зам. Нич. Читай Наг. Стор. 401 ч. 8 зам Балич. Читай Балиг. Стор. 437 ч.81 зам Ноч. Читай Наг. Стор. 438 пыд Гостина ч. 7 зам. Heller чит. Haller. Стор. 481 ч. 22 зам. Лит. читай Лис.
Кінчаючи отсю передмову вважаю своїм милим обовʼязком зложити сердечну подяку голові Наук. Тов. ім. Шевченка проф. М. Гушевському, який своїми порадами і вказівками був мені помічний при укладанні плану видання, а також ласкаво читав коректуру перших 200 сторін сього тома і дуже часто робив свої цінні уваги. Так само ще раз уклінно дякую всім, хто чи то поміччю чи порадою допоміг мені в отсій нелегкій праці.
Львів д. 20 лютого 1905. Др. Іван Франко.
2. Не відає Тересі о тім антересі. (Берез.)
Не знаю про се діло, не ровуміюся на тім.
3. Ніхто не відає, як бідний обідає. (Колом.)...як хто... (Ільк.)
Знач. ніхто не розумів положення бідного або загалом іншого чоловіка, не відчуває його горя так, як він сан. Пор. Нос. 457: Хто вѣдае, якъ хто обѣдае?
4. Хто відає, той сі довідає, (Наг.)
Відати тут у знюаченн: розпитувати, шукати вісти.
Відбиркатися
1. Відбиркала сі наша дівонька. (Наг.)
Відбиркатися говорить властиво про вівцю, коли спарується з бараном. Жартують із дівки, що перед шлюбом зайшла в тяж.
Відбити
1. Відбив-єм сі від доброї дороги. (Наг.)
Зійшов ні на що, опустився морально.
2. Відбив му охоту. (Кол.)
Знеохотив його, первісно: відстрашив бійкою.
3.Відбив му печінки. (Дрог.)...клебені. (Наг.)
Знач. побив так тяжко, що у нього болить у нутрі, позбивав шкіру з тіла.
4. Відбив сі від хати, як вівцьи від череди. (Наг.)
Про непорядного чоловіка, бурлаку, що не пильнує своєї хати, своєї сімʼї.
5. Відобʼєш собі то на нім. (Наг.)
Звач. відбереш, винадгородиши собі свою страту.
6. Гет сі відбив від рук. (Наг.)
Про непослушного хлопця, що відвик від роботи, розлайдачився, блукав кудись і не пильнує діла.
7. На відбиване пішло. (Збор.)
Знач. почали робити один одному на перекір.
8. Ще ми сі відбиває вчорашне. (Наг.)
Знач. відригаєся. образово – споминаєся дуже живо, болить, коли мова про побої.
9. Що ти міні відбиваєш кунцьи? (Дрог.)
Знач. відмовляєш або перетягаєш до себе.
Відбігатися 
1. Відбігала сі як корова. (Наг.)
Згірдно говорять про дівку, що заходить собі з парубками. Корова відбігалася або відлітилася – її водили до бугая.
Відбігти 
1. Відбіг як злодій краденої річи. (Наг.)
Про чоловіка, що покинув ровпочате діло, злякавшися трудностей.
2. Не далеко відбіг єден від другого. (Наг.)
Знач. не велика між ними різниця, один такий добрий (resp. ледачий), як і другий.
3. Свого відбіг, чужого не ззімав. (Наг.)
Своє покинув, щоб ловити чуже.
4. Ци тебе відбіг до решти твій дурний розум? (Снят.)
Знач. чи ти одурів, стратив ровум до решти?
Відбуркнути 
1. Відбуркнув як пес із буди. (Наг.)
Мовлять про нечемну відповідь.
2. Відбуркує черево на голий борщ. (Наг.)
Образово,зам. від борщу бурчить у череві.
Відбути 
1. Відбув єм свою панщину. (Наг.)
Сповнив якийсь неприємный обовʼязок, зробив важку а безплатну роботу.
2. Відбув тяжку покуту. (Наг.)
Знач. відпокутував, зазнав богато біди.
3. Відбуло води па пів берегів. (Наг.)
Знач. повінь уменшилася до половини, але також переносно про богача, що стратив половину свого багацтва.
4. Відбуло му сала. (Наг.)
Знач. уменшилося його добра, достатку; переносно: його обставини змінилися на гірше.
5. Що не відбудеш руками, то відбудеш плечима. (Кол.)
Себто, чого не відробиш, те з тебе зідруть або відібʼють. Мова про панщину.
Відбуток 
1. Кому на відбуток, а міні на прибуток. (Наг.)
Коли хтось знайшов таке, що інший загубив, або коли кому щось вода принесла.
Відвага 
1. Без відваги вс – ти розвагу. (Наг.)...й розвага пса варта. (Льв.)
Чоловік, що занадто розважає, а не має відваги до діла, робиться трусливим.
2. Без відваги й зиску нема. (Бор.)
Відвага тут у значішо різіка. Пор. німецьке: Muth gewinnt Gut. Wand. III. (Muth 799).
3. Без відваги чоловік за онучу не варт. (Наг.)...вояк за шуфецу... (Голоб.)
Мабуть вислід військової цивілізації, ик показує голобутівський варіант, трохи чи не первісний. Пор. Wand. IV, 800 (Muth 121): Wenn der Muth weg; ist, taugt der Mann nichts.
4. Без відваги зазнаєш зневаги. (Мат.)
Хто не сміє оборонити себе, того всякий зневажить.
5. Без відваги нема поваги. (Кол.)
Повага чоловіка в тім і лежить, щоб ніхто не смів зневажити його.
6. Більше відваги ніж розуму. (Кол.)
Про глуповатого а смілого, що не розваживши діла йде на осліп у небезпеку. Німець кпить із такого, у кого «Mehr Muth, als Gut» (Simrock, 7207).
7. Де відвага, там і щастя. (Ільк.)
Смілому, рішучому звичайно щаститься. Пор. лат. Audaces fortna juvat (Czap. 46); Wand. III, 802 (Muthiger 3); Adalb. Odwaga 6.
8. До відваги треба розваги. (Кол.)
Треба бути смілим, та при тім обережним, оглядним. Пор. Adalb. Odwaga 1; нім. Der Muth soll nicht ausgehen ohne seinen Bruder Verstand, Wand. ІІІ, 798 (Muth11).
9. Здобув сі на відвагу. (Наг.)
Говорять про несмілого, що нарешті таки зважився на якесь діло.
10. Зібрало му сі на відвагу. (Наг.)
Жартують із трусливого, що нахваляється зробити щось небезпечне.
11. Коби до тої відваги та ще троха розваги. (Цей.)
Жартують із смілого а нерозважного запалька.
12. Набрав до цього відваги. (Наг.)
Осмілився виступити проти чоловіка шановного або відомого своєю силою.
13.То відваги треба не малої. (Наг.)
(Scil), щоб се зробити. Говорить подивляючи якийсь иезвичайно смілий учинок.
Відважитися 
1. Відважив бис сі, коли бо не смієш. (Наг.)
Наруга над марними погрозами несмілого, нерішучого чоловіка.
2. Відважив сі на або-або. (Наг.)
Себто на велику небезпеку, на таке, що або жити, або згнити.
3. Відважив сі як заяць на миш. (Наг.)
«То заяць хвалив сі раз, що таку-м, каже, войну мав, най Бог боронит. – А з ким? – Та з мишов. То такий самий і отой відважний, як той заяць». Так поясняв селянин Іван Гайгель сю приказку, коли кпив із одного чваньковитого боягуза.
4. Відваж сі, а потому сі розважиш. (Наг.)
Жартують із несмілого, що перед усяким ділом занадто довго розважає.
5. Відваж сі, то ті страх мине. (Наг.)
Жартують із страхополоха.
6. І як він сі відважив руку иа цього піднести! (Наг.)
Коли син бʼє батька або взагалі молодший старшого.
7. Найтяжше сі раз відважити. (Наг.)
Початок усякого діла найтрудніший. Пор. Ad alb. Odwazyc sie 2.
8. Хто сі відважит, той переважит. (Наг.)
Смілість у рішучій хвилі дає чоловікова перевагу, веде до побіди. Пор. AdaIb. Oiiwazyc sie 1.. а також Wand.ІІІ, 800 (Muth 126): Wo der rechte Muth, da geht alles gut, а також тамже 127.
9. Як ся відважу, то й вас усіх зневажу. (Рава)
Нагрожував ся пʼяний до компанії, що веліла йому бути тихо.
10. Я сі відважу, а ти вдар. (Наг.)
Жартують із такого, що грозить, а не мав відваги вдарити когось сильнішого.
Відважний 
1. Відважний, батька бʼє. (Мінч.)
Іронічно про такого, що знаходить відвагу на ледаче, недоріке діло.
2. Відважний батько: в лоб бʼе. (Дар.)
Жартливо про чоловіка, що в небезпечнім місці, або в якійсь прикрій ситуації знаходить найсміліше слово.
3. Відважний з- за плота стріляє. (Наг.)
Насміх над боягузом або інтригантом, що потайно цькує людей одних на одних, а сам хоче бути з усіма добрий.	
4. Відважний Жид і в школі бздить. (Ільк.)...набздит. (Наг.)
Жартують із чоловіка, що на перекір, на злість іншим зробить якусь дурницю, якої б сам повинен соромитися.
5. Відважний син і батька бʼє. (Лучак.)
Жартують із лихого, невдячного сина. пор. вище ч. І.
6. Відважний як жид в танці. (Наг.)
Жиди в опінії народу не визначаються відвагою, а до танцю відваги не потрібно. жартують із чоловіка, що силкується показати себе, відважним у зовсім у невинному і негрізному ділі. Німець каже жартливо: Es gehort ein guter Muth zu tanzen. Wand. III, 797 (Muth 34), але тут guter Muth має також значення: веселий настрій.
7. Відважний як пес за плотом. (Цен.)
Жартують із боягуза або підступного, що боїться виступити одверто до боротьби, а все ховається за чужі плечі. Hop. Adalb. Odwazny 3.
8. Відважного куля минає. (Hаг.)
К небезпечнім положенню нераз відвага і рішучість рятує чоловіка більше, ніж боязлива обережність. Пор. Wand. III. 802 (Muthiger 4): Der Muthige furchtet den Tod nicht. 
9. Відважного страх сі не бере. (Наг.)
Мабуть тому, що відважний; для страхопуда се дивно.
10. Відважному всюди добре. (Залісє)
Бо він усюди пробʼє собі дорогу, дасть собі раду. Пор. Adab. Odwazny 4 Wand. III, 802 (Muthiger 1): Dem Mithigen gehort die Welt.
11. Відважному не страшно. (Наг.)
Пор. вище ч. 9
12. Відважному щістит. (Наг.)
Пор. латинське: Audaces fortuna juvat. нім Dem Muthigen will das Gluck; Wand. III. 802 (Muthiger3): вище ч. 10.
13. З відважним добре в ліс іти. (Наг.)
Ліс – осідок вовків та інших диких звірів. а відважиий їх не боїться.
14. На відважного трафило. (Наг.)
Знач. добре, що відважному сталася така пригода, то він і не побоявся, а несміливий був би пропав.
15. Не штука тому відважним бути, хто сі не боїт. (Наг.)
Жартує боязливий із смільчака.
16. Тому він відважний, бо ся не боїт. (Кол.)
Наівна дефініція в устах боягуза, пор. ч. 15.
Відвергнути 
1. А відверг бис руки й ноги! (Наг.)
Прокляття: щоб ти здох і простягся так як здохла коняка, що відкине, випростує ноги.
2. Відвергло ти, що не хочеш їсти? (Наг.)
Знач. чи якийсь демон збридив тобі їду, відібрав тобі апетит? Говорять сердито до такого, що не хоче їсти поданої йому страви.
Відвернути 
1. А відвернув би сі Бог від тебе, так, ти сі відверітаєш від хліба святого! (Наг.)
Клинуть такому, шо не хоче їсти хліба, прим. коли йому дають, сам тай ще сухий хліб.
2. Відверни, Господи, все лихо на гори та на дебрі! (Наг.)
Так моляться в часі якогось нещастя (бурі, граду), або в часі наглої, «насланої» хвороби.
3. Відвернув сі до нього плечима. (Наг.)
Знач. знехтував його, показав йому спою незвагу або погорду, но вислухав, його просьби.
4. Десь сі, бачу, Господь від нас відвернув. (Наг.)
Знач. неласкав на нас, не давиться на нашу біду.
Відвести 
1. Відвело сі від коли та аж досі. (Сор.)
Знач. відтяглося, запізнилося ось на який довгий час.
2. Підвело сі до ііпніпіного диьи. (Наг.)
Знач. набулося. занедбалося, справа не полагоджені.
4. Відвів ї в холод. (Наг.)
Про парубка, що підмовив дівку, щоб зійшлася з ним десь на самоті.
5. То сі відвело, але сі не забуло. (Наг.)
Знач. хоч спізнилося, а про те не пропало, пор. польське: Co sie odwlecze, to nie ucierze (Ailalb. Odwlec sie 2).
Відвикнути 
1. Відвикнути від бίди не штука, а привикає чоловік цілий вік. тай то не може. (Наг.)
До добра легко привикнути, до біди тяжко.
Відвинути 
1. Як видвину руку, як ти дам, то ти більше не треба буде. (Наг.)
Знач. ударю цілим розмахом.
Відвід 
1. Я а ними на відводі. (Жел.)
Знач. держуся осторонь від них.
Відвідати 
1. А відвідала би ті лиха година! (Наг.)...долі! (Наг.)
Лиху годину або лиху долю уявляється тут як людину, що ходить по візитах, відвідує кого ій треба.
2. Подай єм відвідав Іванову хату! (Наг.)
Кленеться чоловік тюрмою: Scil., щоб я в тюрмі сидів, коли я се або те зробив!
3. Відвідав кождий кут. (Голоб).
Знач. заглянув усюди в хаті й на обійстю шукаючи чогось.
4. Не так ми сі хотіло вас відвідати, як у вас пообідати. (Наг.)
Жартує гість, що прийшов голодний у госгнну.
Відвінувати 
1. Вже-с десь відвінував капелюх! (Наг.) 
Знач. загубив.
Відволока 
1. Як піде на відволоки, то зʼїдять сороки. (Наг.)
Знач. коли якусь справу почнуть відкладати та опізнювати то вона зведеться ні на що, стане немов падлина яку зʼїдає хиже птаство.У поляків: Odwloka ezesto szkodiliwa (Adalb. Odwloka 2: Odlwlarzac 1).
Відволокти 
1. Що сі відволоче, то не втече. (Наг.) Хоть сі відволокло, але не втекло. (Кол.)
Знач. хоча щось припызнилося, не сталося тепер, то воно станеться ще пізніше. Пор. нім. Aufgeschoben ist nicht aufgehoben і покр. Wahl. II. 19 Adalb. Odwlec sie 2; Wand. 1, 164 (Aufschieben 2).
Відворкнути 
1. Відворкнув як пес із ланцюга. (Наг.)
Знач. відбуркнув сердито, відповів коротко й нерадо, пор. Відбуркнути 1.
Відгризти 
1. Відгризай сі, а не дай сі! (Наг.)
Знач. боронися словами.
2. Мусит сі чоловік відгризати на всі боки. (Наг.)
Мусить боронитися, доходити свойого права.
Відгрівати 
1. Відгріваєш торічну капусту. (Цен.)
Знач. повторюєш давні сплітки або дурниці.
2. То відгріваний квас. (Кол.)
То стара дуриниця.
Віддаванє 
1. Добра то річ бранє, коли не віддаванє. (Цен.)
Жартують ізнеточного довжника.
2. З віддаваньом не квап сі! (Наг.)
Іронічно говорить той, хто позичає щось другому, Знач. не забудь віддати швидко.
Відданиця 
1. Відданиці, а посагу дві спідниці. (Наг.)
Жартують із дівки, що рада б вийти замуж, а не має посагу.
Віддати 
1. А віддав бис тото, щос тут іззів! (Наг.)
Знач. щоб виблював те, що зʼїв.
2. А віддала бис сі за Фавльи! (Наг.)
Жартливе проклятя. Фавель, був знаний свого часу в дрогобицькім повіті Жид-онучар, старий і дуже поганий лицем чоловік.
3. «Віддавалабись ся?» – «Здало би ся». – «Шматя меш?» – «Знайшло би ся». – «А а знеш ти робити?» – «Яке ви стали говорити»(Балиг.)
Насміх над богатою а лінивою дівкою.
4. Віддав му туй на місци. (Наг.)
Образово: на удар в тій же хвилі відповів ударом.
5. Віддав як пан пес. (Наг.)
Жартливо про кепського довжника або такого, що пробував присвоїти собі чужу річ і в кінці мусів віддати її з мусу або з соромом.
6. Віддай, шос винен! (Цен.)
Упімнення до довжника. пор. лат. Redde quod debes.
7. Віддай, що не твоє! (Наг.)
Жартують, коли хтось вомітує, або здіймаючи з дитини сорочку перед купіллю.
8. Віддай, як пес ходак! (Наг.)
Жартливо або сердито говорять до такого, що взяв чужу річ.
9. Віддала сі – воліла сі втопити. (Наг.)
Нещасливе подружжя дуже часто в пісні й поговірці порівнюють з утопленням, пор. далі ч. 10, а також під Втопити.
10. Віддала сі – втопила сі. (Наг.)
Значення ut supra, пор. далі Втопити ч.8.
11. Віддала сі за лиху долю. (Наг.)
В пісні й поговірці муж, особливо лихий, називався просто «доля», себто суджений долею, прим.:
Любила я парубочка, та не свою долю,
Ой тож я сі патерпіла немалого болю. (Завад.) або:
Моя доля в коршмі лежит,
Нагайочку в руці держит. (Цен.)
12. Віддала сі на дрібні діти. (Наг.)
Себ то за вдівця з дрібними дітьми, або до такої сімʼї, де дрібні діти в хаті.
13. Віддала сі – не тужи, що-с дістала, то держи. (Голоб.)
Говорять до молодиці, що вийшовши заміж не може з разу привикнути до нових обставин.
14. Віддай ти на жидівське пущіньи. (Наг.)
У жидів нема посту ані пущання; Знач. не віддам ніколи.
15. Віддам тобі то на святого Ніколи. (Наг.)
Гра слів: Николи = ніколи; значення як у попереднім. ІІор. Adalb. Oddaс 6.
16. Відданий то хліб! (Сор.)
Знач. се добродійство не за дармо, за нього треба віддячитися; послуга, за яку зажадають взаїмної послуги. Натяк на звичай сільських господинь – в браку власного хліба зичити бохонець у сусідки і віддавати їй потім бохонець власного печива.
17. Віддасть іще тото сінце. (Наг.)
Знач. хоча тепер видається сухим, але полежавши в копиці воно ще відвогне, відсировіє, бо ще не зовсім сухе.
18. Коби не віддавати, не оден би любив брати. (Ком.)
Жартують із такого, хто жалується, що не має відки заплатити довгу.
19. Коли прийде віддати, то нема що брати. (Ільк.)
Говорять про неоплатного довжника, у якого нема що й заграбити.
20. Най ти тото Бог віддасть! (Наг.)
Знач. нехай тебе покарав за мою кривду.
21. Не віддаласся иа сиркис – терпи-ж! (Заставці)
Сиркис знач. пущання. Говорять дівчині.
22. Нім сі віддасть, то псу води дасть, а як сі віддасть, то й собі не дасть. (Яс. С.)
Говорять про ліниву жінку, що перед шлюбом удавала дуже роботящу та услужливу, а як вийшла замуж, то лінується сама собі подати води.
23. Тоди сі віддаш, коли на мої долони волосє віросте. (Кольб.)
Говорять дівці, сварячи на неї або загалом сердячися. Волосся на долоні див. вище Бути 24.
24. Як сі ви віддам, то сі й дома здам. (Кольб.)...собі... (Лучак.)
Відповідає дівчина на погрозу або прокляття: щоб ти не віддалася! Знач. потрафлю й дома зиробити собі на удержання.
Віддзвонити 
1. Вже по нім віддзвонили тай переклепали. (Кривор.)
Говорять про якогось не дуже симпатичного покійника, що недавно вмер, мовляв: уже його нема, не встане більше. Остатнєе слово, ужите в подібнім значенні
Також Федьковичем (Писана 1, 128) натякає на старий звичай бити по помершому в клепала, не в дзвони.
Віддихнути 
1. І віддихнути не дасть. (Hаг.)
Про господаря, або економа, що раз-у-раз підганяє робітників до праці.
Віддути 
1. Віддув губи як капиці. (Наг.)
Говорять про губатого, або про сердитого, що закопилив губи. Капиця (з нім. Kappe) – шкіряне вушко на ціпивні, до якого ремінною свіркою (сь-вор-ка) причіпляють билень. (Желех І. 334).
Відібрати 
1. Відбирай Грицю то в с – то в г – цю! (Наг.)
Так характеризують колишню панську юріздикцію.
2. Відобрав же він там своє за своє. (Наг.)
Знач. за свої злі вчинки дістав тяжку кару.
2. Відібрав тай не квітував. (Льв.)...не підписав сі. (Наг).
Знач. зазнав якоїсь неприємності.
4. Відобрали го до бундзиків. (Кол.)..до бульби. (Наг.)
Давніше рекрутам узятим до війська обстригали голову так, що була кругла мов бундз. Те саме значення мав мб. зразу і нагуївський варіант, та пізнійше його почали викладати так: взяли його (нездару), щоб при війську в кухні теребив бульбу.
5. Відобрали го до Марцугелів. (Наг.)
В першій половині XIX в. був у самбірськім окр. полк Маццукелі. який селяни звали «марцугелями». Мабуть служба в тім полку були дуже тяжка, бо й досі 	говорять про такого, що нанявся до якоїсь тяжкої роботи, прим. пішов до бориславських копалень, то його «відобрали до Марцугелів».
6. Як не відберу, то хоць відібʼю на нім. (Наг.)
Первісно натяк па право – бити неоплатного довжника за довг, відбивати довг на його тілі. Тепер: коли не відберу грішми, то відплачу, винадгороджу собі іншим способом, прим. працею його або його худоби.
Відігнати 
1. Відогнав го як пса від хати. (Наг.)
Говорять про слугу, якого прогнано без заслужени, або про свояка, якому не дано частки маєтку.
Відійти 
1. А відійшла би ті тота погана пара! (Наг.)
Значення двояке: 1) проклін. знач. щоб ти загиб, щоб ти позбувся душі: 2) жартом: щоб у тебе минулася злість, примха.
2. Відійшла нам корова, най сі преч каже. (Наг.)
Знач. згибла. Оповідаючи про такий випадок годиться все додати зворот при відвернення сього лиха від даної хвилі.
3. Відійшло ми від серцьи. (Наг.)
Знач. минула хвороба, злість, сердитість.
4. Не бійте сі, полежит тай відійде. (Наг.)
Говорили про пʼяного, що впав безтямний; Знач. полежить і прийде до себе.
Віділляти 
1. Ледво го відолльили водов. (Наг.)
Про чоловіка, що був зомлів і його ледве відтерли водою. Пор. коломийку: 
Ой як мене відобрали, куцу барву дали,
Тогди мою миленькую водов відливали. (Наг.)
Відімчати 
1. Відімчьив го, як дідько грішну душу до пекла. (Наг.)
Відніс, забрав, прим. жандарм арештанта.
Відірвати 
1. Відорвав сі від шибениці. (Наг.)...від сухої галузи. (Наг.)
Говорять про обдертого, занедбаного, опущеного чоловіка.
Відки 
1. А відки ви? – Відтам, де красний пес, а на воротах вязанка води висит. (Крех.)
Жартлива відпопідь прохожого на питання: відки ви? Коли запитаний не хоче відновісти виразно.
2. Відки я? Відки й ти: оба-смо з єдної дьири. (Наг.)
Відповідав той, кому дорікають у сварці походженням із чужого села.
3. Я не з відки, а з доброї горівки, (Тарн.)
Знач. іду з корчми.
4. Я не з «відки», а з Слобідки. (Жовк.)
Жартлива відповідь на питання «відки ви?» Тут «відки» береться ніби за якусь місцевість сього імені.
Відливати 
1. Відливаних дваціть пʼять дістав. (Наг.)
Знач. 25 буків таких, що по кожнім зомлівав і його відливали водою; образово: дуже сильних, цупких ударів.
2. Такого варто відливати водов а бити. (Наг.)
Знач. бити так, щоб зомлів, потім відтверезити його водою і бити далі.
Відлів 
1. Дай му на відлів! (Наг.)
Знач. удар його хребтом руки, замахнувши від себе.
2. На відлів годит сі лиш злого духа бити, а чоловіка ньи. (Наг.)
Віруване, що від удару на відлів злий дух щезав.
3. На відлів го вдарив, як злого духа. (Наг.)
Вдарити когось на відлів, тобто горішньою частею руки, не долонею, вважався більшою зневагою, ніж удар долонею.
4. Ци то я злий дух, аби ти мене на відлів бив? (Наг.)
Пор. попередні ч. 2, 3.
Відміна 
1. То якась відміна, не дитина. (Коб.)
Натяк на загально розповсюджене віруване про духів, що закрадаються до хат, де полишено малу дитину саму, крадуть дитину а лишають у колисці свою, демонську, дуже крикливу та пожирливу. Знач. погана, неслухняна, збиточна дитина. Пор. Wand IV. L840 (Wechselbalg 1).
Відпарити 
1. Відпарив сім миль пішки. (Наг.)
Знач. пройшов поспішаючи, без відпочинку.
2. Тебе би варто так відпарити, абис на ню не сів зо три дни. (Наг.) 
Відпарити в значенню набити.
Відпасти 
1. Відпала му охота. (Льв.)
Знач. стратив охоту до чогось, знеохотився.
2. Відпала му цицька від рота. (Наг.)
Знач. нестало якоїсь дарнички, якоїсь нічим незаслуженої користі.
3. Ти би відцас батіг з рук і капелюх з голови! (Кол.)
Знач. згубив би, набув би десь. Лають, нездару та забудька, що забуває навіть те, що перед хвилею мав у руках.
Відпекатися 
1. Відпекав сі від цього, як від лихого. (Наг.)
Пекати – досл. говорити: Пек, плювати. Знач. відцурався. Про силу слини, що проганяє злого духа, див. ZDMG. XXXI, 261; Gгimш, DM. 1076: про відпекування від злого духа див. Памʼятки І. 326 Der Urquell II, 182.
Відперти 
1. Відпер ми в живі очи. (Наг.)
Знач. заперечив тому, що я сам бачив, не дав заплати, яку я заробив.
2. Відпирає дух-тіло. (Наг.)
Знач. заперечує якийсь факт зовсім категорично, його матеріяльну й духову сторону.
Відпитати 
1. Ледво відпитав меже людьми. (Наг.)
Знач. віднайшов щось заглублене, розпитуючи людей, чи хто не бачив; говорять про заблукану або вкрадену скотину або дитину.
2. Пішов відпитуючи другої голови. (Наг.)
Знач. шукаючи чогось непотрібного, якоїсь фантастичної або маловартої згуби.
Відповідати 
1. Відповідаю всім, що маю. (Дрог.)
Говорять беручи на себе необмежену одвічальність цілим своїм добром.
Відповідь 
1. На мою відповідь, бий! (Наг.)
Знач. на мою одвічальність.
Відповісти 
1. Відповів бим ти крайнє слово. (Дрог.)
Знач. сказав би я тобі якесь грубіянство, але не хочу сього чинити при людях.
2. Відповіш за мене тяженько перед Богом. (Наг.)
Знач. потерпиш тяжку кару за мою кривду.
3. Я за то відповім. (Наг.)
Знач. понесу одвічальиість, а ти роби.
Відпотарайкати 
1. Відпотарайкав від хати. (Наг.)
Знач. відніс десь і загубив, змарнував, запропастив якусь річ.
Відправити 
1. Відправив го голіруч. (Наг.)
Знач. пустив, нагнав його ні з чим.
2. Відправив му водосвятіє. (Наг.)
Знач. набив сильно так, що той аж зомлів і його відливали водою.
Відпросити 
1. Відпросив сі від моїх рук. (Наг.)
Знач. випросився, що я пустив його з рук живого або небитого.
2. Не відпросиш сі, ні відмолиш сі: що ти має бути, то ти буде. (Наг.) 
Говорять звичайно про смерть, а також загалом про те, що призначене чоловікові.
Відпуст 
1. То не відпуст, а розпуст. (Наг.)
Говорять про громадні збіговища народу на відпусти в Кальварії ІІаславській (добромильського пов.) і ін., де серед великого здвигу народу бував богато різнородної деморалізації. Те саме у Поляків Adalb. Odpust 3.
Відпустити 
1. Як сам собі відпустиш, то ти Біг і люди відпустят. (Гнідк.)
Думка не зовсім вірна. Чоловік звичайно відпускав сам собі всяке зле діло далеко швидше чим йому відпускають інші люди. В тім дусі й польське: Odpuszezaj lacno drugiemu. nie lacno sobie samemu, Adalb. Odpuszczac 1.
Відригати
1. Ліпше відригаючи, ніж спльовуючи. (Збар.)
Знач. ліпше виїхати в дорогу попоївши, ніж натщо. Пор. Нос. 340.
Відрізати 
1. А то му підрізав як ножом! (Наг.)
Знач. відповів різко, рішучо.
Відробити 
1. Вжем сі відробив у свого господаря. (Наг.)
Знач. закінчив свою роботу, свою службу.
2. Не відробиш, то відсидиш. (Код.)
Про долг, який хтось зобовʼязався відробити і йому за недодержання умови грозить тюрма.
3. Не хочеш відробити, то мусиш відсидіти. (Берез.)
Про неоплатного должника, пор. вище.
Відробок 
1. Взьив на відробок. (Наг.)
Позичив щось з тим, що вирівняє довг роботою.
2. На відробок гіркий заробок. (Наг.)
Scil, браги. Давання грошей або зерна в часі нереднівку з тим, щоб довжник відроблював узяте в жнива, се одна з найтяжчих форм лихви, що висисав найбіднійшу часть сільської людності.
Відрубати 
1. Відрубав му як сокиров. (Наг.)
Знач. відповів різко, досадно.
Відсадити 
1. Відсадив го від корита. (Наг.)
Образово: відсунув від якогось дохідного діла.
Відступити 
1. Ци тебе Пан Біг відступив? (Наг.)
В значенні: чи ти збожеволів, стратив усяке моральне почуття?
Відчепитися 
1. Відчепи сі мене, а чепи сі сухої верби! (Наг.)
Говорять напасиикові. Суха верба – місце пробуту нечистого духа, загалом нечисте місце.
Відчіпне 
1. Як ти дам відчіпного, то лиш ногами задригаєш. (Наг.)
Дати відчіпного Знач. дати якусь оплату конкурентові, що перебиває торг, підбиваючи в гору ціну товару, нераз навіть не маючи справді наміру купити товар. Тут у значенні: вдарю, щоб відчепився.
Відумерщина 
1. Ци вже по відумерщину йдеш? (Лол.)
Питав хворий чоловік якогось нелюбого свояка, що прийшов відвідати його. Знач. думаєш, що я вже вмер і йдеш домагатися своєї частки.
Відхідне 
1. На відхіднім ще но єднім! (Дрог.)
Scil, випиймо іще по однім келишку. Припрошують любих гостей, коли ті збираються відходити.
Відхреститися 
1. Відхрести сі від мене лівою рукою! (Сор.)
Знач. відчепися. Хреститися лівою рукою селяни вважають гріхом.
2. Відхрещу сі обома руками. (Наг.)...руками б ногами. (Цен.)
Знач. відпекаюся, відцураюся якогось діла.
3. Ні відхрестш сі, ні відмолиш сі. (Наг.)
Знач. се діло неминуче, так мусить статися, хоч і як се тобі немило.
Відь 
1. Відь би ти втьила! (Яс. С.)
Прокляття. Відь – той сам корінь, що в слові «відь-ма», Знач. якийсь поганий демон, сила чарів.
Відьма 
1 Відьма не відбирає, але сполікує молоко. (Кол.)
Вірування, що відьма не відбирає молока безпосередньо у корів, а сполоскує його з паші, з трави, яку їдять корови, ілюструється оповіданнями в роді того, що якийсь чоловік ночуючи з кіньми на пасовиську вночі перед Юрієм побачив, як відьма згортала молоко з трави решетом. Наслідуючи її рухи він замахнув кілька разів по траві трензлею, яку власне мав у руці, і коли рано вернув додому і повісив трензлю на клинку, з неї почало текти молоко.
2. Ти відьмо шуруєш собов на Лисі гори. (Лол.)
Лайка. Натяк на вірування про відьомські збори (Hexensabbath) на якійсь Лисій горі. Шурувати (від нім. scheuern – мити) – їздити при помочі чародійської масти, якою буцім-то натиралися відьми, заким вилетіти в комин.
3. Як прийде відьма до хати, то заткни ніж або іглу в віник і постав край дверей, то не вийде з хати. (Кол.)
Один із многих приписів, як пізнавати відьми, хоронитися від них або ловити їх.
Відьомський 
1. То ще відьомський накоренок! (Цен.)
Лають старих жінок або взагалі жіночий рід.
Війна 
1. А тут що за війна меже вами? (Наг.)
Знач. чого ви бʼєтеся?
2. Бодай го в війні перша кулі не минула! (Наг.)
Прокляття, пор пісню: Бодай Хмеля Хмельниченка перва куля не минула.
3. В війні брат брата не знає. (Наг.)
Бо кождний дбає лише за власне життя. Пор. хорватське: Kad je гat, nigdo nikomu brat. (Celak. 366).
4. В війні нема ні брата ні свата. (Снят.)
Знач. пропадають звичайні звʼязки та огляди.
5. В війні хто дужший, той ліпший. (Кол.)
Хто переважить, той звичайно диктує закони побідженому. Пор. німецьке: Im Kriege hat der Starkere recht. Wand. II. 1621 (Krieg 90). 
6. Війна права не питає. (Кол.)
Пор. латинське: Leges silent inter arma; Wand. II, 1620 (Krieg 77).
7. Війна своє право має. (Наг.)
Знач. те, що вільно і можна робити в війні, буває злочином у часі спокою. Пор. французьке: А la guerre сomme aі la guerre.
8. «Іди, сину, на війну, забий два три тай вертай швиденько!» – «Мамуню, а як мене забʼют? « – «А тебе, синку, за що?» (Ценів).
 Жартують із наівного та одностороннього чуття, що вважає для себе дозволеним те, чого не позволяє іншим.
9. Лопотова війна перейшла. (Яс. С.)
Говорять, коли в хаті було декілька говірливих жінок, аби коли була голосна сварка.
10. На війні не з бичьи стрільиют. (Наг.)
Знач. війна не маловажне діло, я яким будь оружжям до неї не можна йти.
11. На війну йдучи по чужу голову і свою неси. (Залісє)
В противенстві до попереднього висловлено, що війна однакове ризикова для обох противних сторін. Пор. німецьке: Wer in den Krieg zieht, spielt mit seinem Blute. Wand II, 1626 (Krieg 213).
12. Пο війні відважних много. (Гнідк.)
Іронічно про чваньків, що величаються тоді, коли минула небезпека.
13. У хаті як по війні. (Наг.)
Говорять по виїзді численних гостей, що повиїдали та повипивали все, що було наготоване.
14. «Цит, мамуню, не плачте! Не я оден іду на війну; забʼю зо два Турки, тай ся поверну». – «А як тебе забʼют?» – «А мене за що?» (Стрий)
Пор. вище ч. 8. Характеризують наівне, дитиняче розуміння важного діла. 
Військо
1. Без привода і військо гине. (Гнідк.)
Знач. усяке діло потребує проводу та певного обміркування. Пор. німецьке: Ein Heer ohne Haupt ist bald zerstaubt, Wand ІІ. 453(Heer, 3); Adalb. Hetman 2.
2. В воську дадут черевик, хоць єс на то не навик. (Наг.)
Знач. у війську треба привикати до таких звичаїв та порядків, яких парубок не зазнав дома; пор. пісню:
Дали міні черевик,
Я ходити в тім не звик. (Кол.).
3. В воську мусиш песької скири слухати. (Наг.)
Себто барабана, обтягненого песьою шкірою.
4. Йому в воську лише бульбу теребити, а не гвером махати. (Наг.)
Говорять про нездару або слабосилого парубка.
5. Кікімун, польське войско, самі рабусняки! (Льв.)
Жидівсько-польсько-руська приказка; Kick ihm an = ади на нього! Се мабуть останок із часів історичної Польщі, коли польське військо, не оплачуване відновідпо з державної каси, мусило удержуватися грабуючи в своїм власнім краю, і ті грабунки особливо давалися взнаки жидам.
6. Наперед воська не виривай сі, а з заду воська не зіставай сі. (Наг.) 
У всякому ділі найрозумніше держатися середини, не надто ризикуючи і не занедбуючися. Приказка взята з колядки.
Військовий 
1. В мене воськовий порядок. (Кол.)
Знач. твердий, острий порядок.
2. Знає воськовий рихтай. (Наг.)
Знач. його держали остро, він робить що звелять і не перечиться. Рихтай – німецька коменда: Richt euch!
3. Я вас буду по воськовому тримати. (Наг.)
Знач. у строгій карности, в порядку та послусі.
Війт 
1. Без війта справи нема. (Наг.).
Знач. без компетентного судді нема суду; без майстра нема ніякого діла.
2. Бодай ніхто війтом не бідував, хиба мої діти! (Гнідк.)... хиба я тай
мої діти. (Наг.)... не дочекав війтом бути, тілько я... (Городен.)
Іронізують селяни, коли війт нарікав, як то йолу тяжко сповняти свій уряд.
3. Бодай ніхто чесний війтом не був! (Кол.)
Бо бувши війтом і нехотя когось скривдиш, а многим не догодиш. Пор. нім. Es ward nie kein gut Vogl geboren, Wand. IV, 1676 (Vogt 11).
4. Війта скинути, то не воробцьи з кола зігнати. (Цен.)
Знач. діло не легке. Вибір війта і затвердження залежить не дише від волі громадян, але також від висших властей. 
5. Війт громадський слуга. (Наг.)... ноштуркач. (Голоб.)
Бо мусить стояти за громадськими справами. Пор. німецьке: Der Vogt ist ein Knecht und kein Herr, Wand. IV, 1676 (Vogt, 3,4).
6. Війт завинит, а ти громадо відповідай! (Наг.)
На таке найчастіше виходить наша громадська автономія.
7. Війт ніколи не вмирає. (Лучак.)
Розумій: війтівський уряд, який не гине зі смертю одного війта, а переходить на його наступника.
8. Де війт нінащо, там громада ледащо. (Ур.)
Може справедливіше було б навпаки: війт ледащо може серед наших обставин і порядну громаду звести нінащо.
9. Добрий війт, то тато в громаді, а лихого, то й вітчимом не можно назвати. (Пістинь).
Ілюстрація патріархального погляду на громадські справи.
10. Коли-с ни війт, то ни роби справу. (Кольб.)
Загально: не мішайся не в своє діло, не розпоряджайся тим, що до тебе не належить.
11. Пане війте, Бога сі бійте! (Наг.)
Жартливе, а часом і плачливе упімнення покривдженого селянина, якому війт не по правді робить справу. Пор. Adalb. Wojt 6.
12. Чень з тим до війта не підемо. (Наг.)
Коли зайде суперечка за дрібницю, за яку не варто правуватися.
13. Хоть піду до віта, то все я кобіта. (Наг.)
Значення не зовсім ясне; діло йде очевидно про якусь суперечку, де покликаються на свідоцтво жінки, яка з горя застерігається, що перед війтом її свідоцтво може не мати такого значення, як свідоцтво мужчини.
14. Як світ світом, не була баба вітом. (Яс. С.).. и-ка... (Яс. С.)...не буде Жид... (Луч.)...Сарабрин... (Наг.)
Війтівство і взагалі всякі урядові становища здавен давна були привілегією мужчин, які не хочуть повірити, щоб і в будущому се могло змінитися. Вар. 3 це саме відносить і до жидів, уважаючи їх очевидно нерівноправними. Вар. 4 мав локальне значення: Сарабрин, господар у Нагуєвичах, чоловік дуже обмеженого розуму, кілька разів кандидував на війтівство і все падав при виборі, так що на сміх йому зложили сю поговірку. Та він нарешті таки завдав їй брехню і був вибраний війтом.
15. Я ти без війта справу зроблю. (Наг.)
Погроза: набʼю.
Війтівство 
1. Війтівство, то велике дідівство. (Ур.)
«Бо ци не правда – поясняв мені урицький війт. – Таже чоловік як дід (жебрак) мусит не раз на рік до кожної хати заглянути, мусит кожній біді поклонитися, по канцеляріях вистоювати, кожного наказу слухати, а за то ще клянут і злословлат і обмовляют».
2. Звергли го з війтівства. (Наг.)
Знач. усунули його з війтівського уряду, образно: перестали його слухати.
3. Скинувся з війтівства. (Лол.)
Знач. зрікся сам добровільно війтівського уряду.
Війтувати 
1. Волю хорувати, ніж війтувати. (Наг.)
Говорив такий, що бувша війтом зазнав багато прикристей і страт.
2. Довійтував-єм сі лихої години. (Голоб.)
Зазнав війтуючи неприємностей.
3. Хто війтує, сам собі біду готує. (Кол.)
Бо сам заходиться заробляючи на нелюбов або у громади, або у висшої власті.
Віз 
1. Борше сі він снопів набере, ніж сі баба вбере. (Наг.)
Жінка одягається дуже пиняво. Пор. Wand. IV (Wagen 77).
2. Бувай на возі, хто був під возом. (Городен.)
Знач. по лихій долі надходить добра. Пор. Adalb. Woz 9.
3. Бути на возі тай під возом. (Гнідк.)
Образово схарактеризовано переміну людської долі: раз чоловікові ведеться добре, потім знов лихо. Пор. Adal b. Woz 2.
4. Віз там мусить, де го коні тягнуть. (Ільк.)
Образово: підвладні, челядь, члени сімʼї чи громади мусять туди йти; те робити, що велить старшина. Пор. Wand. IV (Wagen 25, 27); Adalb. Woz 24.
5. Де віз? Там де коні. А де коні? Там де віз. (Наг.)
Коні й віз творять немов одну цілість; де одна часть, там повинна бути й друга. Але приповідку я чув у гумористичнім значінні про роззяву, якому на ярмарку вкрали коні з возом.
6. Маєш віз і перевіз. (Лев. Ільк.)
Коли когось налаяли і ще й набили, або в загалі до разу знищили його надії, відправили ні з чим. Adalb. Woz 17; Wand. IV (Wagen 185).
7. Мечи віз, бери сани. (Наг.)
Так говорить у осени одна пташина до чоловіка.
8. Мій віз, мій перевіз, най теркоче, куди хоче. (Колом. )
Значить: се моє діло, нехай іде як хоче, а ніхто інший нехай не мішається до цього.
9. На чиїм возі їдеш, того пісеньку співай. (Ільк. Негр.)...візку... (Дрог.)
Від кого ти залежний, тому новинен догоджувати. Пор. Wand. IV (Wagen 7, 9); Нос. 358; Osm. 415; Celak. 380; Frischb. II, 4320.
10. Не жаль би ми й воза, коби дівка гожа. (Кол.)
Scil, не жаль би мені поїхати до неї.
11. Не мій віз, не мій кінь, най теркоче, куда хоче. (Лісько) Ні мій віз ні перевіз. (Ценів).
Знач. се не моє діло, мені байдуже, як воно робиться і до якого кінця дійде.
12. Пустив віз на довгу розвору. (Наг.)
Образово: почав розповідати про щось дуже довго та нудно.
13. Розкинув віз на великі драбини. (Комар.)
Образово: виступав з великими претензіями, багато жадає.
14. «Сідайте на віз!» – «Не маю коли сідати, мушу йти». (Дрог.)
Жартують, коли хтось спішиться і робить не до ладу. Пор нім. Neben einem geladenen Wagen isl gut zu Fuss gehen. Wand. IV (Wagen 85).
15. Ще вози не запіяли, вже когути поїхали. (Зазул.)
Сміються про баламутного оповідача, буцім то він сказав таке зам. ще когути не запіяли, а вже вози поїхали.
16. Що з воза впало, то пропало. (Наг.)
Образово: чого не завважено, до чого пропущено добру нагоду, чого не вбережено, те пропало. Пор. Сим. 2639; Нос. 472; Adalb. Woz 5; Wand. IV (Wagen 100); Celak.191.
Вік 
1. Біжит мій вік, як вода по каміню. (Наг.)... по лотиках. (Лол.)
Знач. минає марно, не лишаючи сліду; пор. віршу «Плач убогого студента»:
Часы плывутъ марно, икъ быстрый рѣки,
Лѣта молодыи якъ зъ дожджу потоки,
Все то марно минаеть. (Ів Франко, Карпаторуське письменство ст. 67).
2. Бодай му Бог віку доброго не дав. (Наг.)
Прокляття: щоб швидко вмер або жив у горі.
3. Бодай ти короткий вік був! (Наг.)
Прокляття: щоб ти швидко вмер.
4. Бодай ти такий вік був! (Наг.)
Scil. як ти мені добра бажаєш.
5. Бог би ти віку урвав! (Наг.)
Прокляття. Вік уявлено як нитку.
6. Вже-м свій вік проплакала. (Наг.)
Знач. наплакала стільки, що було би досить на ціле життя.
7. Від віку-правіку все так бувало. (Наг.)
Знач. з давен давна, від незатямних часів.
8. Віка кого збавити. (Наг.)
Знач. тяжко побити, скалічити, відібрати здоровʼя або забити на смерть.
9. Вік вічистий єсмо сі не виділи. (Наг.)
Знач. довго, багато літ.
10. Вік єм звікував, а в такі кавзі не бував. (Наг.).. за таке-м не чував. (Наг.)
Знач. прожив довгі літа. Кавза – останок давньої латинсько-польської правничої термінології. лат. sausa, Знач. судова справа, тут загальнійше: погана справа, лиха пригода.
11. Вік єм свій спропудив у біді та в нужді. (Наг.)
Знач. прожив ціле життя.
12. Вік живи, вік учись, а дурньом умреш. (Дар.)
Поле науки, досвіду необмежене; в поступках і словах помершого потомним легко винайти помилки та недоглиди, і хоч би він за життя був і найрозумнійший, потомні можуть признати його дурнем. Пор. Сим. 436; Нос. 280.
13. Віки-вічисті чекаю. (Наг.)
Знач. дуже-дуже довго.
14. Вік пережити – не поле перейти. (Гнідк.)
На віку трапляється богато доброго й злого: треба вміти приймати та перенести одне й друге. Перейти поле, то не жадна штука. 
15. Віку ми вкороткив. (Hаг.)
Знач. побив мене тяжко, покалічив.
16. Віку собі надторочив. (Лол.)
Мовили про вдівця, що вдруге оженився. 
17. Дай ти Боже вік, а здоровля ніт. (Пост.)
Прокляття; довге життя в хворобі тяжче і страшніше від смерті.
18. Дай ти Боже вік, а на старість торбу на бік! (Стеж.)
Знач., щоб ти на старість зійшов на жебрака.
19. До віка каліка. (Наг.)
Жартують, коли хто, особливо дитина, трохи вдариться, а сильно плаче.
20. З віком розум приходит. (Кол.)
Чим старший чоловік, тим розумніший. Пор. Wand І, 60 (Alter 25; французьке: Avec P age on devient sage, і лат. Aelale ruddimur prudentiores.
21. 3 роду, з віку в нас того не бувало. (Наг.)
Знач. ніколи: ані за тимки одного чоловіка (вік), ані відколи сягає родова традиція.
22. Капарити свій вік. (Наг.)
Знач. жити в бідности, в нехлюйстві та безладі, або в гризоті та слабості.
23. Кому на вік, тому на лік. (Ільк.)
Знач. хто має жити, тому який будь лік поможе видужати зі слабості.
24. Красний вік до сто літ. (Наг.)
Красний вік – великі літа, звичайно понад 70.
25. Марно ми вік пішов. (Наг.)
Знач. не зазнав добра, не доробився нічого. Пор. вище ч. 1.
26. На ввесь вік єм утоплений. (Наг.)
Говоригь чоловік, що нещасливо оженився або взагалі стратив надію на поправу своєї долі.
27. На вік би ми того стало. (Наг.)
Знач. на ціле життя було б мені досить того, scil., що іншний змарнує за день чи за якийсь короткий час.
28. На вік віком амінь пропало. (Наг.)
Знач. на завсігди, безповоротно.
29. На своїм віці всякого зазнаєш. (Кол.)
Знач. добра й зла.
30. Не дав би ти Бог віку! (Наг.)
Прокляття: щоб ти не жив довго, щоб умер замолоду.
31. Не за нашого віку то було. (Наг.)
Не на нашій памʼяті, не в нашім часі.
32. Не на рік, а на вік. (Наг.)
Scil, беруть шлюб.
33. Пішов мій вік ні сяк ні так. (Снят.)
Знач. прожив прожив життя не зазнавши ні добра, ні особливого нещастя, безбарвно або й зовсім погано.
34. Поганий би му вік був! (Наг.)... вічище. (Наг.)
Знач. щоб жив погано, зазнавав нещасть а ще більше сорому та зневаги між людьми.
35. Сам себе віку збавив. (Наг.)
Говорять про самовбійця.
36. Сам собі віку вкоротив. (Кол. )
Значення такеж, як у попередній.
37. Тільки вік як по груді проволік. (Збар.)
Говорив чоловік про своє довге життя проведене в нужді. Пор. польське Prze zyl wiek nie tak Jak czlowiek (AdaIb. Wiek 3).
38. Свій вік пендити самому без жінки, нема веселости ніякої. (Берез.) 
Говорив удовець. Пендити – очевидний полонізм (pedzic), уживаний зрештою і в Наг.
39. Чужим віком не нажиєшся, (Кол.)
Що мені з того, що хтось житиме, як я згину.
40. Що вік, то інший світ. (Ільк.)
Кожне нове покоління заводить у себе інші порядки, а бодай девчому зміняє старі порядки.
41. Як на свій вік він іще дерзкий. (Наг.)
Знач. не вважаючи на глубоку старість він іще здоров і кремезний.
42. Як буде на вік, то буде й на лік. (Орел.)
Як мав видужати хворий, то й лік на його хворобу знайдеш. Пор. вище ч. 18.
Вікно 
1. Вікна кому висипати. (Наг.)
Знач. вибити або попідбивати очі. Дослівно: вибити вікна так, щоб шибки розлетілися на шматочки та порозсипалися. Пор. нім. Es ist besser ein Fenster, denn ein Aug ausgeschlagen. Wand. I, 980 (Fenster 7).
2. Вікна посивіли. (Наг.)
Знач. світає, дніє. В ночи вікна чорні, а над раном сивіють.
3. Вікна так замерзли, що можна по них саньми їхати. (Наг.)
Коли в зимі на шибках намерзне не лише ледова, але й снігова верства.
4. Вікном му рік вийшов. (Гнідк.)
Значення не ясне; мб. при легкій роботі, так як сонячне світло крізь вікно входить і виходить без ніякого труду.
5. Вікно три річи псує: сірник, сіль і гарну жінку. (Тереб.)
Сірник у вікні псується від світла, сіль від вогкості, а жінка визираючи на вулицю.
6. Де много вікон, много світла, але правди не видко. (Гнідк.)
Говорять про панські двори. В селянських хатах вікон звичайно лиш двое, тай ті маленькі і не пропускають богато світла до середини.
7. І в моє віконце засвітить сонце. (Ільк.). Іще і в... блисне колись.
.. (Гнідк.)
Знач. і я ще зазнаю добра, і мені колись пощастить. Пор. Нос. 305.
8. Іду я під вікно, а вно ся й там за мною поволокло. (Мшан.)
Говорить про якесь невідступне лихо, що переслідує чоловіка.
9. Пішов по під чужі вікна. (Наг.)
Знач. пішов жебрати. 
10. Там де великі вікна, богато світла, а мало правди. (Ільк.)
Варант приповідки поданої вище ч. 6.
11. Хто кріз вікно до хати зазирає, тому цілий зад струпами обмече. (Наг.)
Жартують із цікавого сусіда, що любить підглядати, що робиться в чужій хаті. Можливо, що кінцевий уступ мав первісно таке значення, що такою цікавого шпіона злапали і набили, а він стидаючись признатися говорив, що у нього чираки на заді і тому не може сісти.
Віл 
1. А що, бра?– Вола. – А як? – Двайцять. – Ого! – Ага- га! (Дрог.)
Передражнюють лаконічну гутірку бойків. Буцім то здибалися два бойки, один іде з ярмарку, а другий із села і питає ярмаркового, що купив вола. За яку ціну? За сто двадцять ринських. Перший дивується, що так дорого, а другий заявляє, що на ярмарку були високі ціни.
2. Без вола хата гола. (Лучак.)
Господарство без вола, тобто без тяглоі худоби, без робочої сили нічого не варте.
3. Віл за сідлом. а кінь, за ярмом зітхає. (Гнідк.)
Метафорично: кожний бажає не того що має, а того, що для нього недоступне або й зовсім непридатне. Пор. Wand. III, 1096 (Ochs 75).
4. Вів мав довгий язик, а не може говорити. (Орел.)
Переносно про дурного, нерозмівного чоловіка, що не вміє, вияснити чого йому треба. Пор. Wand.ІІІ. 1093(Ochsч.11); Adalb. Wol 54.
5. Від чого віл брикає, від того кінь здихає. (Заставці).
Віл задоволяється гіршою пашею, якою годі годувати коня. Переносно: що для одного корисне, те іншому по вистарчає або виходить на шкоду.
6. Віл гребе і сам на себе персть мече. (Ільк.)
Вірна обсервація природи: віл готуючися кинутись рогами на противника гребе землю ратицею, і підкидає її в гору, так що вона тутже і паде на нього. Приповідка характеризує завидющого, злого чоловіка, що бажаючи напакостити іншому не вагається видумувати небилиці і кидати сим погане світло на себе самого. Пор. Wand. III, 1096 Ochs 79, 80).
7. Віл забув, коли телятем був. (Гнідк.) Забув віл... телятьом.. (Лев. Ільк.)
Говорять про богатого, гордого та нелюдяного, що колись був у бідності і користувався підмогою людей, яких тепер цурається. Пор. Wand.ІІІ. 1095 (Ochs 43, 70); Adalb Wol 59.
8. Віл землю бортит, а персть на нього летит. (Гнідк.)
Значення те саме, що в ч.6. Слову бортити властиво тесельський термін, Знач. видовбувати в стовпі рівчак, куди вкладаються делинє; тут воно вжите в загальнійшім значенню: копати, рити.
9. Він до того такий вдалий, як віл до карити. (Сор.)
Знач. нездалий, невідповідний до якогось діла.
10. Вола вяжуть мотузом, а чоловіка словами. (Ільк.)
Образово висловлена різниця між фізичним і моральним примусом, якому підлягає чоловік. Пор. Wand. ІІІ, 1094( Ochs 38, 176); Сelak. 70.
11. Вола голова не боліла, коли корова теля родила. (Ільк.)
Образово: батько не почуває болю, коли мати родить дитину, і не може так, як мати дорожити тою дитиною.
12. Воли даю тай що маю, долі не вгадаю. (Гнідк.) Воли, корови... (Ільк.)
Говорить батько віддаючи дочку замуж, пор. весільну пісню:
Я, доню, даю, що лиш сам маю,
Доленьки не вгадаю. (Кос.)
13. Воли, коні по оборі, а біда перед очі як у день, так і в ночи. (Гнідк.)... по перед очи. (Ільк.)
Воли, коні – символ хліборобського достатку, багацтва. Знач. само богацтво ще не дає щастя, не забезпечує чоловіка від гризот.
14. Воли по убочи, а біда по перед очи. (Сор.)
Значення те саме, що ч. 13. Докладнійше висловлено те почуте, що маєток – річ зверхня, а грижа, незадоволення ближчі, бо йдуть із самого нутра.
15. Воли попоїдят тай пʼют, тай ми будем жити, тай будем пити. (Наг.) Приговорюють, беручися по обіді до чарки.
16. Воли ричат до вовків. (Гнідк.)
Значення не зовсім ясне: чи того ричать, що чують близькість вовків, чи почуваючи, що вовки зʼїдять їх.
17. Воли ся мені крутят. (Орел.)
Знач. неспокійні задля спеки та овадів; образово: мені прикриться ждати.
18. Воли такі, що би-м сі на сто ринцьких не дивив. (Наг.)
Знач. не взяв би за них 100 р., цінив би дорожче.
19. Воли як соколи. (Кол.)
Загально вживане поетичне порівняння, часте в народних піснях, але також у звичайній бесіді. Порівняння основане мб. на сірім кольорі волів і сокола, та загальне вживання його пішло мб. із того, що оба слова дають добрий рим.
20. Волови дай полови, буде робив поволи. (Наг.)
Задовольниться якою- будь їжою. Пор. Zatur. XI, 444.
21. Волом заяця гонити. (Мінч.)
Знач. робити щось недотепне, безглузде та невідповідне. Пор. Wand. III, 1101(Ochs 197); E. Rot14.
22. Волом заяця не догонит. (Кобр, Ільк.)
Невідповідними способами діла не зробиш. Пор. Wand. III, 1098 (Ochs 121). 
23. Дивиться, як віл на нові ворота. (Ільк.)
Говорять про дурного, роззяву, що дивується всякій найнезвичанішій речі.
24. Горе тобі воле, коли тебе корова коле. (Стоян.) Лихо... коли тя... (Ільк.) Біда... (Петр.) Шкода... (Утіх.)
Образово говорить про мужа, яким верховодить жінка. Пор. Нос. 228: Adalb. Wol 4. 
25. Добре тому волови, що хоч постоїт коло корови. (Лучак.)
Говорить нежонатий чоловік, завидуючи жонатому. Пор. Wand. III, 1095(Ochs 54, 147).
26. Єдним волом не доробишся. (Лучак.)... ніхто не доробився. (Ільк.)
 Одного вола не можна запрягати то роботи. Образово: з господарства занадто дрібного та позбавленого засобів не добудеш зиску. Пор. Ada1b. Wol 20.
27. Жени воли в ліс, а перед ними все біс. (Явор.)
Говорять про неспокійні воли, які не люблять пастися на місці, а скачуть у шкоду та бігають, мов би перед ними було щось страшне та полошило їх. В лісі звичайно добра паша тай холод, то худоба любить пастися.
28. Забули воли, як телятами були. (Терноп). Забув віл, коли телятом був. (Наг.)
Значення такеж, як і ч. 7; пор. Bebel 173; Zatur. ІІІ, 211.
29. Задниця вола боліла, коли корова теля родила. (Петр.)
Іронічне тверджене в значенні негациї, пор. ч. 11.
30. З єдного вола дві шкирі не деруть. (Ільк.)
Дерти дві шкіри з одного вола – образове означення надмірного, несумлінного здирства, великої кривди. Пор. Wand. III, 1100(Οchs 181); Celak. 356; Hoc. 436; Adalb. Wol 47; Zulur. VII, 1103.
31. І віл за много на роги не возьме. (Hаг.)
Натяк на старий звичай запрягати вола за роги до тягнення тягарів.
32. І віл над силу не потягне. (Дар.)
Говорять, коли хтось жадав чогось по над силу, чи то праці, чи яких інших услуг. Пор. Wand. ІІІ, 1093 (Ochs 15).
33. I вола гуси обалят. (Пост.)
Маса дрібних сил може переважити одну велику.
34. Коли волови гаразд, то йде на лід бутіти. (Гнідк.)
Образово: чоловік у щастю шукав собі якоїсь приключки до біди. Бутіти в Знач. брикати, гуляти. Пор. Wand. І, 869 (Esel 400).
35. Коли не мож по волах, бодай по оглоблях. (Гнідк.)
Scil. ударити. Говориться, коли хтось ображений чи покривджений, не можучи безпосередньо помститися на тім, хто винуватий супроти нього, мститься на його свояках чи знайомих, або загалом виявляв свою злість якимсь убічним, менше відповідним способом.
36. Котрий віл тягне, того ще й бʼют. (Орел.)
Образово: хто працює на того нарікають, того судять та гудять.
37. Не болит вола гу – ця, як ся родит телиця. (Мінч.)... як сі телит... (Яс. С.)
Значення як у ч. 11 та 28, а також ширше: що одному долягає, те другому байдуже.
38. Не віл пердить, то чоловік говорить. (Ільк.)
Говорять з докором, коли хтось обертав на кпини чиїсь слова.
39. Непаристі воли пнуться. (Гнідк.)
Не дібрана спілка розлазиться, живе в незгоді. Пор. Waud. III, 1093 (Odis 9,134); Adalb. Wόl 32.
40. Пасує, як волам карита. (Сіл. Б.)
Говорять коли щось комусь не до лиця або хтось береться до діла не відповідного для нього.
41. Придався, як віл до карити. (Гнідк.)
Значення такеж, як і в ч. 40. Пор. Wand. III, 1904(Ochs 34); Adalb. Wol 17.
42. Старий віл борозни не попсує. (Дар.)
Добрий, вправний робітник не попсує свойого діла. Пор. Wand. III, 1093 (Ochs 7); Adalb. Wol 41.
43.Тікай з волами, бо процесія йде. (Явор.)
Знач. дрібна, буденна річ мусить уступити перед важнішою.
44. Чого ждати від вола? Кавалец мяса. (Явор.)
Образово: від простого, неотесаного чоловіка крім фізичної праці не жди нічого вищого, духовного. Пор. Wand. ІІІ, 1093 (Ochis 19, 187,194). Adalb. Wol 9.
45. Щоб тя волами возили! (Лучак.)
Знач. щоб ти вмер. Натяк на давній звичай – везти домовину з покійником на кладовище не інакше, як волами.
Вільний 
1. Вільний як птах. (Наг.)
Птах – символ свободи, бо може летіти куди хоче.
2. Вільному воля, спасенному рай. (Колом.)
Знач. роби що хочеш, вибирай який хочеш шлях. Пор. Дик. 992; Сим. 392; Нос. 273.
Він 
1. Вже по нім. (Наг.)
Знач. умер, пропав. Пор. нім. Es isl aus mit ihm, Wand. I, 187 (Aus 5).
2. Як з ним, так без нього. (Наг.)
Знач. байдуже мені про його поміч чи загалом присутність.
3. Як не з ним, то ні з ким. (Кол.)
Scil, візьму шлюб. Говорить дівка, що не хоче йти заміж ні за кого крім свого коханого.
Вінець 
1. Бодай-сь тоді мала вінець, як світу буде конець! (Пост.)
Мати вінець – символічпо зам. вийти заміж: прокляття дівчині.
2. Вінець – і ділу конець. (Наг.)
Натяк на те, що жнива кінчаться плетененням збіжевого вінка, – отже загально: діло скінчене вдатно.
3. Вінец, тай дівоцтву конец. (Кол.)
Весілля, на якім дівчина виступає в вінку, се заразом кінець її дівоцтва.
4. Доки до вінця, то дівка. (Берез.)
Знач. доки не взяла шлюбу, не вийшла замуж.
Віник 
1. Новий віник добре замітає. (Гнідк.)
Символічно: кожний, хто обняв новий уряд, нову функцію, з разу силкується бути пильним, дбайливим, роботящим; іронічно підрозумівається, що з часом це буде інакше.
Вінніпег 
1. Коби міні до Вінніпку, там я знайду хліба дрібку. (Перегиньско).
Вінніпег – головне місто канадійської провінції Альберти, центр канадийської еміграції гал. Русинів. Приповідка повстала серед перших східно галицьких емігрантів.
Віно 
1. Віно або вовк зʼїсть, або згине само. (Ільк.)
Віно, себто придане, яке дають за дівчиною, звичайно складається з худоби та шмаття; поле за дівчатами дають рідко; відси й зневажлива приказка про віно, що швидко може пропасти. Пор. Adalb. Wiano 2. 
2. З віном дівці не сидіти. (Залісє).
Дівчину, що має багате придане, швидко візьмуть заміж.
3. Ото мені віно: панна тай коліно. (Лучак.)
Коліно тут треба розуміти «голе коліно» ширше – голота. Знач. панна без приданого.
Вінок 
1. Вінок загубити. (Гнідк.)
Знач. стратити дівоцтво; пор. пісню:
Ой як прийшла до домоньку, мати доньку била:
Ой на щож ти, суко доню, вінок загубила?
Пор. також Wand. II, 1587 (Kränzchen2).
2. Вінок му з голови не спаде. (Гнідк.)
Знач. не буде ущербу його гідності, він не понизить себе зробивши щось, не понесе ніякої шкоди.
Вінчувати 
1. Вінчує щістьом, здоровjoм, а дарує безголовjoм. (Наг.)
Про фальшивого, облесного чоловіка, що за масними, побожними словами криє лихі наміри.
2. Вінчую вас з тим новий роком, аби вам Біг дав той рік щісливо
спровадити, другого дочекати, рік від року на многа літа! (Наг.) 
Обрядове вінчовання нового року, з яким ступає в хату кожний посторонній чоловік. Так само на різдвяні свята говориться: Вінчую вас з тими святами, аби вам Бог дав тоти опровадити і т. д.
3. Вінчую вас з тим новим роком, аби-сте с – ли кінським оброком. (Наг.)
Пародія на обрядове вінчовання (з нім. Wünschen – бажати, scil, усякою добра), пор. ч. 2.
 4. Вінчую, вінчую, тай не перестану, поки що не дістану. (Дрог.)
Жартлива відповідь на вінчовання колядників під вікном, які за свою пісню та вінчовання ждуть датку.
Віра 
1. Віра без діл мертва. (Дрог.)
Речення з письма св. Пор. Adalb. Wiara,16; Wand. І, 1698 (Glaube 54 –58.) 
2. Віра віров, а бриндзя за гроші. (Коб.)
Відповідь на просьбу повірити щось, дати без грошей.
3. В добрій вірі то зробив. (Дрог.)
Знач. без злого наміру. Пор. Wand. І, 1703 (Clauhe156).
4. В неї віри, як на бистрій воді піни. (Кол.)
На бистрій воді піни не видно, бо втікає.
5. В нього віра, як циганська міра. (Кол.)
Циганська міра – фальшива, ошукана.
6. Дати кому за віру. (Наг.)
Знач. повірити його словам, особливо коли він свідчить у суді.
7. Ладно, що вже сі й жидівська віра до хлопської роботи бере. (Наг.)
Жидівська віра тут загально зам жид.
 8. Має віру і офіру. (Лучак.)
Знач. чоловік побожний не лише на словах, але такий, що документує свою віру також ділами, жертвами
9. На віру набрав. (Кол.)
Знач. на борг, у позику. 
10. Найліпша віра – своя пядь-міра. (Кол.)
Ліпший досвід, ніж вірити на слово. Пор. польське: Kazda wiare, bierz pod miiare, Adalb). Wiara 8; нім. Der beste Glaube isl baar Geld, Wand. I, 1696 (Glaube 7).
11. Не дай му за віру. (Тих.)
Знач. Не вір, не спускайся наи його слово.
12. Не знати, кому тепер віру дати. (Кол.)
Такі тепер часи, що не можна вірити нікому. Пор. Adalb. Wierzyс 13.
13. Що віра, то міра. (Лучак.)
Віра тут, як у ч. 7 зам. нації, породи; знач. селянин русин мав свою міру, а жид свою, відміну. В більш абстрактнім значенні, що також загалом про етичну оцінку всяких людських поступків: що одні вважають гріхом, злом, те другим дозволено.
14. Яка віра, така офіра. (Ільк.)
Знач. від нещирого, лукавого чоловіка й поміч, жертва нещира. Пор. Adalb. Wiara 7; Wand. І, 1702 (Glaube 130).
15. Я такої віри, що їй нема кінця ні міри. (Стан.)
Жартуючи говорив голодний косар беручися до їди.
16. Я такої віри, що каже: гріх, аби пироги в мисці лежали. (Мат.)
Говорив ненажера, уплітаючи вареники.
17. Я такої віри, що як сплю, то їсти не хочу. (Наг.)
Жартуючи говорив слуга, дуже добрий їдець, хоч не особливий робітник.
Вірити 
1. Вір Богу тай своїй очом, тай то не дуже. (Цен.)
Жартливо висловлений скептицизм, Знач. і на власні очи надто сильно не впевняйся.
2. Вірит в нього, як Жиди в приказаньи. (Наг.)
Покладається безоглядно на його слово. Пор. Adalb Wierzyc 21.
3. Вірит му, як самому Богу. (Наг.)
Говорять про надмірне довірʼя. Пор. Adalb. Wierzyc 22.
4. Вір мому слову! (Наг.) 
Говорять звичайно жартуючи, коли дурять когось.
5. Вір не вір, а переконай сі. (Наг.)...я своє сказав. (Наг.)
Звичайна відповідь, коли хтось сумнівається в правді нашого твердження.
6. Вірте, люде, моїм словам, а на мої діла не дивіт сі! (Наг.)
Оповідають, що так говорив якийсь піп. що вів неморальне жите, а на проповідях картав людей дуже остро.
7. Віру вам і без присяги. (Кол.)
Коли хтось хоче правду своїх слів затвердити клятвою, то другий зупиняє його: Та дайте спокій, не кденіться, віру вам і т. д.
8. Віру вам на слово. (Наг.)
Знач. позичу без ніякого документу.
9. Доти не звіриш, доки не зміриш. (Явор.)
На само слово чоловіка годі покладатися, а треба переконатися про його правдивість досвідом. Пор. AdaIb. Wierzyс 8.
10. Коли ми не віриш, то я зараз готов присягнути. (Наг.)
Присяга вважаєтся остаточним потвердженням правдивості сказаного слова, де нема речевих доказів. Пор. Adalb Wiara 6.
11. Най ти такий вірит, що ті не знає. (Наг.)
Говорять звісному брехунові, який запевняв про правдивість свойого твердження.
12. Не вір, бо звір: як не вкусить, то налякає. (Дар.)
Остерігають перед псом або коньом, коли хто занадто зближався до них.
13. Не вірь губі, бо вона часом бреше. (Лев.)
Образово: не вір словам, а додивдяйся до діл.
14. Не вір му, хоць би дух-тіло кляв. (Наг.)
Знач. хоча-б присягався на душу й на тіло.
15. Не вірь кобилі в дорозі, бо серед болота скине. (Гнідк.)
Знач. не вір жінці в тяжкій нршоді, бо заведешся.
16. Не вір нікому, не зрадит ти ніхто. (Мінч, Петр.)
Сей песимістичпий погляд не стільки абсолютно правдивий, скільки свідчить про сумний суспільний лад, у якому довгими віками ошукунано довірʼя народу. Пор. Adalb. Wierzyci: 16; Hoc. 363.
17. Не вір ні псові ні коневі. (Сор.)
Пес і кінь – звірі, у поденному житті найближчі чоловікові і знані зі своєї вірності, та й вони іноді роблять шкоду та пакість свойому господареві.
18. Не вір, поки не зміриш! (Кол.)
Основою віри повинен бути досвід. Пор. Adalb, Wierzyc 18; Wand. 1, (Glauben 19).
19. Не вірь псові, бо тя вкусить. (Ільк., Петр.)
Найчастіше вживають образово про лихого, безхарактерного чоловіка, що прикидався добрим, а потім несподівано вшкодить свойого приятеля.
20. Не вірь хлопу, най бʼє копу. (Гнідк.)
Знач. не вір тому, що він говорить; вірне, безсумнівне й корисне лиш те, що він ізробить.
21. Не віру ти, аби-с тут передо мнов землю гриз. (Наг.)
Гризення або їдження землі вважалося колись у нас найстрашнійшою присягою, пор. Квітчине «Перекотиполе». Пор. Adalb І. Wierzyc 14.
22. Не віру ти, хоць бис сі Богом клав. (Наг.)
Знач. хоча б ти видавав себе святим або й самим Богом.
23. Не увіриш, поки не зміриш. (Лев.)...поки сам... (Ільк.) Не увірит...
звірит. (Петр.)
Говорять, коли хтось не слухав пересторог і вдається в якесь небезпечне діло, товаришуй з непевним чоловіком і можнанадіятися, що дійде до поганого кінця. Пор. А Adalb. Wierzyc 12: Сelak. 261; Wand. I (Glauben 104). 
24. Ни вір, а мір. (Кольб.)
Осторога легковірному, щоб не спускався на голе слово. Пор. Adalb. Wierzyc 18, 25.
25. Нині собі самому чоловік не може вірити. (Наг.)
Знач. буває таке, що чоловік упевнився про щось, а потім показується, що се неправда. Пор. Adalb. Wierzyc 13. 
26. Ніхто не вірит, хіба як увидит та змірит. (Наг.)
Говорив бідний, описуючи свою біду. Пор. Adalb. Wieizyс 8; Wand. І 1706 (Glauben 59).
27. Та ци вірив би хто такій кавзі? (Наг.)
Питання замісь заперечення: ніхто б не повірив у таке диво.
28. Хто кождому вірит, того кождий за дурня має. (Кол.)
Надмірна легковірність дає кепське свідоцтво про інтелігенцію чоловіка. Пор. Adalb. Wierzyc 11.
29. Хто нікому не вірит, сам віри не має. (Кол.)
Бо вірить про людей лише саме зле, знач. доводить їх до того, щоб і про нього думали зло. Пор. Adalb. Wierzyс 10; Wand. І (Glauben 79).
30. Хтось би ти тому вірив! (Наг.)
Знач. сьому ніхто не повірить.	
31. Чень і тому хтось повірит! (Наг.)
Жартують слухаючи якогось мало правдоподібного оповідання.
32. Я би му не вірив, хоть би сторцом з неба злетів. (Гнідк.)
Жартливо: хоча б зʼявився з неба так, як звичайно малюють ангелів, що злітають стоячи, свобідно, а не падають як звичайне тіло.
33. Як би ми то інший сказав, то бим ніколи не вірив. (Наг.)
Scil, але я переконався на власні очі, або: але тобі мушу вірити.
Вірний 
1. Вірний, але не мірний. (Кол.)
Про слугу, що хоч добре робить, але любить упитися.
2. Вірний, але собі, не міні. (Наг.)
Іронічно про самолюбного, захланного чоловіка, про злодійкуватого слугу
3. Вірний як злото. (Наг.)
Знач. щирий, правдомовний чоловік. Пор. Wand. IV (Treu 18, 20): мабуть на основі біблійпого: aurum igne probatum.
4. Вірний як пес. (Дрог.)
Звичайно іронічно про чоловіка, що служить іншому (пану) не дбаючи про себе ані про свою гідність. Пор. Adalb. Wierny 3; нім. Treu wie ein Kettenhund, Wand. IV (Treu 23), де іронія висловлена ще різкіше, бо пес припʼятий на ланцюзі не може втекти.
5. Тот бідний, то в мене вірний. (Завад. Рим.)
Бідний додержує віри вже хоч би для інтересу.
Вірник 
1. То ще панський вірник! (Наг.)
Іронічно про мазуна та шептуна, що підмазується до пана і любить при тім пошкодити своїм співгромадянам.
Вірую 
1. Вірую за кобилу сірую. (Кол.)
Жартують із тих, що подають старцям милостиню і велять їм молити ся за якусь одну худобину або за іншу таку дрібну річ. Знач. треба тут розуміти: Змовте Вірую і т. д.
2. Вірую – їхали Жиди фірою; я сі хотів причепити, та хотіли мене бити. (Іваник.)
Пародія початку звісного канона, який відмовляють щодень у молитві.
Вісімнадцять
1. А то ще вісімнацітий туман! (Наг.) 
Пияч, чоловік дуже дурний, тумановатий. Чому як раз вісімнадцятий, незвісно.
2. Єдин за вісімнайцять, а другий на без двох двайцять. (Петр.)
Знач. один такий самий, так само злий, як і другий. Без двох двацять замість вісімнадцять – давній вислів, що ще полишився декуди в горах: для висловлення якогось негладкого числа подається на самперед кругле, а потім число одиниць, які від нього треба відняти, щоб мати жадану цифру. Пор. латинське undefiginti зам. 19 і т. п.
3. Так я собі за вісімнайцять, як хто за без двох двайцять. (Мінч.)
Відповідає жінка, коли її лають і докоряють чимсь нечесним; Знач. і ти не ліпший від мене.
Віск 
1. Кілько воску,тілько й свічки. (Ільк.) Скілько... стілько... (Гнідк.)
Знач. продукту не буде більше, ніж було сирого матеріалу. Давній звичай суканя свічок на громадських чи братських сходинах із воску, який приносили поодинокі братчики, див. Записки Наук. Тов. ім. ІІІевч. т. 44.
2. Тілько воску й ладану. (Ільк.)
Знач. стілько всього добра, – говориться, коли чогось мало лишилося або загалом було мало.
3. Тілько мого воску й свічки. (Наг.)
Знач. отсе й усе, що маю. Пор. попередню ч.
Вісний 
1. Не вісний єм ні о чім. (Котуз.)
Знач. не знаю нічого в певнім (спорнім) ділі.
Вість 
1. Бодай лише вість за ним пришила, як піде! (Лол.)
Прокляття: Знач. як піде кудись, то щоб уже не вернув, аби лише вість прийшла, що загиб.
2. Доходят нас вісти: хотят нам дати їсти. (Наг.)
Жартують гості перед обідом, особливо коли господиня заставляє їх довго ждати. Зрештою се двовірш узятий із весільної пісні. Пор. Нос. 412.
3. Ніт вісти що вигадує. (Лім.)
Видумує нечувані, неправдоподібні речі.
Вісь 
1. Вісь ми сі вломила. (Бор.)
Знач. не стало чогось важного в житю, якоїсь номочн.
2. Що вісь, то іншая піснь. (Ільк.)
Тут «вісь» ідентична а польським wies, але польської приповідки «Co wies, tο inna piesn» ані в Adalb. ані у Brzoz. нема.
Вітер 
1. Аби мі троха вітер обвіяв. (Наг.)
Говорить хворий, що довго лежав у хаті і бажав вийти трохи на свіже повітря.
2. А то му вітер у ногах! (Наг.)
Знач. іде швидко, мов вітер летить.
3. Без вітру з ніг паду. (Наг.)
Говорить слабосилий чоловік.
4. Вийшов на вітер. (Наг.)
Знач. стратив усе, звівся ні на що.
5. Від вітру паду. (Наг.)... валю сі. (ІІаг.).
Знач. слабий, безсильний. Пор. пісню:
Як не бачу Петруся,
То під вітру валюся.
Пор. також німецьке: Jeder Wind	ihn um, Wand. (Wind 378).
6. Вітер аж землю рве. (Наг.)
Говорять про сильний вітер.
7. Вітер – божий дух. (Ільк.)
Ремінісценція з Біблії.
8. Вітер го знає. (Наг.)
Тут вітер в значенні: лихий його знає, або: ніхто його не знає. Пор. Нос. 280.
9. Вітер мі з ніг валит. (Наг.)
Знач. вітер такий сильний, що не можу встоятися, або я такий слабий.
10. Вітер сі обернув. (Наг.)
Знач. повіяв у іншім напрямі, ніж досі.
11. Вітер у кішеньох свище. (Наг.)
Знач. кишені пусті, чоловік не має грошей.
12. Вітер хмарами колотит. (Наг.)
Говорять про непевну погоду, коли не можна зміркувати, в який бік ідуть хмари.
13. Вітра в полі шукати. (Гнідк.)
Знач. робити зовсім недоладне, безнадійне діло, шукати чогось або когось, не маючи ніякого сліду ані вказівки.
14. Вітра зʼїсти. (Наг.)
Знач. не осягнути задуманого, пошитися в дурні.
15. Вітри би ті сперли! (Наг.)
Прокляття: щоб тебе роздуло, розсадило.
16. Вітром жити. (Наг.)
Знач. жити ні з чого, без доходів. Пор. Wand. V (Wind 402), хоча німецьке «vom Winde leben» має інше значення: жити брехнею та ошуканством. Пор. зрештою ibid. 156.
17. Вітром підбитий. (Наг.)...підшитий. (Кол.)
Говорять про легку, подерту одежу, що не може хоронити чоловіка від холодного вітру, або про непостійного, верткого чоловіка. Пор. Дик.880: Hoc 280; Zatur. VIII, 714.
18. Гонило би тобов, як вітер лугом! (Наг.)
Прокляття: щоб ти не знав спокою, кидався з місця на місце.
19. Дивит сі, відки вітер віє. (Наг.)
Говорять про хиткого, безхарактерного чоловіка або такого, що спекулює на панську ласку. Пор. Wand. V (Wind 339).
20. Доганяй вітра в полі! (Наг.)
Знач. лови невловиме, коли хтось утік, або може втекти і його не можна піймати.
21. За густий вітер на рідку одежу. (Лучак.)
Говорять, коли чоловік легко одягнений мерзне від острого вітру.
22. Вітром би полетів. (Наг.)
Знач. такий легкий, худий, марний, особливо про занедбану домашню птицю, курку обо гуску. 
23. З вітру того не дістала. (Наг.)
Про дівчину, що зайшла в тяж, а не хоче признатися, з ким мала зносини.
24. Іди на десять вітрів! (Зазул.)
Знач. іди на пусте поле, в безлюдні, незаселені місця, до вітер з кожного боку віє свобідно. Інтересне число 10 на означення різних сторін та напрямів вітру.
25. І я вмію на вітер сцяти. (Льв.)
Знач. докучити комусь, наразитися на прикрість. Звʼязок образів неясний мені.
26. Маєш вітер під носом, то дуй. (Наг.)
Вітер під носом, це та течія повітря, яку робить чоловік видихаючи повітря з себе. Говорять, коли кому поставлено гарячу страву і він не може їсти її.
27. Мене би видиш і вітер з ніг звалив. (Наг.)
Говорить хворий, слабосилий чоловік. Пор. вище ч.9.
28. На вітер говориш. (Наг.)
Знач. на дармо, не переконаєш мене, я тебе не послухаю Пор. Celak. 558; Wand. V (Wind 310, 356); Zatur. IV, 177.
29. На всі вітри. (Гнідк.)
Scil, іди в безвісти, куди хочеш.
30. На самім вітрі стоїт. (Наг.)
На продуві, на горбі, без захисту, особливо про хату або будинок виставлений на вітер, незахищений деревами.
31. На щось нам Бог дав вітер під носом. (Комар.)
Scil. щоб могли простудити горачу страну, пор. ч.26.
32. На якого вітра міні тото потрібне?
Згірдно: по що мені се? Мені сього зовсім не треба.
33. Не давайся кожному вітрові повівати. (Ільк.)
Знач. не шддивай сн впливовії кождої обставнпп, намові або раді кождого чоловіка.
34. Пігнався на штири вітри. (Лучак.)...а на пʼятий шум. (Терноп.)
 Згірдно про когось нелюбого, що пішов або поїхав кудись у неозначенім напрямі або в напрямі, про який бесідник не хоче говорити докладніше.
35. Побіг вітра здоганяти. (Наг.)
Знач. береться до якогось фантастичного, неможливого діла. Пор. вище ч. 20.
36. По вітрі подаватися. (Гнідк.)
Не мати своєї власної волі, йти за чужою радою.
37. Повіятися з вітрами. (Гнідк.)
Говорить про чоловіка, що покинув свою оселю, свою батьківщину і пішов десь у чужину. Пор. вище ч. 34.
38. Почув, відки вітер віє. (Наг.)
Знач. надумався, що йому корисніше, почув вість, що вплинула на його постанову. Пор. Celak. 518; Wand. V (Wind 344), а також вище: ч. 19. 
39. Проти вітру попелом не кидати. (Залісє).
Знач. проти переваги не встоїш.
40. Пустий вітер йому в голові. (Замул.)
Знач. він думає про якісь пусті, непрактичні або неморальні речі.
41. Розігнав на штири вітри. (Наг.)
«ІІІтири вітри» престарий символ усіх можливих напрямів, цілого видокруга. Пор. вище ч. 34; Wand. V (Wind 355).
42. Стань си за вітром. (Наг.)
Знач. у місці захищенім під вітру, образово: винайди собі протекцію, ласку у можних та захист у потребі.
43. То вітром підшите. (Наг.)
Знач. се справа ненадійна, з якої годі надіятися користі. ІІор. вище ч. 17.
44. То в тебе дідьчий вітер, що раз студит, а раз гріє. (Наг.)
Жартували в чоловіка, що хухав перезяблі пальці і тут же студив гарячу страву. Говорить також про двоязичного чоловіка, що вмів рівночасно і похвалити і зганити ту саму річ.
45. Той вітер певне дожджу нарве. (Наг.)
Вітер, що зривається в часі погоди, звичайно наганяє дощові хмари. Пор. Wand. III (Regen 113)
46. Тепер уже не тим вітром повіяло. (Наг.)
Знач. не ті часи, не ті порядки, не той настрій. Пор. Wand. V (Wind 379).
47. То пустий вітер. (Наг.)
Знач. легкомисний, марнотратний або неморальний чоловік, а також річ непотрібна, лихо зроблена. Пор. вище ч. 40; Дик. 878; Wand. V (Wind 357).
48. То якесь таке, як вітром надмухане. (Наг.)
Говорять про чоловіка, що ніби виглядає добре, але не має ані сили ані доброго здоровʼя, а також про якусь річ на око гарну, але нетривку.
49. Хто від вітру гине, тому бздинами дзвонят. (Снят.)
Знач. хто налякався погрози, прикрого слова, той не візьметься до діла і замістьрезультату добуде лише сором.
50. Хто вітер сіє, збере бурю. (Льв.)
Знач. хто легкомисно викликає незадоволень та заілість у своїх ворогів, той дізнає від них ще більшого лиха.
51. Хто на вітер сіє, вітром жити вміє. (Гнідк.)
Знач. хто пускає свою працю на марно, мусить зійти на нінащо, згинути з голоду.
52. Ци відти вітер віє? (Наг.)
Окрик зачудування, коли хтось у знайомого бачить зміну погляду або настрою і догадується її причини. Пор. вище ч. 19; Wand. V (Wind 38).
53. Щоби й вітром по тобі не пахло! (Бор.)
Scil, забирайся геть; в українськім: щоб і дух твій не пах.
54. Яким тебе вітром принесло? (Наг.)
Говорять при несподіванім прибутті якогось чоловіка, що жив далеко і ніколи не навідувався. Пор. Wand. V (Wind 404).
55. Як вітер повіє, так він сі хилит. (Наг.)
Про слабохарактерного, плохого чоловіка. Пор. Wand. V (Wind 412).
56. Якого вітра ти дам? (Наг.)
Сердито: не маю тобі що дати.
Вітрити 
1. Вітрит як пес. (Наг.)
Говорять про хитрою чоловіка, що шукав якогось зиску. Пор. Adalb. Wietrzyc 1.
Вітріти 
1. Вивітріло ми з голови. (Наг.)
Знач. відвик від чогось, набув таке, що знав давнйше.
Вітчим 
1. Казав вітчим: як мене не будеш слухав, будеш нічим. (Зазул.)
Пасерб повинен вітчима слухати так як рідного батька, інакше зійде ні на що.
2. У вітчима чорт меже очима, а в мачохи два. (Луч.)
Вітчим не любить пасербів, а мачуха ще гірше.
Віхоть 
1. Віхтіма хату за собов замітає. (Наг.)
Знач. ходить у таких подертих чоботах або ходаках, що віхті вилазять.
2. На віхоть го не маю. (Наг.)
Вислів погорди і маловажсіш.
3. За віхоть ми нічого не дав. (Наг.)
Знач. ані найдрібнішої, найменше вартої речі.
4. Я в тебе не віхоть. (Наг)
Я не твій попихач, невільник, не думаю тобі підлягати.
Вішати 
1. Аби-сте мі зараз вішали, то інакше не скажу. (Наг.)
Знач. обстоюю за правдивістю своїх слів, хоч би се стигло на мене найтяжчу кару.
2. Або вішай, або пускай, бо міні треба на ярмарок. (Лучак.)
Так мав сказати циган, коли його мали вішати і дуже помалу вели до шибениці. Говорять жартуючи, коли хтось задля малого діла готов занедбати далеко важніше. Пор. Adalb. Wieszac 1.
3. Вішайте панів, коли пани хотят, а я не хочу. (Гол.)
«За що мене вішаєте?» питав засуджений циган. – «Так пани хотять» – відповіли кати. На се засуджений відповів вище поданою приказкою, якої дотеп лежить у перемішанні активного «хотять» (в значенні «велять») з пасивним. Пор. Етн.Зб. VI, 263.
4. Не вішьийте мі панове за шию, бо я сі дуже скобочу. (Наг.)
Так мав проситися циган засуджений на шибеницю. 
5. Сама му сі на шию вішьиє. (Наг.)
Говорять про жінку або дівчину, що сама набивається мужчині.
6. Хто сі вішьиє, тому дідько мотуз подає. (Наг.)
Загальне вірування, що самовбивство – наслідок чортівської намови і самовбивця став неохибною здобиччю чорта. От тим то чорт усякими способами влекшує чоловікові доконання самовбивства.
7. Чого сі тут вішьиєш? (Наг.)
Згірдно зам. чого тут потребуєш?
Віщий 
1. Що-бим був віщим, то бим біди не знав. (Ільк.)
Scil, бо міг би провидіти й обминути їі.
Віщувати 
1. Віщує моє серце, що буде біда. (Наг.)
Так висловлюють лихе прочуття, що іноді находить чоловіка.
Вʼїдливий 
1. Вʼїдливий як гадина. (Кос.)
Завзятий до злого, злопамʼятпний.
Вʼїстися 
1. Вʼїв ми сі в печінки. (Наг.)
Знач. докучив, наробив богато клопоту.
Вʼїхати 
1. Вʼіхав на псі в хату. (Наг.)
Говорять, коли хто входячи до хати впускає з собою й пса.
Владика 
1. Владико, владико, висит над тобов лико. (Наг.)
Висьмівають назву «владика» зам. епископа. Оповідають, що колись був неписьменний піп, що був висвячений за гроші, а коли епископ приіхав до нього на візітацію і велів йому правити службу божу, піп повісив над кріслом епископа кошіль з сороківцями і розпочав свою відправу отсим «заспівом»: «Владико, владико, висит над тобою лико: потягни і розвʼяжи, а що найдеш, нікому не кажи». Епискон буцімто зрозумів делікатинй натяк, узяв гроші і лишив попа на парафїї.
2.І владиці не годит сі. (Наг.)
Знач. правила приличности та моральности важні не лише для простих людей, але й для найвисших.
3.І владиці пригодит сі. (Голоб.)
Знач. се така річ, що кождому стане в пригоді, кождому трапиться.
4.І у владики два язики (Міич. Петр.) У вл... (Ільк.)
Знач. і владика може сказати раз так, а раз сяк, одурити та кривити душею.
5.Руський владика до польської владичиці на хрестиии пішов. (Торки).
Так мав відповісти селянин латининникам на їх кпини над руським епископом.
Влас, Власій 
1. Не пий з Власом, бо покимиш пласом. (Грип.)
«Покимиш» гуц. діалект, зам. потямиш в знач. дістанеш, обірвеш, обахмориш. «Пласом» – обухом від топірця.
2.Сьвіткуй Власія, не сказит кіточка маржини. (Грин.)
Св. Власія, д. 11 лютого у гуцулів називався «худобяче святце». Св. Власій – переємник поганського Велеса, худобячого бога. «Кіточка» – у гуцулів ласиця; гуцули вважають її дуже ядовитою, не менше від гадюки, і небезпечною для худоби; заклинання від її вкушення див. Етнографічний Збірник V, 60.
Влетіти 
1. Влетит ти муха в рот! (Дрог.)
Остерігають такого, що стоїть з роззявленим ротом тай дивується.
2. Влетіла ми майка в око. (Дрог.)
Говорить такий, що плаче чогось а не хоче до того признатися. Майка – малесенький комарик.
3.Влетіло му щось у голову. (Маг.)
Видумав щось дивне, несуразне.
4.Яке влетіло, таке й вилетіло. (Наг.)
Говорять про якусь несподівану пригоду, що заповідала важні наслідки, а минула без нічого, або про несподіваного гостя, що наробив шуму і швидко забрався.
5.Як не влетит, то хоць улізе. (Наг.)
Як щось не швидко станеться, то станеться хоч пізніше.
Влізливий 
1. Влізливий як вош. (Самб.)
Про облесного, а впертого чоловіка.
Влізти 
1. Вже сі в тебе не влазит? (Наг.)
Говорять захланному ненажері, коли їв, їв і решту лишав.
2. Вліз би му в с–ку, як би міг. (Наг.)
Про облесного підхлібника.
3. Вліз би сі в мишачу нору. (Цен.)
Такий маленький та скромний; говорять звичайно іронічно.
4. Влізло му в голову. (Маг.)
Думає про щось ненастанно, має idee fixe. Пор. Adalb. Wleze 5.
5. Вліз ми на ґрунт. (Har.)
Заінтабулювався, записав на себе мою землю.
6. Вліз му під бік. (Наг.)
Оселився біля нього, зробився його сусідом.
7. Вліз по коліна. (Наг.)... по самі вуха. (Наг.)
Знач. попав у великий клопіт.
8. Влізти не штука, вилізти штука. (Льв.)
Говорив злодій, діставшися до вʼязниці. Пор. Adalb. Wlezc 2.
9. Вліз у солому тай шелестит. (Колом.)
Жартують, коли хтось із дрібноі речі робить великий поговір.
10. Вліз у тото, як свиня в баюру. (Наг.)
Вдався в якесь погане дію. Німець каже: як свиня в жидівську хату, пор. Wand. II (Hineinkommen 5).
11. Десь сі тото в тебе влазит! (Наг.)
Дивуються, коли хто їсть багато.
12. Коли вмів улізти, най же вміє й вилізти. (Наг.)
Scil. а я не буду помагати. Говорять про легкодуха, що попався в халепу і	просить помочі. Пор. Wand. II (Hineinkomnien 1).
13. По при двох і третій сі влізе. (Наг.)
Знач. де місце на двох, знайдеться й на третього.
14. То му сі в голову не влізе. (Наг.)
Він того не зрозуміє. Пор. Wand. II і Kopf 521).
15. Тут би сі два влізли. (Наг.)
Говорять про занадто широку одежу.
16. що сі не влізе, того не втолочиш. (Наг.)
Говорять, коли хто занадто щільно пакує. Пор. Wand. II (Hineinkönuen 1).
17. Я в нього не влізу, абим знав, що в нім кіпит. (Наг.)
Не проникну в його душу, щоб знав його думки. Пор. Wand. II (Hineinkriechen 1).
Влупити 
1. Тебе би влупити, що ступити. (Голоб.)
Знач. бити би па кождім кроці.
Влущити 
1. Влущив му лущьиків. (Наг.)
Набив. Лущак – горіх, що сам вилущується з зеленої оболочки.
2. Влущив му як бобу. (Терн.)
Набив міцно.
3. Влущу ти, що пе зможеш нести. (Збар.)
Набʼю так, що не зможеш іти.
4. Так ти влущу, що й живого не пущу. (Воробл.)
Знач. битиму доки ти живий.
Внадити ся 
1. Внадив сі, як кіт до сала. (Наг,)
Вчащав кудись, заприязнився з кимось.
Воведеніє 
1. Кілько буде на Воведєніе води, тілько на Їря трави. (Мшан.)
Воведеніє, д. 21 падол. загалом свято, до якого привʼязують богато віщовань; може завдяки своїй назві, а може завдяки свойому положенню на границі між осінню й зимою воно вважається немов закінчення старого і початком (введеням) нового року, пор. слід, приповідку.
2. На Воведеніє перший полазник. (Наг.)
ЇЇолазником називається всяка «жива душа», що перша війде до до хати. Отже селяни уважають дуже, хто або що перше війде до хати па Воведення. Коли війде пес або якась людина хвора, погана, зла, без грошей, то се толкують як злий знак, що в хаті весь рік буде вестися погано. Щоб запобігти сьому, вводить раненько до хати якусь найкращу штуку худоби, теличку або бичка, вітають її тут радісно, дають із руки їсти хліба, солі, і називають «першим полазником». Натякаючи на се, що «перший полазник» звичайно бичок або теличка, жартують часом із невторопного хлопці або дівчини: «Ой ти перший полазннку!» в значенні: ой ти теля! Пор. Етн. Зб. V, 205.
3. Як буде на Воведеніє в сліду вода, то в Ірю буде трава. (Мшан.)
Знач. коли осінь мокра, то буде погідна весна.
Як иа Воведеніє буде вода, то в літі буде молоко. (Мшан.)
«Буде вода» – Знач. ще не замерзне.
4. Як нема на Воведеніє води, не буде на Іря трави. (Мшаи.)
Знач. коли осінь посушна або завчасу хоплять морози, то буде весна пізня. 
Вовк
1. Аби вовк був ситий і баран цілий. (Ільк.)
Говориться, коли хтось хоче доказати великоі штуки, погодити суперечні інтереси без обопільного ущербку. Пор. Wand. У (Wolf 2SI); Сим. ст. 86, ч. 0-2; А сі а II). Wilk lʼJ; Hoc. 643; Гʼильф. 1514
2. Аби міні вовк цілий і баран ситий. (Наг.)
Жартлива переставка попередньої приповідки, – розуміються, в супротилежнім значенні. Німець жартує: Den Wolf schlage nicht und da.s Schalʼlas.s nicht - hungern, Wand. V (Wolf 51).
3. А вовк його знає! (Наг.)
Окрик пересердя, зам. я не знаю.
4. Агій, та чень вовк з ліса не прийшов тото зробити. (Наг.)
Коли щось пропало з під рук або сталося таке, що годі зміркувати, хто і по що міг би се зробити. «Вовк з ліса» часто кладегься жартом як вияснення якої будь неясної, загадкової річи. «Хто зʼів страву, що була в печи?» – «Певно вовк із ліса прийшов» – відповідають не вміючи або не хотячи вказати дійсного справця.
5. А куш, вовки би ті ззїли! (Наг.)
Особливо коней кленуть часто вовком: кінь – раг excellence вовче стерво, «вовча мерші». Пор. Zatur. XVI, 316.
6. Був би добрий за вовка до ягнят. (Кол.)
Говорить про злого, злодійкуватого та пакісливого чоловіка, якому дано власть над іншими. Пор. Wand. V (Wolf 570, 578, 621); у Сим. ст. 96, ч. 753 читаемо: Добръ волкъ до овецъ, да пасти ему не дадутъ. Пор. Osm. 359.
7. Був вовк у сіти і перед сітю. (Ільк.)
Знач. бувалий, досвідний вовк; переносно про бувалого чоловіка, що зазнан і сам робив богато лиха. Пор. Adalb. Wilk 4.
8. Видер як вовкови з горла. (Наг.)
Знач. відібрав з тяжкою бідою, прим. довг від несумлінного довжника. Пор. Wand. V (Wolf 559); Leulsch, 113.
9. Викликав вовка з ліса. (Наг.)
Спровокував якогось сварливого, напасного чоловіка, накликав на себе нещастя, клопіт. Пор. Adalb.Wilk 132.
10. Виють тоє вже й вовки в лісі. (Ільк.)
Знач. річ загально відом. Пор. Adalb.Wilk 131.
11. Він би вовкови з горла видер. (Наг.)
Дерун над дерунами. Πоρ. нім. Er jagt dem Wolfe das Fleisch ab, Wand. V
(Wolf (612,6013).
12. Вовка в плуг, а віл к чорту в луг. (Лев., Ільк.) Бери... а вій сі дивит у... (Наг.) Вовка тягнут... (Петр.)
Хто до чого нездібний, до того й не має охоти. Те саме у Чехів Сelak. 224; Adalb. Wilk 99.
13. Вовка голод з ліса гонит. (Наг.)
Змушує його наражатися на небезпеку; пор. лат. Quod lupus est fugiens nemus, hoc facit esuriens deus; Wand. V Wolf 152, 519); Hoc. 271.
14. Вовка натура до ліса тягне. (Петр.)
Так само злого, зіпсованого чоловіка все тягне до злого діла.
15. Вовка не треба вчити, як свиню різати, (Наг.)
На се він напрактикований.
16. Вовка не треба кликати з ліса, він і сам прийде. (Наг.)
Не треба шукати собі біди, небезпеки, напасти.
17. Вовка ноги годуют. (Лев., Ільк.)...живят. (Петр.)... а пса кости. (Колом.)...гадают. (Лучак.)
Знач. бігаючи ненастанно шукав поживи. Так характеризуя своє положення чоловік, що не має своєї землі і мусить жити з заробітку, якого доводиться шукати по хатах або ходячи з села до села. Вживають сеї приповідки і в ширшім значенні, коли хтось задля якоїсь користі або приємності мусить іти порядний шмат дороги. Пор. Wand. V (Wolf 56}; Adalb. Wilk 95; Hoc. 271.
18. Вовка сі бояти, в ліс не йти. (Наг.)
Небезпека або ризик не повинно відстрашувати чоловіка від задуманого діла. Німець каже: Хто вовка боїть ся, най не держить овець, Wand. V (Wolf 509); Adalb. Wilk 34; Нос. 264; Сим. 2285.
19. Вовка треба оженити. (Ільк., Вор.)
Scil. щоб пізнав порядок, щоб зазнав біди.
20. Вовка щось усе до ліса тягне. (Ільк.)
Говорять про злого, збиточного чоловіка, що не може запанувати над собою, коли трапиться зробити іншому шкоду або прикрість. Пор. вище ч. 14.
21. Вовка як годуй, а він у ліс дивить ся. (Ільк.)... скілько не годуй... (Залісє).
Від злого, ледачого чоловіка не жди вдячності. Пор. Ada1b). Wilk 139.
22. Вовк вовка в яму не втрутит. (Снят.)
Злий зі злим буде радше держати спілку, ніж ворогувати.
23. Вовк вовком буде, хиба го ожениш. (Гнідк.)
Знач. злий не покине своєї злости, хиба сам попаде в велику халепу, пор. ч. 19.
24. Вовк зими не ззїсть. (Наг.)
Зима не пропаде, не зменшиться. Пор. Wand. V (Wolf 189, 242).
25. Вовки го зʼіли. (Ільк.)
Десь бавиться, довго не вертає. Пор. Adall). Wilk 88.
26. Вовк і з ліку вівці бере. (Гнідк.)..і лічені... (Ільк.)...і пораховану вівцю ззїсть. (Наг.)...раховані вівці бере. (Петр.)
Саме, почислення овець не забережс їх ще від вовка. ʼГак само чоловікові не досить знати, кілько має якого добра, але треба пильно і діяльно берегти його. Пор. AdaIb. Wilk 3; Zatur. X, 1207.
27. Вовк лежачи не утиє. (Ільк., Петр.)
Знач. мусить бігати, працювати. Так само чоловік лінивий не набуде добра. Пор. Wand. V (Wolf 203); Adalb. Wilk 101.
28. Вовк знає, що їсти має. (Наг.)
Віра в те, що вовкові призначено, що мае зʼісти, а того, що йому не призначено, він навіть не пробує хапати. Німець висловлює те саме ще ясніше: Der Wolf kann nicht beissen, was er will, Wand. V (Wolf 151).
29. Вовк не в свої ськирі ходит. (Наг.)
Бо як його убють, то шкіру здіймають. Голандці кажуть: Вовк мусить у своій шкірі здихати, коли йому її вперед не зідруть, пор. Wand. V (Wolf 107).
30. Вовк не такий лихий, як страшний. (Городен.)...недобрий... (Тереб.)
Оба варіянти очевидно жартливі; чи вовк лихий, чи недобрий і страшний, се на одно виходить. Німці й італійці кажуть, що вовка все роблять більшим, ніж він є направду, пор. Wand. V (Wolf 297); Pazzagliа 205, 7; Adalb. Wilk 112.
31. Вовкови барана з горла не видреш. (Ільк.)
Звірі при пожиранні здобичі дуже сердиті. Пор. Wand. V (Wolf 358); С ela k. 143; AdalI). Wilk 117, 118; Zatur. X, 925.
32. Вовкови поросяти з горла, а котови миши з зубів не видреш. (Гнідк.)
Пор. попереднє ч. і Z а t и г. X, 923.
33. Вовком орати не будеш. (Наг.)
Орати вовком, се симболічний вислов для означення якоїсь неможливої річи. Пор. Wand. V (Wolf 312).
34. Вовк серсть, але не природу покидає. (Гнідк.)
Образово: злий чоловік хоч удає доброго, але своєї вдачі не змінює. Пор. нім. Der Wolf umandert wol sein Haar, aber er bleibt, wie er war, Wand.V (Wolf 59); Zatur. II, 222.
35. Вовк ситий і вівця ціла. (Ільк.)...коза... (Лучак.)
Говорять при кориснім залагодженні спору, де жадна сторона не кривдує собі. Пор. вище ч. 1; Brzoz. Wilk 10; Wand. V (Wolf 557).
36. Вовк сі лінит, але натури не змінит. (Колом.)
Пор. вище ч. 34, а також лат. Lupus pilum mutat, non animum, Wand. V (Wolf 41, 59).
37. Вовк старий не лізе до ями. (Ільк.)
Знач. обережний, досьвідний. Давніше ловили у нас вовків у ями викопані в такім місці, куди нічю ходили вовки.
38. Вовк ся старіє, але не добріє. (Гнідк.)
Так само й злий, лукавий чоловік. Пор. Wand. V (Wolf 5, 14, 130).
39. Вовк у лісі рує, як видит господарський товар у полонині. (Карл.)
Говорять про завидющого чоловіка.
40. Вовк через посли не тиє. (Ільк., Петр.)
Говорять проти посередників, що ніби то трудяться для нашого добра, але властиво самі наживаються нашим коштом.
41. Вовк хований, приятель перепрошений, син прибраний і жид хрещений, то все непевні. (Ільк.)
Приповідка книжного складу. Пор. Wand. V (Wolf 203); Adalb. Wilk 102; Нос. 271; Brzoz. Wilk 23.
42. Вовче, вовче, за морьом ти вечиря! (Мшан.)
Се властиво примівка, якої вживають при згадці про вовка з інтенцією – відвернути його від власного хозяйства, а бажанням йому вечеряти десь далеко, за морем.
43. Вовче, вовче, на ти зварявний камінище в пащечище! (Мшап.)
Заклинання. «Зварявний камінище», се той камінь, який розпалюють у печи і потім кидають у окріп, яким золять шмате. В основі сеї й попередньої приказки лежить погляд, що навіть вовкові не слід бажати смерті, хоч би й при заклинаню, а треба замісь звичайної його і призначеної йому Богом добичі силою заклинання піддати йому щось інше, далеке або таке, що він міг би взяти без шкоди для чоловіка.
44. Впустив вовка до обори. (Дрог.)
Віддав беззахистних на поталу дужчому та лихому. Пор. Adalb. Wilk 94.
45. Говоримо на вовка, скажім же и за вовка. (Наг.)
Навіть супроти ворога треба при осуді заховати бʼєктивність, розміркувати pro і contra. Пор. AdaIb. Wilk 18, 40.
46. Говорім за вовка, говорім і по за вовка. (Ільк.)
Знач. крім вовка міг і хтось іший зробити те лихо, про яке йде мова.
47. Годуй вовка, аби ти ззʼїв. (Наг.)
Говорить про невдячних дітей або загалом про сусіда чи приятеля, який за одержані добродійства відплатився ворожнечею Пор. Wand. V (Wolf 192, 487); Сим. 1365.
48. Дайте но ми там самого спідного вовка! (Наг.)
Жартлива погроза, що, мовляв, помщуся на ворогах аж до найдальшого. Натяк на звісну казку про нещасного вовка, який завзявся зʼісти чоловіка, а коли сей виліз на дерево, скликав цілу ватагу вовків і ставши внизу велів іпшим вовкам лізти на себе, щоб дістати чоловіка на дереві; коли ж вовки вилазячи все один на одного почали вже досягати чоловіка, сей крикнув: «Дайте но мені самого спідного вовка!» Сей спідний перелякався і кинувся тікати, і всі вовки оперті иа його плечах попадали.
49. Де вовком коли хто доробив ся! (Борисл.)
Так само з ворогом тяжко мати якесь корисне діло.
50. Дивив сі вовк до кошьири тай казав: «Усьо би тут добре було: і пастухи як вуйки, і пси як рідні брати, лиш біда, що вівці не стрижені, то ми вовна меже зуби позалазит». (Наг.)
Кепкують із чоловіка, що чуючи перевагу противника не міг сповнити свого злого наміру і вибріхується, що властиво й пе задумував нічого злого.
51. За вовка помовка, а вовк ідо. (Ільк.)...у хату. (Тереб.)...тут. (Наг.)...суне. (Кол.)
Лихе нераз досить згадати, а ноно вже й нвляється. Говорять іноді й жартом, коли в хату входить той, про кого як раз говорено. Пор. Wand. V (Wolf 348); Celak. 145; Zatur. XVI, 21.
52. За вовка помовка, а то лис кобилу стис. (Сіл. Б.)
Кепкують із злого чоловіка, якого переконано в злому ділі, а віп усе ще відпирається і складає па когось іншого. Пор. Wahl. II, 22; Kruinh. ЗО; Haller 15; Hot·. 415.
53. Заклав до воза вовк кобилу, та лишив лишень гриву. (Залісє).
Кепкують із незручного помічника, що помагаючи зробить більше шкоди, ніж пожитку.
54. Замкнув вовка межи вівці. (Ільк.)
Говорять про недібране товариство, де хтось один псує гармонію. Пор. Wand. V (Wolf 574·, 024); Zatur. VIII, 957.
55. Захотів ти від вовка каяньи, а від пяного встиду! (Наг.)
Знач. захотів чогось неможливого.
56. З вовка кепський пастух, а з пянпці війт. (Кол.)
Пор. нім. Wolfe geben bose Hirten, Wand. V (Wolf 543).
57. З вовком до паю не ставай. (Сапог.)
Бо він не любить ділитися своею здобичю.
58. З вовком жити, вовком бути. (Гнідк.)...по вовчому вити. (Лім.)
Чоловік рад не рад уподоблюється до свойого окруженя. Пор. Wand. V (Wolf 193, 471, 473, 503); лат. Ulula cum lupis, cum quibus esse cupis; Adalb. Wilk 31, 32; Zatur. VIII, 441.
59. З живого вовка ськиру продає. (Наг.)
Знач. строїть фантастичні плани, основані на занадто горячій надії.
60. Ззїв вовк кобилу, най ззїсть і лошє. (Кольб.)
При більшій шкоді і менша не так болить. Німець досаднійше: Hat der Wolf den Ochsen gefressen, so fressʼ er auch die Hornor, Wand. V (Wolf 265, 266).
61. Зіркає очима як вовк. (Сор.)
Говорять пρο поганий, захланний погляд.
62. Змок як вовк, і змерз як пес. (Наг.)
Вовк мусить бігати по слоті, а пес зимою ночує на дворі на морозі.
63. І вовки свого патрона мают. (Наг.)
Патроном вовків уважається у нас св. Миколай. який буцім то кождому вовкови замикає й відмикає зуби.
64. І вовк своі вовченьита любит. (Наг.)
Любов до власного кодла ще не значить, що той чоловік добрий і для інших.
65. І вовк хоче жити. (Наг.)
Гуманне почуття признає всьому, що живе, рацію його існування.
66. Із нехотя зʼів вовк порося. (Ільк.)
Жартують, коли хтось зробив іншому якусь пакість і виправдується, що зробив се нехотя.
67. І на вовка перепадує, не то на чоловіка. (Дид.)
Перепадує – заходить лиха пригода. Значення: і на вовка, дикого, сильного, свобідного звіря заходить лихо, а на чоловіка й поготів.
68. І небоя вовки зʼїли. (Ільк.)...ззїдьит. (Наг.)
Відповідають хвалькові або смільчакові, який каже, що того а того не боїться. Німець каже: Die Wolfe fressen auch oft gescheidte Hunidlein, Wand. V (Wolf 180).
69. І пораховану вівцю вовк ізʼїсть. (Лучак.)
Пор. вище ч. 26; Osman. 360.
70. Кізми вовка не тровити. (Дар.)
Говорять про невідповідні способи, яких уживає хтось для свойого діла. Нім. Wolfe kann man nicht mit Schafen fangen, Wand. V (Wolf 573).
71. Кого, як кого, а вовка при тім певно не було. (Колом.)
Говорять про лихе діло, якого справець невідомий. Пор. вище ч. 4.
72. Коли йдеш до вовка на обід, бери пса з собою. (Ільк.)
Коли пробуєш миритися з ворогом, то держись обережно. Пор. Wand. V (Wolf 472, 476, 480, 498, 515); Celak. 249; Brzoz. Wilk 14.
73. Ліпшіє, як молодий вовк. (Гнідк.)
Жартливо в значенні: робиться що раз гіршим; молодий вовк що далі робиться гіршим. Німець каже: Je junger der Wolf, je besser, Wand. V (Wolf 267).
74. Ловив вовк, ловив, а колись і вовка зловлять. (Ільк.)
Такий, що кривдить людей, верховодить над ними, наскочить колись на дужчого, завзятішого, який і його візьме під ноги. Пор. Сelak. 140; Adalb. Wilk 38.
75. Має ті вовк іззїсти, волю я. (Наг.)
Говорив чоловік дорізуючи вівцю скалічену вовком.
76. На вовка помовка, а заяць кобилу ззїв. (Петр.)
Жартливо, коли хтось вибріхується від діла, яке очевидно зробив сам. Пор. Сelak. 345.
77. На вовка помовка, а злодій кобилу украв. (Лев.,Ільк.)
Іноді чоловік занадто бережеться одного ворога, і потерпить лихо від другого. Пор. Нос. 349.
78. На, вовче, ззїдж мі! (Наг.)
Окрик розпуки, коли чоловік притиснений бідою не вміє собі порадити. 
79. Нагнав му вовка. (Колом.)
Зам. нагнав страху.
80. Най вам вовк помагає! (Цен.)
Кричать жартуючи, зам. най вам Бог помагає.
81. Най тото вовк іззїсть! (Har.)
Говорять про якесь невідхильне лихо, якому чоловік не може дати ради. Пор. Wand. V (Wolf 561).
82. Наставило ся вовкови в зуби. (Ільк.)
Говорять про брикливе, збиточне теля або порося.
83. На таке й вовк не пристане. (Дрог.)
Коли мова про якісь дуже кривдні, некорисні умови.
84. На таке сі вовк женив, та й доси жінки не має. (Кол.)
Коли мова про якісь фантастичні плани та неневні обіцянки.
85. Натягає ся як вовк. (Гнідк.)
Значення неясне. Як натягається вовк?
86. Не буде з вовка баран. (Уриче).
З лихого чоловіка не зробиться добрий. Пор. Adalb. Wilk 138; Wand. V (Wolf 13–15); Zatur. II. 223.
87. Не виводи вовка з ліса. (Лев., Ільк.) Не викликай... (Наг.)
Не накликай сам на себе напасти. Пор. вище ч. 9, 16; Wand. V (Wolf 318); Adalb. Wilk 61; Zatur. IX, 424·; V, 561.
88. Не видреш, як вовкови з горла. (Гнідк.)
Говорять про тугого, неточного довжника або скупаря. Пор. вище ч. 11; Wand. V (Wolf 358).
89. Не за те вовка бют, що сира нема, але що вівцю зʼів. (Гнідк.)
Делікатне розріження близших і дальших причин. В дальшій копссквенції бʼють власне за те, що сира нема, тоб-то, що не стало користи, яку вівця приносила чоловікові. Німець каже: Не за те вовка бʼють, що сірий, але за те, що вівці їсть, див. Wand. V (Wolf 290); Adalb. Wilk 66.
90. Не затрубит так пес, як вовк. (Петр.)
Жартують із бідного, слабосилого, коли поривається рівнятися з богатшим, сильнішим.
91. Не мав вовк чим ср.... та ликами. (Ільк.) Не має... (Петр.)...та ликом. (Наг.)... личєм. (Лім.)
Говорять, коли хтось недотепно вибріхується від свого діла або коли про когось пущено якусь несуразну брехню. Пор. Нос..379.
92. Не мав вовк чим ср.... та пішов до ліса лика драти. (Лучак.)
Говорять про несуразне, необдумане діло.
93. Не навчиш вовка орати. (Гнідк.)
Хто вродився або стався нездарою, злим, того не наломиш до трудящого, чесною жити. Пор. Wand. V (Wolf 13, 312); Adalb. Wilk 82.
94. Не продавай вовка, аж го забєш. (Ільк.)
Жартують, коли хто строїть фантастичні плани. або похваляється, що я те й те зроблю свому ворогові. Hop. Wand. V (Wolf З4З).
95. Не ручу, ино за вовка і за себе. (Гнідк.)...ніза кого... (Наг.)
Scil. що не зробив того діла.
96. Не треба вовка бити, треба го оженити. (Наг.)
В дусі старих поучень про жіночу злобу – се буде для нього найтяжча кара. Подібно і в нім.: Der Wolf denkt net gern an die Hochzeit, Wand. V (Wolf 162).
97. Не туди вовка тягне, де для нього нічого пе пахне. (Лпсятичі). 
Говорять про самолюбців та користолюбців, що пристають лиш до такого діла, яке обіцяє ім особисту користь.
98. Ні вовк, ні пес. (Гнідк.)
Говорить про хиткого, слабохарактерного чоловіка. Німець каже: Er ist bald Wolf, bald Fuchs, пор. Wand. V (Wolf 610).
99. Носит вовк носит, а колись і вовка понесут. (Гнідк.)...винесут. (Петр.) Носив... понесли... (Наг.)
Злий чоловік кривдить інших, поки й йому самому не прийдеться покутувати Пор. Сelak. 146, 263; Adalb. Wilk 68; Hoc. 273; Zatur. X, 1026.
100. Обійде ся без вовка в кошарі. (Урпче).
А без лихого чоловіка в чесній компанії.
101. О вовку помовка, а вовк у кошарі. (Ільк.)
Про лихе досить нагадати, а воно вже й тут. Пор. вище ч. 33, 51; Adalb. Wilk 71.
102. Ой уже, що ти вовком наореш! (Наг.)
Непотрібом, марнотратником не доробишся. Пор. нижче ч. 03; Adalb. Wilk 107.
103. Остатна річ вовком орати. (Ільк.)
Так характеризує чоловік своє безвихідне положення, де мусить користуватися радою або услугою свойого ворога. У Чехів: Z vlka nebrze bude orac, Celak. 168; пор. вище ч. 102.
104. Певне вовк у лісі здох! (Наг.)
Говорить почувши якусь несподівану новину.
105. Переказами вовк не ситий. (Наг.)
Себто тим, чого сам не зловить і не зʼість. Німець каже: Der Wolf wird nicht satt, wenn er Boten nach Schopsenfleisch schickt, Wand. V (Wolf 128); пор. вище ч. 40; Гильф. 1594.
106. Пізнати вовка по голосі. (Наг.)...но серсти. (Уриче).
Він не утаїть своїх прикмет. Пор. Adalb. Wilk 135; Zatur. II, 137.
107. Пізнати вовка, хоть в бараній шкірі. (Ільк.)
Злого чоловіка пізнаєш, хоч чиниться добрим.
108. Пожалував вовк кобилу, лишив хвіст і гриву. (Кобил.)
Жартують із милосердя лукавого та захланного чоловіка. Тілько перша половина у Adalb. Wilk 86.
109. Раховані вівці вовк бере. (Кобил.)
Може відгук старого віруваня, що власне почислені предмети найшвидше дізнають шкоди. Пор. Wand. V (Wolf 39, 40, 68); лат. Lupus non veretur etiam nuineratos oves devorare; вище ч. 26, 69.
110. То вже велика біда в лісі, як вовк вовка їсть. (Кол.)
Злі люди держаться дружно і не радо виступають один против одного. Пор. Adalb. Wilk 24; Zitur. И, 241.
111. То лиш вовк очїїмп сьвітит. (Наг.)
Говорить чоловік, коли йому велять шукати чогось на потемки.
112. То ще вовк в овечій ськирі. (Наг.)
Хитрий, лихий чоловік, що удає доброго та спокійного. Wand. V (Wolf 598, 62t); Adalb. Wilk 114; Zätur. V, 558; Cnyrim 498.
113. Туди сі вовк пхає, де гніздо має. (Комар.)
Знач. і вовк почуває любов до своіх вовченнт.
114. Уже се і вовки в лісі виют. (Гнідк.)
Знач. стара новина, діло всім давно відоме, пор. вище ч. 10.
115. Уклепав, як біда вовка. (Наг.)
Говорять про незугарно, невміло зроблену річ. Натяк на оповідання про те, що вовка сотворив не Бог, а чорт.
116. Ци виділисте, аби вовк дав мньисо псови? (Карл.)
Тай взагалі ніхто не любить зрікатися своєї користі, щоб дати її свойому противникові. Німець каже коротше: Der Wolf Imt kein Fleisch zu Kauf, Wand. V (Wolf 83).
117. Хто вродився вовком, тому бараном не бути. (Гнідк.)
Моральні прикмети чоловіка в дуже великій мірі залежать від його фізичної організації; відси народня віра в те, що злим або добрим чоловік уже родиться, що злі або добрі прикмети держаться в роді. Німець каже: Aus einem alten Wolfe wird nicht erst ein Schaf, пор. Wand. Wolf 14, 15).
118. Що вовк здибле, то иуент ізʼїсти, (Лучак)... то його. (Наг.)
Віра, що вовк здибав тілько те, що йому призначене на здобич і, значить, він не може милосердитися над своєю жертвою. Пор. Wand. V (Wolf.45t): Adalb. Wilk 7.
119. Що вовк назначив, то його. (Гнідк.)
Знач. що раз мав у зубах, покалічив, те мусить зʼісти коли не зараз, то пізніше. Віра, що прим. товарина, раз відбита від вовка, мусить таки згинути в його зубах. Пор. Adalb. Wilk 5.
120. Що сіре, то й вовк. (Дар.)
Сьміються з боягуза, якому в усьому Сірому привиджуеться вовк, а в дальшій лінії з чоловіка, який усюди вітрить небезпеку. У чехів навпаки: Noul vse vlk, со serou barvu ma, Сelak. 269; пор. Wand. V (Wolf 254).
121. Як би був вовк не с–в, був би барана спіймав. (Кол.)
Жартують із лінивого. непорядного чоловіка, що прозівав добру нагоду. Пор. Wand. V (Wolf 336).
122. Як би вовк не сидів за горою, був би за другою. (Ільк.)
Небезпека все грозить чоловікові коли не з одного боку, то з другого.
123. Як вовка бют, у вівцю дух вступає. (Уриче)
Знач. вона почуває себе безпечнішою. Пор. Wand. V (Wolf 134).
124. Як не вовк, то бурий пес. (Хиринка).
Сміються з боягуза, що налякався, а сам не знає гаразд чого. Пор. Adalb. Wilk 2.
Вовна 
1. Вже на нім вовна поросла. (Наг.)
Вже троха доробився, забогатів. Пор. Wand, V (Wolle 35).
2. Вовна не вовна, аби кишка повна. (Сапог.)
Коли чоловік голодний, то не перебирає в страві, чи вона добра, чи менше добра. Пор. Adalb. Welna 5.
3. Вовнов кишки не напхаєш. (Збар.)
Самими непотрібними речами ситий не будеш. Сказано було в тім значенні, що пустим балакання не можна просьвітити людей.
Вовчий
 1. А куш, ти вовча вечере! (Голоб.)
Кричать на коня. В великоруській билині коня навивають «волчья сыть, травяной мешок».
2. Він десь у вовчій школі був. (Збар.)
Навчився безправства, несумлінності.
3. Вовчим правом узяв. (Кол.)
Знач. силою, розбоєм. Пор. Adalb. Wilk 92.
4. Вовчі щенята годувати. (Гнідк)
Знач. примножувати собі ворогів, пор. лат. Alere luporum calulos (Seybold 17); Wand. V (Wolf 634); Celak. 530.
5. Вовчу звізду побачити. (Гнідк.)
Терпіти голод, нужду, властиво вити з голоду. Голодне витє вовків у ночи жартливо кладуть у звязок витєм собак до місяця; мовляв: вовк виє тому, що побачив вовчу звізду.
6. Вовчу хоробу мати. (Гнідк.)
Вовча хороба – ненажерність. Пор. Adalb. Wilk 89.
7. Де не стає вовчої скіри, надстав лиса. (Ільк.)
Мабуть кушнірська приказка, та може мати й ширше значення: де не можеш силою, там пробуй хитрощами. Пор. Adalb. Wilk 14; Zatur. VIII, 602.
8. Зараз ти тут вовчий каганець засьвічу. (Наг.)
Дам по пиці, так що аж в очах засьвітиться.
9. Іди до вовчої мами! (Наг.)
В значенні: іди до чорта.
10. Ото нівроку вовчий голосок! (Наг.)
Коли хтось заспіває незугарним, хрипливим голосом.
11. Пішов бис вовчими слідами! (Наг.)
Прокляття: щоб ти пішов блукаючи, звівся ні на що.
12. Пішов вовчими стежками. (Кол.)
Знач. пішов лісами, нетрами.
13. То вовче горло. (Крех.)
То ненаситний, захланний чоловік.
14. Того на єден вовчий зуб не вистане. (Лім.)
Вовчий зуб – символ ненаситности, пажирливости. Жартують голодні, коли ім насиплють богато страви, мовляв: на такий голод і сього мало.
15. То якась вовча тічня. (Лім.)
Про громаду сердитих, завзятих людий.
16. Уздриш вовчу звізду. (Ільк.)
Знач. зазнаєш іще нужди. Пор. вище ч. 6.
Вода 
1. Ані в студеній воді не вмиєш ся. (Ільк.)
Знач. не очистишся від закидів, від лихої слави. Пор. Wand. IV (Wasser 589).
2. Ані сьвящена вода не поможе. (Ільк.)
Свячена вода вважається ліком на ріжні слабости, особливо такі, що буцімто спричинені злими духами, які бояться її. пор. вище Боятися 8; Ada1b. Woda 35. Zatur. VI, 492; II, 304; XII, 478.
3. Ані сьвященпою водою не відхристиш ся. (Ільк.)
Приповідка оперта на тім самім віруваню, що свячена вода проганяє злого духа.
4. А що, налльило ти сі води в вуха? (Наг.)
Знач. зазнав єси біди? Пор. Wand. IV (Wasser 654).
5. Без води й борщу не звариш. (Збар.)
Жартливо говорять про пожиточність води.
6. Блаженна вода не мутяща ума! (Ільк.)
Говорять у докір пʼяницям ті, що пʼють саму воду. Пор. Сelak. 289; Wand. IV (Wasser 415); Zatur. XIII, 97.
7. Богато води до моря упливе, заким ся то стане. (Ільк.)
Приповідка основана на давнім звичаю міряти час упливаням води. Пор. Zatur. XII, 406.
8. Бодай єс сі тогди вернув, коли сі вода горі ріков оберне! (Наг.) 
Прокляття: вода в гору не вертає ніколи. 
9. Бодай-сь не мав пристанівку, як та вода! (Сор.)
Прокляття: вода – елемент рухливий. а у чоловіка ідеал – супокій.
10. Бодай ти з водов поплив! (Вікно).
Прокляття: щоб ти щез безслідно.
11. Борше сі вода до горн оберне. (Наг.)
Scil. ніж се її те станеться. Говорять про щось неможливе. Пор, вище ч. 8; Wand. IV (Wasser 776).
12. Вари воду, вода буде. (Лев.)
Говорять про безплодну роботу, даремні зусиля, пусту бесіду. Пор. Adalb. Woda 74; Wand. IV (Wasser 150),
13. Вари воду, вода буде; сип крупи, каша буде. (Тереб.)
Пор. ч. попередня. Як антитезу до нього додано образець невеликої роботи, що й осягає позитивний результат.
14. Варю з себе воду. (Вікно).
Варити з себе воду – проливати піт; Знач. працюю тяжко, труджуся.
15. В воді стоїт, а пити кричит. (Кол.)
Говорили про богатого скупаря, що жалувався на свою бідність.
16. В глубокій воді велика риба. (Кол.)
Так само й чоловік при достатку робиться міцний, красний та розумний. Пор. Adalb. Woda 28; Celak. 165: Wand. IV (Wasser 10, 14, 175. 176, 192); Zatur. X, 31.
17. Велика вода снит сі – якась пригода буде. (Яс. С.)
Велика вода – повінь, символ незвичайної пригоди.
18. Вже би тота вода млин обернула, що я нині випив. (Наг.)
Мовив у літі косар пʼючи раз по разу воду.
19. Вже му вода до вух доходит. (Hur.)
Знач. біда крайня, небезпека грозить згубою. Пор. Wand. IV (Wasser 443, 445).
20. Від великої води надій ся чкоди. (Лім.)
Так само і від великих панів, – додач селянин сказавши сю приповідку
21. Він і в воді не тоне і в огни не горит. (Наг.)
Говорять про чоловіка, що зазнав усякої біди і про те не стратив веселості й відваги.
22. Він і на холодну воду дує. (Дрог.)
Говорять про надмірно обережного чоловіка.
23. Він у десятьох водах митий. (Кол.)
Знач. бувалий, досвідний чоловік. Німець каже: у всіх водах митий, пор. Wand. IV (Wasser 077).
24. В котрій ріці вода до гори вертає? (Комар.)
Говорять у відповідь, коли хтось жадав звороту річи, яка йому не належить, або якоі йому не хочуть віддати. Пор. Adalb. Woda 37; Wand. IV (Wasser 71).
25. В лижці води би мні втопив. (Сор.)
Говорять про завзятого ворога, який чигав на нашу згубу або шкоду. Пор. Wand. IV (Wasser 695); Сelak. 553.
26. В мутній воді риби ловити. (Кол.) В каламутні... (Наг.)
Прастарий образ інтригана, що силкується заплутати справу для власноі користі. Пор. Wand. IV (Wasser 211, 465, 466); Дик. 978.
27. Вода би го не протонула. (Гнідк.)
Recte: він би не втонув у воді. Приказка основана на віруванні, що великі грішники, чародії не тонуть у воді. Пор. Квітка, Конотопська відьма.
28. Вода би му ся на голові остояла. (Гнідк.)
Значення неясне. Мб. такий тихий та спокійний.
29. Вода все сполоще, лише злого слова ніколи. (Ільк.)
Контраст між матеріальним і духовим заплямленням. Пор. Celak 73; Wand. IV (Wasser 85).
30. Вода в решеті не встоїть ся. (Ільк.)
Говіркий не заховав тайни – пояснення Ільк. Значення ширше: марнотратник не заховав даного йому добра. Пор. Adalb. Woda 32, ще блище Knap. 629.
31. Вода – гусьиче вино. (Наг.)
Жартують пяниці. Пор. Adalb. Woda 79.
32. Вода єдному бере, другому дає. (Наг.)
Говориться про повінь. Пор Adalb. Woda 50; Wand. IV (Wasser 371); Zatur. XI, 581.
33. Вода з водою зійде ся і чоловік а чоловіком. (Ільк.)
Всі води йдуть до моря і там сходяться; так само люди сходяться в громаді, в суспільпости. Пор. Celak. 205; Wand. IV (Wasser 394).
34. Вода з огньом не товариші. (Кол.)
Говорять про людей ріжноі вдачі або відмінних соціальних становищ. Пор. Celak. 228; Wand. IV (Wasser 424).
35. Вода каламутна як чир. (Наг.)...як кіселиці. (Наг.)
Чир – підгірська страва: мука заколочена на горячій воді.
36. Вода мутна, жона смутна, обі не до смаку. (Гнідк.)
Каламутна вода і в інших випадках являється символом смутку.
37. Вода на мій млпн. (Сор.)
Знач. се мені на користь. Пор. Adalb. Woda 53; Zatur. XII, 341.
38. Вода – наша мама. (Лучак.)
Відгук прастарого погляду, що вода – джерело всякого органічного життя.
39. Вода, то смерть: лізь у воду – втопишся, їдж рибу – вдавишся. (Зазул.)
Мабуть рефлексії пʼяниці. Пор. частково Adalb. Woda 31.
40. Вода ума не мутит тай голови не смутит. (Гнідк.)
Водою не впʼєшся і через те не нридбаєш клопотів, які трапляються пʼяниці. Пор. Adalb. Woda 58; Zatur. XIII, 97.
41. Вода чиста як сльоза. (Наг.)
Коли говорять про дуже чисту воду.
42. Води маємо нівроку, ще коби лиш хліб, то би можна жити. (Лол.)
Говорять гірняки, коли посторонні хвалять їх воду.
43. Води хоць мий ся, ліса хоць бий ся, а хліба хоць плач. (Цен.)
Говорив подоляк зайшовши в гори.
44.Водов не впєш сі. (Наг.)
Знач. можна пити до схочу. Пор. Adalb. Woda 62.
45. Водов ситий не будеш. (Наг.)
Відповів селянин, коли міщанин любував ся, яка в селі гарна вода. Німець каже: Вода добра, але свиний нею ие нагодуєш, пор. Wand. IV (Wasser 404).
46. Водов того ни відіпєш. (Кольб.)
Знач. треба відпити чим іньшим, головно горілкою. Говорять, коли хтось образив когось або взагалі зробив щось таке, за що звичай велить участувати ображених – звісно, не водою.
47. Водою що схочеш, лиш лихого слова не сполочеш. (Гнідк.)
Вода змиває матеріальні плями, але не змиває духових. Пор. вище ч. 29.
48. Воду вари, вода буде. (Петр., Ільк.)
Пор. вище ч. 12.
49. Воду вари, вода буде, як крупів ни вкинеш. (Кольб.)
Пор. вище ч. 13.
50. Воду в ступі не втовчеш. (Наг.)
Знач. для її опановання треба інших способів. Пор. Wand. IV (Wasser 382).
51. В плиткій воді не навчиш сі плавати. (Наг.)
Scil. треба йти на глубоку. Пор. Wand. IV (Wasser 202).
52. Втопив мі без води. (Карл.)
Знач. скривдив, занапастив мій вік.
53. Вчорашної води не догониш. (Наг.)
Знач. не завернеш того, що минуло.
54. Глянь на воду та на свою вроду. (Дар.)
Вода примітивному чоловікові служить за зеркало.
55. Добра вода, бо не мутить ума. (Ільк.; Добрая.. немутящая... (Лев.)
Пор. вище ч. 6, 40.
56. До якої води прийдемо, таку пиймо. (Гнідк.)
Знач. якоі нагоди діждемося, з такої користаймо. Пор. Celak. 227; Wand. IV (Wasser 255).
57. Е, то давно з водов поплило. (Наг.)
Знач. минулося безповоротно.
58. З водов тай вогнем ни грай. (Кольб.)
Одно й друге – елементарні сили, супроти яких чоловік бував безсильний.
59. І в Йорданській воді не відмиєш сі. (Сор.)
Йорданська вода – особливо свята. Пор. вище ч 1, 2, 3.
60. І вода як довго стоїт, то сі засмердит. (Наг.)
Говорять про лінивого чоловіка. Пор. Celak. 13І·; Wand. IV (Wasser 125, 306, 310); Zatur.X, 516.
61. І води не замутит. (Гнідк.)
Такий сумирний і спокійний. Пор. Adalb. Woda 39; Wand. IV (Wasser 563, 566, 655); Zatur. VIII, 560.
62. Іде му як з роси, з води. (Наг.)
Знач. поводиться добре.
63. Іде як вода по каміню. (Яс. С.)
Говорять про час, вік людський, що минає і не вертає нааад.
64. Ідут як по сьвячену воду. (Наг.)
Говорять, коли кудись іде богато народу, прим, за порадою, до ворожбита або лікаря.
65. І з роси і з води і з усьої лободи. (Кол.)	
Бажають один одному поводження, Scil. аби тобі йшло добро.
66. Каламутна вода снит сі, то якась напасть, обмова. (Яс. С.)
Символіка дуже ясна і загально розповсюджена.
67. Каламутна вода, як кисіль, як жур. (Ільк.)
Дуже звичайне порівняння. Кисіль або жур вариться з вівсяної муки.
68. Кождий на своє колесо воду навертає. (Гнідк.)...коло... тягне. (Коб.)...горне. (Кол.)
Знач. кождий дбав цро свою користь. Пор. Adalb. Woda 20; Celak. 57; Wand. IV (Wasser 218). 
69. Красітна вода. (ПВЛ.)
Знач. чиста, холодна.
70. Мала вода, великий шум. (Климець.)
Говорять, коли за для малої річи робить ся великий гомін. Пор. Wand. IV (Wasser 548).
71. Най гуси воду пют, а ми будем горівку. (Кол.)
Говорять пʼяниці. Пор. Wand. IV (Wasser 50)
72. На чистій воді не жаль і тонути. (Гнідк.)
Образово: за добре, чесне діло не жаль і головою наложити.
73. На чисту воду го вивів. (Нас.)
Звач. відслонив, виявив його погані справи.
74. На що в кирницю воду лляти? (Петр.)
Говорять про всяку зайву роботу. Пор. Adalb. Woda 67; Wand. IV (Wasser 267); Zatur. X, 1022, 1023.
75. Не вір воді, не втопиш сі. (Наг.)
Знач. не йди в воду неоглядно. Пор Wand. IV (Wasser 258, 259).
76. Не в кождій воді мило розпустить ся. (Ільк.)
І чоловік не в кождій компанії чує себе свобідним та веселим.
77. Не з гусь води. (Гнідк.)
Знач. се не така байдужна справа, яка б не зачіпала мене так як гуся вода. Пор. чеське S husi voda, а se mne junaka lziva slova, Celak. 90; Wand. IV (Wasser 546).
78. Не лізь у воду не зпаючп броду. (Цен.)
Не берися до діла, не знаючи його шанс. Пор. Adalb. Woda 80; Wand. IV (Wasser 120).
79. Не лій води до криниці. (Гнідк.)
Не роби зайвого, вже раз зробленого діла. Пор. вище ч. 74; Wand. IV (Wasser 141, 148); Zatur. X, 1023, 24
80. Не мав що робити, пішов воду гатити. (Наг.)
Говорять про дармоїда, що вишукує собі непотрібну роботу. Пор. Wand. IV (Wasser 640)
81. Нема ми кому раз води подати. (Наг.)
Говорить хорий, опущений чоловік. Подати води – символічний вислов зам. пильнувати недужого, услугувати йому. Пор. Wand, IV (Wasser 646, та тут значення інше); Zatur. VII, 804.
82. Нема міцнішого трунку як вода, бо вода млини обертає, а горівка ні. (Збар.)
Жартував тверезий із пʼяного. Пор. Wand. IV (Wasser).
83. Не скропиш того сьвячепов водов. (Ільк.)
Знач. не відженеш чим будь сього лиха. Пор. вище ч. 1, 2, 3, 59.
84. Не сьміє ся вода з болота, лиш болото з води. (Гнідк.)
Звичайно брудний. злий, глупий сміється з чистого, чесного та розумного, а не навпаки.
85. Ні вода, ні окріп. (Гнідк.)
Те саме, що: ні зимний, ні горячий, чоловік неозначеного характеру.
86. Ні води, ні роси. (Печен.)
Знач. нема ні великого богацтва, ні скромиого достатку, а тілько бідність.
87. Ой, тота певно з водов не поплине. (Наг.)
Говорить про вередливу, перекірну жінку.
88. О, то тиха вода! (Кол.)
Знач. скритий, нерозмінний чоловік. Пор. Wand. IV (Wasser 675).
89. Пішов по воду, як рак по дріжджі. (Наг.)
Знач. довго не вертався. Оповідають, що рак як пішов по дріжджі в велику пʼятницю одного року, то вернув аж у вел. суботу другого р. Пор. вище Bar. 1. 
90. Пішов по над воду, як бідному за долев. (Наг.)
Знач. шукав невідомо чого, блукав без цілі.
91. Прийшло з води невидьомо, пішло до води на десять вітрів. (Комар.)
Про добро, що прийшло несподівано, без труду, і потім так само легко розійшлося.
92. Прийшло з води, пішло з водою. (Зазул.)
Значиш такеж, як і попередньої.
93. Принеси води тай сам сі напєш. (Наг.)
Говорять лінивому, що рад би мати користь, а не хоче задля неї потрудитися, аби й інші не скористали. Польське «Przynics wody, dam сі ріс», хоч близьке що до слів, мав інше значення, Adalb. Woda 48.
94. Против води кепсько плисти. (Кол.)
Тяжко бороти ся з переможними обставинами. Пор. Wand. IV (Wasser 170).
95. Пустив сі на бистру воду. (Наг.)
Пішов на небезпечне діло, вдався в ризиковну спекуляцію.
96. Решетом води не наносиш. (Кол.)
Говорять про безтямну, необдуману роботу. Пор. Adalb. Woda 22, 51; Wand. IV (Wasser 583, 712); Zatur. IX, 585.
97. Розгуляли сі води як дунаї. (Наг.)
Говорять про велику повінь.
98. Росте як з води. (Наг.)
Scil. як скупаний у воді. Пор. Adalb. Woda 19.
99. Студеної води бажит. (Кол.)
Говорять про хорого, всіми опущеного чоловіка.
100. Такий став, як у воду опущений. (Наг.)
Знач. безрадний, безпомічний.
101. Так як тота вода не має місцьи, так я йду та йду сьвітами. (Наг.) 
І тут вода символ неспокою та непосидючости, пор. вище ч. 9.
102. Тиха вода береги ломить, а бистра тамує. (Ільк.)...ломе. (Петр.) 
Говорять про тихого, але пристрасного, завзятого чоловіка. Бистра вода иноді сама спинне свій біг, наносячи собі тами та загати – звісно, не на користь тим, що сидять біля неї. Пор. Adalb. Woda 3.
103. Тиха вода бериги лунає, а бистра йде тай перейде. (Ценів.)
Тихий а завзятий чоловік розсердившися накоїть більше лиха, ніж бистрий, запальний, що швидко вибухне, але швидко й подобріє. Пор. що до другоі половини Wand. IV (Wasser 112).
104. Тихая вода греблю рве. (Тереб.)
Пор. вище ч. 102; Wand. IV (Wasser 99, 100, 305, 312).
105. Тихий як глубока вода. (Корч.)
Про тихого, а глубоко чутливого чоловіка.
106. То вода на мій млин! (Кол.)
Се мені корисне, се як раз по моїй думці. Пор. вище ч. 37; Celak 522; Wand IV (Wasser 579, 588, 614, 616).
107. Товчи воду в ступі. (Наг.)
Знач. робити щось безглузде, недоладне. Пор. вище ч. 50; Adalb. Woda 52; Wand. IV (Wasser 591, 788).
108. Тогди то буде, як вода горі берегами потече. (Наг.)
Знач. се не може бути. Пор. вище ч. 11, 24; Adalb. Woda 64.
109. Той і лижки води не дасть. (Наг.)
Говорять про скупаря, завидющого. Пор. Wand. IV (Wasser (117).
110. То йому як з гусьи вода. (Наг.)
Се йому байдуже, не робить ніякоі турботи. Пор. вище ч. 77; AdaIb. Woda 18.
111. То на воді записано. (Кол.)
Се пропало, про се нема що говорити. Пор. Wand. IV (Wasser 730).
112. Треба му в сім пасом воду осьвятити. (Ільк.)
Знач. набити гарапником сплетеним із сімох шнурів (пасом від пасмо).
113. Тут така вода, що в ній дна нема. (Наг.)
Знач. дуже глибока. У німця навпаки кожда, навіть найглибша вода має дно, пор. Wand. IV (Wasser).
114. Хоть при воді, а собі. (Дид.)
Scil. будую хату. При воді будівля наражена на вічну небезпеку, та все таки мила чоловікові. коли його власна.
115. Хто би сі напив води там, де пє веселиці, той би сі зробив пацяґов. (Берез.)
Загально розширене вірування, що веселка – живе сотворіння, що вона пʼє (тягне, смокче) воду з криниць та рік і наповняє нею хмари. Не менше загальне віруванв й те, що пити воду з того самого місця і безносередно по тім, як пила веселка, дуже шкідливо для чоловіка. Пор. Етн. Зб. V.
116. Хто воду пє, тому сі в череві жьиби заплодьит. (Наг.)
Жартують пʼяниці з тверезого. Німець та словак каже, що від води плодяться воші в животі, пор. Wand. IV (Wasser 357); Zatur. VI, 337.
117. Хто лізе до води, той має мокрі поли. (Комар.)
Образово; хто війде між напасних, лихих людей, не мине шкоди або прикрості. Πор. польське: Nie chodz do wody – nie obleja cie, nie chodz do karez- my – nie obmowia cie, Adalb. Woda 30, 81; Zatur. IX, 315.
118. «Ци добра в вас вода?» – «Най буде берегам добра, у нас ладна». (Наг.)
Не годиться говорити про воду «добра», а треба казати «ладна».
119. Чиста вода снит сі – щось добре приплине. (Яс. С.)
Чиста вода в сні ворожить добру новину.
120. Ще много води уплине, заки то буде. (Наг.)
Говорять про непевну будущину. Пор. Celak. 488; Wand. IV (Wasser 574, 575, 576); Zatur. XII, 406.
121. Ще не оден став води втікне. (Сор.)
Scil. заким се станеться. Пор. вище ч. 120; Wand. IV (Wasser 160).
122. Я води і в чоботьох не люблю, не то в череві. (Наг.)
Говорить пʼяниця. Пор. Сelak. 141; Wand. IV (Wasser 60, 62, 74, особливо 185, 402, 403). Zatur. VI, 339.
123. Яка вода мjигка, а камінь зглодже. (Сор.)
Так і слабосилий чоловік поборює далеко більші елементарні явища природи. Пор. Adalb. Woda 6: Wand. IV (Wasser 54).
124. Яка вода, такий млин; яка мати, такий син. (Кол.)
Прикмети характеру передаються дітям через матір. Пор. Wand. IV (Wasser 545).
125. Як на воді бульки стают, то буде слота. (Наг.)
Загально розповсюджене спостереження, пор. Wand. IV (Wasser 4т1).
126. Як на воді слина. (Наг.)
Scil. розійшлося. Про змарноване добро.
127. Як у воду камінь. (Наг.)
Scil. пішов, пропав.
128. Як у воду канув. (Вікно.)
Знач. пропав безслідно, без вісти. Пор. Wand. IV (Wasser 683).
129. Як хто в воду скаче, то й ти за ним скочиш? (Дрог.)
Говорить, коли хтось звиняється, що зробив щось зле тому, бо й інші так робили. Пор. Wand. IV (Wasser 474.)
Водити 
1. А водили би ті до Берна! (Наг.)
До Берна на Мораві водили ще до 60-их років та яких злочинців для відбування кари.
2. Водит го блудними дорогами. (Наг.)
Тягне його в погане товариство, наводить на лихо.
3. Водит го за ніс. (Дрог.)
Знач. дурить, ошукує. Образ узятий із звичаю водити sa ніс ведмедя, пор. Ada1b. Wodzie 1.
4. Водит го за підбоки. (Наг.)...сі з ним... (Наг.)
Знач. поводиться в ним фамільярно, підхлібляє йому. 
5. Водит го як сліпого. (Наг.)
Держить його в залежності від себе.
6. Водити як кота за ниткою. (Гнідк.)
Знач. дурити, мати когось за дурня.
7. Водит ні як кітку за стеблом. (Наг.)
Знач. дурить мене, відволікає справу з дня на день.
8. Водит очима як блудна вівцьи. (Наг.)
Говорять про заляканого, безрадного чоловіка.
9. Водит сі з ним по під руки. (Наг.)
Товаришує, вдає великого приятеля; пор. вище ч. 4.
10. Водиш мі як дітину на пояску. (Кол.)
Не позволяеш мені самому розважити якесь діло.
11. Таке то сі водит меже миром хрещеним. (Наг.)
Знач. таке буває – говорить про якийсь незвичайний випадок.
12. Тобі лише сліпі діди водити. (Наг.)
Говорять до нездари, лінивого та нетямущого чоловіка.
13. Тяжко того водити, хто сам не хце ходити. (Войткова коло Добромиля).
Переносно: зайва річ радити тому, хто не хоче слухати доброї ради. Пор.. Ш, 51.
Воєвода 
1. Воєвода – в печи мече горшками. (Наг.)
Кепкують з такого, що до роботи лінивий, а ласий на їжу, або з такого, що розсердившися на жінку бʼє горшки в печи.
Воздух 
1. Підньили го на воздухи. (Наг.)
Говорять про зомлілого або тяжко «опитого, якого тверезять держачи на руках. 
Возити 
1. А возив би тобов дідько поліна на тамтім сьвіті! (Воробл.)
Прокляття основане на віруваню в таку кару в загробнім житю.
2.Возили би ті по дохторах! (Наг.)
До лікаря везли давніше тілько в випадку дуже тяжкої слабости, звичайно тоді, коли вже ніякий лік не міг помогти хворому.
3. Возьит сі по нім, як Мошкові бахурі. (Наг.)
Знач. верховодять над ним, поневіряють його. Пор. Zatur. VIII, 784.
Вознесеніє 
1. Як на Знесінє цьвіт, то на Петра хліб. (Ожид.)
Господарська приказка. Цьвіт розуміеться: збіжжя цвіте.
Возний 
1. Возний – тягниверета, а левізор – теребилюлька. (Кол.)
Возний чи судовий чи адніністраційний звичайно по селах має кепську репутацію, бо приносить візвання до заплати податків і кар, а в разі невиплати має бути присутний при екзекудії довгу, тоб-то при забиранні з хати движимого добра. Ревізори (фінансові стражники) виявляли давніше свою службистість ловлячи таких селян, що курили перемичений тютюн і в тій цілі вишпортували недокурки з люльок.
Возраст 
1. Не в возрасті сила, не в подобі розум.(Мшан.)
Приказка мб. книжного походження. Можна бути великим і слабим, гарним на вроду і глупим.
Βοле 
1. Най має й два воля, коли мила моя. (Балиг.)
Говорив лемко женячися з вольоватою дівкою.
Волі-волі (теж що або - або).
1. Волі так, волі сяк. (Любінь).
Діалект, зам. або-або, пор. Або-або 1.
Воліти 
1. Волиш свої вуши бити, як чужі гроші рахувати. (Мінч.) Волієш свої воши...лічити. (Ільк.)
Бути касієром при чужих грошах – річ дуже марудна і завдає богато одвічальности.
2. Волів би чоловік свої тріски збирати, як чужі гроші рахувати. (Мшанець.)
Пор. ч. 1.
3. Волю гой ніж йой. (Наг.)
Знач. волю радість ніж біль або гризоту.
4. Що волиш: ци миску хробаків, ци макітру пирогів? (Войн.)
Рід загадки. Пироги – жаби, хробаки – жито. Питаючий лічить на те, що відповідач волітиме друге, ніби апетитніше, а на правду гірше. І в такім разі відповідь викликає загальний сміх.
5. Що волиш: ци скислий горох їсти, ци на здохлу бабу лізти? (Наг.)
Питане в роді попереднього. Скислий горох – г – о, здохла баба – піч.
Воловий 
1. Будеш ти ще з волового сліду воду пити. (Наг.)
Докоряють тому, хто продав воли, знач. будеш жалувати їх. Натяк на звісну казку, де хлопець напившися води з волового сліду робиться волом.
2. Ой ти х.. воловий! (Льв.)
Знач. нездаро, непотрібе.
Воловід 
1. Тебе, бачу, аж на воловоді до церкви поведут. (Наг.) Кплятъ із такого, що не хоче йти до церкви.
Волокти 
1. Волоче сі, як великий піст. (Наг.)
Говорять про немилу справу, злидні, процес. Пор. Wand. V (Ziehen 33).
2. Волоче ся, як голодне літо. (Ільк.)
Знач. і кінця годі дождатися. Wand. V (Ziehen 57).
Волос 
1. Аж волосє на собі рве. (Наг.)
Характеристичні рухи великого пересердя, розпуки, жалю. Пор. Wand. II (Haar 154. 206).
2. Аж ми волосьи в гору встало. (Наг.)
Коли говориться про перестрах, тривогу. Пор. Wand. II (Haar 220, 223).
3. Ані за волосок нічого не дістанеш. (Наг.)
Ані крихітки. Волосок – найменша, наймаловажніша часть скотини тут як символ найдрібнішої части маєтку.
4. Ані на волос не попущу. (Наг.)
Волос (його грубість а не довгота) тут знак найдрібнішої доступної людському оку міри. Пор. Wand. II (Haar 158. 209).
5. Ані на волосок не хибло. (Наг.)
Ані крихітки, сповнено все чисто. Пор. Wand. II (Haar 215).
6. Бере сі міні до волосьи. (Наг.)
Силкується вхопити мене за волоси, взяти верх наді мною.
7. Блищит му сі волосє, як псу єйці. (Наг.)
Говорять з насьміхом про такого, що надто щедро намаже волосся маслом.
8. Борше волосьи на моїй долони виросте. (Наг.)
Scil. заким се станеться. На долоні волосся не росте ніколи. Пор. Wand. II (Maar 242); Adalb. Wlos 6.
9. Бодай ти волосьи облізло з тої голови розумної! (Наг.)
Жартливе прокляття. Розумний чоловік часто буває лисий.
10. Взьив го за-волоси та під ноги. (Наг.)
Коли характеризують завзяту бійку. Hop. Wand, II (Haar 229).
11. Волоса як би хто спив, то би пук. (Наг.)
Волос тут означав звісного водяного хробака (Gordius aqualicus). Вірування про його шкідливість загально розширене.
12. Волосє ми стало на голові. (Наг.)
Я перелякався, жахнувся, пор. вище ч. 2.
13. Волосє мньитке як льон. (Наг.)
Загальне вживане порівняння, особливо жіночого волосся з льняним повісмом.
14. Волосє стирчит як щітка. (Наг.)...як на їжи. (Наг.)
Про кострубатого, твердоволосого чоловіка.
15. Волос сивіє, а голова шаліє. (Ільк.)
Сивий волос – символічний знак старшого віку. Німець каже: Graue Haare und WeisheiLszahne kommen nicht stets miteinander, Wand. II (Haar 46) у поляків навпаки: Gdy wlos siwipjo, to rozuni dojrzeje, Adalb. Wlos 3.
16. Волос у гору пішов. (Скалат).
Знач. страх мене проняв. Пор. Wand. II (Haar 223).
17. Волосьи му сі наїжило, як стріха на вітер. (Наг.)
Говорять про нечесаного, нечепурного або злого чоловіка.
18. Вчинит сі як волос, а буде як колос. (Стан.)
Значення мені не зовсім ясне, мабуть про злого чоловіка, що чиняться покірним, а осягнувши свою ціль показується грубіяном і жорстоким.
19. Довгий волос, а короткий розум. (Наг.)
Звичайна характеристика жінки. Пор. Celak. 302; Waml. II (Haar 81, 82); Ada1b. Wlos 2.
20. І волос ти з голови не зпаде. (Наг.)
Знач. не бійся нічого, ніяке лихо тобі не станеться. Пор. Wand. II (Haar 221, 222, 274); походження біблійне.
21. Кождий волосок на миї прокльитий. (Наг.)
Оповідала сирота про те, як вона жила з мачухою і як та проклинала її.
22. На волоску висит. (Наг.)
Знач. ледве держиться, ось ось пропаде. Образ узятий мабуть із класичного оповідання про Дамоклів меч завішений на волоску чи на тонкій ниточці над чоловіком посадженим на троні. Пор. Wand. II (Haar 210); Brzoz, Wlos 1.
23. Не має тілько волосьи на голові, що довгів. (Наг.)
Число волося на голові справді велике, а в народі воно вважається синонімом якоїсь незліченної суми. Пор. Wand. II (Haar 192, 197, 219).
24. Не облізе волосьи з дурної голови. (Наг.)
Борониться лисий, коли хто сьміється з його лисини. У поляків навпаки: Z glupiej glowy madre wlosy uciekaja, Adalb. Wlos 8.
25. Облізло му волосьи з великої жури. (Наг.)
Говорять про лисого, часто іронічно.
26. О волосок був бим упав. (Наг.)
Знач. не богато хибувало, пор. вище ч. 4. 5.
27. О малий волос був би мі забив. (Наг.)
Знач. дуже мало хибувало, а був би трафив. Пор. Wand. II (Haar 145).
28. Пішло му проти волоса. (Дрог.)
Знач. против його волі, наперекір йому. Пор. Wand. II (Haar 153).
29. По за волосє дістав. (Наг.)
Теж, що поза вуха, в потилицю набито.
30. Розстрапане волосє, ги коли би го бурі збила. (Наг.)
Говорять про пелехатого, нехарапутного чоловіка.
31. Сивим волосом сьвітити. (Наг.)
Для замужних жінок, особливо для старших показування прилюдно волосся вважається соромом. Вийти заміж для жінки значить рівночасно «покрити косу»
32. Тогди то буде, як на долони волосє виросте. (Ільк.)
Знач. не буде ніколи. Пор. вище ч. 8.
33. Тьигни за-волоси, як пса до буди. (Наг.)
Пес не любить іти до буди, де його нрипинають на лапцюх. Поляк порівнює: як коня за гриву, Adalh. Wlos 1.
34. Хто не вшанує сивого волоса, бодай го не дочекав. (Кол.)
Сивий водое тут символічно – старий чоловік або старість.
35. Як на волоску висит. (Гнідк.)
Знач. ледве держиться. Пор. вище ч. 22.
Волохатий 
1. Хто волохатий, буде богатий. (Ільк.)
Говорять про такого, у кого сильно і вчасно обростають руки, ноги, груди.
Волочити ся 
1. Волочит сі за мною, як тельи за коровою. (Сор.)
Не попускаться а ні на крок.
2. Волочит сі сьвітами, як циган. (Наг.)
Кочовий спосіб житн циганів викликає аачудування та нехіть у осідлих людий. Пор. Adalb). Wlec sie 13.
3. Волочиться, як волоцюга у плуга. (Ільк.)
Волоцюга, інакше підволока, прилад, на який вкладають плуг везучи його в поле: він двома раменами тягнеться по землі.
4. Волочит сі, як крадена шкапа. (Наг.)
Крадену шкапу злодії силкуються як найшвидше перепродати і вона переходить живо з рук до рук і з повіту в повіт.
Волхв 
1. З волхвами що зачинати. (Гнідк.)
Scil, не доведе до добра, бо одурять, очарують, накличуть лиху пригоду.
Воля 
1. Аби ваша воля, а моя повниність. (Крех.)...панська волі, а наша... (Наг.)
Фраза з панщизняних часів, тепер уживається іронічно, коли хтось. хоче занадто верховодити над чоловіком та розказувати йому. Scil, не маєш мені нічого розказувати, бо я не обовʼязаний робити.
2. Аби добра воля, а борщ буде. (Вікно).
Говорять, коли хтось відмовляється від діла тим, що не було доброї нагоди. Пор. Wand. V (Wille 11).
3. Без доброї волі й дар не дар. (Кол.)
Дар – сам собою вираз доброї волі, отже дар без доброї волі – абсурд або має якісь побічні цілі. Пор. Wand. V (Wille 18, 21, 29).
4. Віломав сі з моєї волі. (Наг.)
Говорив батько про непослушного сина.
5. Вирвав сі на волю, як кінь. із припону. (Наг.)
Говорять про чоловіка, що був доси під тяжкою рукою батька чи господаря і раптом опинився свобідний.
6. Вольному воля, а спасенному рай. (Залісє).
Говорять характеризуючи ріжнородні змагання та забаганки людей. Пор. вище Вільний 2.
7. Воля ваша, а суд царів. (Дар.)
Говорив чоловік попавши в руки розбійииків. Пор. нім. Dein Wille, mein Konigreich, Wand. V (Wille 153).
8. Вчиню ти твою волю. (Кол.)
Зроблю, як хочеш, як бажаєш. Пор. пісню:
Яж ти, сину, не бороню,
Чини собі свою волю. (Кол.)
Або іншу: Ой мужу мій, мужу, вчиниж мою волю,
9. Дай кому волю, а собі неволю. (Ільк.)
Знач. зроби щось після волі іншого, то тим самим звяжеш свою власну волю. Пор. Wand. V (Wille 55); Adalb. Wola 4
10. Дай серцю волю, а сам підеш в неволю. (Ільк.)
Звичайно про закоханих: закохавшися чоловік робиться невольником укоханого предмету.
11. Даш серцю волю, то собі неволю. (Сап.)
Коли попустиш поводи свойому вподобаню, своїй пристрасті, то тим самим обмежиш свою свобідну застанову і свободу діяльності.
12. Даю ти на волю. (Наг.)
Знач. роби як хочеш, не буду тебе ні на що силувати.
13. Добра воля стане за учинок. (Ільк.)
Розуміється тоді, коли вчинок був неможливий. Пор. Wand. V (Wille 38, 68); Celak. 280; Adalb. 5.
14. З доброї волі борщу не звариш. (Кол.)
Відповідь на приказку під ч. 2.
15. Ліпше по воли, як по неволи. (Збар.)
Обік зовсім ясного значення є тут і гра слів, бо поволі значить також помалу, повагом. Пор. Adalb. Wola 10.
16. Маєш добру а непримушену волю? – Ой-ой-ой, маю! (Дрог.)
Говорять про шлюб недібраної пари. Оповідають, що одна дівчина любила коваля, а її присилували йти за муж за шевця. Коваль упросився до нього за дружбу, і коли йшли до шлюбу, взяв під полу в кліщах розпечений піддосок, а коли станули в дверях церкви, коваль устромив йому зелізо в холяву. Священник питає молодого: «Маєш добру і непримушену волю?» а шевця припекло, він почав скакати та кричить: «Ой-ой-ой, маю! Ой-ой-ой, маю!» Його признали божевільним і коваль узяв шлюб з молодою.
17. Моя воля, моя сила. (Кол.)
Зам. я так хочу і так зроблю. Пор. нім. Mein Willʼ ist mein Gesetz, Wand. V (Wille 109).
18. На злу волю не порадиш, (Наг.)
Всякі способи поради та переконання мають значення лише тоді, коли чоловік має добру волю приймити те, що йому видасться розумним і хосенним.
19. Не хочеш по добрій воли, то мусиш по неволи. (Наг.)
Мовив рибак загоняючи рибу в сіть. Пор. Adalb. Wola 9, 12.
20. Най сі діє божа волі! (Наг.)
Окрик розпуки і безрадности, коли чоловік у якійсь тяжкій пригоді вичерпав усі способи рятунку і опускає руки.
21. Свойов волев до добра не дійдеш. (Наг.)
Говорять упертим, непослушним дітям.
22. Своя волі на гак заводит. (Наг.)
Уперті, пепослушні діти робляться з часом злочинцями і попадають на шибеницю. Пор. Wand. V (Wille 4S, 58); Zatur. IX, 344.
23. Татову волю гріх ломити. (Наг.)
Розуміється тут: остатню волю, заповіт.
24·. Тобі лиш дай на волю! (Наг.)
Знач. потурай тобі, то ти накоїш лиха.
25. Хто без волі, той без долі. (Наг.)
Хто не має власної волі, той не може бути щасливий.
26. Ци по воли, ци по неволи? (Дрог.)
Питає чоловік злодія, якого жандарм провадив до суду. А злодій каже: Та певно, що поволи, бо не маю сі чого квапити.
27. Що ваша волі! (Наг.)
Звичайна формула жебрака, в значіню: що хочете, те й дайте.
28. Що воля: чи сніг, чи брага? (Гнідк.)
Альтернатива неясна, мабуть було тут якесь оповідання для її пояснення, та збирачем не записане.
29. Я його волі не нагну. (Наг.)
Не всилую його, щоб робив так, як мені хочеться. Пор. Wand. V (Wille 44).
30. Яка воля, така доля. (Збар.)
Чоловік доброї волі звичайно буває задоволений і чується щасливим, хоч і в бідности. Пор. Adalb. Wola 7.
Воняти 
1. Вонит як тхир. (Наг.)
Тхір уважається типом вонючого звіря. Пор. Adalb. Cuchnac 1; Wand. III (Stinken 32. 61, 65).
2. Єдин воне, другий не пахне. (Гнідк.)
Один не ліпший від другого. Німець каже: Один воняє часником, а другий цибулею, Wand. III (Riechen 6).
3. що воне, то не пахне. (Голоб.)
Уживають і переносно: що погане, нечесне, те не гарне.
Воркнути 
1. Воркнув як пес у буді. (Наг.)
Про нелюдяного, сердитого чоловіка.
Воркотіти 
1. Воркотів кілько хотів, а зробити мусів. (Цен.)
Воркотане не помогло.
2. Воркотіла – не хотіла, потім сіла тай іззїла. (Голоб.)
Говорять про таку, що чогось сердилася, а потім перепросилася.
3. Воркоче як окріп у горшку. (Наг.)
Сміються з такого, що все воркоче.
4. Най воркоче, як хоче, лиш най моєї голови не клопоче. (Наг.)
Нехай бурчить сам собі, аби не сварився зо мною.
5. Хто воркоче, той робити не хоче. (Наг.)
Говорять про такого, що все воркоче, коли йому велять щось робити.
Воробець 
1. «А ти сконд?» – «Видер воробці з ґонт.» (Лол.)
Із звісної анекдоти, де представлено розмову пана поляка з селянином русином. Часто цитують як приклад розмови люднй, що не розуміють, або не хочуть розуміти один одного.
2. Воробець на себе смерти не має. (Ільк.)
До сеї приповідки у Ільк. додано: казка, але казки ніякої не приписано. І з Комарна передано мені сю приказку к тій самій формі з увагою, що її джерело – народне вірування, буцім то восени буває така одна ніч дуже бурлива, з громами і блискавицями, і тоді злий дух збирає всіх воробців, насипає. їх повні чвертки і тілько згортає долонею чуб: що в чвертці, те забирає собі, а що згорнено, те лишається і плодиться далі. Значить, найбільша часть, воробців не гине природною смертю, а дістаеться злому духові. Се і інші нар. вірування про воробця див. Wand, III (Sperling 24); Етн. Зб. V, 172,248.
3. Воробці тобі в голові цьвjиркают. (Наг.)
Значить: думаєш про зайві, пусті речі. Пор. Adalb. Wrobel 3.
4. Воробці то так як мазури, що в чуже гніздо лізут. (Мшан.)
Натяк на сучасну мазурську колонізацію в східній Галичині.
5. Де то сі ті бідні воробці діют, як хата згорит? (Наг.)
Турбувався дурень дивлячися, як горить його хата.
6. Ліпший воробець у руці, як журавель у небі. (Терп.)
Знач. ліпша мала користь, але певна, ніж більша та непевна. Пор. Wand. І (Besser 182); (Spatz 5, 17; Sperling 4, 9, 18, 19, 27); Adlalb. Wrobel 6: Celak. 255; Muka. I, 1931.
7. Старого воробця на полову пе зловиш. (Терн.)
Досвідного човіка не зловиш пустими словами. Пор. Wand. III (Spatz 11; Sperling 23).
8. Як воробець напє ся в Воведенію в добиччачім сліду води, то ся напасе худоба до їря трави. (Мшан.)
Господарське правило, див. Етноль. матер. Ш, 51.
Ворог 
1. А враг тебе знає! (Наг.)
Сердитий окрик. Враг тут має значення нечистої сили, злого демона.
2. Без ворогів у сьвіті не прожиєш. (Наг.)
Житє – боротьба; значить, мусять бути й вороги.
3. Бодай мій ворог знав, що нині за день! (Ільк.)...так знав.. (Наг.)
Scil, як я знаю те й те. Говорить тяжко зажурений чолопік, якого питають про якусь посторонню для нього річ.
4. Бодай мій ворог скапав як сьвічка! (Наг.)
Прокляття основане на віруванні, що можна вшкодити свойого ворога, наймивши службу божу і стоячи підчас тої служби в церкві зі свічкою в руках та держачи її скісно так, аби віск капав на землю, поки вся свічка отак не скапає. Таке «скапуванє ворога» підчас служби божої селяни вважають великим гріхом, а про те практикують іноді в пересердю. Пор. Етн. Зб. V, 97, 261. 
5. Бодай мої вороги виздихали до ноги! (Явор.)
Прокляття. До ноги – до нащадка, без потомства.
6. Бодай так мій ворог до завтра дочекав! (Наг.)
Scil. як я знаю про се або хто вчинив се. Клине ся чоловік підозрений за якесь зле діло. Пор. Adalb. Wrog 1
7. Бодай так мій ворог знав, що му нині за день, як я знаю, що в ті біді робити! (Наг.)
Пор. вище ч. 3.
8. Будут сі мої вороги тішити. (Наг.)
Говорить чоловік попавши в якусь лиху пригоду.
9. Весь тиждень давай, а в суботу не дай, тай маєш ворога. (Наг.)
Близькі сусіди в селі дуже часто йдуть один до одного жадаючи якоїсь дрібної підмоги або позички; вистарчить раз відмовити її, щоб між ними почалося вороговання.
10. Від ворога вчи сі розуму. (Наг.)
Він змушує бути обережним. Пор. Wand. І (Feind 4).
11. Ворог не спит. (Наг.)...не дрімає. (Завад.)
Знач. усе знайде час пошкодити. Пор. Wand. І (Feind 26).
12. Ворогови хліба, як скаженій собаці дати. (Гнідк.)
Приказка записана мабуть недокладно. Скаженій собаці хліба не дають. Пор. далі ч. 15; Adalb. Wrog 10.
13. Ворог то, не птах, що в свое гніздо каляв. (Ільк., ІІетр.)
Синтактичне значення таке: То не птах, а ворог, знач. се птах поганий, сам собі ворог. Пор. далі під Птиця.
14. Вороже тяжкий та темний! (Клим.)
Окрик, найчастіше жартливий, до доброго приятеля, що тягне на якесь діло і не слухає ніяких вимівок.
15. Враг силен, і горами трясе. (Гнідк.)
Говорив пʼяний дяк, коли йому допікали, що не твердо держиться на ногах, мовляв: гори не такі тверді, тай ті іноді трясуться від ворожої сили.
16. Дай ворогови хліба, як псу сьвяченої паски. (Наг.)
Приказка основана на віруваню, що пес, якому на Великдень дадуть перший шматок свяченої паски, і то крізь вікно, в разі скаженини втече геть від хати і не зробить ніякої шкоди.
17. Дай міні Боже дурних ворогів мати! (Кол.)
З дурними ворогами лекше дати собі раду, як з розумними.
18. Дай хліба-соли ворогови, хоть як скаженому псови. (Ільк.)
І	сей варіант треба вивести з того жерела, що вище ч. 16.
19. Десь сі мій воріг потік. (Наг.)
Говорила жінка про нелюбого мужа-пʼяницю.
20. І ворог у спільнім нещастю милий. (Гнідк.)
Спільне нещастя зближає людей, велить їм забувати особисте вороговання, особливо зза дрібних ураз.
21. Мені так межи ворогами, як тій керничці межи дорогами. (Явор.)
І з одного боку і з другого пʼють і занечищують.
22. На тобі, вороже, хліба, тай відчепи сі! (Кол.)
Приказка основана на тім самім віруваню, що й ч. 3, 16, 18.
23. Най наші вороги плачут, не ми. (Наг.)
Потішають себе такі, що при якійсь радісній пригоді або при розставанні розплакалися.
24. Не дати і каміня ворогови голову си провалити. (Гнідк.)
Се вже вершок ворожнечі, що граничить із чоловіколюбністю.
25. Не діждут наші вороги в долоні плескати. (Корч)
Селянин живе все в тій вірі, що кождий його крок і поступок слідять ворожі очи, які й радуються кождій його злій пригоді. Плескати в долоні – символ утіхи.
26. Не до ворога йду, а до свого. (Наг.)
Мабуть ремінісценція тих відносин, коли поза обсягом свого «роду» все чуже було рівночасно й вороже.
27. Нема гіршого, як мати мудрого ворога. (Ком.)
Бо такий усе тебе підійде тай захопить у такім місці, що й не пікнеш. У чехів, німців і інш. навпаки, ліпший мудрий ворог, як дурний приятель, пор. Celak. 233; Wand. І (Feind 7)
28. Ніхто собі не ворог. (Наг.)
Знач. сам собі не бажає зла. Говорить чоловік, що несвідомо зробив сам собі шкоду, відповідаючи на докір, що він сам тому винен.
29. Ніякий воріг так не допече, як свій домашний. (Наг.)
Домашні найближче знають себе і стикаються що день, для того вороговання між ними бував найтяжше.
30. Отто раз воріг тяжкий! (Богородч.)
Знач. лихий, жорстокий чоловік.
31. Підньити ся ворогів. (Граб.)
Знач. наробити собі ворогів, підняти людей против себе.
32. Скачи враже, як пан каже. (Ільк.)
«Враже» тут у пестливім значенні, зам. «дитинко», «голубе». Знач. корися папській самоволі, підлягай дужчому, коли не маєш сили спротивитися йому.
33. Тай на мене вороги не з медом. (Лисят.)
Знач. і мені допікають. Іти до кого з медом – символічно зам. з ласкою, з доброю волею.
34. То мій перший ворог. (Кол.)
Знач. найтяжчий, найгірший.
35. Хочеш ворога мати, нагодуй його хлібом. (Дар.)
Знач. нагодований тобою напевно виявиться невдячним і відплатить тобі ворожнечою.
36. Хочеш ворога нажити, позич йому гроший. (Дар.)
Ще найменше лихо, коли візьме і не покажеться більше. Пор. Celak. 276; Wand. І (Feind 173).
37. Ци то в мене ворогів мало? (Сор.)
Відмовлявся чоловік, коли йому казали виступити против якогось надужити в громаді.
38.Через вороги тяжко в пеклі бути. (Коб.)
Хід думок не зовсім ясний. ІІевна річ, поборювання ворогів внутрішніх і зверхніх веде чоловіка до ступневого вдосконаленя і поступу, отже відводить від того етапу упадку та зледащіня, який вульгарно можна висловити назвою «пекло», але дуже сумнівно, чи отея й слідуюча приповідка має саме таке значення.
39. Через вороги тяжко до пекла дістатися. (ільк.)
Пор. попереднє ч. 38.
40. Ще бим того й ворогови не відмовив. (Наг.)
Се вже найсильніший аргумент, коли приятель приятелеві відмовляв якоїсь послуги.
41. Я своїй дітині не воріг. (Наг.)
Говорив батько силуючи дочку замуж за того, хто йому сподобався, а не їй.
Ворожбит 
1. Ворожбит людськов чкодов сит. (Лім.)
В часі шкоди, коли чоловікові щось украдуть або згуба трафиться, то такий іде до ворожбита. Чи віднайде свою шкоду, чи ні, а ворожбитові заплати.
Ворожиля 
1. Ворож, ворожильо, де я ся оддам: ци горі, ни долов, ци до чорной землі? (ВЛ.)
Примовляють до комашки знаної зазулькою або бабруною. Пор. вище під Бабруна, стор. 18, ч. 1.
Ворожити 
1. Може би я ту що тій скльинці поворожив? (Наг.)
Жартують потрясаючи фляшкою, мовляв, чи не забулькоче в ній горілка. Мабуть натяк на звісне оповідання про подорожного-ворожбита, що підглянувши господинині секрети потім перед чоловіком виявляв їх, буцім то вивороживши. Пор. Жите і Слово І.
2. Навчит біда ворожити, як нема що в губу вложити. (Лев.)...в рот...(Петр.)
З біди, з потреби люди беруться до всякого ремесла, в тім числі й до ворожбитства. Порівняй нпр. оповідання «Як баба ворожкою стала» в Ж. і Сл. II, 359.
3. На двоє баба ворожила. (Лев., Петр.)
В значенні: се діло сумнівне, не знати ще, як воно буде.
4. На двоє бабка ворожила: або вмре, або буде жила. (Залісє).
Насміх над двозначними ворожбами і загалом над неясними висловами про речі, яких чоловік не знає. Пор. вище Баба 45; Wand. IV (Wahrsager3, 7); латинське: Fatidicus verum fatur vel figmina rerum.
5. Не ворожи, коли-с не Біг! (Кобил.)
Ворожбитів на кпини називають селяни «земними богами» або просто «богами».
6. Хоць ворож, не ворож, а не зробиш, бо не мож. (Наг.)
Селяни часто (а жиди майже все) перед важнійшим ділом удаються до ворожбита (жиди до тзв. рабина-чудотворця) з просьбою, щоб їм виворожив удачу. Отсею приказкою інші селяни сміються над такими, що полягаючи на ворожбі беруть ся до діла, якого неможливість посторонньому чоловікові очевидна.
7. Хто много ворожит, той мало має. (Наг.)
Бо спускаючися на виворожене будуще занедбує теперішнє.
8. Що люде ворожат, то виворожат. (Збар.)
Бо ворожба часто випливає з бажання, а бажання попихає до діла.
Ворожка 
1. Ворожка дала всім по трошка. (Даг.)...псам... (Наг.)...псім... (Уриче).
Кплять із ворожки, яка всякому старається сказати те, що йому пожадане.
2. Ворожка каже: «Будеш, чоловіче, сім літ бідувати». – «А потому?» – «Потому привикнеш». (Дид.)
Дуже мудре віщування для чоловіка, що від ворожби надіється поправи своєї долі.
3. Покажи ми ворожко, де моя дорожка? (ВЛ.)
І тут під ворожкою розуміється звісна комашка, пор. вище Бабруна ст. 18; Ворожиля ч. 1.
4. У ворожки хліба трошки. (Петр.)
Знач. іншим ворожить усяке добро, а собі не може виворожити нічого по над те, що їй дадуть люди.
Ворон 
1. Ворон воронови ока не виклює. (Ільк.)
Між злими людьми стоїть природний, інстинктовий союз; один злий не буде шкодити другому. Пор. Wand. II (Krahe 7, 47, 63 – 66, 77); Adalb. Wrona 31.
2. Ворон не бє на голу кість. (Лучак.)
Образово: вороги не бʼють на такого чоловіка, з якого не надіються ніякої користи. Пор. Wand. І (Aas 7).
3. І ворон мої кости туди не занесе. (Гнідк.) Ні ворон... (Ільк.)
Таким висловом характеризують далекі, невідомі краї. Глуха ремінісценція тих часів, коли людські трупи валялися непоховані по полях і ворони розносили з них кості «по степах, по байраках».
4. Той ворон краче, що жир має. (Гнідк.)
Хто ситий, богатий, той і величається. Пор. Adalb. Wrona 16.
Ворона 
1. Бодай му ще ворони очи довбали! (Наг.)
Прокляття. Ремінісценція тих часів, коли трупи чи то вбитих на війні, чи то повішених полишано птаству на жир.
2. Бодай над тобов ворони каркали! (Кол.)
Прокляття рівнозначне з тим, щоб ти погиб насильною смертю і щоб тебе не похоронено по християнськи.
3. Вилетіла ворона, вилетіли дві. (Наг.)
 Характеризує швидке наростання брехень та спліток при передачі від одного чоловіка до другого. Основою приказки була анекдота, забута в тих сторонах, де я чув приказку, але захована в інших (у Росії, пор. Русс. зав. сказки ст. 166 та в старих німецьких швенках) про те, як один чоловік бажаючи випробувати свою слизькоязику жіпку, повірив їй секрет, буцім то у нього з задниці вилетіла ворона, і як ся відомість, облетівши кружок кумась, виросла до великих розмірів. Пор. Wand. (Krahe 55).
4. Вліз меже ворони, кракай як і вони. (Дрог.)
В яку компанію попався, до такої й підладжуйся. Пор. Adalb. Wrona 1, 11.
5. Ворона вороні ока не виклює. (Кол.)
Злий злому шкоди не зробить. Пор. Ворон 1; Adalb. Wrona 31; Waiul. II (Krahe 7, 47, 63-66, 77).
6. Ворона в осени гівнюх знайде тай кричить: кал, кал, кал! А в зимі знайде тай кричить: колач! колач! (Дрог.)
Так коментують різні окрики ворони.
7. Ворона за сім миль стерво чує. (Наг.)
Так і злого чоловіка тягне туди, де коїться якесь лихо.
8. Ворона і за море літала, а все чорна вертала. (Комар.)
Ледачий хоч і скілько досьвіду набереться, а все буде ледачим. Пор. Wand. ІІ (Krahe 46, 72).
9. Ворона із галузи, а сокіл на галузу. (Гнідк.)
Значення не зовсім ясне. Мабуть треба догадуватися, що се говорить дівка, яка спекалася (або мав надію спекатися) поганого жениха, а дістала (або надіється дістати) гарного.
10. Ворона ніколи не каже: куку! лише все: кра! (Гнідк.)
Так само злий, завидливий чоловік ніколи не похвалить іншого, не заохотить. а все згудить та знеохотить.
11. Ворона ти в рот влетит. (Дрог.)
Говорять, коли хтось позівав або забувшися слухав чогось із роззявленим ротом. Пор. Дик. 1277.
12. Ворона хоть мала, а рот має великий. (Ільк.)
Ворона тут символізує ненаситну людську захланність.
13. Годуй ворону, а вна ти потім очи видовбає. (Наг.)
Говорять про невдячного сина або годованця. Пор. Wand. 11 (Krahe 104, 110).
14. Для ворони нема кращих дітий, як воронячі. (Збар.)
Поняття краси дуже зглядне; кождий судить красу по своїм смаку. Пор. Wand. II(Krahe 1, 75).
15. Дре сі як ворона. (Наг.)
Знач. кричить, докучає; пор. Adalb. Wrona 24.
16. Закракали би ворони на твою голову! (Лол.)
Прокляття: щоб тебе повісили і щоб ворони крачучи сідали на твою голову. Пор. вище 2; Wand. 11 (Krahe 143).
17. Злетіли сі як ворони на мою працю. (Наг.)
Ворона тут символ нажирливого, ненаситного дармоїда.
18. Їхав, мамо, ворона, і зачепив мене дишльом в губу. (Дар.)
Жалувався роззява. «Ворона» тут очевидно також у значенні «роззява», неуважний чоловік.
19. Йому й ворона за соловія стане. (Кол.)
Йому байдуже, він задовольняється чим будь.
20. Кракали би над тобов ворони! (Колом.)
Прокляття, нор вище ч. 2.
21. Кракала ворона, як горі летіла, а як долів летіла, то і крила опустила. (Ільк.)
Сміються з чоловіка, що брався до діла з великими надіями і самохвальбою, а скінчив знеохочений, зі стратою. Пор. Celak. 89; Wand. II (Krahe 20).
22. Куди ворона, туди й фіст. (Наг.)
За одним злим чоловіком тягнуться його кумнани. Пор. Wand. II (Krahe 115); відмінна стилізація, але подібне значення Adalb. Wrona 21.
23. Летіла ворона до гори тай не кракала, а з гори летівши і крила опустит. (Сор.)
Знач. почалося діло без великої надії на успіх, а скінчиться повною невдачею.
24. Мала ворона велику штуку мяса проковтне. (Петр.) ковкне. (Мінч.)
Говорять про лакому дитину, про малого а захланного чоловіка.
25. Най там над ним ворони кракают! (Наг.)
Клинуть неприсутного, пор. вище ч. 2, 20.
26. На кого ворони, на того й сороки. (Лев., Ільк.)
Говорить чоловік, на якого ворогують з різних боків і з різних причин. Пор. Wand. II (Krahe 85).
27. Не кракала ворона, як до гори летіла, не буде кракатн, як з гори полетит. (Лев.)...але буде кракала... (Ільк.)
Знач. обійшлося діло без паради з початку, обійдеться і при кінці. Пор. Adalb. Wrona 14.
28. Не поможе вороні купіль, а крукови мило. (Городен.)
Які чорні були, такі й лишаться. Так само злому не поможе навчання та просьба. Пор. Wand. II (Krahe 29, 51); Adalb. Wrona 15.
29. О, вже летьит ворони па стерво! (Наг.)
Говорять з огидливістю, коли жиди приходять забирати добро за довг.
30. Пізнати ворону по пірю. (Ільк.)
Так само ледачого чоловіка пізнати по його поводженю. Пор. Wand. II (Krahe 13).
31. Проси в ворони сира! (Наг.)
Звісно, не дасть, бо як би мала, то би сама зʼїла. Говорять про безплодне прохане у немилосерного та захланного чоловіка.
32. Рвали би вас ворони, як ви мою працю рвете! (Наг.)
Прокляття на кривдників, пор. ч. 17.
33. Стріляв ворону, трафив корову. (Снят.)
Кепкують із невлучного стрільця. Пор Wand. II (Krahe 30, 116).
34. Така, нівроку їй, біла як ворона. (Наг.)
Кепкують із брунетки, або з брудної сорочки.
35. Тілько що вороні по фіст. (Сор.)
Scil. стілько трави, знач. голо, нема що пасти товарови.
36. У ворони комашні, як у ґосподарьи кобила здохне. (Наг.)
Лихий чоловік радується, коли іншому трапиться нещастя.
37. Яка ворона в воду, така й з водп. (Льв.)
Хоч і як миється, а все чорна. Пор. Adalb. Wrona 8.
Воронячий 
1. А шукали би ті за вороньичим криком! (Наг.)
Кляв чоловік шукаючи заблуканої коняки. Тоб то: щоб ти здохла і щоб ворони клюючи твоє стерво дали вказівку, де тебе шукати.
2. Вороньичим голоском заспівав. (Наг.)
Кепкують із такого, що має хрипливий, різкий голос.
3. Вороньичі діти годувати. (Наг.)
Робити непотрібну роботу, з якої не буде добра, хіба шкода.
4. Вороняче гніздо в голові має. (Терноп.)
Такий нелад у його думках, говорить не до ладу, сам собі перечить.
5. На вороньичу комашню трафив. (Наг.)
Наскочив на місце, де ворони клюють стерво. Образово: війшов у хату, де бються та кричать. 
6. Не треба й вороньичого гнізда, такий тут гармідер. (Наг.)
Ворони годуючи молодих у гнізді роблять великий вереск.
7. То ще вороняче горло! (Збар.)
При крикливого або ненаситного чоловіка.
8. То якесь вороняче весілє! (Збар.)
Говорить про безладний крик, вереск.
Ворота 
1. В мене ворота весь день як скрип, так скрип. (Терн.)...не запирают сі. (Наг.)
Хвалиться чоловік, що до нього часто люди ходять та гості вчащають.
2. Ворота запреш, людьом писки не запреш. (Луч.)
Знач. від людської обнови та спліток чоловік ніяк не охорониться.
3. Де ворота скрипливі, там баби сварливі. (Цен.)...і пси брехливі. (Чорт.)
Приказка основана мабуть на дійсній обсервації якихось місцевих фактів.
4. Для нього мої ворота за вузкі. (Кол.)
Знач. дуже великий пан, або лише загордів.
5. Запри ворота! (Дрог.)
Кричать на такого, що стоїть з роззявленим ротом або ходить розхристаний так що видно груди, або на такого, що розкричався. Пор. Wand. IV (Thor 16). 
6. Коби за ворота, а там най тебе пси рвут! (Збар.)
Мовить ласкавий господар випроваджуючи наприкреного гостя; буцімто: колиб лиш із мойого обійстя ти вийшов цілий, а там хоч пропадай.
7. Кожді ворота для бідного заперті. (Наг.)
Знач. ніде йому нема доступу, нікуди його не пускають.
8. Лежит за ворітьми до гори чобітьми. (Кол.)
Про пʼяницю, що заснув у рові біли своїх воріт.
9. Стojит у воротьох в червоних чоботьох. (Наг.)
Говорять про кокетливу дівку, що любить гарно одягатися та «сушити зуби» до прохожих.
10. Там то му ворота не стают! (Сквар.)
Scil, раз-у-раз скриплять. Говорить про балакучого, сварливого чоловіка.
11. Ще ти будеш під ворітьми ночувати, як пан пес. (Наг.)
Говбрять вередливому, що нарікав на невигоду в хаті.
Ворохобити 
1. Ворохобит мя в зимі на суниці. (Цен.)
Підмовляв мене на якесь неможливе і непотрібне діло.
2. Зворохобив сі на дармицю. (Наг.)
Знач. полакомився і пішов кудись в надії одержати щось на дармо.
3. Хто ся на чуже ворохобит, той на своїм не робит. (Збар.)
Надіючися загарбати чуже занедбує своє.
Ворсити ся 
1. Ворсит сі на мене, як Дів на слоту. (Наг.)
Знач. буриться, дивиться грізно, понуро. Діл, себ-то карпатські гори покриті лісами перед слотою залягає густа мряка.
2. Ворсит сі на слоту. (Наг.)
Зам. хмариться.
Воскресити 
1. Я тобі не воскрешу хліба, як нема. (Наг.)
Воскресити тут у значенні сотворити, видобути невідомо відки.
Воскреснути 
1. А ти відки тут воскрес? (Наг.)
Знач. відки тут узявся?
2. Воскрес Ісус од гроба, на всіх жидів хороба. (Дрог.)
Передразнення звісної церковної пісні в антісемітськім дусі.
Вош 
1. А вош не боже сотворіньи? (Наг.)
Відповів чоловік, якого названо вошивим.
2. А я тут за що вуши годую? (Жабє).
Говорив гуцул жалуючися на те, що його безвинно держать у арешті.
3. Богач – одних вуший не перелічити. (Вікно).
Сміються богачі з бідного, що вдає заможного.
4. Бодай так вош кашлала! (Кол.)
Scil, як се правда. Говорять завдаючи комусь брехню. ІІро кашлання воши див. Wand. II (Laus 66).
5. Бойкові вуши що неділі пущіньи мают. (Наг.)
Бо він що неділі намащує волосе маслом.
6. Борони Боже від скаженої воши! (Гнідк.)
Мале, непочесне а сердите, більше наробить сорому, як шкоди.
7. Вже вуши з волосьи мотуз крутьит тай тебе в воду затьигнут. (Наг.)
Грозять дітям, що не дають себе чесати та виіськати.
8. Вже мі далі вуши розточат у тім кременалі! (Жабє).
Жалувався гуцул, якого довго держали в слідстві.
9. Вже му вуши віджили. (Луч.)
Знач. уже поправився, забогатів тай загордів.
10. Він із вуший не вилазит. (Наг.)
Образово, зам. із бідности та недостатку. Вош як символ бідности та клопотів; також у німців, див. Wand. II (Laus 132).
11. В нього хіба вуши мают добру пашу. (Голоб.)
Бо їдять його самого. А челядь та худоба голодують. Так кплять богачі з бідного.
12. Вош би сі до нього не причепила. (Наг.)
Знач. такий сухий, твердий та худий. Пор. Wand. II (Laus 121).
13. Вош би сі сьвjитила! То бідне сотворіньи, має чисте сумліньи тай не втікає. А блоха, то погана! (Снят.)
Гумористично висловлена обсервація над різницею темпераментів тих двох природних людських товаришів.
14. Вош би сі на нім розщеховала. (Наг.)
Так як ситий віл може розщеховзнутися на леду. Знач. такий гладкий, товстий.
15. Вош бідница чьимна, не втікає, а блиха винна, то втікає. (Жабє).
Пор. вище ч. 13. Німець каже, що вош людська (або панська), а блоха собача, пор. Wand. II (Laus 17, 48).
16. Вош, то бідного вся худоба. (Наг.)
Кепкує сам над собою бідак. Німець каже: Lause und Fieh as das beste Yeh, Wand. II (Laus 35).
17. Вош то така худоба, що ні злодій не вкраде, ні на ню ніяка пошесть не зайде. (Голоб.)
Кепкували богачі з бідного чоловіка.
18. Вуши – божі баранчики. (Дрог.)
Чому саме – я не міг дізнатися. Німець каже: Lause und Heuschrecken sind Gottes Kriegsleut, die Bosen zu strafen, Wand. II (Laus 34).
19. Вуши го обсіли. (Наг.)...присіли. (Наг.)
Знач. заплодилися у нього в великім числі. Німець каже: щоб тебе воши зʼїли! Wand. II (Laus 118).
20. Вуший собі баби в Бога випросили. (Наг.)
Оповідають, що колись баби не мали так богато роботи і дуже нудилися, от одна й почала просити Бога, щоб їй дав хоч яку «шіпавочку», і Бог послав їй воши, пор. Житє і Слово II, 185; Етн. Зб. XII, 29.
21. Вуший, що хоць згортай. (Наг.)
Знач. богато, густо. Пор. Wand. II (Laus 82, 83).
22. Вушима будеш довг платити? (Наг.)
Мовив богач бідному, коли сей хотів позичити в цього грошей.
23. Вуши мої коханії, тримайте сі кумнанії! Котра буде на краю, перевалю як свиню. (Яс. С.)
Приказував бідний чоловік бʼючи воши.
24. Вуши мої чорнобриві, якіж бо ви непоцтиві! Ци ви мене не знаєте, що ви мі так кусаєте! (Яс. С.)
Не то приказка, не то співанка бідолахи, якому вже надто докучала його «пасіка».
25. Вуши мої чорнопискі, маю я вас зо три миски: на голові гніздо звили, через плечі стежку вбили тай гуляют як кобили. (Снят.) 
Так насміхаються з вошивого чоловіка.
26. Вуши, то така дичина, що що забєш, то гет вержеш, а що не забєш, то до дому несеш. (Дид.)
На сю тему є й оповідання, широко розповсюджене у різних народів. Пор. Wand. II (Laus 72).
27. Вуши як біб. (Наг.)...як бабруни. (Наг.)
Таких порівнань. можна би набрати й більше.
28. Держит ся, як вош кожуха. (Гнідк.)
Знач. держиться міцно, тяжко його вигнати, як вош із кожуха. Німець каже: як вош залізе в кожух, то вже її тяжко видобути, пор. Wand, II (Laus 65).
29. Дує сі як вош на морозї. (Наг.)
Кплять із глупо-гордого та нікчемного чоловіка.
30. Заліз як вош у кожух. (Голоб.)
Знач. ніяк його видобути, вигнати відтам, пор. вище ч. 28.
31. І вош на щось Пан Біг сотворив. (Наг.)
Міркування селян про те, яку що ціль має в природі, дуже часто зупиняються на питанні, яку ціль мають воши; звичайна відповіді, на се питання не йде далі сеї неозначеної поговірки.
32. Лишьий вуши на неділю! (Наг.)
Неділя, особливо літом у робочу пору, одинокий у тижні день для робленя туалети, чесання і т. і. В будний день ніколи.
33. Ліпше свої воши бити, як чужі гроші рахувати. (Наг.)
Говорять про прикрости касієрства та обрахунків. Пор. вище Воліти 1, 2; Нос 340.
34. Най ся тебе твої воши держат! (Цен.)
Знач. жий собі в бруді та нехарстві або в бідности, Scil, коли не хочеш слухати доброї ради.
З5. Не досить, що мі вуши кусають, а ще й гниди. (Сор.)
Говорить чоловік, якого крім старих, поважних людей чіпають, напастують недолітки або якісь нікчемні людці. Пор. Wand. II (Laus 73).
36. Нудит як вош. (Кол.)
Про нестерпного, влізливого чоловіка.
37. Обʼїли би тобі вуши голов, а міль хорбаку! (Грин.)
Прокляття: щоб ти звівся нінащо, на дідовода.
38. Підеш вуши годувати. (Наг.)
Знач. зійдеш на біду, підеш до вʼязниці. Пор. вище ч. 2.
39. Причепив сі як вош до кожуха. (Наг.)
Про невідступного напасника або підлизайка. Пор. вище ч. 28.
40. Там то вушом житьи! (Наг.)
Жартують побачивши пелехатого чоловіка. Пор. Wand. II (І.aus 90).
41. То така вош, що лиш би на єден нохоть посадити, а другим придавити. (Наг.)
Говорять про невеликого ростом, а при тім сварливого, зачіпливого чоловіка. 
42. У нього вуший, як карамхи. (Наг.)
Знач. дуже богато.
43. що вош, то і гнида, все одна огида. (Коб.)
Про нікчемних, напасливих людей, що пристають до чоловіка, хоч він бридиться ними.
44. Що робить вош, коли сі сказить? Викотить сі христяниновн на ковнір у церкві. (Кобил.)
Знач. завдасть чоловікові сорому як раз там, де повинен виглядати як найпоказніше.
45. Що там вуший! що звізд на небі. (Яс. С.)
Сміються богачі з бідного, що хоче класти себе в один ряд з ними.
46. Як би не вуши, то би сі чоловік ніколн не чесав. (Наг.)
Значить, є таки з них деякий пожиток, особливо для нехарних та лінивих людий.
Вояк 
1. Вояк, до бульби го відобрали. (Наг.)
Насміх над нездарою-парубком, калікою або малорослим, пор. Бульба 1 (стор. 129).
2. Добрий вояк і горшка чиру не бojит сі. (Наг.)
Вояк тут насмішливо: такий, що вмів добре воювати ложкою.
3. Пане вояк, карабін вам украли! (Льв.)
Насміх над роззявою-вояком.
4. Такий вояк, як кождий поляк. (Наг.)
Іронічно про чваньковитого а не дуже то відважного чоловіка, що шукав собі гачірки надіючися на трусливість противника, але бачучи опір уступає.
Воячка 
1. Ци на воячку, пане Полячку? (Яс. C.)
Поговірка селян із 1846 р., що особливо тоді творили селянські варти і ловили дійсних і мнимих бунтівників.
Воювати 
1. Воює ним дідько по всіх кутах. (Наг.)
Говорять про збиточного, непосидючого хлопця.
2. Добре воювати, коли мир готовий. (Гнідк.)
Насміх над чваньком, що хвалиться в часі спокою своїми воєнними діламп. Пор. Wand. II (Kriegen 5).
3. Доти воюєш, доки щось не звоюєш. (Наг.)
Осторога непосидющому; «звоюєш» тут знач. зробиш якусь шкоду собі або кому іншому. Пор. Wand. II (Kriegen 20).
4. Хто чим воює, від того й гине. (Наг.)
Варіант звісного євангельського: хто мечем воює, від меча гине. Пор. Ada1b). Wojowac 1. 
5. Який з тебе дідько воює! (Наг.)
Кричать на збиточного, непосидючого, мов би припускаючи, що се не він сам робить, а якийсь демон, що сидить у ньому і кермуе його вчинками.
Впадати 
1. Впадайте на Бога! (Дрог.)
Зам. тямте божу заповідь, згадайте про Бога, змилуйтеся – звичайна формула жебрацької просьби, пор. далі під Дати.
2. То мені не впадає. (Богородч.)
Се мені не на руку, до сього невідповідна пора.
Впасти 
1. А впав би-с сім раз на єднім місци! (Дрог.)
Прокляття, коли хтось грозить другому, що «впадеш іще в мої руки».
2. А впав бис у безодню, аби за тобов заклекотіло! (Наг.)
Прокляття; слуга посланий за пильним ділом запізнився і звинявся тим, що біжучи впав із кладки і потовкся; господар видно не вірив сьому і відповів отсим прокляттям».
3. А впала би на тебе кавза! (Наг.)
 Знач. щоб ти зазнав якоїсь лихої пригоди.
4. А впало би на тебе тьижке нещістьи! (Наг.)
Нещасте уявлене як якийсь тягар, що паде на чоловіка і пригнітає його.
5. Ану впадь, ци буде мене боліти! (Наг.)
Сміються над необережним, що впав або пошпотався.
6. Бода-с уже впав тай не встав! (Наг.)
Кляла жінка ведучи до дому пʼяного чоловіка, що раз у раз падав.
7. Борзо впав, ще борше встав. (Наг.)
Потішають жартуючя такого, що впав.
8. Впав меже них як вихор. (Наг.)
Знач. розбив, розігнав, перелякав їх своєю появою.
9. Впав меже них, як заяць меже пси. (Наг.)
Попався між ворогів, між захланпих та здирливих людей.
10. Впав му в ноги. (Наг.)
зам. упав йому до ніг, цілує його ноги.
11. Впав на гладкій дорозі. (Наг.)
Знач. без видимої причини.
 12. Впав на добру гадку. (Наг.)
Зам. прийшла йому добра думка до голови.
13. Впав сми в нех. (Жабє).
Знач. я попав у занедбане, в поневірку у людей чи то у своїй хаті.
14. Впав у злість. (Наг.)...у лютість. (Ком.)
Знач. розлютився.
15. Впав у самий вар. (Кол. )...у сам клекіт. (Наг.)
Знач. у найгірше лихо, в найтяжче положення.
16. Впав у тьижку недугу. (Наг.)
Зам. тяжко занедужав.
17. Впав як голий у кропиву. (Наг.)...у терньи. (Наг.)
Попався між вороги, в прикрі обставини.
18. Впав як камінь у воду. (Наг.)
Знач. пропав безслідно. Пор. вище Вода 127.
19. Впав як кіт на рівні йоги. (Наг.)
Знач. лиха пригода не зломала, не вшкодила його. Пор. Wand. II (Fallen 76). 
20. Впав як котьи в борщ. (Наг.)
Попався туди, де його зовсім не треба було.
21. Впав як муха в окріп. (Наг.)
Попав у велику біду, в нагле нещастя. Пор. AdaIb). Wpasc; Wand. II (Fallen 74).
22. Впав як сливка в г- о. (Наг.)...в тепле... (Льв.)
Попався в несподівану халепу, дістався в лиху компанію.
23. Впав як сніп. (Наг.)..як галушка... (Наг.)...як глина. (Наг.)
Знач. безсильно, без опору.
24. Впадеш ти ще в мої руки. (Наг.)
Знач. буду ще я мати власть над тобою, потребуватимеш моєї помочі, а я не дам.
25. Впало ми сі, як заяць у вершку. (Кол.)
Трапився несподіваний зиск. Натяк на звісну анекдоту, пор. Етн. Зб. VI.
26. Впало му сі на горіхи! (Наг.)
Знач. дістав прочуханку або лайку.
27. Впало на мене, як цегла на голову. (Кол.)
Трапилося мені несподіване лихо.
28. Дай Боже впасти і щасливо встати! (Топільн.)
Без упадку, без гріха чоловік не проживе, та по кождім упадку важно те, щоб назад устати та поправитися.
29. Де впав, там спав. (Кол.)
ІІро втомленого, пʼяного.
30. Кому сі що впаде. (Голоб.)
Знач. кому яке щастя.
31. Легко впасти, але тьижко встати. (Наг.)
Образово: легко позбутися маєтку, доброї слави, але тяжко доробити он. Пор Wand. II (Fallen 18).
32. Лекше впасти, як устати. (Збар.)
Думка та сама що в попереднім. Пор. Wand. II (Fallen 24).
33. Не штука впасти, а штука встати. (Наг.)
Говорив чоловік, що збіднівши не з власної вини з тяжким трудом дораблявся давнього добробуту. У німців: не штука впасти, але штука зручно впасти, Wand. II (Fallen 21).
34. Ой ой, ой, був бим упав! (Наг.)
Крикнув сліпий упавши з кладки. Жартують, коли хто по невчасі жалується на лиху пригоду, якої не вберігся в пору. У нім. Ich ware bald gefallen, sagte der Hans, da lag er auf der Nase, Wand. II (Fallen 35).
35. Оттут лише впадь тай охай! (Цен.)
Знач. нема ніякої ради, положення розпучливе.
36. Раз упав, три рази встав. (Топіль.)
Сьміються з пʼяного, що впавши на землю даремно силкується встати.
37. Сам собі впаду, сам собі встану. (Наг.)
Говорив пʼяний, коли його остерігали, аби не йшов на вулицю, бо може впасти.
38. Та ти не впав, але скочив. (Наг.)
Потішають дитину, що впала і починає плакати.
39. Хоць що-то ми сі впало. (Наг.)
Знач. хоч троха дещо скористав.
40. Хто впав, того підійми. (Кол.)
Знач. порятуй чоловіка в пригоді.
41. Хто впав, той пропав. (Наг.)
Scil, у війні, в битві.
42. Хто впав, той ще може встати. (Дрог.)
Знач. хто провинився, може ще поправитися.
43. Хто впаде, той певно не полетит до неба, лише до землі. (Наг.)
Жартують із такого, що падучи кричить зо страху. Пор. Wand. II (Fallen 38).
44. Хто нині впав, завтра може встати. (Кол.)
Хто раз прогрішився, того не треба ще вважати пропащим. Пор. Wand. II (Fallen 42).
45. Ще не впав, а вже йойкає. (Наг.)
Говорить про пессиміста, що нарікає, хоч не зазнав іще нещастя.
46. Що впало, то пропало. (Наг.)
Знач. що не могло остоятися. Пор. Adalb. Padac І.
47. Як впадеш, то пошкробай сі в тото місце. (Наг.)
Насміх над дитиною, що часто паде. Німець каже: то не забудь устати, Wand. II (Fallen 32).
48. Як сі кому впаде. (Наг.)
Як трапиться, як чиє щастя. Пор. вище ч. 30. Wand. II (Fallen 63). 
Впекти 
1. А то му сі впекло! (Наг.)
Знач. пощастило йому, минуло його лихо.
2. Впік мі тим словом, не треба й огню. (Наг.)
Знач. дошкулив, образив.
Впелісити ся 
1. Впелісив сі як кліщ під пахов. (Наг.)
Всадився, вкорінився, здобув собі міцне становище.
Впертий 
1. Впертий як русин. (Льв.)
Так характеризують поляки тугу вдачу і твердий характер русина.
2. Впертий як цап. (Самб.)
Цапи і кози своєю впертістю та неслухняністю доводять пастухів до одчаю.
Вперти ся 
1. Впер сі, ані руш. (Наг.)
Не поступить кроком, не дасть переконати себе.
2. Впер сі як вів рогани. (Наг.)
Взяв собі щось до голови, хоче поставити на своїм.
3. Впри сі тай не їдж. (Наг.)
Жартують із упертого, що завзято обстоює при якійсь дрібниці.
4.Як ся впре, то го й пара волів з місця не рушит. (Кол.)
Говорять про впертого чоловіка, тугого на всякі докази.
Впертість 
1. На впертість нема ліку. (Дрог.)
Впертість жартівливо уважають якоюсь хворобою.
Впилити 
1. Впилив мі як гадина. (Наг.)...як оса. (Наг.)...як пес. (Наг.)
Дословно: вкусив, – образово: докучив, зробив прикрість.
Впирати 
1. Впирає в мене, як в жида хоробу. (Льв.)
Вмовляє, переконує мене, що я зробив щось таке, про що я не знаю.
Вписати 
1. А вписав би ті дідько меже свої слуги! (Наг.)
Так кляв чоловік писаря.
Впити ся 
1. А бодай ви сі впили! (Наг.)
Жартливе прокляття, в роді того: а бодай вам добро було, або под.
2. Бігає вию сі на твоїм весілю! (Наг.)
Говорить старший чоловік парубкові! або дівці, коли вони зробили йому якусь невеличку прислугу, подали огню до люльки або води.
3. Впив сі від єдної порції. (Наг.)
Говорять про чоловіка «слабого на голову», що не може витримати алкоголю, але також про такого, що подається під найменшим лихом.
4. Впив сі як свня. (Дрог.)...як штік. (Наг.)
«Штік» мб. із нім Stock, яке в злуці а іншими словами значить: дуже, прим, stockfinster – дуже темно, stockdumm – дуже дурний і т. п.
5. Впив ся в нього як пявка. (Терп.)
Знач. причепився і ссе, вивискує його.
6. Впий сі, а розум май! (Наг.)
На жаль звичайно буває се неможливо.
7. Єднов не впєш сі. (Наг.)
Одною чаркою. Приговорюють, коли хто не хоче пити другої чарки горілки.
8. Ні впив, ні в’їв, ні красно входив. (Наг.)
Знач. змарнував свій вік, не зазнав ніякого добра.
9. Ой, впилам сі, паноньку, але хіба своїми сльозами. (Наг.)
Відповіла баба пану, який сказав їй: «Ти, бабо, впилася».
10. Хоть бим мав ся впити нині: многа літа ґосподині! (Сапог.)
Приговорює гість випиваючи на здоров’я господині.
11. Ци то міні много треба, аби сі впити? (Наг.)
Знач. я не багато вип’ю і вп’юся.
12. Як сі впє, то чистий варіят. (Наг.)
Говорять про такого, що впившися «дуріє», хапається до бійки.
Впросити ся 
1. Впросив сі в комірне. (Наг.)
Випросив у господаря, що той пустив його до себе в хату жити.
Впрягти 
1. Впрьигли чоловіка, як вола в ярмо. (Наг.)
Говорив наймит нанявшися до служби.
2. Коли впрьигати, то не льигати. (Наг.)
Знач. коли пора братися до діла, тоді не пора на спочинок.
3. Мені коли-тогди впрягти ся, як тому волови. (Кос.)
Знач. швидше чи пізніше треба взятися до важкої праці або до якогось іншого обов’язку.
Впустити 
1. Впустив вовка до стайні. (Наг.)
Дав здирцеві, кривдникові власть над слабшими. Пор. Вовк. 44.
2. Впустив му кирви. (Наг.)
Знач. набив до крові, але образово також: обдер, обциганив, звів на нінащо.
3. Що впустиш, того не підоймеш. (Кол.)
Пропустиш нагоду до якогось діла, то вже її не вернеш.
Впутати ся 
1. Впутав сі в погану справу. (Наг.)
Вмішався, встряв.
Враждувати 
1. Враждує на мене, як бнм му вітцьи забив. (Наг.)
Глухий відгомін тих часів, коли вбійство близького родича тягло за собою обов’язок кровної помсти. (Вражда декуди, прим, у чехів, і значить забійство).
Вражий 
1. Вража мати ті там знає. (Наг.)
Знач. нечиста, погана сила. Пор. пісню: Вража його мати знає, на що він гадає.
2. Іди до вражої маттери! (Наг.)
Сердито зам. іди до біса.
Врач 
1. Врачу, ізціли ся сам! (Гнідк.)
Відправа таким, що інших картають, а самі грішні тими самими хибами. Пор. лат. Medice cura te ipsum; Wahl. І, 153; II, 29; Wand. 1 (Arzt І). Узято з Притч Соломонових XVIII, 20, пор. єванг. Луки IV, 23.
Вректи 
1. Коби не вречи! (Наг.)
Приговорюють описуючи щось гарне, миле, здорове, нпр. дитину або худобину.
Время 
1. Время ослячим ступом іде, і ніхто го не дожене. (Гнідк.)
Приказка мб. книжного походженя, пор. Горацієве: Fugit, ach fugit irreparabile tempus.
Вритний 
1. Вритний як свиня. (Богородч.)
Впертий, що все в однім місці, в однім ділі робить шкоду, докучає.
Врізати 
1. Вжем два рази врізував, тай ще коротке. (Наг.)
Кепкують із нетямучого майстра, що робить незручно і не може потрафити на добру міру.
2. Врізав му в морду. (Льв.)
Вдарив по лиці.
3. Врізав му по макоїдах. (Дрог.)
Ударив у рот, у лице.
Врода 
1. Врода як у Ірода. (Збар.)
Знач. поганий, каліка.
2. Не диви ся на вроду, але на природу. (Залісє).
Знач. не уважай на гарну поверховість, але на вдачу, характер та виховання.
3. Не питай за вроду, але за пригоду. (Берез.)
Не питай, відки я родом, але порятуй у лихій пригоді.
4. Яка врода, такий смак. (Наг.)
Хто гарний на вроду, той звичайно й любить гарно вдягатися, смачно попоїсти.
5. Я собі своєї вроди не віскакав. (Жабє).
Знач. я тому не винен, що не вродливий.
Вродити ся 
1. Вродися – вдайся, а ні, то скапарайся. (Орел.)
Знач. уродившися чоловік або нехай буде щасливий, а коли ні, то краще нехай заздалегідь умре.
2. Вроди сі та вдай сі. (Тисьм.)
Знач. уродися в щасливу годину.
3. Вродит сі, де го не посієш. (Наг.)
Говорять про злого, напасного чоловіка.
4. І тн сі тутка вродив? (Наг.)
Знач. і ти сюди прийшов? При якімось збіговищу.
5. Ледво сі вродит, а вже верховодит. (Наг.)
Говорять про малу дитину, якій треба услугувати та догоджати, аби не кричала.
6. Ліпше сі не вродити, як весь вік бідити. (Наг.)
Нарікає бідний чоловік, наслідуючи біблійного Іова. Пор. Wand. І (Geboren 21).
7. Най ся перше вродит, а тогди закличемо попа тай охрестимо. (Бібр.)
Уговкують таких, що сперечаються за назву якоїсь ще не доконаної речі.
8. На що-сь ся вродив? – На біду. (Доброс.)
Оповідають, що таку відповідь дав якийсь парубок священникові на катехізації.
9. Раз ми ся вродили і раз вмирати будеме. (Тих.)
Знач. нема чого боятися, ніщо по над це не може нам трапитися. Пор. Adalb. Urodziс siе 4.
10. Уроди ся щасна, а не красна. (Тисьм.)
Щастя важніше в жнтті, ніж краса, і часто не йде з нею в парі.
11. Ще сі не вродило, а ти вже хрестиш. (Цен.)
ІЦе річ не готова, діло не зроблене, а ти вже прикладаєш назву до його наслідків. Пор. Adalb. Urodzic siе 3, 9. У німців: Ще не вродилася, а ти вже замуж віддаєш, Wand. І (Geboren 37).
12. Ще сі не вродит, а вже по людьох ходит. (Наг.)
Знач. ще діло не зроблене, а вже про нього вість чи сплітка пішла по людях.
13. Ще ся той не вродив, аби всім догодив. (Петр.)
Всім людям, добрим і злим догодити неможливо. Пор. Wand. І (Geboren 6, 8).
14. що ся вродило, то і вмерти мусит. (Терн.)
Потішають тих, що плачуть по смерті якогось близького покійника. Пор, W and, І (Geboren 25, 26).
15. Яке сі вродило, таке й згине. (Наг.)
Говорять про злого, нелюбого, збиточного чоловіка. Пор. Wand. І (Geboren 1).
16. Який-єс ся вродив бідний, такий бідний згинеш. (Рогат.)
Нарікав бідиий чоловік ие бачучи виходу зі своєї бідності.
Врожай 
1. Не вважай на врожай, сій жито, хліб буде. (Цен.)
Властиво: не вважай на те, який урожай ворожать.
Вроки 
1. Змеч ле мі врокы девятеракы. (Лос.) 
Просить селянка ворожки.
2. На пса вроки! (Наг.)
Примовляють оповідаючи про щось гарне та здорове, напр, про малу дитину, аби не наврочити. Вірування, що похвала приваблює до хваленого предмету злих, шкідливих демонів, пор. ZDMG XXXI, ст.
Всадити 
1. Всадив му кольку під бік. (Наг.)
Зробив якусь пакість.
2. Всадив сі з ходаками. (Наг.)
Вліз без церемонії в якесь товариство, вмішався не в своє діло.
3. Всадила ми сі якась мара в груди. (Наг.)
Знач. щось болить у грудях.
4. Всадили го до Іванової хати. (Наг.)
Посадили до в’язниці.
5. Де го всади, там сі прийме. (Наг.)
Говорять про потульного, сумирного чоловіка, що в усякім становищі вміє дати собі раду.
6. Як ти всаджу, то не бій сі. (Наг.)
Погроза: наб’ю, напакощу.
Всипати 
1. Всипав му, що сі влізло. (Наг.)
Знач. набив що мав сили.
2. Всипали му як бобу. (Наг.)
Набили, звич. канчуками або палицями.
3. Всиплю ти, аж буде с –ка огню давати. (Наг.)
Наб’ю здорово. Пор. Zatur. XVI, 166.
4. Хто перший всипле, той перше змеле. (Наг.)
Хто швидше розпочав якесь діло, той швидше й скінчить. Пор. Wahl. II, 42; Wand. І (Aufschutten 1).
Всі 
1. Ану всі за мнов, а я за вами! (Наг.)
Сьміються з такого, що удав смільчака, а в небезпеці ховався за інших.
2. Всі за єдного, єден за всіх. (Наг.)
Звичайна формула найширшої солідарності.
3. Всіма на нього. (Лол.)
Знач. усі в хаті на нього ворогують.
4. Всім баки сьвітит. (Наг.)
До всіх піддобрюється, підлещується.
5. Всім вам велике нас... матери. (Льв.)
Вислів погорди та легковаження до компанії.
6. Всім вам сі не дам. (Наг.)
Знач. не переможете мене чи то силою, чи багатством, чи розумом.
7. Всім до мене засі. (Наг.)
Не смійте мішатися в мої діла.
8. Всі ми в нашого Пана Бога дурні. (Льв.)
Уговкують хвалька, що чинить себе дуже мудрим супроти інших.
9. Всі ми грішні в Пана Бога. (Наг.)
Знач. нічим одному перед другим гордитися. Пор. Wand. І (Alle 9).
10. Всім нам єден конець буде. (Наг.)
Підемо в землю гнити. Пор. Wand. І (Alles 18).
11. Всім нам єдна дорога. (Наг.)
Знач. усі помремо.
12. Всім не догодиш. (Наг.)
Пор. вище: Вродитися ч.; Wand. І (Alle 7, 8).
13. Всі на мене бий-забий. (Наг.)
Знач. ворогують.
14. Всі-смо в Бога рівні. (Наг.)
Говорять, коли хтось занадто величається або дає іншим пізнати свою вищість. Пор. вище ч. 8, 9.
15. Всі-смо си браті. (Наг.)
NB. по божому закону; людські закони і встанови часто показують зовсім не те). 
16. Всі там підемо. (Наг.)
Знач. у могилу. Говорять при похороні. Пор. Wand. І (Alle 10).
17. Всіх вас сі не бою. (Наг.)
Ви не страшні для мене, не переможете мене. Пор. вище ч. 6.
18. Всіх за ніс водит. (Дрог.)
Знач. дурить, туманить.
19. Всіх нас єдно чекає. (Кол.)
Scil. смерть, пор. вище ч. 10, 11, 16.
20. Всіх нас Пан Біг на щось держит. (Наг.)
Знач. не слід помітуватися ніким.
21. Всіх не перепреш. (Наг.)
Не переконаєш, не переможеш.
22. Всіх ні за що має. (Наг.)...за ніц... (Дрог.)
Маловажить, погорджує.
23. Всіх сі раджу, а свій розум маю. (Наг.)
Говорить чоловік, як кажуть, собі на умі, що вислухуючи чужих рад не покидається своєї власної постанови.
24. Всіх сі радь, а своє роби. (Наг.)
Себто, вислухуючи чужих рад не давай себе збити ними з пантелику.
25· Всіх собі спротивив. (Наг.)
Підняв проти себе своїм поступуванням.
26. За всіх і за вся. (Наг.)
Scil. говоримо, згадуємо. Фраза взята з літургійної формули для означеня широкого обсягу тем розмови, alles Mogliche.
27. Зі всіми добрий, собі лихий. (Наг.)
Знач. безхарактерний, хоча запобігає у всіх ласки, але ні в кого не має пошани.
28. І нам то всім буде. (Наг.)
Знач. помремо. Говорять почувши про смерть когось знайомого.
29. Коли всі злі, то й ти не ліпший. (Наг.)
Говорять клеветникові, що на всіх виговорює поза очі та осуджує їх.
30. Коли всім, то й псім. (Лютов.)
Хто з усіма хоче бути добрий, той буває добрий і з негідними та підлими.
31. На всіх вас єден фрас! (Лол.)
Гумористичне прокляття, якого початок узятий із літургійної формули. Фрас – frasunek, турбота, нещастя.
32 На всіх не настарчиш. (Наг.)
Scil. роботи, поживи.
33. Най вас тут усіх грім трісне! (Наг.)
Звичайне прокляття.
34 Най всі гинут, аби він мав. (Наг.)
Говорять з докором про самолюба.
35. Нам уже всіма лиш торби брати та на випроси йти. (Лол.)
Так ми збідніли.
36. Не на всіх єдна мньира. (Наг.)
Одного в світі цінять та поважають більше, другого менше.
37. При всіх і єдному буде. (Наг.)
При більшій громаді й ще один поміститься.
38. При всіх набрав. (Наг.)
Еліптично: набрався сорому або дістав буки при всій громаді.
39. При всіх ти встиду наробю. (Наг.)
Знач. прилюдно осоромлю тебе.
40. ІІри всіх ті виганьбю як пса. (Наг.)
Нечесть зроблена комусь прилюдно далеко гірше діймає, як у штири очи.
41. Про всіх байдуже, аби міні було. (Наг.)
Звичайний принцип егоїста. Пор. вище ч. 34.
42. Тим ми всі грішні. (Кол.)
Се така похибка, слабість, що спільна всім людям, Знач. нема підстави карати за неї одного.
43. То всіх обходит, не мене єдного. (Наг.)
Знач. справа спільна, громадська.
44. У всіх добрий, то не добре. (Кол.)
Знач. чоловік облесний та дволичний.
45. Хто всім годит, нікому не догодит. (Збар.)
Швидко опиниться серед суперечних інтересів і змагань. Пор. Wand. І (Alle 4, 5).
46. що всім до мене? Ци мене всі зробили? (Наг.)
Оборонявся еґоіст проти авторитету загалу.
47. Що всім, то й мінї. (Наг.)
Заява солідарності і готовості приймати однакову долю з громадою. 
Вскочити 
1. Вскочив по коліна. (Наг.)
Вбрався в якийсь клопіт, нажив біди.
2. Вскочив у саму патоку. (Наг.)
Іронічно: устряв у дуже прикре діло, наскочив на неприємну сцену.
3. Вскочив як пес у сливки. (Дрог.)
Попався в мало для нього відповідне окруження.
4. Вскочив, як у клітку. (Кос )
Знач. дістався в таку компанію, що обмежила його волю.
Всохнути 
1. А всхла би му рука! (Наг.)
Клянуть злодія, або поганого сина, що б’є батька.
2. Всохло як перець. (Наг.)
Говорять про сіно, дерево і т. і.
3. Всох на пни. (Наг.)
Говорять про чоловіка, якого зсушила грижа або хвороба. 
Вставанє 
1. Гірке моє вставанє! (Наг.)
Зам. прикро або тяжко мені вставати.
2. Раннє вставанє, вчасне сніданє. (Кол.)
Зам. хто рано встане, той вчасно снідає.
3. Ране вставаньи, але пізнє обуваньи. (Наг.)
Докоряють такому, що вставши рано до роботи довго обуваєгься в постоли.
4. Що втрачу на вставаню, то си надоложу бодай на обуваню. (Наг.)
Говорить лінивий, якого рано збудили до роботи.
Вставати 
1. Вставай, гнилице, бо сі в тобі г-о запече. (Наг.)
Корняють лінивого неробу.
2. Вставай, не лежи, хапай ложку тай держи! (Кол.)
Упімненє до такого, що спить довго, коли інші вже снідають.
3. Вставайте, мерці, зазирайте в горці. (Лол.)
Жартливо будять рано сонних, мовляв: пора снідати. В Дрогобичі по польські: Wstawajcie, umarli, mozebiyscie со zarli. У Adalb. ані у Brzoz. сеї приказки нема.
4. Встає з курми, а льигає з свиньми. (Наг.)
Говорять про чоловіка, що рано працює запопадно, а ввечері любить упитися.
5. Встаючи й льигаючи Богу дьикуймо. (Наг.)
Знач. рано й вечір, ненастанно.
6. Хто встає з рана, вийде на пана. (Войткова).
Загально розширена похвала раннього вставання, запопадливості в праці. Пор. Wand. 111 (Morgenstunde 1–7).
Вставити 
1. Вставив му окуляри. (Наг.)
Знач попідбивай очі.
2. Встав го си в рамці! (Наг.)
Говорять матері або батькові про ліниву, розпещену дитину, що не береться ні до якої роботи, не слухає упімнень.
3. Встав сі за мнов до ІІана Бога! (Наг.)
Жартливо говорить такий, що лишається дома, до такого, що йде до церкви. 
Встати 
1. А встав бис до гори ногами! (Наг.)
Корняють лінивого або заспаного.
2. «А встань но, Мошку!» – «Ні, не встану». – «Ей, чень дасть Бог,
що встанеш». – «Ей, чень дасть Бог, що не встану». (Наг.)
Жартлива передача розмови селянина, що будив у ночі заспаного жида.
3. Бода-с не встав відтам, де сі положиш! (Наг)
Прокляття: щоб ти вмер нагло ще сеї ночі підчас сну. Нагла смерть, а особливо в часі сну, вважається особливим і страшним божим допустом, бо чоловік умирав без сповіді.
4. Встав єм лиш такий як тінь. (Наг.).. як ствір. (Наг.)
Говорить хворий, обезсилений чоловік після слабості.
5. Встав, ледво сі в нім пара держит. (Наг.)
Ледве живий після побиття або тяжкої недуги.
6. Встав му як друк. (Наг.)
Говорять про мужський член.
7. Встав, оперезав ся – зовсім зібрав ся. (Ільк.)...тай зовсім. (Дрог.)
Кепкують із такого, що має мало одежі, так що й одягтися йому не довго.
8. Встав разом з курми. (Наг.)
Знач. досвіта, коли ще кури почали піяти.
9. Вставши рано промий чоло, це не дасть Пан Біг чого. (Наг.)
Знач. чи не дадуть де чого поснідати.
10. Встав як кіт заспаний. (Наг.)
Про такого, що схопиться зпросоння та не тямить іще, що з ним діється.
11. Встав як оборожина. (Наг.)
Піднявся в гору високий а тонкий.
12. Встало би ти волосьи на голові! (Наг.)
Клянуть такого, що не хоче встати: щоб ти наївся страху!
13. Встань рано, досьвіта поїдемо. (Орт.)
Жартлива диспозиція, бо ж рано значить пізніше. ніж досвіта.
14. Встань рано, їдж мало, роби як кляч, то будеш богач. (Цен.)
Говорять іронічно про багацьке життя.
15. Встань тай сьидь собі. (Наг.)
Докоряють лінивому, що вставши сидить і не береться ні до якої роботи.
16. Встань тай почухай сі. (Наг.)
Говорить чоловік, що вставши рано зараз знаходить предмет для гризоти, прим. що в хаті нема хліба.
17. Не встане так голодному, як ситому. (Цен.)
Голодний не має часу ані сили думати про такі розкоші, про які думає ситий.
18. Не жьиль і встати, як зараз дают снідати. (Наг.)
Говорять гості, що ночували в гостині і яких рано будять до готового снідання.
19. Так як бим з гробу встав. (Наг.)
Говорить чоловік, що перебув тяжку недугу, з якої не надіявся вийти.
20. Треба встати, погадати, що би дітьом їсти дати. (Наг.)
Говорив бідний, а многодітний господар.
21. Ще не встав, а вже їсти кричит. (Наг.)
Говорять про ліниву, вередливу дитину.
Встигнути 
1. Не встиг ем сі обернути. (Наг.)...обіздріти. (Наг.)
Scil. аж уже се й те сталося. Характеризують наглий, несподіваний прихід якоїсь події.
Встояти ся 
1. І встояти сі на ногах не можу. (Наг.)
Говорить хворий, слабосилий чоловік.
2. Не встojит сі вода на броду. (Наг.)
Бо там раз-у-раз біжить.
3. Не встojит сі перед ним ніщо. (Наг.)
Знач. усе він знайде, порушить, попсує, вкраде.
Вступити ся 
1. Вступи ми ся з очий! (Богородч.)
Еліптично зам. з перед очі, іди геть від мене.
2. Вступи сі, най ті на очи не впджу! (Наг.)..аби ті мої очи не виділи! (Наг.)
Знач. забирайся, тікай геть.
3. Вступи ти міні раз, то я тобі два рази вступлю. (Ком.)
Говорить гордяк, що вдає з себе податливого, а все таки жадав, аби иншпй насамперед подав ся перед ним.
4. Вступіт, загостіт, на нас памятайте, нас не забувайте, тай не заваджайте. (Балиг.)
Жартливі запросини до гостей, щоб зайшли в хату та не довго гостилися.
5. Коби то в нього такий дух вступив! (Наг.)
Говорять про злого, сердитого чоловіка: коби він. у данім випадку був добрий, слухняний.
6. Не вступит му ані на крок. (Наг.)
Образово: свариться і не змовчить, не дасть випередити себе.
7. Хто не вступит, той не продасть і не купит. (Ком.)
Продаж і купівля полягають на обопільних уступках купця і продавця.
8. Що вступит, то влупит. (Наг.)
Говорять про забіяку або деруна.
9. Щось в нього вступило. (Наг.)
Якийсь демон опанував його; переносно: надумався, повзяв іншу постанову, ніж мав уперед.
10. Як не вступиш, то не продаш і не купиш. (Ком.)
Пор. вище ч. 7.
Всьо 
1. Або всьо, або нічого. (Кол.)
Характеризують безтямно завзятого та гордого чоловіка. Пор. лат. Aut Caesar, aut nihil; Wand. I (Alles 21).
2. Бодай єс ся всього збув! (Кол.)
Клянуть, коли хтось не хоче уступити якоїсь невеликої речі, Scil. щоб ти всьо стратив.
3. Вже по всьому. (Наг.).
Знач. скінчилося якесь діло. «Вже по всьому в церкві» – скінчилася служба божа.
4. Всім би сі рад сам удавити. (Наг.)
Мова про захланного, що рад би все загарбати в свої руки.
5. Всім єсмо контетні. (Наг.)
Говорять гості встаючи з за стола.
6. Всім сі а тобов поділю, лиш жінков сі не поділю. (Наг.)
Говорить приятель до приятеля.
7. Всьо байка. (Наг.)
Знач усьо пусте, маловажне. Пор. Wand. 1 (Alles 8).
8. Всьо би якось пішло. (Наг.)
Scil. як би не було якоїсь завади.
9. Всьо божа міць! (Наг.)
Окрик при якійсь несподіваній, грізній появі, нпр. при ударі грому.
10. Всьо буде, як Бог дасть. (Наг.)
Звичайний вислов резигнації та надії на божу волю.
11. Всьо в божих руках. (Наг.)
Залежить від божої ласки: що Бог дасть, те й буде.
12. Всьо від Бога призначено. (Наг.)
Віра в призначення сильна серед нашого народу, хоча маємо не мало приказок, що просто суперечать їй.
13. Всьо задармо. (Наг.)...ні на що. (Наг.)
Знач. марна праця, се ні до чого не доведе.
14. Всього відбіг. (Наг.)
Утік і всьо покинув, говорять про наполоханого злодія.
15. Всього му мало. (Наг)
Говорять про захланного, ненаситного.
16. Всього му сі відхотіло. (Наг.)
Знач. лежить недужий або вмер.
17. Всього му сі забагає. (Наг.)
Властиво забагає всього такого, чого в даній хвилі нема.
18. Всьо на-всьо о-стілько. (Наг.)
Знач. більше нема ані крихіточки
19. Всього сі відрік. (Наг.)
Знач. умер, утік
20. Всього сі збув. (Наг.)
Зачення двояке: 1) всьо стратив. 2) всьо перетерпів і увільнився від лиха.
21. Всьо зачинає, нічого не кінчит. (Наг.)
Говорять про розтріпаного легкодуха.
22. Всьо знає, нічого не вміє. (Кол.)
Знання теоретичне, а вміння показується при практичній діяльності.
23. Всьо йде за сьвятим хлібом. (Лучак.)
Всі шукають заробітку, користі.
24. Всьо ми йде не так як треба. (Наг.)
Ніщо не вдається, не доходить до путя.
25. Всьо ми сі рве. (Наг.)
Що я задумав, не виходить, млї плани псуються.
26. Всьо му в рот клади. (Кол.)
Се значить: на кожнім кроці в житті давай йому пораду, бо він сам не вміє порадити собі.
27. Всьо му в руки дай! (Наг.)
Непорадний, незугарний до роботи.
28. Всьому дай раду. (Наг.)
Знач. про все дбай, усе доведи до ладу.
29. Всьо му дай, тай ще мало. (Збар.)
Характеризують ненаситного, загребущого чоловіка.
30. Всьо му з рук летит. (Наг.)
Слабий або перелякаиий такий, що не може володіти собою.
31. Всьому кінцьи не доїдеш. (Наг.)
Знач. усіх трудностей у житті не перебореш, усіх непорозумінь не виясниш.
32. Всьому лад дай. (Наг.)
Зам. усе доведи до порядку.
33. Всьо му не в лад. (Наг.)...не так. (Голоб.)...не на руку. (Колом.)
Ніщо його не може задовольнити.
34. Всьому свій стрій потрібний. (Голоб.)
Знач. усяке діло треба доводити до путя властивим йому і відповідним способом.
35. Всьо му сі здає. (Наг.)
Говорять про підозріливого, гіпохондра.
36. Всьо му сі не веде. (Наг.)
Не мав ні в чім успіху. Пор. вище ч. 24, 25.
37. Всьо на божу волю здай. (Наг.)
Знач. не журися нічим.
38. Всьо на добре вийде. (Наг.)
Запевнення оптиміста, який і в лихих випадках умів знайти запоруку добра. 
З9. Всьо на купу! (Наг.)
Значить гурт на гурт, коли купують або продають гуртом.
40. Всьо на моїй голові. (Наг)
Знач. я за всьо дбаю, про всьо думаю і за всьо відповідаю.
41. Всьо на мою голову. (Наг.)
Знач. про всьо я мушу турбуватися, зі всім маю клопіт.
42. Всьо на себе горне. (Наг.)...валит. (Голоб.)
Бере на себе всю вину, всю одвічальність.
43. Всьо не по божому йде. (Наг.)
Песимістичний погляд на світові порядки.
44. Всьо не так як треба. (Наг.)...як новинно бути. (Наг.)
Кривдує собі чоловік, що звичайно сам не вміє би зробити ліпше.
45. Всьо не тим Богом іде, як би повинно. (Наг.)
Знач. не по правді йде, без ладу. Пор вище ч. 43.
46. Всьо проймай, що Бог дав. (Наг.)
Фаталістичний вислів, що дуже часто криє за собою матеріальну й моральну апатію.
47. Всьо пусте, небо грунт. (Дрог.)
Говорив п’яниця, пропиваючи остатній гріш. Пор. Wand. 1 (Alles 9),
48. Всьо пусто та дурно. (Наг.)
Знач. усякі заходи, зусилля коло якоїсь речі потрачено даремно.
49. Всьо сі в мні перевертає. (Наг.)...бурит. (Дрог.)
Характеризують стан сильного подразнення або обурення.
50. Всьо то на мої плечі. (Наг.)
Знач. я мушу се зробити або витерпіти.
51. Всьо у нас не як у людий. (Наг.)...не но людськи. (Яс. С.)
В значенні: погано, безладно ведеться.
52. Годі єдному всьо знати. (Дрог.)
Ані знання, ані вмілості у всіх галузях один чоловік не може обняти.
53. Добре всьо вміти, а не всьо робити. (Наг.)
Не здібність, не вмілість, а саме діло підпадає під кваліфікацію доброго або злого. Пор. AdaIb. Umieс 4.
54. До всього майстер. (Наг.)
Дуже часто в докірливім значенні: здібний і до таких діл, що не приносять великої чести, злодійкуватий. Пор. російське: На все руки мастеръ.
55. До всього чоловік привикне, лиш до біди не може. (Наг)
Де інде кажуть навпаки, пор. вище Ворожка, ч.
56. Зі всім сі пильнуй. (Наг.)
Говорять там, де злодійкувате село і ні з чим чоловік не чувся безпечним.
57. Зі всього виростеш. (Наг.)
Знач. усьо – говориться спеціально про щоденні дрібні прикрості – з часом минеться.
58. Коби му всьо опихане! (Дрог.)...готове. (Наг.)
Говорять про лінивого та недбалого, що жде, аби хто робив за нього його роботу. «Опихане" – війшло в приказку з анекдоти. Обіцював пан бабі чвертку проса, а дочка питає: «А чи опихане, паноньку? Пор. Вѣнок Русинам на обжинки 1847, т. II, стор. 392.
59. Кому все, тому й ще. (Кол.)
Знач. хто все мав. той іще дістав, тому щаститься.
60. Має всього по горло. (Наг.)...от поти. (Наг.)
Живе в достатку.
61. На всім готовім. (Кол.)
Scil. живе; говорять про безтурботне, легке життя.
62. На всьо махнув руков. (Наг.)
Стратив надію, зневірився, покинув діло.
6З. На всьо мене мусит стати. (Наг.)
Мушу всьо вистарати, зробити, купити.
64. На всьо плюну! (Наг.)
Окрик знехоти, зам. усьо покину і піду геть.
65. На всьо свій чьис. (Наг.)
Усяко діло треба робити (або буде зроблене) в відповідну пору. Пор. Wand. 1 (Alles 4).
66. На всьо сі не розірву. (Наг.)
Всеї роботи не зроблю відразу.
67. На всьо стало, на єдно не стало. (Наг.)
Говорять, коли після довгих приготовань до якогось діла покажеться, що забуто або занедбано одну якусь важну річ.
68. Най всьо страчу, а свого не дарую. (Наг.) Радше... (Наг.)
Вислов завзяття і твердої постанови – обстоювати за своє право.
69. Не всьо від разу! (Наг.)
Scil. роби, починай.
70. Про всьо би стало. (Наг.)
Знач. усьо би можна приняти, з усім би можна погодитися, Scil. як би щось одно не було иа заваді.
71. Тепер уже всьому амінь. (Наг.)
Знач. усе пропало.
72. Ще не всьо пропало. (Наг.)
Знач. є ще надія.
73. Ще про всьо стане. (Наг.)
Знач. не вважаючи на всі хиби та недостатки діло буде зроблене.
74. Ще сі всьо вияснит. (Льв.)
Говорить про темне, загадкове діло, якого причин і ходу не можна зрозуміти.
75. Як усьо, то й тото. (Дрот.)
Знач. коли принято всі інші умови, то треба принятн її отею (якусь спеціальну).
Всякий 
1. Зо всякими всякий. (Гнідк.)
Говорять про практичного чоловіка, що вміє з добрими бути добрий, а супроти злих злий.
Всячина 
1. А най тобі всячина! (Збар.)
Чоловік розмахнувся заклясти тай зупинився і топить своє пересердя в не яснім загальнику.
2. Там тілько всьичини, що аж очи блудьит. (Наг.)
Всячина тут у спеціальному значенні: добро, достаток.
Всюди 
1. Всюди бував, нїде місцьи не загрів. (Дрог.)
Про непостійного чоловіка, волоцюгу. Трохи інше значення мав чеське Vsudy byl, nikam nedosel, Celak. 557; пор. Wand. IV (Ueberall 8).
2. Всюди він рогом зачепит. (Ден.)
Знайде собі з кожним зачіпку.
3. Всюди добре, де їсти дают, (Цеп.)
Жартують із глуповатого та ненаситного чоловіка. Пор. латинське Iibi patria, ubi bene.
4. Всюди добре, де нас нема. (Наг.)
Декуди додають до сього: а де ми прийдемо, зараз напсуємо.
5. Всюди добре, дома найліпше. (Наг.)
Бо дома чоловік чує себе найсвободнішим. Пор. Wanil. IV (Ueberall 1, 4).
6. Всюди дурних найбільше. (Наг.)
Дане песимістичне спостережене.
7. Всюди дурного бют. (Кол.)
Бо не вміє обороняти себе.
8. Всюди єдна біда. (Наг.)
Знач. однакове лихо.
9. Всюди його повно. (Наг.)
Знач. він усюди бігає, вештається, багато балакає.
10. Всюди йому не рехт. (Ком.)
Ніде не може всидіти, всюди йому недогода.
11. Всюди ним темлює. (Наг.)
Знач. він усюди віткнеться, у всяке діло вмішається.
12. Всюди піду, а в материну утробу назад не піду. (Жабє).
Говорив гуцул оповідаючи, як його гонили з місця на місце і він не мав де подітися.
13. Всюди робити треба. (Перег.)
Говорив чоловік оповідаючи про американські заробітки.
14. Всюди свини єднака честь. (Ден.)
На поганім, самолюбнім чоловікові всюди пізнаються і наділять його однаковою антипатією.
15. Всюди собі місце знайде. (Кол.)
Говорять про трудящого, дбайливого чоловіка.
16. Всюди собі сьвіта зайде. (Наг.)
Дасть собі раду, доробиться добра.
Втворити 
1. Втворив ним двері. (Наг.)
Побічна форма зам. отворив, відчинив. Знач. випхнув його з хати так нагло, що він сам своїм тягаром відчинив двері і вилетів у сіни.
Втека 
1. Ліпша втека, ніж видима смерть. (Збар.)
Говорить трусливий вояк. ГІор. Wand. І (Fliehen 3).
2. Пустив сі на втеки. (Наг.)
Кинувся втікати.
Втекти 
1. А втекла би з тебе пара! (Наг.)
Прокляття: щоб ти згинув, здох.
2. А втік би від тебе твій дурний розум! (Наг.)
Значення двояке: 1) щоб ти здурів зовсім, 2) щоб твоя дурнота втекла і ти б набрався ліпшого розуму.
3. А втік бис від своєї сорочки! (Наг.)
Прокляття: щоб ти збожеволів і скинув із себе сорочку та бігав голий. Є мабуть така форма божевілля.
4. А втік би ти язик у г-цю! (Наг.)
Жартливе прокляття слизькоязикому, обмовникові. 
5. Був би втік, як би го не ймили. (Наг.)
Кепкують із зловленого на гарячім злодія.
6. Був би втік, як би ноги довші. (Наг.)
Знач. утікав, а його таки зловили.
7. Втік, аж сі за ним закурило. (Наг.)
Біжучи збив за собою куряву. Пор. Ad alb. Uciekac 8.
8. Втік, і сліду нема. (Наг.)
Знач. так легко, швидко втікав. Німець каже: Wer llieht, berührt, den Hoden nicht, Wand. I (Fliehen 30).
9. Втік, лиш блиснув... дмухнув... мигнув. (Наг.)
Так швидко, що годі було й добачити його виразно.
10. Втік, лиш пятами накивав. (Збар.)
Гумористично малюють сам процес утікання. ГІор. Котляр. Енеіда І.
11. Втік не втік, а побічи можна. (Наг.)
В загальнім значенні: чи буде успіх чи ні, а попробувати не завадить.
12. Втік, уже й місце застило. (Наг.)
Знач. давно втік.
13. Втік як заяць. (Наг.)
Налякався. Пор. Ada1b. Uciekac 25.
14. Кік, кік, вс-сі тай втік. (Дрог.)
Передразнюють звичайний жидівський окрик: кік-кік (диви, диви, з нім. guc ken, в швабськім діалекті kucken, у саксонськім kieken).
15. Не втечеш ти моїх рук. (Наг.)
Погроза: ще я зловлю тебе.
16. Не втік, лише троха побіг. (Наг.)
Та се на одно вийшло. Жартують із трусливого втікача.
17. Хиба би втік на тамтой сьвіт. (Наг.)
Scil. щоб я його не зловив.
18. Хто втече, тому сі впече. (Наг.)
Знач. той піде без кари за сповнений учинок, від якого доводилося втікати.
19. Хто втік, того не судьит. (Наг.)
Очевидно тому, що його не мають у руках.
20. Хто втік, той мудрий. (Наг.)
Знач. уникнув поганої справи.
21. Ще ніхто не втік від свої долі. (Кол.)
Вислов віри в невідхильність долі, тобто того, що чоловікові суджено.
Втелити ся 
1. Отто сі втелив! (Наг.)
Іронічно про скупаря: показався щедрим, дав якусь дрібницю.
Втепенити ся 
1. Втепепив-єм сі, ледво дихаю. (Наг.)
Замочився, змучився страшенно, прим, дорогою або працею на слоті.
2. Втепенив сі, що му й очий не видно. (Наг.)
Заляпався, забризкався, особливо лице.
3. Втененив сі, як хлющі. (Наг.)
Замочився, забризкався болотом.
Втиркнути 
1. Мусів ти й там свого носа втиркнути. (Дрог.)
Знач. замішався в те діло, в яке не слід було.
2. Не втиркай сі до того, що до тебе не належит. (Воробл.)
Осторога занадто цікавому.
3. Втиркни мене Боже, де мене не треба. (Бібр.)
Сміються з чоловіка, що любить устрявати там, де його не треба. Пор. вище Бог 149.
4. Не втиркай ся в тото, що не твоє. (Бібр.)
Осторога влазливому чоловікові.
Втік 
1. Сьвjитий Втік не славний, але пожнточний. (Наг.)
Жартлива персоніфікація втеки, що не приносить слави, але не раз рятує життя. У Дрогобичі сього оригінального святого навивають по жидівські св, Антлойф (від нім. Entlauf). Пор. Adalb. Uciekac 9.
2. Сьвітим Втіком не гордіте. (Явор.)
Моралізація немов витягнена з попереднього.
Втікати 
1. Буду втікати і свої сліди забирати. (Наг.)
Говорить чоловік, якому надокучило жити в однім місці.
2. Втікав і капці погубив. (Наг.)
Сміються з жида, що чого будь лякається і втікає.
3. Втікає, аж сі пjитами в с–у бє. (Наг.)
Так сильно эамахує ногами.
4. Втікає від мене, як чорт від сьвjиченої води. (Наг.)
Загальне вірування, що чорта можна прогнати свяченою водою, пор. Adalb. Uciekac 12; у німців від хреста, Wand. 1 (Fliehen 41).
5. Втікає як від лихого пана. (Кол.)
З докором говорить приятель про приятеля, Scil. я ж йому не зробив нічого злого. Ремінісценція панщизняних часів та їх загально розповсюдженого втікацтва.
6. Втікає як від огню. (Ниг.)
Боїться, пор. вище Боятися 3; Adalb. Uciekac 15.
7. Втікай, голий, обідру ті! (Наг.)
Іронізує бідний над небезпекою драч та втрат, мовляв: що з мене зідреш? Пор. польське: Ucieka, jak golv przed zbrojnymi, Adalb. Uciekac 21.
8. Втікай і не обзирай сі! (Наг.)
Звичайний наказ, який дають чародії тому, хто мав робити чари в якімось. відлюднім місці. Німець каже: хто втікає, той не оглядається, Wand. І (Fliehen 36).
9. Втікай, куди видиш. (Наг.)
Знач. де бачиш вільно місце, догідне для втеки.
10. Втікай куди гладко. (Дрог)
Знач. де рівне поле або добра дорога.
11. Втікай, куди ті ноги несут!
Знач. куди будь, аби тілько не лишав ся на місці.
12. Втікай на Поділє! (Наг.)
Знач. шукай собі догідного місця, дармового хліба. Натяк на тзв. «тісні роки», коли з гір та з Підгіря богато людей вандрувало на Поділє, відки більшість їх уже зовсім не вертала.
13. Втікай що духу! (Кол.)
ІЦо сили, скільки стане віддиху в грудях.
14. Втікали би від тебе люде, як від заповітреного! (Яс. С.)
Прокляття з ремінісценцією про чуму: зачумлепих держали окремо і втікали від них, аби не стрічати ся з ними. Пор. AdaIb). Uciekac 14, 20.
15. Втікати не ладно, але пожиточно. (Цен.)
Краще було-б вистояти на місці, зміритися з противником, як би малась відвага. Пор. вище Втік 1.
16. Куди втікай, то втікай. (Наг.)
Знач. не питай дороги, а втікай куди будь.
17. Не втікає чоловік від колачьи, лише від мечьи. (Наг.)
Знач. не від роскоші, а від біди.
18. Не втікаю, але йду, не роскіш лишаю, але біду. (Дрог.)
Такий напис лишив був якийсь челядник на свойому варстаті втікши від майстра.
19. Сам втікає і сам кричит: Лапай! (Дрог.)
Про резолютного злодія, що таким способом уйшов погоні.
20. Хто втікає, ліпшого шукає. (Кол.)
Також мабуть натяк на панщизняних утікачів, що втікши від злого пана шукали ліпшого.
21. Хто втікає, той дається винним. (Кол.)...винен. (Наг.)
Невинний чоловік не втікає і від найстрашнішого видовища. Пор. AdaIb). Uciekac 2; Wand. I (Fliehen 4).
22. Хто втікає, той не питає. (Наг.)
Знач. не дбає на перешкоди, а готов усяку перемогти.
23. Хто втікає, тому всьо на заваді. (Наг.)
В страху бачить заваду та ворогів навіть там, де їх нема. Пор. Wand. І (Fluchtling 1).
24. Хто втікає, тому всюди дорога. (Цен.)
Знач. утікав й такими місцями, куди звичайно ніхто не ходить.
Втіха 
1. Без утіхи й житє не миле. (Наг.)...житьи на-ніц. (Голоб.)
Радощі, хоч і короткі, красять життя, додають йому принади.
2. Було втіхи штири міхи. (Бібр.)
Кепкують із таких, що гуляли, пили і зійшли через те на біду. Пор. Brzoz. Uciecha 1.
3. Втіха, як з подертого міха. (Наг.)...діравого... (Збар.)
Знач. мала втіха, нема чим тішитися. Пор. Adalb. Uciecha 1.
4. Втіхи годину, а біди до смерти. (Наг.)
Говорять цро недібране подружжя. Пор. Brzoz. Uciecha 1.
5. Гірка то втіха, що по ній плач наступає. (Ком.)
Λ про те се звичайний життєвий порядок. Пор. Wand. І (Freude 45, 46).
6. Єдному втіха, другому смуток. (Наг.)
Та сама подія нераз одного тішить, другого смутить. Пор. Wand. І (Freude 41, 42).
7. Зі втіхи аж в долоні плеще. (Наг.)...підскакує. (Наг.)...аж си місцьи не може найти. (Наг.)
Характеризуються звісні оживлені рухи при радіснім почутті. Пор. Zatur. IV, 302.
8. Зо втіхи аж не знає, що з собов робити. (Наг.)
Знач. затуманів, сам себе не тямить. Пор. Zatur. IV, 304
9. Кому втіха, а міні плач. (Наг.)
Говорила стара баба на весіллі, підпивши собі та жалуючи, що не може танцювати.
10. Коротка втіха, довгий жаль. (Кол.)
Прикрі враження та почуття звичайно тривають довше від приємних. Пор. Wand. І (Freude 92); Adalb. Uciecha 2; Zatur. XII, 204.
11. Мала втіха, малий жьиль. (Наг.)
Говорять по страті чогось маловартого або немилого.
12. Нам на втіху, а нашим ворогам на смуток. (Наг.)
Приговорюють випиваючи чарку.
13. Нема втіхи без смутку. (Збар.)
Людське життя складається з нерозривного ланцюга радощів і гризот. Пор. Wand. І (Freude 86, 88, 89).
14. По втісі смуток наступає. (Кол.)
Звичайна колія людського життя. Пор. Wand. І (Freude 5, 6, 96); Adalb. Radosc 2; Zatur. XII, «205. 
15. То така втіха, що сльози на верха. (Кол.)
Позірна втіха, сміх крізь сльози.
16. Що втіха, то не плач. (Наг.)
Втіха впливає корисно на здоров’я, на красоту чоловіка, а плач утомляє.
17. Яка втіха коло повного міха! (Бібр.)
Повний міх, scil. збіжжя або муки для бідних людей значить забезпека від голоду.
Втішити ся 
1. А втішив би сі тобов дідько! (Наг.)
Прокляття, коли хтось тішиться з лихої пригоди іншого.
2. Втішьиє сі, місцьи си не знайде. (Яс. С.)
Втіха робить чоловіка рухливим, оживленим, пор. Втіха 7.
3. Втішив сі ним, як не знати чим. (Наг.)
Знач. дуже втішився.
Втішний 
1. Втішний, аж підскакує. (Наг.)
Підскакуваня з утіхи властиве малим дітям, у яких чуття проявляється живіше, ніж у дорослих, пор. Втіха 7; Zatur. IV, 305.
2. Втішний, мало в долоні не плеще. (Наг.)
Плескання в долоні належить також до дитячих ознак радості. Пор. Втіха 7.
3. Втішив сі як рідним братом. (Наг.)
Seil. якого давно не бачив.
Вткнути 
1. А вткнуло би ті меже штири дошки! (Кол.)
Кляла баба возного, що домагався, аби й йому дещо «вткнула в руку».
2. Вткни му в руку, то скаже куку. (Цен.)
Дай хабаря. то промовить ласкаво, – річ іде про возного або іншу урядову посіпаку.
3. Вткнув ніс у папери тай сьвіта не видит. (Наг.)
Нарікають на книжного чоловіка, урядовця, що з поза книжок та паперів це бачить живих людей.
Втолочити 
1. Не втолочиш му того в голову. (Наг.)
Знач. не витолкуєш, не навчиш його.
Втонути 
1. Він ані в воді не втоне, ані в огпи не згорит. (Наг.)
Про хитрого, оборотного чоловіка, який уміє вилабудатися з усякої злої пригоди.
2. Він би вже втонув у тій горівці, що ї випив. (Наг.)
Говорять про безпросипного п’яницю.
3. Волю втонути, як за нелюбом бути. (Рогат.)
Категорична заява дівчини, що не хотіла йти за немилого їй чоловіка.
4. Втонув небіщик, най би го був дідько не нїс на глїбоке. (Кол.)
Тоном виявляють мішане чуте: жаль, жаль небіжчика, але все таки він сам винен своїй смерті.
5. Втонув, ще й захлиснув сі. (Наг.)
Жартують із такого, що оповідаючи про важну річ ще доповняє її маловажними дрібницями.
6. Втонув як камінь. (Наг.)...як сокира. (Наг.)
Про такого, що пішов до води не вміючи плавати і втопився.
7. Втонула, лиш раз руков махнула. (Наг.)
Оповідали про дівчину, що втопилася підчас повені ловлячи рибу, а потім уживано тої фрази загально, коли говорено про якесь нагле лихо.
8. Втонути, то дуже тьижка смерть. (Наг.)
Селяни вірять, що втоплення один із найтяжчих родів смерті.
9. Кому втонути, тому води не минути. (Збар.)
Scil. кому судилося втонути. Фаталістична віра в призначене.
10. Не страшно втонути, страшно в воду штрикати. (Кривор.)
Жартували з такого, що хотів топитися та не вважився скакати в воду.
11. О, тота би певно в воді не втонула! (Наг.)
Говорять про чарівницю, про яку загально вірять, що не тоне в воді (пор. Квітчина Конотопська відьма), тай загалом про злу, сварливу жінку.
12. Тото вже втонуло в непамяти. (Лім.)
Знач. забулося.
13. Хто втонув, той уже не буде висїти. (Кол.)
Говорять про злого чоловіка, що знайшов собі якийсь непочесний конець (не конче втоплення), значить, тим самим уник шибениці, яка йому буцімто належалася.
14. Що втонуло, то вже не виплине. (Кол.)
Образово: що забулося, покрите прощенням, те вже не буде предметом сварки та незгоди. Говорили при перепросинах господарі, що досі ворогували між собою.
15. Що втонуло, то сі минуло. (Наг.)
Втонуло тут у значенні: забулося, покрите непам’яттю.
16. Як втонув, тогди прибігли ратувати. (Город.)
Добрі пориви по невчасі не мають ніякої вартості.
Втопити 
1. А втопив бис сі в першій калабани! (Наг.)...з першої лавки!
Прокляття. В гірських та підгірських селах кладок черев ріки дуже багато і не раз перехід з одної хати до другої, особливо в ночі, грозить смертю.
2. А втопили би ті мої сльози! (Наг.)
Говорила жінка до війта, що зробив їй якусь кривду.
3. Вже я втоплена на віки! (Наг.)
Нарікала жінка, що мала мужа п’яницю.
4. Волів сі втопити, як мав мене сватати. (Наг.)
Говорила жінка про нелюбого чоловіка.
5. Втопив би мі в лижці води. (Наг.)
Ворогує на мене, рад би мене знівечити. Пор. вище Вод.ч 25; Adalb. Utopie 1; Wand. І (Ertranken 2); Hoc. 450; Krumb. 56.
6. Втопив мі без води. (Карл.)
Знач. оклеветав, довів до нещастя.
7. Втопив розум у горівці. (Наг.)
Доп’яничився до одуру, по п’яному зробив якусь дурницю.
8. Ліпше сі втопити, як з нелюбом жити. (Наг.)
Говорила жінка, яку віддали заміж за нелюбого чоловіка. Пор. Втонути 3.
9. Не втопила вода, втопила людська обмова. (Наг.)
Говорили про жінку, що втопилася доведена до розпуки різними сплітками, які затруїли її життя з мужем.
10. Хто сам сі втопит, того дідько вхопит. (Наг.)
Самовбивство вважає наш нарід тяжким гріхом, безпосереднім наслідком підшептів злого духа. Спеціально той самовбивця, що втопився, робиться на дні води й сам лихим демоном, утоплеником або потопельником, який хапає живих людей у купелі за ноги і тягне на дно вира.
Втопленик 
1. Втопленик у воді за ногу хапав. (Дорож.)
Вірування, що корч, який часто корчить ногу тому, що купався в глубокій воді, се дотик утопленика, який силкувся живого чоловіка затягти на дно, пор. вище Втопити ч. 10.
2. Не дай Боже втопленика горілиць на земли положити! (Дорож.)
Вірування, що коли тіло втопленика витягнене з води покласти горілиць на землі, то воно накличе велику повінь. Тому таке тіло і на березі і в гробі кладуть лицем до землі.
3. Так як би мі втопленик за ногу хапав. (Наг.)
Кричав переляканий чоловік, якого в воді підчас купелі хопив корч у нозі.
Втяти 
1. Ану втни такої, аби ноги самі підскакували. (Кол.)
Говорять музиці, що грає до танцю.
2. А то втяв, як ножем! (Сор.)
Знач. відповів остро, дотепно.
3. Втяла би тя смага! (Жабє).
Прокляття. Смага – гарячка, запалення.
4. Отто втяв гопки! (Дрог.)
Кепкують з бойківського танцю.
5. Отто втяв штуку не аби яку! (Стан.)
Зробив якесь мудре, дотепне діло, або іронічно: зробив велику дурницю.
6. Не втне Панько тісто, бо ячмінне!
Говорять, коли хтось береться до тяжкої або нелюбої роботи.
7. Не втне Панько шилом борщу! (Ільк.)
Не зробить сього діла, не осмілиться.
8. Не втнеш сего. (Гнідк.)
Не здужаєш, не зумієш.
9. Ой не втнеш! (Льв.)
Те саме значення, що в попереднім.
10. От такої втяв! (Сморже).
Викрикнув Бойко, коли йому давали за воли зовсім невідповідну ціну.
11. Як втяв по пироги! (Наг.)
Жартують, коли гість не хоче більше їсти, хоч його просять. Приказка оперта на анекдоті про цигана, який бажав погоститися в господаря, та сей удавав, що вони вже по обіді. Але циган бачив, що господиня на кінці лави поставила миску з пирогами. От він буцімто квапиться тай каже: Агій, господарю, ба чи така у вас лава довка, як у пана війта? І знявши ремінь давай міряти лаву, а дійшовши до миски крикнув: Як втяв по пироги.
Вуголь
1. Без вугльи коваль не майштер. (Наг.)
Бо не може розігріти заліза.
2. В зимне вугля дармо дути. (Кол.)
Старій бабі даремно говорити про любощі. Пор Wand. ІІ (Kohle 26).
3. Від вугльи почорниш сі. (Наг.)
Образово: від нечистої справи наберешся нечесті та сорому.
4. В старе вугля чорт дує. (Гнід.)
В старім тілі ворушаться іноді грішні (полові) забаганки. Пор. Wand. II (Kohle 10).
5. Вугльом у комині записати. (Наг.)
Говорять жартуючи про якусь маловажну річ, ніби про щось дуже важне, щоб варто записати для пам’яті, але вугльом у комині. Пор. Adalb. Wegel 1.
6. На вуголь згорів. (Наг.)
Говорять про такі речі, що зовсім не подібні до вугля, прим. трава від посухи, уста від гарячки згоріли на вуголь і т. і.
7. Вуголь і в попелі тліє. (Наг.)
І в старім віці не один заховує молодечий запал. Пор. Wand. (Kohle 19).
8. Звержу я ти вугльи! (Наг.)
Дослівно: виконаю над тобою звісний знахарсько-лікарський обряд; переносно: вилічу тебе від уроєної слабості нагаєм, або іншим подібним драстичним способом. Пор. Wand II. (Kohle 62).
9. Кожний горне вугльи до свого горшка. (Наг.)
Знач. дбає про свою користь та вигоду. Пор. Celak. 57; Wand. II (Kohle 25).
10. Підсипав му вугильи. (Наг.)
Знач. додав духу, запалу, відваги. Порівняння взяте з ковальського ремесла, де підсипання свіжого вугля до вогнища збільшує вогонь.
11. Притих якби му вугльи вгасили. (Дрог.)
Так, якби йому поворожили, якби прогнали від нього якусь хворобу.
Вудвуд
1. Вудут – бздюх межи птахами. (Наг.)
Говорять так задля його неприємного запаху.
2. Вудут – жидівська зазуля. (Наг.)
Основано на звісній анекдоті про те, як жиди ходили в ліс бачити зозулю. Вертають вони, а селяни питають їх: «А що, бачили зазулю?» – «Ох, чому ні!» – кажуть жиди. – «То дуже гарний птах, таке чубате та сорокате. А яке мудре! Як тільки нас побачило, тай зараз нас пізнало тай каже: Юд, юд!» А то вони бачили вудуда. Тай відтоді вудуд став жидівською зозулею. (Наг.)
3. Вудуд гарне пjирьи має, коли би смердит. (Наг.)
На поверховий вигляд не покладайся.
4. Вудудом і кані бридит сі. (Наг.)
Каня такий хижак, що не дуже перебирає, а й вона кажуть не їсть вудуда.
Вудка
1. Вудка то така річ, що до неї причеплений єдин дурень у воді, а другий на березі. (Кол.)
Жартували з такого, що довго стояв з вудкою і нічого не міг уловити. Дурень у воді – черв’як на гачку, що не може привабити риби.
2. На вудку прошена риба йде. (Наг.)
Знач. ловиться тільки та, що сама захоче. Говорять рибаки, що волять ловити сітями. Німець навпаки каже, що вудка витягає й таку рибу з води, що не хоче йти, пор. Wand I (Angel 4).
3. На голу вудку риба не йде. (Кол.)
Чоловіка не з’єднаєш голими обіцянками. Пор. Adalb. Weda 1; Wand.I (Angel 6, 17). 
Вуж
1. Звиває сі як вуж. (Цен.)
Про пруткі, верткі рухи, та також про хиткого облесного чоловіка, що запопадає чиєїсь ласки.
2. Нассав сі як вуж. (Наг.)
Про захланного ситого чоловіка. Основано на віруванні, що вуж ссе молоко в корів.
Вужище 
1. Тьигне сі як вужище. (Наг.)
Вужище – довга груба линва. Говорять про чиїсь отяжливі рухи, про лінивого, незграбного чоловіка.
Вузкий
1. Най буде й вузка. (Гнідк.)
Значення неясне.
Вуйко
1. Лізе му вуйко з носа. (Наг.)
Говорять про засмарканих дітей.
Вуйчина
1. Вуйчина на біду ня вивчила: веліла ми красти і в торбину класти; веліла ми їсти і по друге лізти. (Мшан.)
Вуйчина – вуйкова жінка.
Вурда
1. Фурда вурда коби бриндзя була. (Цен.)
Вурда – сир з перевареної жентиці, отже менще варт від бринзи. 
Вус
1. Вара вус, коли бороду голят. (Гнідк.)
Приповідкове значення неясне. Пор. Adalb. Was 7.
2. Вже має пляц на вуса. (Дрог.)
Сміються з головусого, що пхається між дорослих. 
3. Вже му на вусах сметана налипла. (Наг.)
Постарівся, вуса посивіли.
4. Він собі то всьо на вус мотає. (Наг.)
Знач. слухає і бере в тямку.
5. В кого чорний вусок, тому рибки кусок. (Кольб.)
Властиво перша половина пісеньки, а друга: В кого сива борода, тому й жабки шкода. Жінка все волить молодого, ніж старого.
6. Вуса йому обсмалили. (Наг.)
Наробили сорому, публіки.
7. Вуса як мітли. (Наг.)
Про довгі, настопирчені вуса. Пор. Zatur. VI, 139.
8. Вуса як у кота. (Наг.)
Наїжені, щетинясті.
9. Вуса як у сома. (Льв.)
Великі, замашні, що звисають у низ Пор. Adalb. Was 11.
10. Вас му сі засіяв. (Гнідк.)
Характеризують підпарубоцький вік.
11. На вус мотати. (Гнідк.)
Знач. тямити собі, нотувати в думках, пор. вище ч. 4.
12. Нипає вусами як кіт. (Наг.)
Говорять про такого, що сердиться мовчки, тільки вусами рушає.
13. Обстигли му вуса. (Наг.)
Наробили сорому, вкоротили його амбіцію, збили з нього пиху.
14. Підкрутив вуса на гельбе-цвельбе. (Наг.)
Гельбе-цвельбе очевидно перероблено з німецького halbe zwolf, але що значить сама поговірка, докладно не знаю. Говорять про такого, що підкручує вуса вгору, удає хвата.
15. По вусах текло, в роті сухо було. (Кол.)
Говорять про якесь сподіване добро, що одначе минуло чоловіка. Пор. Adalb. Was 4; Wand. I (Bart 85). Вандер подає приказку як литовську.
16. Старший вус від бороди. (Голоб.)
Може тому, що вище росте, а може тому, що його не голять. Пор. Adalb. Was 5.
17. Лиш місце на вуса має. (Цен.)
Кплять із головусого, що мішається між старших. Пор. вище ч. 2.
18. Ще му сі вус не засіяв. (Наг.)
Ще молодий дурний не досвідний. Пор. вище ч. 10.
Вухатий
1. Вухатий як заєць. (Наг.) … Як спюх. (Наг.)
Про клаповухого. Спюхом називають також зайця тому, що звичайно спить у день.
Вухо
1. Аж вуха больит. (Наг.)
Scil. так кричить, або грає пагано. Пор. Adalb. Ueho 1. 
2. Аж ми сі вухами прохапує. (Наг.)	
Говорять про голосний крик, виск або верескливий спів.
3. Ані вухом не веде. (Гнідк.)..в той бік. (Уриче).
Знач. не слухає, не уважає, що йому говорять.
4. Без вух підеш. (Наг.)
Погроза: обірвуть вуха. Пор. Adalb. Ucho 6; Zatur. XVI, 423.
6. В вухах ми дзвонит. (Наг.)
Знач. заглушило мене (прим. грім, вистріл), не чую добре. Пор. Wand. III (Ohr 116).
7. Вже ми й вух не видно з того болота. (Наг.)
Говорив чоловік про своє нестерпне життя серед домашніх сварок та клевет.
8. Вже ми ся вухами ллє. (Лучак.)
Маю того досить. Образ взятий із потопання: кому вухами л’ється вода, той близький потонути. Пор. Zatur. VI, 208.
9. Взяв го за вуха. (Наг.)
Запанував над ним, здобув перевагу. Пор. Wand. III (Ohr 158); Zatur. XVI, 196.
10. Від вуха ріже. (Наг.)
Scil. музика, спеціально скрипач, грає притуливши скрипку горішним кінцем до вуха.
11. Він то все помимо вуха пускає. (Наг.)
Знач. не вважає на се, легковажить упімнення.
12. В котрім міні вусі дзвонит. (Наг.)
Запитують, коли кому у вусі дзвонить. Коли запитаний угадає, то се знак, що він правду говорив, або що любить того, хто його спитав. У німців дзвонення у правім вусі значить, що про дотичного чоловіка хтось позаочі говорить. Пор. Wand. III (Ohr 97).
13. Вухами стриже як кінь. (Наг.)
Про такого, що вміє рушати вухами.
14. Вуха му намну. (Кол.) … наторгаю. (Дрог.)
Звичайний рід доразної кари, особливо у ремісників на неслухняного ученика. Пор. Adalb. Ucho 8.
15. Вуха нащурити. (Гнід.)
Прислухуватися уважно і мовчки. Пор. Wand. III (Ohr 86); Zatur. V, 383.
16. Вуха як у старого віслюка. (Цен.)
Сміються з вухатого чоловіка. Пор. Adalb. Ucho 15.
17. Вухо мі свербит. (Наг.)
Знач. почую якусь лиху вість, хтось поза очі обмовляє мене. У німців це віщує добру новину, пор. Wand. III (Ohr 115, 217).
18. Вхопив го за вуха. (Наг.)
Здобув над ним перевагу в бійці, або й так у житті. Пор. вище ч. 9; Wand. III (Ohr 158).
19. Дав му по за вуха. (Наг.)
Вдарив в лице, в потилицю. Пор. Wand. III (Ohr 148); Adalb. Ucho 4. 
20. Далеко тобі до моїх вух. (Цен.)
Знач. не здужаєш узяти мене за вуха, здобути наді мною перевагу.
21. Дійшло до моїх вух. (Наг.)
Знач. до мойого слуху, до моєї свідомості. Пор. Wand. III (Ohr 216).
22. Дістав по за вуха. (Наг.)
Одержав удар в лице, або в потилицю. (Гнідк.)
23. Добре чуже вухо гризти. (Гнідк.)
Бо свойого не вгризеш. Образово: добре уділювати комусь іншому прикру новину. Пор. Celak. 183; Wand. III (Ohr 26, 33).
24. До вуха не понесе. (Наг.)
Scil. ложки при їдженню, знач. на те, що для нього корисне, має досить розуму.
25. Єдним вухом слухає, другим випускає. (Лучак.)
Знач. слухає неуважно, без тями. Пор. Wand. III (Ohr 82, 83, 215, 291); Adalb. Ucho 5; Гильф. 1062.
26. За вуха го відтам відтьигну. (Наг.)
Виведу з соромом, силою. Пор. Wand. III (Ohr 197); Zatur. XVI, 196.
27. Заїхав му поза вуха. (Наг.)
Вдарив у карк, пор. вище ч. 19, 22; Wand III (Ohr 160).
28. Затулив вуха тай з хати! (Наг.)
Scil. утік, не хотячи слухати крику, сварні. Пор. Wand III (Ohr 122).
29. Звісив вуха. (Наг.)
Стратив відвагу, охляв. Пор. Wand. III (Ohr 189).
30. Кобись пустив свої вуха на торг, учув бись багато о собі. (Ільк.)
Пустити вуха – знач. піти підслухати, що люди говорять. Пор. Wand. III (Ohr 128); Brzoz Ucho 8.
31. Коло вуха заверуха. (Наг.)
Гармідер довкола, бійка.
32. Кому в вухах дзвонит, той новину вчує. (Кол.)
Вірять, що дзвонення в правім вусі значить добру, а влівім лиху новину, декуди навпаки, пор. више ч. 12.
33. Ліпше чуже вухо гризти, як своє. (Лучак.)
Ліпше передавати іншому якусь прикру для нього відомість, ніж як би нам передавали щось прикре для нас. Пор. вище ч. 23.
34. Маю того по самі вуха. (Наг.)
Знач. досить мені того, надоїло. Пор. Brzoz. Ucho 1; Wand. III (Ohr 94); E. Rot. 214.
35. Може тут стіни вуха мають? (Кол.)
Говорять на поминаючи до обережності, аби хто не підслухав.
36. На єдно вухо оглух, а на друге й тілько не чує. (Ценів).
Жартують із глухого, або невважного чоловіка. Пор. Adalb. Ucho 7.
37. На свої вуха тото чув. (Наг.)
Не через посередника, знач. це повна правда. Пор. Wand. III (Ohr 236).
38. На то чоловік вуха має, аби чув. (Наг.)
Коли хтось дивується, відки хтось знає про якусь річ. Пор. Wand. III (Ohr 174).
39. Натуркав ми повні вуха. (Наг.)
Набалакав до несхочу. Пор. Wand. III (Ohr 142).
40. Нащурив вуха. (Наг.)
Настобурчив, слухає уважно. Пор. Wand. III (Ohr 169); Zatur. ІІІ, 172.
41. Не вздриш, як свого вуха. (Лучак.)
 Не побачиш ніколи.
42. Оближеш тут поза вуха. (Ком.)
Погроза: наб’ють, нароблять бешкету, коли будеш тут виробляти збитки.
43. Опустив вуха, як свиня в дощ. (Льв.)
Стратив охоту, відвагу. Пор. вище ч. 29; Adalb. Ucho 10. 
44. По вухах віслюка пізнають. (Кол.)
Насміх над довговухим чоловіком. Пор. лат. Ex are tenemus assellum; Wand. III (Ohr 1).
45. По вуха в довгах. (Наг.)
Дуже задовжений, так, що не може виплатитися. Пор. Wand. III (Ohr 211); Даль ІІ, 7; Adalb. Dlug 16.
46. По самі вуха в багні. (Наг.)… захляпаний. (Наг.)
Знач. від ніг до голови. Пор. вище ч. 7; Wand. III (Ohr 94).
47. Провертіти вуха. (Гнідк.)
Знач. наговорити багато, наприкритися.
48. Пусти вуха меже люде, то цимало учуєш. (Ільк.)
Слухай уважно, що люди говорять. Пор. вище ч. 30.
49. Розвісь вуха, тай слухай! (Дрог.)
Жартують, у кого великі вуха. Пор. нім. Sperr die Ohren auf, Wand. III (Ohr 281).
50. Слухай обома вухами. (Наг.)
Знач. пильно, уважно. Пор. Wand. III (Ohr 260).
51. Стулив вуха, як заяць слухи, тай утік. (Дрог.)
Злякався, засоромився. Пор. Wand. III (Ohr 165.)
52. То му ся вухами ллє. (Гнідк.)
Має того досить, чував се вже нераз. Пор. Вище ч. 8.
53. Тому сі вух не бере. (Наг.)
Він собі про те байдуже.
54. У вухах ми гримит. (Наг.)
Говорить той, хто чогось перелякався, або почув якусь прикру відомість. Пор. Wand. III (Ohr 116).
55. Ци вже ти вуха заступило? (Наг.)
Чи ти оглух, чи ти нечуєш що я говорю. Zatur. ІІІ, 217.
56. Шепнув му до вуха. (Наг.)
Сказав потаємно. Пор. Wand. III (Ohr 150).
57. Як ми дав по за вуха, аж ми свічки в очох стали. (Наг.) … аж єм не знав де стою. (Наг.)
Знач. ударив сильно. Пор. Wand. III (Ohrfeige 19).
58. Як ти дам по за вуха, так свого тата не пізнаєш. (Наг.) …то ти ся небіжка привиди. (Уриче).
Погроза: вдарю сильно в потилицю. Пор. Wand. III (Ohr 162).
59. Я на сесе вухо глухий. (Колом.)
Знач. не чую, не хочу сього чути. Пор. Wand. III (Ohr 90).
60. Я ти вуха обірву тоти клапчасті. (Наг.)
Погроза. Обірвати вуха – соромна кара. Клапчасті вуха – признак глупоти. Пор. Wand. III (Ohr 241).
Вхопити 
1. А вхопив би-с сі за зуб! (Наг.)
Прокляття: щоб тебе нагло заболів зуб.
2. Вхопив єс мі за руку?
Scil, коли мене називаєш злодієм. Пор. Нос. 362.
3. Вхопив як лихі грішну душу. (Бор.)
Про насильне вхоплення, арешт і т. п.
3. Вхопив як умерлий руков. (Наг.)
Знач, ухопив міцно і не пускає. Приказка основана на вірувані, що мрець іноді може розкленути руку (певно не без впливу нечистої сили), і коли в такім разі вхопить щось або когось, то вже не випустить.
5. Вхопив як шилом борщу. (Наг.)
Знач, ухопив чогось дуже мало, квапився дуже, не мав часу пообідати,
6. Вхопили би ті кольки! (Наг.)
Прокляття: щоб у тебе закололо під грудьми. Кольки, як і взагалі всі внутрішні хвороби уявляють собі прості люди якимись спеціальними не то органами, не то живими або навіть демонічними істотами, що «хапають», мучать чоловіка, коли їм захочеться.
7. Як тя вхоплю, то іно раз хлявкнеш. (Лімна.)
«Вхоплю» тут очевидно pars pro toto, знач. не лише вхоплю, але також здушу, вдарю об землю.
8. Як що вхопит, то вже з рук не пустит. (Наг.)
Про захланного, скунаря, здирцю. Пор. Wand. II (Hand 730)
Вцідити 
1. Вцідив му по за вуха. (Кол.)
Знач. сильно вдарив.
2. Як ти вціджу, то й світа божого не ввидиш. (Цен.)
Погроза: вдарю так (розуміється – в лице), що тобі в очах потемніє.
Вцілити 
1. Вцілив у саме центро. (Дрог.)
Трафив у саму точку, відгадав як слід, наскочив на добру нагоду.
2. Вцілив як кулев у пліт. (Наг.)
Говорять, коли хтось догадується чогось зовсім хибно або зробив не до ладу.
Вчений 
1. Воно таке вчене, що вже до мами ніяк не каже, лише: ти стара к – во. (Льв.)
Характеристика великоміського простолюдного зіпсуття.
2. Вчений, але недовчений. (Дрог.)
Говорять про такого, що лизнув трохи науки, але порядно не навчився нічого. Німець каже: Er ist gelehrt, aber es weiss es niemand, Wand. I (Gelehrt 28, 29); Brzoz. Uczony 3.
3. Вчений, але не друкований. (Наг.)
Сміються з такого, що ходив до школи, а не виніс із неї нічого. «Друкований» тут у двоякім значенню; не вмів читати друкованого і не битий друком, не приневолюваний до науки.
4. Вчений, але не на таких книжках. (Дрог.)
Жартують із неписьменного; «не такі книжки» мають спеціальне значення — забави з дівчатами. Німець каже: Er ist gelehrt wie ein Stier, kann nichts lesen als sein Brevier, Wand. I (Gelehrt 30).
5. Вчений, але не товчений. (Наг.)...мало товчений. (Голоб.)
Гра слів: товчений – довчений, та при тім і гірка іронія над давньою педагогією, що без биття не звала вчення.
6. Вчений а перевчений, то гірше ніж невчений. (Наг.)
Під перевченим розуміють звичайно такого, у кого книжкова наука заслонила все практичне життя. Пор. Wand. І (Gelehrt 1); Adalb. Uczyc 10.
7. Вченого за стіл саджают. (Наг.)
Зам. шанують та частують. Німець каже: Wer gelehrt, der ist wert, Wand. 1 (Gelehrt 21).
8. Вченому перога дают. (Наг.)
Образово, зам. першенство у всякім ділі. Француз каже: De savoir vient avoir (Körte 1989), а Німець: Den Gelehrten allein gehört der Wein, Wand. І(Gelehrter 1).
9. Господи Боже, що то вчений може! (Кол,)
Зітхання невченого, якому здається, що вчений Бог зна як багато може.
10. І я вчений на хліб печений. (Наг.)
Знач. узяти щось добре і я потрафлю, загалом: розумію, що мені корисне.
11. Ніхто сі вченим не вродив. (Кол.)
Щоб бути вченим, треба вчитися. працювати. Пор. Сelak. 216; Wand. І (Gelehrter 39, 50); Adalb. Uczony 10; Zatur.ІІІ, 52.
12. То-то вчений, як жидівський рабін. (Дрог.)
Посмішкуються з таких, що вдають дуже мудрих. Рабіни, вчені в Талмуді, бувають зовсім нетямущі в інших науках і в практиці життя. Пор. Adalb. Uczony 7.
13. Хто вчений, їсть хліб печений, а хто дурний, їсть сирий, тай того нема. (Бусов.)
Се простолюдне розуміння користі з науки.
14. Через ті вчені все лихо на світі. (Наг.)
Вони позаводили тисячні інституції, в яких невчений і неосвічений що крок терпить шкоду й упослідження.
15. Що вченого вчити! (Дрог.)
Він і без того знає, навчився давніше. Пор. Сelak. 218; Wand. І (Gelehrt 57, 63).
Вчепити 
1. А вчепила би сі тебе фрибра! (Наг.)
Прокляття. Вірять, що «фрибра», лихорадка може причепитися до чоловіка так, що ніякі ліки не проженуть її, доки пацієнт сам яким будь способом не «спротивить» і не прожене її. Спротивити фрибру можна найлегше їдячи та п’ючи в часах нападів те, «чого вона не хоче», себто таке, що пацієнтові в ту пору найгірше противне та неапетитне.
2. Вчепив го по самі нирки. (Льв.)
Вхопив за болюче, підійшов його зі слабого боку, піддав йому доказ, якому сей не міг опертися.
3. Вчепив сі як вош кожуха. (Наг.)
Пристав невідлучно, докучливо. Пор. Вош 28; Adalb. Uczepic siе 1.
4. Вчепив сі як n’явка. (Наг.)
Говорять про такого, що пристав до чоловіка з наміром обдурити, його.
5. Вчепився мене, як біда болота. (Рогат.)
Чорт («біда») по народному віруванню найлюбіше чомусь сидить у болоті, до якого й заваблює необережних або п’яних.
6. Вчепи сі сухої верби, не мене! (Наг.)
Суха верба в нар. віруванні нечисте місце, осідок злих демонів. Пор. Верба 4.
7. Вчіпився, як п’яний плота. (Луч.)
Шукає в мені опори, підмоги, або шукає собі зачіпки без ніякої підстави.
8. Як ті вчепю, то ти тут амінь буде! (Наг.)
Знач, заб’ю, задушу.
Вчинити 
1. А не вчинили би ви міні дещо гроший? (Наг.)
Вчинити тут у значінню позичити.
2. Вчинили му ся дві дязі на єдній нозі. (Крех.)
Дослівно дві болячки. Говорять образово, коли кого постигло тяжке нещастя.
3. Щем сі не вчинив серед села, вже мі біда найшла. (Наг.)
Вчинитися – опинитися, дійти.
4. Щось му вчинили. (Наг.)
Знач. очарували його, накликали чарами якесь нещастя або хворобу.
Вчити 
1. Всього треба вчитися, а того ні. (Мик. н. Д.)
Scil, спання з жінкою. Пор. Wand. III (Lernen 14).
2. Вчив бим сі, аж мі підносит! (Наг.)
Говорив старший неписьменний чоловік.
3. Вчив ти мене розуму, тепер я тебе буду. (Наг.)
Вчити розуму має спеціальне значення: дурити, збиткувати.
4. Вчи дурня розуму, а він тобі голову провалит. (Наг.)
Знач. ліпше нехай буде дурний, то буде й менше шкідливий.
5. Вчи лукавого на свою голову. (Голоб.)...собі на біду. (Завад.)
Знач, собі на шкоду, бо він оберне науку на те, аби шкодити іншим.
6. Вчи сі азбуки, прийде хліб у руки. (Дрог.)
Приговорював дітям старий учитель Чернигевич.
7. Вчи сі за молоду, не зазнаєш на старість голоду. (Кол.)
Бо зумієш забезпечити собі засоби на старість. Пор. Adalb. Uczyc 13; Wand. ІІІ (Lernen 27).
8. Вчи сі й від дурня, аби не був такий як він. (Наг.)
Можна вчитися від розумного позитивно, а від дурного негативно.
9. Вчи сі не до старости, але до самої смерти. (Наг.)
Відповідь на увагу, що я вже за старий учитися. Пор. Wand. III (Lernen 169): Zatur. III, 34.
10. Вчи сі, та не перевчисі! (Снят.)
Знач, не втрать тих засобів чесноти та доброго серця, які дає тобі невчене
окруження. Наші селяни зі своїми вченими синами робили аж надто часто сумні досвіди. Німець каже: Besser gar nicht gelernt, als unrecht. Wand. III (Lernen 4, 6).
11. Вчи сі чужого розуму, та свого не згуби. (Цен.)
«Свій розум» треба розуміти в значінню морального почуття, так як і вище ч. 10.
12. Вчити сі ніколи не пізно. (Наг.)
Чоловік учиться до смерті, по волі чи по неволі. Пор. Wand. III (Lernen 12, 45).
13. Вчити ті вчили, але мало били. (Дрог.)
Знач. таки не навчили нічого путнього, або навчили розуму, але зіпсували моральне почуття.
14. Вчит сі, аж му сі чуприна курит. (Дрог.)
Іронічно: не замісь учитися. Пор. Wand. III (Lernen 11).
15. Вчит сі, а йому тото голови не держит сі. (Наг.)
Говорять про непам’ятущого або неуважного ученика.
16. За молоду не вчиш сі, на старість пожьилуєш. (Наг.)
Говорив чоловік, що замолоду не навчився письма. Пор. Adalb. Uczyc 7.
17. Мене вчили лише з тої чорної книги читати. (Дрог.)
Знач. учили бавитися з дівчатами, читати в їх очах.
18. Най сі вчит, як не вміє. (Наг.)
Репліка, коли когось оправдують, що не вміє чогось зробити. Пор. Wand. III (Lernen 37).
19. Най ся дурні вчат, я й без того розум маю. (Крех.)
Часто стрічається серед селян той погляд, що в шкоді вчаться лише такі, що не мають відповідного розуму або сили для господарської роботи.
20. Не вчи ворога, бо сам собі нашкодиш. (Кол.)
Resp. він зумів потім ліпше нашкодити тобі. Пор. вище ч. 4, 5.
21. Не добре мі вчили, але міцно. (Кол.)
Іронічна характеристика старої школи: не багато навчили, але міцно били.
22. Нім сі навчиш, нераз закричиш. (Кол.)
Scil, нераз набереш субіток. Пор. Wand. III (Lernen 108).
23. Отто ті красно вчили! (Наг.)
Присоромлюють школяра, захопивши його на якімось негарнім ділі.
24. Так мі вчили, що й доси с-ка свербит. (Ден.)...на ню сісти не можу. (Кол.)
Знач. били крепко.
25. Так му сі хоче вчити, як псу орати. (Дрог.)
Говорять про лінивого ученика.
26. То так ті тато з мамов навчили? (Наг.)
Соромлять дитину, що говорить сороміцькі слова або яку придибають на якімось поганім учинку.
27. Треба сі вчити, хтівши в світі щось значити. (Наг.)
Звичайний утилітарний погляд на школу: вона дає можність добитися становища в світі. Пор. Wand. III (Lernen 24·).
28. Хто сі не хоче вчити, піде пси бити. (Наг.)...свині пасти. (Дрог.)
Грозять лінивим та недбалим учням. Пор. Wand. III (Lernen 114).
29. Хто сі того не вчив, той того не вдасть. (Наг.)
Говорять селяни «вченому» міщухові, що береться робити селянську роботу і не потрафляв. Поляк каже: хто не вчився, той не навчить іншого, пор. Adalb. Uczyc 9·, Wand. III (Lernen 87).
30. Хто тебе вчив, дурно гроші взьив. (Наг.)
Знач. не навчив тебе нічого, ти як був дурень, так і єси.
31. Чого-с сі вчив, тото й роби. (Дрог.)
З науки користай, переводи її в діло. Пор. Adalb. Uczyс 3; Wand. III (Lernen 76, 81).
32. Чоловік сі вчит від колиски до гробової дошки. (Наг.)...не до старости, а до смерти. (Дрог.)
Ціле життя, се наука, набирання досвіду. Пор. Wand. III (Lernen 60, 63, 66); Сelak. 217; E. Rot 690; Zatur. III, 34.
33. Чоловік сі до смерти вчит, а дурньом умирає. (Берез.)
Жартують із старого, що робить якусь дурницю перед смертю. Пор. Wand. III (Lernen 63).
34. Чоловік сі з малу не вчив, а тепер як сліпий. (Наг.)
Говорить неписьменний.
35. Що малого не навчиш, то так як бис старому вкрав. (Збар.)
Бо старий би скористав із того, чого навчився малим.
36. Як го дома навчили, так воно говорит. (Наг.)
Говорять про дитину, що не тямлячи того повторяє зачуті від інших соромні слова або прокляття.
Вчінє 
1. Таке його вчіньи, як голодного о – ньи. (Наг.)
Не хоче вчитися або не мав здібності.
Вчути 
1. Що вчув, то далі кочує. (Кути).
Знач, розносить усякі сплітки.
Вязанє 
1. Вязанє без гудза нічого не варта. (Збар.)
Так і міркування без міцної постанови, балакання без діла. Пор. Wand. 1 (Binden 2). Серб каже: Вяжи мя, лиш ґудза не роби!
В’язати 
1. В’яжіт мі, січіт мі, за пліт не мечіт мі! (Завад.)
Кричав Циган, коли його зловили в саду на крадіжці і він бажав, щоб його викинули за пліт.
2. В’язав, а гудза не зробив. (Кос.)
Робив діло недбало, забув щось важне, від чого залежить успіх.
3. Гречку в’язала, а правду казала. (Орт.)
Сміються з такого, що на пітвердження якогось ніби правдивого факту цитує посторонні і з тим фактом зовсім не зв’язані обставини.
4. День в’язала, два дні лежала. (Ком.)
Говорять про ліниву або хоровиту робітницю.
5. Не в’яжут ми сі кінці. (Наг.)
Не виходжу на своє, трачу на якомусь ділі. Порівняння взяте мб. із ткацького ремесла.
6. Якось му сі,то не в’яже. (Наг.)
Не складається до ладу, не ведеться.
В’язи 
1. Бодай єс си в’язи скрутив! (Наг.)
Те саме, що голову зломив, пропав.
В’янути 
1. В’яну як цвіт без сонця. (Кол.)
Говорила жінка про своє бідування.
Вятір 
1. Що ся голий у вятері загріє? (Крех.)
Говорять про якусь незначну поміч, яка зовсім не заспокоює потреби.
                     
                            Г
Габляк 
1. Габльик урізуй, кахтан латай. (Наг.)
Габляк – довга одежа з тонкого сукна; кафтан у Наг. із полотна. Значення приказки: для гіршого, маловартого не посвячуй ліпше, цінніше.
2. З габльика на кахтан, а з кахтана на лахман. (Наг.)
Scil. зійшов. Говорять про ступневпй упадок чоловіка чи то в значінню зубожіння, чи в значінні моральності.
Габтахт 
1. Будеш ти міні на гаптах стояти. (Наг.)
Знач, будеш стояти як при військовій команді? Habt Acht! (Уважно). Навчу тебе послуху та уважності.
Гаврило 
1. Гаврило, дістанеш у рило! (Цен.)
Брутальна погроза: дістанеш по пиці.
2. Гаврило – свинське рило. (Наг.)
Дразнять хлопця на ім’я Гаврило.
3. Гавриіла – сердите свято (Мшан.)
Гавриіла архангела, д. 13 липня, час, коли найчастіше бувають громи.
4. Гавриіла, Трискучої Анни і Пантелеймона – громові свята. (Мшан.)
Трискучої Анни, мб. Анни Зачатіє, д. 25 липня. Пантелеймона, д. 27 липня. 
5. Гавриіл завідує громами. (Мшан.)
В переважній части укр. народу тай у інших славян спеціальний громовик – Ілля. Пор. Етнол. матер. ІІІ, 48.
6. Дістав Гаврило, що му не мило. (Наг.)
Знач, побили або вилаяли.
7. На тобі, Гаврило, що міні не мило. (Наг.)
Немилої речі чоловік рад збутися, хоч би мав при тій нагоді показатися великодушним і віддати її комусь іншому.
8. Наш старший брат Гаврило має в руках кадило. Рученьками вимахує, ноженьками підскакує, а ми його величаєм. (Сквар.)...має найбільше світило. (Жидач.)
Стихира про старшого брата Гаврила, варіант дальшого числа.
9. Старший брат Гаврило взєв світло і кадило, і за ксьондзом поступає, конов горівки нам дає. Пужн.)...і горівку під пахою, вихваляймо го з собою. (Пужн.)
Приказка основана на анекдоті про старшого брата Гаврила, який конче хотів, аби його в церкві величали в спеціальній пісні, пор. Етн. Зб. VI, ч. 34.
Гад, гадь 
1. Гад би го жер! (Збар.)
Прокляття. Вкушення гадини вважають страшним нещастям.
2. Гадь би ті їла! (Яс. С.)
Прокляття. Пор. висще ч. 1.
3. Кого гад укусив, той і глисти боїться. (Ільк.)
Хто зазнав більшої шкоди, був у більшій небезпеці, той звичайно боїться меншої. Пор. Zatur. VI, 280.
4. Ще мня гад не їсть. (Лім.)
Ще я не здурів, не притисла мене остатня крайність.
5. Як укусит гад, три рази курят порохниною буковою або вербовою і приговорюют: «Ара, шора, сара!» (Ч. ВЛ.)
Чародійське лічення гадючого вкушення. Що значить формула «ара, шора, сара»
не відомо.
Гадати 
1. А ми тут гадаємо, перегадуємо, хто би то міг бути. (Лол.)
Здалека не пізнали і вгадували.
2. Вжем гадав, що мні нема. (Наг.)...що по мні буде. (Наг.)
Думав, що пропав або пропаду зараз – говорить чоловік оповідаючи про якусь тяжку пригоду.
3. Ви гадаєте, що я з тих, що нічо з них? (Орел.)
Знач. і я не що будь, не ледащо.
4. Вільно вам гадати, як собі хочете. (Наг.)
Говорить чоловік зміркувавши, що інші не згоджуються з ним.
5. Він гадає, що нима понад него тай понад попову свиню. (Кольб.)
Говорять про гордого а дурного чоловіка, що дере носа без причини.
6. Гадав, гадав і не вгадав. (Явор.)
Гра слів, що полягає на двоякім значенні слова «гадати» – думати і говорити. Говорять, коли хтось забалакався і занедбав діло.
7. Гадав тай розгадав сі. (Наг.)
Знач. думав зробити так, а потім передумав інакше.
8. Гадає, що він ту сам. (Наг.)
Про неотесаного чоловіка, що не вміє поводитися в товаристві.
9. Гадає, що вже нема над нього. (Наг.)
Про зарозумілого та гордого чоловіка. Пор. Wand. І (Denken 114).
10. Гадає, що Бога за ноги вхопив. (Сор.)
Думає, що його щастя непохитне та незмінне. Пор. вище Бог 205; Wand. III (Meinen 100).
11. Гадає, що всі розуми поїв. (Дрог.)
Говорять про зарозумілого та гордого. Пор. Wand. III (Meinen 93).
12. Гадає, що нікого нема на світі, лиш він та його діти. (Наг.)
Характеризують егоіста та самолюба.
13. Гадає, що сі без нього не обийде. (Наг.)
Коли хто дорожиться своєю поміччю або радою. Пор. Wand. І (Denken 132); III (Meinen 114).
14. Гадай, не гадай: що-с узяв, то віддай. (Наг.) 
Знач. у такім разі нема чого надумуватися.
15. Гадай, перегадуй, нічого сі не можу догадати. (Наг.)
Imperat. двох перших слів бесідник звертає сам до себе, немов до другої особи Пор. Zatur. IV, 127.
16. Гадай си що хочеш, а не говори що не вільно. (Яс. С.)
Говорять такому, що черев занадто свобідне болакання нажив клопоту. Першу половину цеї приказки пор. Wand. І (Denken11, 22, цілість тамже 31); Zatur. V, 288.
17. Гадай що хочеш, роби що можеш, а дай що мусиш. (Цен.)
Правило життєвої мудрості загально розповсюджене. Вандер виводить часть цеї приповідки «Denkt was ihr wollt und gebt was ihr sollt» від Фрідріха II пруського, I Denken 36), та мабуть приказка старша.
18. Дурень гадав, а розумний знає. (Наг.)
Бо дурень як зробить яку дурницю, то все каже: «Я си гадав, що так треба». А розумний знав, що треба, чого не треба. 
19. Кождий своє гадає. (Наг.)
Кожний дбає про себе, турбується своїм ділом, а не має часу піклуватися іншими. Пор. Wand. І (Denken 44); Adalb. Myslec 3.
20. Менше гадай, більше ділай. (Сквар.)
Гадай і тут зам. говори.
21. Не гадано прийшов. (Наг.)
Знач. несподівано, коли ніхто не думав про нього.
22. Не много гадавши лус його по за вуха. (Наг.)
Знач. не задумуючися, без вагання та без остраху.
23. Перше гадай, потім повідай. (Кол.)
Говори тільки обдумане. Пор. лат. Lingua mentem ne praecurrat; Wand. I (Denken 23. 43); Osm. 266.
24. Ти собі гадаєш, що я твій дурень? (Наг.)
Вислів протесту против кпин та насміхів або проти коверзування одного чоловіка над другим. Пор. Wand. III (Narr 291).
25. Хто би то був гадав! (Наг.)
Звичайний окрик нетямучого чоловіка при неприємнім випадку, якого він, ро- зуміється, не надіявся і думав, що й ніхто інший не міг би предвидіти його. Пор. Wand. І (Denken 131).
26. Хто гадав, той вигадав. (Яс. С.)
Хто займався чимось інтенсивно, той дійде до чогось нового, видумає щось. Пор. Adalb. Мyslec, 4.
27.Чоловік собі всяко гадає. (Кос.)
Знач, міркує і сяк і так, придумує різні комбінації.
28. Що люде гадают, то й вигадают. (Городок).
В значінню: що говорять, те нарешті й справдиться. Про силу обмови та лихого поговору, пор. Adalb. Gadaс 2.
29. Що си тепер гадаєш? (Наг.)
Говорить чоловік до противника маючи його в руках.
30. Що-с си гадав, як єс падав? (Наг.)
Сміються з необережного, що замислившися впав.
31. Що чоловік у день гадав, то му сі на сон набиває. (Наг.)
Звичайне спостережене. Пор. Adalb. Myslec 8.
32. Я вже гадав, що по мні буде. (Наг.)
Думав, що пропаду.
33. Я гадав, що вже ті більше не ввиджу. (Наг.)
Говорить чоловік вітаючися зі знайомим по довгій розлуці.
34. Я гадала, що біда здала. (Наг.)
Передразнюють такого, хто зробивши якусь дурницю звиняється тим, що він думав, що так треба.
35. Я й не гадала, що біда така нездала. (Наг.)
Говорить гінка, що вийшла заміж за нездару, не пізнавши його ближче.
36. Як гадав, так гадав, аби но що дав. (Комар.)
Гадати тут діалект. у значінню: говорити, отже: що говорив, те говорив, знач, байдуже, чи хвалив, чи лаяв.
37. Я си гадав, що вже ти дідько голову скрутив. (Наг.)
Знач, що ти пропав, загинув.
38. Я си гадав, що вже ті десь вирвало. (Наг.)
Що ти вже загиб, пропав з поміж живих людей.
39. Я си гадав, що мі на місци шляк трафит. (Наг.)
Так сердився ждучи довго, або перелякався. Пор. Wand. III (Meinen 157).
40. Я си гадав, що незнати що буде. (Наг.)
Сподівався чогось дуже великого, важного. Пор. Wand. І (Denken 155).
41. Я си гадав, що сі тебе не дочекаю. (Наг.)
Сказано до чоловіка, що дав на себе дуже довго ждати.
42. Я ще не гадаю вмирати. (Наг.)
Знач, не чую себе старим, недужим.
Гадє 
1. Гадьи – сичьи. (Довгоп.)
Так називають гуцули всяку гадюку, а найчастіше, звісно, вужа, досить частого в їх горах.
2. Гадя як трави-листа. (Войн.)
Багато гаддя, видимо-невидимо.
3. З ним си зайти, то так як на гадьи наступити. (Кол.)
Дуже прикрий, мстивий чоловік. На гаде наступити босою ногою – готова смерть.
Гадина 
1. Аби гадина на нім сичьила, то би вкрав. (Наг.)
«На нім» значить на якімось предметі, а не на злодію. Характеризують завзятого, безоглядного злодія. Німець каже, що вкрав би гадині яйця, на яких би вона сиділа, Wand. IV (Schlange 79).
2. Верг сі до мене, як гадина. (Наг.)
Про напасного, злого чоловіка. Віра в те, що гадина роздрочена кидається на чоловіка.
3. Вився, як гадина. (Ільк.)
Говорять про злого чоловіка притисненого злою пригодою, що на всі боки шукав рятунку, пор вище Вуж ч. 1.
4. Вигрів гадину за пазухов. (Наг.)
Виховав собі невдячника. Натяк на якісну Езопову байку про хлопця й гадюку. Пор. Wand. IV (Schlange 60, 61, 82. 84); Сelak. 50; E. Rot. 487; Zatur.VIII, 480.
5. Гадина би ти до очий скочила! (Наг.)
Прокляття, коли хто прим. іде в ліс у велике свято. Віра в те, що гадина може скрутитися обручем, кинутися на чоловіка і вигризти йому очі.
6. Гадина в його словах дихає. (Ільк.)
Його слова ядовиті, повні злоби й ненависті.
7. Гадина, пек би їй, погане їй імньи. (Наг.)
В звичайній розмові не годиться вживати слова «гадина», а коли вже треба його вжити, то додають такі або подібні заклинання.
8. Гадина – тота довга – тота краса. (Наг.)
Слова «тота довга» або «тота краса» вживаються часто зам. слова гадина, якого не годиться вживати в розмові Про сей евфемізм див. Етн. Зб. V, 173. 
9. Гадина – тота під корчом. (Наг.)
Слова «тота під корчом» часто взивають без нічого замісь «гадина», пор. попереднє число.
10. Гаднно, гадино! Як не можеш в сонцю ані в місяцю гнізда ввити, так абис не могла їдь пустити! (Мшан.)
Заклинання від укушення гадини, а властиво охоронне перед укушенням, відмовляють на святий вечір перед вечерею. Пор. Етнол. матер.ІІІ, 53.
11. Гадину видіти, а не забити, то гріх. (Наг.)
Наші селяни почувають такий забобонний страх перед усякою гадюкою, не розрізняючи ядовитих від невинних, що їх нівечення вважають моральним обов’язком. Німець каже: Wer eine Schlange heute todten kann, muss sie nicht bis morgen leben lassen. Wand. IV (Schlange 66).
12. Гадину має за пазухою. (Ільк.)
Облесний, зрадливий чоловік, готов кожної хвилі нашкодити. Гадина за пазухою пор. Wand. IV (Schlange14); Zatur. VIII, 481.
13. Гадину січи, а кусні сі мечут. (Яс. С)
Незвичайна живучість гадюки також одна з причин забобонного страху наших селян перед тими сотворіннями.
14. Годує си гадину за пазухов. (Наг.)
Про злу дитину, з якої батькові не віщують добра. Лат. Viperam in sinu alit; пор. вище ч. 4; Wand. IV (Schlange 90); Zalur.VIII, 480.
15. Звив сі як гадина. (Наг.)
Сховався, чатує, щоб напасти і пошкодити. Говорять про злого чоловіка.
16. Іще мя гадина не їла. (Печен.)
Знач, не маю чого попадати в розпуку, спішитися, пор. вище Гад. ч.
17. Не штука чужими руками гадину ловити. (Гнідк.)
Говорять про такого, що для прикрого, небезпечного діла любить послугуватися іншими людьми. Пор. Wand. IV (Schlange 89).
18. Сичит, як гадина під корчом. (Наг.)
Говорять про лайку сварливого, сердитого та злого чоловіка.
19. Ти гадино сороката! (Наг.)
Лайка, обернена до злої людини. Подібна у Німців Wand. IV (Schlange 87).
20. То гадина, не дитина. (Наг.)
Знач. лиха, невдячна дитина.
Гадка 
1. Ані-м гадки не мав, як то на мене впало. (Наг.)
Не сподівався, не міркував про те.
2. Ані ми то в гадці. (Наг.)
Мені про се байдуже.
3. Бю сі з гадками. (Наг.)
Сумніваюся, міркую за і против, не можу зважитися.
4. Випало ми з гадки. (Наг.)
Знач, забув.
5. Від гадок аж ми голова тріщит. (Наг.)
Від турботи та клопотів аж голова болить. Пор. Zatur. IX, 118.
6. Він лихої гадки на мене. (Наг.)
Сердиться, задумує зробити мені щось злого.
7. Гадка гадку гонит. (Наг.)
Одна думка забігає за другою, чоловік раз так міркує, то знов інакше. Пор. Wand. І (Gedanke 53)
8. Гадка гадку пошибає. (Кол.)
Одна думка доганяє другу в людськім умі, перечиться з нею. Так характеризують стан рефлексії та сумніву. Пор. Wand. І (Gedanke 37); Дик. 298.
9. Гадка гадку пришибає, що нічого не має. (Ільк.)
Образ не ясний; значення очевидно таке, що бідний турбується своєю бідністю.
10. Гадка за горами, а смерть за плечами. (Ільк.)...за плечима. (Наг.)
Чоловік літає думками в далекі місця і часи, не тямлячи, що швидко може вмерти. Пор. Сим. 1505; Нос. 347; Дик. 298. Adalb Gadka 1.
11. Гадка ним якась шибнула. (Богородч.)
Щось йому прийшло до голови, надумався.
12. Гадки ми голову розпирают. (Цен.)
Від тяжкої задуми болить голова. Німець каже іронічно, що великі думки не можуть поміститися в малій голові, Wand. І (Gedanke 57); Zätur. IX, 118.
13. Гадки не май! (Наг.)
Не турбуйся! Scil, роби що задумав, усе буде добре.
14. Дай ти Боже тілько гадки, аби-сь о мні забув. (Ільк.)
Побожне бажання, що містить у собі суперечність, бож забуте, се брак думки про даний предмет.
15. З гадки ми не сходит. (Наг.)
Не можу забути, не можу досить надивуватися. Пор. Zatur. IV, 127.
16. Кому би то на гадку прийшло? (Наг.)
Хто би то се подумав! Се таке диво, така песподіванп річ.
17. Мав тілько гадок, що пес стежок. (Ільк.)
Впадає на різні концепти, має багато планів.
18. Не мож до гадки прийти. (Печен.)
Не можна на щось одно зважитися, вияснити собі якусь річ.
19. Ношу сі з гадков. (Наг.)
Довго міркую, надумуюся, чи зробити якесь діло, чи ні. Пор. Wand. І (Gedanke 105).
20. Оба-смо єдної гадки. (Наг.)
Однаково думаємо про якусь річ, змовилися на якесь діло. Пор. Zatur. XVI, 248.
21. Поклав-єм собі гадку до вас забесідувати. (Вовчк.)
Надумався, уложив собі план.
22. Тілько гадок, що в решеті дірок (Ільк.)
Багато всяких планів у якогось чоловіка. Так характеризують легкодушну, вихровату вдачу. Пор. вище ч 17.
23. У нього тілько гадок, що в зайця стежок. (Ком.)...хаток. (Луч.)
Значення те саме, що попередніх ч. 17, 22.
Гаду-гаду 
1. Гаду, гаду, а миші в крупах. (Ільк.)
Словами «гаду-гаду» характеризують довге, спокійне балакання, ніби то: ми собі забалакалися, а миші крупи їдять. Жартують із довгої балачки сільських кумась про пусті речі, при чім занедбується робота. Пор. Adalb. Gadu gadu 1.
2. Гаду-гаду, а вечір близько. (Наг.)
Забалакавшися занедбали роботу. Пор. Adalb. 4.
3. Гаду, гаду, дідько з заду. (Наг.)
Дитячий окрик; коли діти йдуть гусаком, то передні кричать так на задніх. Пор. вище Веред 1.
Гадячий 
1. Гадьича їдь у його словах. (Наг.)
Чоловік злобний, облесний та спокусливий. Пор. Гадина 6.
2. Гадьичу їдь у собі має. (Наг.)
Про злого, обмінного чоловіка.
3. О, то гадьичий язик! (Наг.)
Про язикатого, обмівного чоловіка. Загальне вірування, що змія не кусає, але шпигає своїм язиком і що власне в тім язиці її отрута.
Гадюка 
1. Не грій гадюки в пазусі, бо вкусит. (Лев.)...бо тя... (Ільк.)
Не роби добра невдячному та безхарактерному, бо за твоє добро заплатить тобі злом. Пор. вище Гадина 4.
Гай 
1. Гай, гай, а за гайом іще гай. (Лол, Лучак.)
Жартують, коли хтось задумавшися зітхає та каже «Гай-гай!»
2. Гай, гай, тай не дома, де сі рушу, все солома. (Туст.)
Зітхав чоловік, що в дорозі мусів заночувати десь у гаю в стозі, а пробудившися вночі звільна нагадував собі, де він спить. Також договорюють жартом, коли хтось починає зітхати без важної причини.
3. Гай йому розвився. (Лучак.)
Знач, йому добре діється.
Гайнувати 
1. Хто в літі гайнує, тот в зимі голодує. (Ільк.)
Літо – пора громядження засобів, а не гулянок і гайнування.
Гак 
1. Аби сте мі на гак тьигли, то нічого не скажу. (Наг.)
Гак – pars pro toto – шибениця; тягнути на гак – вішати. В польськім przywiesc na hak – довести до упадку, Adalb. Hak І.
2. Ану, на гак мі беріт, ци маю вам що дати. (Наг.)
Не маю нічого, хоч вішайте. Говорив неоплатний довжник своїм вірителям.
3. Загнув му гака доброго. (Цен.)...не малого. (Кол.)
Завдав клопоту, видумав штуку, над якою той мусить добре помучитися, щоб її розвивати.
4. Закидає гак на велику рибу. (Кол.)
Носиться з якимись великими планами, спекулює на великий інтерес. Пор. Wand. II (Haken 19).
5. Зігнув сі як гак. (Наг.)
Згорбився від хвороби або нужди.
6. Мене хоць на гак, я все буду так. (Наг.)
Хоч вішайте, а я свойого слова, своєї вдачі не зміню.
7. Скулений як гак. (Наг.)
Згорблений, зігнувся в три погибелі.
8. Такий став як гак. (Наг.)
Знач, худий, нужденний, згорблений.
9. Такий ходит, як би сі з гака зірвав. (Наг.)
Страшний, подібний до розбійника, що вже його вішали, а він вирвався.
10.Там треба доброго гака вигнути. (Цен.)
Дослівно: обійти кривою дорогою, збочити з дороги; образово: ужити хитрості та підступу для осягнення цілі.
11. Ще його гак не мине. (Наг.)
Говорять про злого, збиточного чоловіка, знач. ще повисне на шибениці.
Гала 
1. Вилетіла як гала з колопень. (Войн.)
Гала тут у значінню галки, чорної птахи. Що їй за діло було в коноплях – невідомо. Говорять, коли якась жінка або дівчина в розмові вирветься з чимось недотепним, з якоюсь нісенітницею.
2. Гала драла! (Мінч., Ільк.)
Старий окрик, передразнення татарського «Allah», уживають, коли хтось зірветься бігти кудись або взагалі до якогось енергічного руху.
3. Гала пала! (Наг.)
Окрик на означення безладного поспіху, пор. Adalb. Halapala 1.
Галабурда 
1. Наробив галабурди. (Наг.)
Знач. сварки, заколоту, неспокою.
2. То якийсь галабурда, не чоловік. (Наг.)
Галабурда – неспокійний дух, бунтівник, незгідливий.
Галай 
1. За галай світа пішов. (Наг.)
Знач. пішов Бог зна куди. Дослівне значення приказки мені неясне.
2. На галай, на балай. (Ільк.)
Знач. як будь, без ладу, scil, зробити щось. Пор. Adalb. Halaj 1.
3. Пішло галай на балай. (Наг.)
Діло зроблено поспішно та недбало, без ладу та складу. Галагі на балай – ремінісценція татарського оклику, пор. старе: Алай булай — кримскіе пѣсни, там их а трѣсни, Сим. 33.
4. Ти дурний галаю! (Яс. С.)
Галаєм називають крикливого а мало тямущого чоловіка.
Галайкотати 
1. Галайкочут, як жиди в школі. (Наг.)
Про безладний гамір змішаний з голоснішими криками.
Галатим 
1. То якийсь галатим запливомізький. (Дрог.)
Якийсь божевільний, неповного розуму чоловік. Ce прозвище пригадує оповідання в «Вістнику» 1850 р. про о. Григоровича з Белелуї, якого сусіди за його хлополюбство називали insensatum Galatum. Значить, таке прозвище, з якого оте дрогобицьке являється копією, було десь у 30-их роках розширене серед нашого попівства. Що значить той «Galatus?» Розуміється, не Галилеєць, як дехто толкує, пор. Павлик, Нар. читальні стор. 20.
Галич 
1. Відси ріка, відти гора, а в середнім біда – то Галич. (Ільк.)
Положення нового Галича схарактеризоване вірно.
2. Старший Галич відо Львова. (Ільк.)
Мабуть рефлексія якогось книжника, ледве чи записана з уст народу.
Галу-балу 
1. Галу, балу, а свині в ріпі. (Ільк.)
Знов ономатопоетичні слова на означення довгого балакання, за яким занедбано важне діло – вигнати свиней. Пор. вище Гаду-гаду 1.
Галуза 
1. А галуза би на тебе впала! (Наг.)
Прокляття: щоб тебе постигло нещастя.
2. В велике галузя зайти. (Гнідк.)
Знач, вдатися в скомпліковану справу або договоритися до далеких консеквенцій.
3. Верхове галузя вітри ломлят. (Гнідк.)
Визначний чоловік найборше стягав на себе неприязнь та напади ворогів і паде під їх ударами, коли тим часом пересічні людці живуть собі спокійно.
4. Кождій галузі кінцьи не дійдеш. (Наг.)
Знач. кожної справи не полагодиш, кожного непорозуміння не виясниш.
5. Молоду галузу пригинай, бо старої не пригнеш. (Кол.)
Учи чоловіка замолоду, бо на старість годі вже. Пор. Adalb. Galaz 3; Wand. V (Zweig 8. 13); Сelak. 407. 
6. На яку ми ті галузу треба? (Наг.)
Згірдно: по якого біса, до хріну мені тебе треба.
7. Якої си галузи шукаєш? (Наг.)
Знач, якої лихої пригоди? Галуза тут еліптично в значінню приладу, на якій можна повіситися.
Галушка 
1. Впав як галушка в окріп. (Наг.)
Попав у клопіт, зазнав лиха.
2. Єдна галушка всі зжерла. (Пол.)
Через дрібницю дійшло до великої страти. Основано на анекдоті про нетямучу куховарку, що не вміла варити галушок, пор. Етн. Зб. VI, ч. 178.
3. Круглий як галушка. (Дрог.)
Про невеличкого ростом, заживного чоловіка.
Галя 
1. Далі, далі аж до Галі, а від Галі іще далі. (Наг.)
Кричать діти бігаючи від хати до хати.
2. Не буде Галя, буде другая. (Ільк.)
Говорить парубок, коли одна дівка відправить його сватачів.
Галяр 
1. Галярьи зломаного не маю. (Наг.)
Галяр, нім. Heller, дрібна монета, тепер сотик. Πор. Wand. II (Heller 75).
 
Галь-паль 
1. Пішло на галь-паль. (Наг.)
Діло поведено без ладу, сквапно, а неоглядно.
2. Як будь, галь-паль, аби борте. (Наг.)
Так характеризують поквапну, але безладну, непорядну роботу.
Гаман 
1. Битий як жидівський Гаман. (Печей.) Будеш битий... (Дрог.)
Говорять про тяжко побитого, або про такого, що його часто поштуркують. Пор. Бити 4, 40.
2. Гамани-вухи. (Дрог.)
Гамановими вухами називаються невеличкі трикутні калачики, які печуть жиди на те свято і роздають знайомим, в тім числі й християнам. Дехто говорить, що в тих коржиках містяться чари, якими жиди привертають хри стиян до себе, аби горнулися до них. От тим то таких християн, що горнуться до жидів, і називають «Гамани-вухи».
3. «Мошку, дай тобі Боже того святого Гамана дочекати!» – «Ни, ни, аби й ти такий святий був, як він!» (Наг.)
Селяни часто дразнять жидів «святим Гаманом», а жиди сердиться за це.
4. Ой ти Гамане жидівський! (Наг.)
Говорять до неповоротного, часто битого та нетямущого чоловіка.
Гам-гам 
1. Гам, гам, ходи хлібе д ’нам! (Наг.)
Жиди перед своєю Пасхою вимивають усю посуду, щоб не лишити ані сліду кислого хліба, а по святах знов вертають до нього. Наші селяни й говорять, що вони перед святами палять і проклинають хліб, а по святах перепрошують його отакою формулою. Та її уживають і в розмові, коли хтось не хоче їсти сухого або лихо спеченого хліба, то йому говорять: «Чекай, колись і такого не буде! Буде тобі колись: гам-гам, ходи хлібе ’д нам».
Гамерика 
1. В Гамериці, гварят, добре, але й там не довго так буде, як наші грішні люди найдут. От кажут, що тая уперед громів не было, а тепер уже гирмит. (Дид.)
Приклад вірування, що виросло, так сказати, на наших очах, на тлі американської еміграції. Пор. вище Америка 1.
Гамувати 
1. Гамуй сі в словах! (Наг.)
Стій, обдумай, що говориш.
2. Гамуйся, кобило, горшки везеш! (Збар.)
Передразнюють фірмана, що не загальмувавши воза кричить на кобилу, щоб вона гальмувала себе сама.
Гандель 
1. Аби гандель ішов. (Льв.)
Купецька формула: продаю так дешево не для зиску, але аби йшов гандель, аби товар не лежав. Але формула уживається в розмові в згірднім значінню, коли хтось робить якусь погань, крадіжку та шахрайство не з дійсної потреби, але так сказати, з аматорства, з привички.
2. Гендель Мендель. (Наг.)
Мабуть дразнили так колись якогось Мендля. Адальбег толкує, що се значить, буцім то лише жид здібний до торговлі (Handel 4), та се толкоковання не видається мені влучним.
3. На гендель пустив. (Наг.)
Продав щось або купив спекулюючи на заробіток.
4. Найліпший гандель з Богом. (Гнідк.)
Бо Бог, по церковному віруванню, платить за всяке добре діло і нічого не забуває.
5. Пустив сі на гендель. (Наг.)
Дослівно: подався на купця, але частіше вживають у згірднім значінню: шахрує, обдурює, волочиться не пильнуючи роботи.
6. Трафив ми сі гендель. (Наг.)
Найшов на мене клопіт, чепилася якась напасть. Пор Wand. ІІ (Handel 43).
Гандлювати 
1. Гандлює свойов скиров. (Наг.)
1) Тратить на якімось ділі, сходить на біду. 2) Говорять також про проституток.
2. Кождий гандлює як може. (Льв.)
Гандлює в згірднім значінню: циганить, крутить, запопадає для себе. Пор. Wand. II (Handeln 8).
Гандзя 
1. Маєш Гандзю книш. (Явор.)
Говорить, коли на когось спаде якась несподівана біда, кинуть поговір.
2. От на – маєш Гандзю книш: тобі грают, а ти спиш. (Луч.)
Знач. про тебе говорять, тебе осуджують, а ти й не знаєш нічого.
3. Пішла Гандзя в поле жати, той забула серп узяти. (Ком.)
Се властиво куплет із нар. пісні, але його часто прикладають і в мові до за будьковатої, недбалої служниці.
4.Пішла Гандзя на горіхи тай набрала штири міхи: в кождім міху по горіху, наробила Гандзя сміху. (Наг.)
Співанка, але й їі вживають у розмові, коли хтось наперед хвалився блискучим успіхом задуманого діла, а результат вийшов мізерний.
Гануся 
1. І Ганусі не бою сі. (Цен.)
Жартує парубок, якому говорять, що його будуть женити, мовляв: і я сам того бажаю.
Ганьба 
1. Вже як має чоловіка ганьба спіткати, то го спітче й на гладкій дорозі. (Наг.)
Віра в неминучість призначення. Від напасті та пригоди не встережешся.
2. Від ганьби не вмреш. (Цен.)
Від сорому, скандалу, лайки. Пор. Zatur. IV, 262.
3. Від ганьби не сховаєш сі. (Наг.)
Стілько, що від злої пригоди, напасті.
4. Ганьба би ті вкрила! (Наг.)
Прокляття: щоб ти зійшов нінащо, став людським посміховищем.
5. Ганьба ми лице їсть. (Наг.)
Наганяє на лице рум’янець стиду.
6. Ганьба очи дре. (Наг.)
Робить чоловікові неможливим дивитися іншим просто в очі.
7.Ганьба очи не виїсть, але не дає сі меже люде показати. (Наг.)
Знач. хоч і нематеріальна, а все таки докучає.
8. Ганьба сі мене чепила. (Наг.)
Якесь непочесне діло набігло, з якого годі вилабудатися. 
9. Збув єм сі ганьби. (Наг.)
Позбувся клопоту, напасного чоловіка.
10. Зійшов на ганьбу. (Наг.)
Зам. зійшов ні на що, занедбався.
11. Іди без ганьби! (Наг.)
Іди, не шукай собі клопоту.
12. Наїв сі ганьби. (Наг.)
Зам. набрався, наслухався знаружливих слів.
13. Отто ганьба ладна! (Наг.)
Жартливо хвалять щось негарне, прим. невродливе лице.
14. Пішло му на ганьбу. (Наг.)
Говорять про скотину, що за хворобою та недоглядом змарніла, звелася ні на що, або про недужого чоловіка. Пор. Zatur. XII, 306
15. Такої ти ганьби нароблю, що сі в десітьох водах не вмиєш. (Наг.)
Нароблю сорому або клопоту.
16. То би вже остатна ганьба була. (Наг.)
Scil. як би се або те сталося. Був би крайній скандал.
17. Через ганьбу не тяжко в біду впасти. (Наг.)
Лайка, пуста напасть часто доводить до бійки, до каліцтва або забійства.
18. Чого тота ганьба від мене хоче? (Наг.)
Тут «ганьба» в значінню: погана, непочесна людина.
19. Щем сі з єдної ганьби не вмив, а вже сі друга чіпає. (Наг.)
Не очистився, не позбувся клопоту.
Ганьбити
1. Аби то лиш ганьбили! (Наг.)
Scil. а то ще б’ють.
2. Ганьбив, але поза очи. (Цен.)
Говорять іронічно про трусливого чоловіка, який свойому противникові не смів сказати правди в очі, а тільки поза очі лає його.
3. Ганьбив го на остатні декрети. (Токи).
Дуже лаяв. При чім тут декрети, не легко вгадати. Мабуть натяк на те, що судовий декрет за злочин сам собою кидав пляму на чоловіка.
4. Ганьбив на всі спусти. (Наг.)
Що влізлося, висипав увесь засіб ганебних слів.
5. Ганьбив на фунти. (Дрог.)
Що хвилі додавав нову лайку. Лайка представлена як товар, який важать на фунти.
6. Ганьбив як пса. (Наг.)
Зневажав словами до краю. Пес дуже часто в устах народу мав те privilegium odiosum, що з ним рівняють усе підле, погане та гідне погорди, див. далі під Пес.
7. Ганьби го, а він сі сміє. (Наг.)...а йому то сміх. (Яс. С.)
Говорять про безсоромного, цинічного чоловіка.
8. Ганьбити кождий потрафит. (Дрог.)
Говорить чоловік, якого на його думку несправедливо поганьбили. Пор. Wand.IV (Tadeln 1).
9. Його ганьбити – дармо си груди псувати. (Наг.)
Псувати груди напружуючи голос, щоб говорити з притиском.
10. Його ганьбити – на стіну горохом метати. (Наг.)
Знач. даремно, безуспішно.
11. Його ганьбити, то так як на воду плювати. (Наг.)
Плювати на пливучу воду – нема сліду; лаяти безсоромного чоловіка, то це не робить на нього ніякого враження.
12. Кого ганьбили, а мене й побили. (Цен.)
Говорить такий, що провинуватився і був зловлений на горячім учинку та побитий; його спільники повтікали і пізніше їм обійшлося самою лайкою.
13. Лекше ганьбити, ніж самому зробити. (Льв.)
Відповідь премудрим критикам, що їм усе не до ладу, а які самі нічим не доказали свого хисту. Пор. Wand. IV (Tadeln 6, 7); Adalb. Ganic 8.
14. Най би ганьбили, аби не били. (Наг.)
Говорить такий, у кого притуплене чуття сорому, так що тільки бійка промовляє йому до переконання.
15. Не штука ганьбити, штука ліпше зробити (Снят.)
Говорить чоловік, що за свою працю, буцімто не зовсім добру, ще набрався лайки. Пор. Wand. IV (Tadeln 1, 5, 8); Adalb. Ganic 4.
16. Що ганьбили, то сі не рахує. (Наг.)
Знач. крім лайки там було ще щось більше та грубше.
Ганя 
1. Говори до Гані, а вна си мислит, що вона пані. (Наг.)
Говорять про гордовиту, обмежену та заровумілу жінку.
2. Хоць я собі Гані, я на своїм пані. (Цен.)
Знач. хоч проста жінка, а в своїм хозяйстві я маю повне право.
3. Чекай, Ганю, по сніданю. (Дрог.)
Scil. зроблю тобі се або те, а поперед усього дай снідати.
4. Яке в Гані, таке і в пані. (Мшан.)
Жінка, жіноча вдача все однакова без огляду на суспільне становище.
Гапка 
1. Гапка – люди, свиня – худоба? (Сіл. В.)
Іронічне питання замість заперечення. Чому Гапка не люди, годі вгадати.
2. Наж тобі Гапко книш! (Вікно).
Окрик, коли на когось спадав якесь розчарування, несподіваиий клопіт. Пор. вище Гандзя ч. 1, 2.
3. Наж тобі Гапко червоне ябко! (Голоб.)
Червоне яблуко, яке дає парубок дівчині,– символ любові, залицяння. Приповідка має іронічне значення, коли хтось надіявся якогось добра, а на нього спадає клопіт.
4. То ще дурна Гапа. (Кол.)
Гапа – Агафія, Гапка. Ім’я Гапа зійшло на сінонім дурної жінки мабуть під впливом польського gap – дурень.
5. Чи і Гапка люде? (Вар.)
Іронізоване над якоюсь бідною Гапкою, що перейшло в поговірку, коли хтось мішається в товариство, яке його вважає нижчим від себе.
Гаразд 
1. Бода-с не зазнав гаразду на своїм обійстю! (Наг.)
Прокляття: щоб тобі не велася худоба або діти.
2. Був гаразд, але мене не було дома. (Цен.)
Трафлялося якесь щастя. але я прогавив добру нагоду.
3. Буде гаразд, як мене не буде. (Наг.)
Вислів безнадійності чоловіка, що бідував увесь вік, а якого потішають, що ще буде й йому гаразд.
4. Було там того гаразд. (Цен.)
Знач. було багато, щедро давали.
5. Від гаразду голий до дому йду. (Кол.)
Говорив гуцул вертаючи з заробітків у Бесарабії, де його морили голодом і обдерли.
6. Від гаразду й світа не виджу. (Наг.)
Знач. живу в біді та горю, плачучи раз-у-раз.
7. Від гаразду чоловік не втікає. (Кол.)
Говорять про такого, що втік із дому або зі служби.
8. Він сі в гаразді не знає. (Наг.)...не тьимит. (Наг.)
Має стільки добра, що й сам не знав його ліку та його ціни.
9. Все гаразд, жінка ледащо: не зварить, не спече, коли нема що. (Ільк.) 
Відповідає іронічно бідний чоловік на вітальне питання: чи гаразд ся маєте?
10. Всипали му гаразд. (Наг.)
Знач. набили сильно, наганьбили.
11. Всюди гаразд, а дома найліпше. (Ільк.)
Вислів звичайної у простих людей ностальгії за своїм домом. Пор. вище Всюди 2.
12. Всюди гаразд, де нас нема. (Ільк.)
Знач. нам здається, що там усюди геразд, бо ми бачимо й відчуваємо лише свою біду. Пор. вище Всюди ч. 4.
13. Гаразд, Богу дякувати. (Наг.)
Вітальна формула: відповідь привітанного на питання: чи гаразд ся маєте?
14. Гаразд, коби Бога не прогнівити. (Цен.)
Добре поводження, се особлива ласка Божа для чоловіка. Досить чоловікові прогнівити Бога свідомо або несвідомо, а його гараздові може бути кінець.
15. Гаразд, коби Бог гіршим не карав. (Наг.)
Знач. ведеться добре, а хоч і не зовсім добре, то все таки могло би бути ще гірше.
16. Гаразд, коби витримати. (Ільк.)
Іронічно, зам. біда, що тяжко й витримати. Пор. А dalb). Dobrze 21.
17. Гаразд має роги, а нужда ноги. (Гнідк.)
В гаразді чоловік робиться зарозумілим і завсігди любить зачепити когось, а в нужді бігав шукаючи підмоги. Пор. Adalb. Szezescie 68.
18. Гаразд му сі діє. (Наг.)
Знач. він живе в гаразді, по турбується нічим.
19. Гаразд му сі діє: когут му здох, курка му піє. (Наг.)
Іронізують про поводження бідолахи, якому з дня на день ведеться все гірше. Коли курка піє, се віщує лихо пор. Етн. Зб. V, 249 (Курка).
20. Гараздови не хоче, а біді мусит терпіти. (Петр.) Гаразду...а біду мусить. (Ільк.)
Вже Гете сказав: Es ist nichts schwerer zu ertragen, als eine Reihe von guten Tagen. У гаразді чоловік усе знайде собі якусь зачіпку, а в біді робиться сумирний та тихий. Пор. Wand. V (Wohl 33).
21. Гаразд сі діє: курка здохла, когут піє. (Голоб.)
Іронічно про лихе поводження в господарстві. Пор. вище ч. 19.
22. Гаразд сі маєте! (Наг.)
Формула привітання, властиво запитання: чи гаразд, чи щасливо живете?
23. Гаразд ся маю, сли дотримаю. (Гнідк.)
Відповідь бідного, хворого чоловіка на вітальне питання про гаразд.
24. Гаразд татові і мамі це лихо. (Ком.)
Жартливо відповідають на питання про те, чи дома всі в гаразді. Пор. Wand. V (Wohl 62).
25. Гаразд тобі, сидиж собі. (Ільк.)
Знач. коли тобі гаразд, то сиди спокійно. Пор. Adalb. Dobrze 13; Німець каже: Ist dir wohl, so bleib, Wand. V (Wohl 19, 36); Араб навпаки каже: коли на тебе нещастя впаде, то сядь собі (Мez, 149)
26. Гаразд тому, що ми в його дому! (Яс. С.)
Scil. дай Боже! Бажаних гостей господареві дому.
27. Гаразду знести не може, а біду терпить. (Ільк.)
В добробуті шукає собі якогось клопоту, а в біді сидить тихо. Пор. вище ч. 19.
28. Гаразд у хату! (Вікно).
Говорять при вході гостя, або вносячи до хати нововроджене теля або ягня.
29. Гаразд як у терню. (Наг.)
Іронічно, Знач. біда, зо всіх боків щось докучає.
30. Гаразд як шевцеві в зимі, а дростарові в жнива. (Дрог.)
В зимі люди найбільше потребують чобіт, а в жнива носячи в поле їсти найбільше псують глиняної посуди, то й дротар має найбільше роботи.
31. Дав би ти Бог гаразд, абис і не витримав. (Дрог.)
Прокляття: щоб ти попав у лиху пригоду.
32. Дав ти Пан Біг гаразд, та не так, як людям. (Глещ.)
Говорять до родичів, у яких уродилася нежива дитина. «Гаразд» спеціально значить те, що Німці називають «ein freudiges Familienereignis», уродини або весілля. І так весільний обряд у Наг. зачинається піснею: Ізійди Боже до нас, бо нині гаразд у нас.
33. Дай Боже в гаразді дочекати. (Голоб.)
Говорять згадуючи про щось будуще: свята або праздник.
34. Дай Боже гаразд, а гроші будут. (Наг.)
І тут «гаразд» у значінню приросту родини, хрестин або весілля, на які все мусять знайтися гроші.
35. Дай Боже гаразд добрий, та не довго ждати. (Гнідк.)
Відповідь на бажання та обіцянки грядущого добра, на яке тепер не заноситься.
36. Дай Боже гаразд, поки біді не подаст. (Стежн.)
Друга половина граматично не зовсім ясна; значення її мб. таке: поки біда не настане. Пор. вище Біда 162.
37. Дай Боже людям гаразд, то буде і для нас. (Мшан.)
Вислів почуття залежності добробуту та задоволення одиниці від добробуту громади, загалу.
38. Дай ти Боже гаразд тай дихавицю в груди! (Дрог.)
Бажають потайному ворогові, що вдає приятеля, знач. щоб ти мав добро і не міг уживати його задля тяжкої хвороби.
39. З такого гаразду аж не виджу куди йду. (Наг.)
Мовила жінка, що йшла плачучи задля якоїсь кривди.
40. Йому не перед гараздом ся діє. (Гнідк.)
Знач. він тепер у скрутнім положенні, в великім клопоті аби тривозі.
41. Коби гаразд був, якось би сі витримало. (Цен.)
Відповідь на приказку в роді: Гаразд, коби лише витримати.
42. Майтеся в гаразді, як х–й в п – ді. (Пужн. )
Цинічне бажання при розставанні.
43. Ми в гаразді, як чайка на гнізді: хто не хоче, то сполошит. (Колом.)
Знач. наше добре становище дуже хитке, залежне від усякого капризу долі.
44.На гаразд му пішло. (Наг.)
Повелося йому добре, але також іронічно: зійшов на біду.
45. На гаразд ніколи не пізно. (Цен.)
Потішають такого чоловіка, який жалується, що його молодість минула в біді та нужді, мовляв: хоч у старших літах, а все ще поживеш у гаразді.
46. На гаразд усе чьис. (Наг.)
Чоловік бажав хоч часок пожити в гаразді.
47. Не було нам гаразду тай не буде. (Ільк.)
Вислів безнадійності бідного чоловіка, що не зазнав добра і не надіється зазнати його.
48. Не вміє сі в гаразді шьинувати. (Наг.)
Шукав собі добровільно клопоту та лихої пригоди.
49. Не гаразд ми сі стало. (Наг.)...трафило. (Наг.)
Говорить чоловік, у якого дома сталося якесь лихо, хтось у хаті вмер або згибла худобина.
50. Нема біди без гаразду. (Пужн.)
В кожній злій пригоді буває щось корисне для чоловіка. Пор. Wand. IV (Uebel 46). 
51.Нема гаразду в хаті. (Наг.)
Говорять про таку хату, де муж із жінкою не любляться або де нема дітей.
52. Не можеш гараздові терпіти, а біді мусиш. (Кол.)
Остерігають такого, хто занадто гуляє та брикає в добрі. Пор. вище ч. 20, 27.
53. Нікому так не гаразд, як міні самому: чужі жінки їдьит сіно, а моя солому. (Наг.)
Коломийка, яку вживають за приповідку, жартуючи зі своєї бідності, особливо на переднівку.
54. Оставайте сі в гаразді! (Наг.)...в добрім гаразді. (Наг.)
Звичайна формула при прощанні; говорить той, хто виходить із чийогось дому.
55. По біді гаразд, по сміху плач. (Лім.)
Звичайне черговання людського життя, пор. вище ч. 50.
56. По гораздові буде біда, а по біді горазд. (Мшан.)
Значення те саме, що і в попереднім. Пор. Етн. Зб. VI, ч. 250.
57. Такий гаразд не спив би сі! (Наг.)
Знач. тяжке горе, нещасна пригода. Формули «не снив би ся» уживають як закляття - відвороту при згадці про покійників або про всяке лихо.
58. То не гараздом пахне. (Наг.)
Се грозить якоюсь бідою, з того може бути великий клопіт.
59. Упав у гаразд, як муха в сметану. (Ільк.)
Знач. у такий гаразд, що виходить йому на шкоду, грозить загибеллю.
60. Упав у гаразд, як сливка в болото. (Ільк.)...в г– о. (Мінч., Петр.)
Вскочив у лиху пригоду, в якесь погане, соромне діло. Пор. вище Впасти ч. 22; Adalb. Szczescie 95.
61. Упливає в гаразді, як муха в сметані. (Явор.)
Нещасливий, хоч живе в багацтві.
62. Хтівши гаразд мати, треба ухом землі приймати. (Ільк.)
Значення не ясне мені. Чи «приймати вухом землі» значить падати па землю (від биття), чи щось інше?
63. Хто біди не зазнав, той не вміє гаразду шьинувати. (Цен.)
Біда вчить чоловіка шанувати добро.
64. Ца гаразд вам сі бесідує? (Наг.)
Вітається чоловік, що входячи до хати застав товариство при розмові.
65. Ци гаразд ночували? (Наг.)
Вітають гостей, коли ті рано побудяться.
66. Ци гаразд сі маєте? (Наг.)
Звичайна вітальна формула, яку промовляє той, хто входить до хати або починає вітання.
67. Ци гаразд спали, ци сухо встали? (Наг.)
Жартуючи вітають малих дітий, коли ті повстають рано.
68. Ци гаразд, ци здорові, ци на весільи просите? (Наг.)
Жартуючи вітав старший чоловік молодих дівчат або парубків
69. Ци гаразд чувати коло вашої хати? (Наг.)
Формула привітання, коли знайомі здиблються десь далеко від дому.
70. Чини кому гаразд, ляж з його жінкою спати. (Петр.)
Іронічно жалується чоловік, якого знайомий стрічає якимись докорами.
71. Чоловік гараздові не витерпит, а біді мусит. (Пужн.)
Значення теж, що й вище ч. 20, 27, 52.
72. Як ся чоловік гаразд має, то і сусід буває. (Ільк.)
Сусідська приязнь звичайно цвіте доти, доки один із сусідів не попаде в біду. Пор. Adalb. Szczescie 47.
73. Як я ся гаразд мав, кожний мене добре знав; а як став убогим,
не приходять гості в мої пороги. (Ільк.)
Широко, віршованим складом висловлена та сама думка, що в попередній ч.
Гараздувати 
1. Гараздую: люде їдьит, а я сі облизую. (Наг.)
Іронізує бідний над своїм невідрадним положенням.
2. Гараздую: люде скачут, я бідую. (Цен.)
Думка та сама, тілько без іронічного забарвлення.
Гарак 
1. Вйо, гарак, вйо! (Наг.)
Кричав п’яниця в нестямі, пропивши на гараці коні.
Гарап 
1. Без гарапа нема порядку. (Кол.)
Приказка давніх панів, що вважали гарап за ultima ratio того морального виховання, яке вони давали народові.
2. Білий як Гарап. (Наг.)
Іронічно зам. чорний, брудний. Гарап – Араб, якого уважають мб. синонімом негра.
3. Буде пан гарап по плечох гуляти. (Нат.)
Так грозили атамани лінивим панщизнякам.
4. Гарапом го оперезав. (Наг.)
Знач. ударив канчукок так, що сей обвився довкола тіла.
5. Гарап старший пан, як пан. (Торки).
Бо пана можна й не послухати, але гарапника кожний мусить послухати,– так поясняв сю приказку старий чоловік, що ще сам зазнав панщизняної роботи і карності.
6. Дофіглювався до гарапа. (Город.)
Знач. жартував з паном чи наставником, доки сей не побив його гарапом.
7. Чорний як Гарап. (Наг.)
Значення таке саме, як вище ч 2.
Гарас 
1. Гараса скакати. (Наг.)
Знач. сердитися, кидатися з лютості. Що значить «гарас» у тім реченню, не знаю.
Гарасим 
1. Гарасим аж підносив, а Никола тьигав довкола. (Наг.)
Оповідала дівка, як з нею танцювали парубки.
2. Гарасиме, г – о стине. (Наг.)
Мудровання. Хлопця, що зветься Гарасим, кличуть по імені, а коли він відізветься, йому відповідають отсею цинічною фразою.
3. Гарасим не косив, то з косаріма їсти не буде. (Наг.)
Знач. хто разом з компанією не працює, не має права їсти з нею.
4. Гарасим не косив, а Ілько ще й тілько. (Цен.)
Відмовляється той, кого заставляють до якоїсь надпрограмової, надсильної роботи – носити дрова або що.
5. Гарасим попросив, а Штефан узьив сам. (Наг.)
Характеризують різницю між вдачею несмілого і резолютного чоловіка очевидно на підставі якогось одиничного факту.
6. Гарасим – скурвий син. (Яс. С.)
Дразнять хлопця, що зветься Герасимом.
7. Зробив би Гарасим, як би го хто попросив. (Тисьм. )
Scil. сам не догадається, не почуває себе зобов’язаним. жартують із лінивого, тумановатого слуги.
8. Їв би Гарасим, коби му хто під ніс підносив. (Кольб.)	.
Говорять про лінивого, безрадного дармоїда.
Гаратати 
1. Гаратав як капусту. (Наг.)
Знач. бив завзято, на осліп, калічив.
Гарбуз 
1. Аби вам гарбуз не покотився! (Ільк.)
Жартливе прокляття, здається, без особливого значення.
2. Бодай вам гарбуз отелив сі! (Цен.)
Знов жартливе прокляття в роді попереднього.
3. Бодай ви сі на гарбуз задивили! (Кол.)
Говорить дівка, коли хто надто пильно придивляється до неї.
4. Виїдж миску гарбуза тай подиви сі на вербу, то зараз будеш знов
 голодний. (Наг.)
Жартують робітники, коли господиня дає на обід гарбуза, мовляв: нема від чого бути ситим.
5. Гарбуза наїжся, а на вербу подивися, то будеш голоден. (Ільк.)
Пор. попереднє ч. 4. Чому як раз верба, а як кажуть декуди, суха верба має викликати голод після гарбузового обіду, про се годі довідатися.
6. Гарбуз без пшона і без молока то лише свині любят. (Берез.)...то свинцка їда. (Кол.)
Звичайна приправа гарбуза: його варять, колотять, засипають пшоном і заливають молоком і так знов варять.
7. Гарбуз мамі, а татові диня. (Ільк.)
Жартлива лайка, без ніякого злого значення.
8. Гарбуз маттери твої! (Наг.)
Жартлива лайка.
9. Гарбузом ситий не будеш. (Наг.)
Говорили женці, яким господиня дала колоченого гарбуза на обід.
10. Гарбуз твої дині! (Дрог.)
Жартлива лайка. Хто любить гарбуз.
11. Я про гарбузи, він про образи. (Печен.)
Коли хтось відповідає не доречі на питання або в тягу розмові про один предмет ні з того ні з сього зачинає говорити про інший.
Гармідер
 1. Гармідер як у жидівській школі. (Наг.)
Гомін безладних, змішаних голосів, пор. Adalb. Halas 3; Wand. II (Larm 8).
Гарний 
1. Гарний, як Панькові штани. (Сіл. Б.)
Іронічно про поганого, брудного.
2. Гарному всьо до лиця. (Золоч.)
Знач. усяка одежина додасть йому краси.
Гарт 
1. Був сми в гарті. (Жабє).
Знач. в арешті, в біді, в недостатку.
2. Задав му гарту. (Косс.)
Набив його, наробив клопоту.
Гартувати 
1. Біда гартує чоловіка, як вода зелізо. (Наг.)
Робить його обережним, відпорним, терпливим або твердосердим.
2. Гартує сі, аж сичит. (Наг.)
Про зраненого, побитого, що здержує себе, аби не кричати, а тільки сичить в болю. Порівняння взяте з розпеченого заліза, що сичачи гартується в воді.
3. Гартує сі, як вош на морозі. (Наг.)
Знач. пропадає, нівечить своє здоров’я.
4. Гартуй си, мой, скидай сердак! (Жабє).
Говорив екзекутор гуцулові, забираючи з нього в зимі остатню теплу одежину.
Гарувати 
1. Гарує як віл у ярмі. (Борки).
Тяжко працює, бідує. Пор. Adalb. Harowaс 3.
2. Гарує, як кінь у кираті. (Дрог.)
Б’ється з безвихідною нуждою, працює без надії поліпшення долі. Пор. Adalb II. Harowaс 3; Wand. І (Arbeit 71, 78).
3. Гарую, аж ми очи з голови лізут. (Наг.)
Бідую; образ узятий із двигання великого тягару, при чім напружуються також м’язи, що порушують очима.
4. Так гарує, як чорний віл. (Кольб.)
Чому спеціально чорний віл має гірше томитися в ярмі від білого, невідомо.
Гаснути 
1. Гасне як свічка. (Наг.)
Говорять про тяжко хворого, якого сили вичерпуються. Пор. Wand. І (Auslöschen 2).
2. Що гасне, то не ясне. (Кол.)
Образово: хворий, слабосилий чоловік не може бути веселий.
Гася 
1. Поїхала Гася тай вернулася. (Ільк.)
Жартують із такого, що поквапився на якесь діло і не зробивши його покинув.
Гатити 
1. Гати в плечі як у бодню! (Наг.)
Бий кулаком, аби аж гуло.
2. Гатит як у дим. (Наг.)
Знач. б’є на осліп, не розбираючи куди.
Гачок 
1. На голий гачок не йде щупачок. (Кол.)
Голий словом, не попертий ніякими річевими доказами, не приєднаєш собі нікого, пор. вище Вудка ч. 3.
2. Я на такий гачок не піду. (Наг.)
Не дамся на таку підмову, сим мене не завабиш.
3. Що гачком бути має, вчасно ся загинає. (Гнідк.)
Хто чим має бути в житті, до того за молоду почуває охоту. Пор. нім. Was ein Häkchen werden will, krümmt sich beizeiten, Wand. II (Haken 5).
Гварити 
1. Добре ся гварит, як ся в горшку варит. (Дверн.)
Знач. любо бесідувати дожидаючи вечері, але погано тоді, коли нема чого ждати.
2. То старі люде гварили. (Дверн.)
Знач. се не аби яка пуста видумка, се слово поважне і розумне.
3. Як якийсь гварив. (Дверн.)
Звичайна інтродукція приповідки, на яку зсилаються як на не свою, а стару, загально приняту мудрість.
Гепнути 
1. Як ним гепнув, аж у ній гевкнуло. (Наг.)
Знач. кинув ним до землі так, що аж у його нутрі заклекотіло.
Гер 
1. Гер – витьигни з г– ці тер. (Яс. С.)
Мудровання; тер – діалект. зам. терен. А «гер» тут не значить мб. нічого, тільки докомпоноване для рими до «тер».
Герлічка 
1. Герлічкова би тя неволя побила! (Устер.)
Герлічка, Hrdlicka, останній мандатор в Устеріках, що мав право слідити за опришками і навіть карати їх смертю. Підозрених та арештованих катовано страшенно в підземних льохах в Устеріках, і відси пішло між гуцулами прокляття, що являється немов pendant до звісної «святої Кодні» на правобережній Україні. Про Грдлічку див. Етн. Зб. V. ст. 36 -38.
Гетьта 
1. Гетьта, вісьта, поїдемо аж до міста. (Наг.)
Забавляють дітей, гуцкаючи їх на коліні, буцімто їдуть на коні.
2. Гетьта впала, вісьта встала. (Мінч., Ільк.)
Гетьта – на право, вісьта – на ліво, окрики, якими кермують коней, властиво від руки (правої, якою ведуть коня за поводи) і до себе. Значення приповідки мені не ясне.
3. Гетьта, стара, до Самбора! (Наг.) Вісьта... (Наг.)
Стара, очевидно кобила. Покрикують жартливо їдучи до Самбора. З Нагуєвичів їдуть туди звичайно лиш раз у рік, на Успеніє, тям то їзда до Самбора, особливо для дітей – незвичайний празник.
Гибати 
1. Гибай на псю маму! (Наг.)
Знач. утікай, забирайся.
Гибіти 
1. Ог гибит як собака. (Луч.)
Гибіти – гинути, пропадати.
Гиблювати 
1. Гиблюйте, гиблюйте, а тато прийде та поправит топором. (Кольб.)
Жартують із такого, що розпоряджається не до ладу. Приказка оперта на анекдоті, див. Етн. Зб. VI, 14.
2. Гиблюйти, тату, гиблюйти, а я зайду простов сокиров, тай поправю за вами. (Пужн.)
Значення таке ж, як і попередньої.
Гид 
1. Гид го їсть. (Гнідк.)
Гид – щось гидке, погань, спеціально воші.
2. Не зачіпай гида, не каляй собі вида. (Ільк.)
Гид тут у ширшім значінню: погань, щось обридливе.
Гидитися 
1. Гидит ся ним, як жид салом. (Збар.)
Гидує, бридиться. Жид салом хоч і не бридиться, але почуває до нього відразу силою своїх обрядових приписів. Пор. Adalb. Brzydzic siе 9.
Гидкий 
1. Чи то я такий гидкий, що мене обминаєте? (Збар.)
Говорить господар запрошуючи до себе гостей.
Гидко 
1. Аж гидко сі дивити на таку роботу. (Цен.)
Говорить трудящий, зручний, дивлячися на роботу лінивого або невправного.
2. Тото гидко і в скіпки взьити. (Наг.)
В скіпки беруть і викидають із хати діточі або скотячі екскременти. Приказкою характеризують якогось ненависного, злохарактерного чоловіка.
Гидно 
1. Єдно нам гидно, що старости не видно. (Лол.)
Формула, первісно пісня, якою свахи на весіллі прикликають до себе весільного старосту.
Гидь 
1. То гидь погана! (Наг.)
Се щось гидке, обридливе.
Гиля
1. Він варт гилі. (Наг.)
Варт, щоб його повісити, ледачий, поганий чоловік.
2. На суху гилю з ним! (Наг.)
Погроза, знач. повісити його.
3. Обох би їх на єдну гилю повісити. (Наг.)
Оба однаково ледачі та погані.
4. Якої ти там гилі не стає? (Наг.)
Чого тобі хибує чого кричиш, чого досягаєшся? Говорять сердито до вередливого або напасного чоловіка.
Гиляка 
1. Нагинай гиляку, доки молода. (Ільк., Кобр.)
Образово: вчи дитину послуху та розуму, доки молода та податлива Пор. Adalb. Galaz 3, 7.
Гимон 
1. Ти гимоне якийсь! (Кіндр.)
Гимон тут у значінню якогось злого духа. Се лихе значення слова зрештою почесного (игемон, грецьке ήγιμόν – провідник, воєвода) пішло з того, що в церковній письменстві, головно в євангеліях, слово се прикладається постійно до Пілата, «що Христа мучив».
Гиндри 
1. Гиндри б’ют, аж хата ходит. (Іваник.)
Знач. жартують, б’ються жартома, аж у хаті повно галасу. Пор. Adalb. Handry 1.
Гинути 
1. Аби-с гинув, то ти не дарую. (Наг.)
Вислів завзятої ворожнечі. Старий звичай велить і найгіршому ворогові перед його смертю дарувати його провину.
2. Або гинь, або смерть твоя. (Наг.)...а ні, то... (Наг.)
Жартлива альтернатива, якою характеризують безвихідне положення чоловіка, що попався в руки розбійників або в іншу якусь халепу.
3. Аж гине за нев. (Наг.)
Так закоханий, тужить.
4. Ану, гинь! (Наг.)
Вислів безвихідного положення, розпуки. Знач. хоч гинь, то не поможе.
5. Гине з голоду, як пес під плотом. (Наг.)
Порівняння з псом малює погорджене, самітне та безпомічне становище нещасливого.
6. Гине зо страху. (Наг.)
Знач. дуже боїться, тратить притомність зо страху.
7. Гине ми на очах. (Наг.)
Знач. умирав (прим, дитина) перед моїми очима, а я не можу дати їй рятунку.
8. Гине як сіль у воді. (Наг.)
Пропадав безслідно прим. добро в руках марнотратника або п’яниці. Пор. Adalb. Ginaс 1.
9. Хоць гинь зараз, а моє мусит бути. (Наг.)
Характеризують немилосердного здирцю, лихвиря або спосіб стягання урядових данин.
10. Гину без чьису. (Наг.)
Знач. умираю в молодих літах, не нажившися.
11. Гине як слина на воді. (Наг.)
Пропадає, коли мова про великі видатки, що вичерпують усі доходи, або про крадіжки.
12. Гине, як сніг на сонці. (Кол.)
Про недужого, сухотника, що щоразу слабне та марніє.
13. Гину за ні за що. (Наг.)
Знач. гину невинно, за дурницю.
14. Гину на пни. (Наг.)
Пропадаю марно. Порівняння взяте з трави, що сохне нескошена (на пни) від спеки.
15. Гинут як мухи. (Наг.)
Про людей, що вмирають від пошести або в війні. Пор. Adalb. Ginaс.0 12. 
16. Гинь, пропадь від мене! (Наг.)
Окрик обурення, обридження або переляку. Гинь тут у значінню: щезай.
17. Лихе не гине. (Наг.)
Воно довговічне і плодюче. Пор. Біда 40.
18. Най зараз гину, а від правди не відступлю. (Кос.)
Говорив селянин Фокшей на суді в Коломиї 1880 р.
19. Наймі я за ним гину! (Наг.)
Іронічно говорить дівка про парубка. Мовляв: мені про нього байдуже.
20. Не жьиль і гинути, як би було за що. (Цен.)
Говорив чоловік засуджений за якусь дурницю.
21. Овва, так дуже гину за ним! (Наг.)
Іронічний вислів: мені про нього зовсім байдуже.
22. Ой гину, мамо, гину за дівчину Катерину! (Наг.)
Властиво приспівка, якої вживають також для поговірки оповідаючи, що якийсь парубок дуже викоханий у якусь дівчину.
23. Радше най гину, а свого не покину. (Кол.)
Характеристика впертого чоловіка, що до крайності встоює на своїм.
24. Так за ним гину, що аж нікуди. (Наг.)
Знач. зовсім не дбаю про нього, не тужу за ним.
25. Хоць гинь, зараз, а моє мусит бути. (Наг.)
Характеризують немилосердного здирцю, лихваря або спосіб стягання урядових данин.
26. Чень ще там не гинеш. (Наг.)
Уговкують такого, що кричить чогось, кличе до себе чоловіка занятого роботою.
27. Хоць пінь, а не лай сі! (Наг.)
Хоч би прийшлося пропасти, не піддайся, не зламай слова, не спроневірся своєму сумлінню.
28. Хто гине, той всьо покине. (Снят.)
Умираючи полишить своє добро.
29. Ще абим крем гинув, то тебе не буду о ласку просити. (Наг.)
Вислів гордої незалежності та непохитності чоловіка супроти противника.
30. Що має гинути, най гине. (Кол.)...най не заваджьиє. (Наг.)
Вислів резигнації та при тій рішучості сильного, робочого чоловіка, якому ніколи панькатися з хворим та слабосилим.
Гир 
1. А йди до гиру! (Наг.)
Знач. пропадай, уступися від мене.
2. Бодай ти гир був! (Наг.)
Прокляття: щоб ти пропав.
3. Бодай ти сі гир загирив! (Наг.)
Прокляття: щоб і слід твій пропав.
4. Вчора-с казав: бир-бир, а нині гир-гир. (Наг.)
Молодого бойка вівчаря взяли в рекрути, так ото його мати й плакала за ним. Бир-бир, звичайний оклик на вівці, а гир, нім. hier – оклик рекрута, коли викличуть його ім’я.
5. Гир би му ся загладив. (Лім.)
Прокляття: знач. як вище ч. 3.
6. Гир би на тя впав. (Уриче).
Щоб тебе постигло тяжке нещастя.
7. Гир-гиренний би ти був! (Наг.)
Прокляття: знач. як вище.
8. Гир гирови даруй. (Наг.)
Передразнено церковне: мир мирові даруй, у значінню: щоб погані, марнотратні люди погирилися, попропадали.
9. Гир му ся став. (Борис.)
Знач. пропав, звівся ні на що.
10. До гиру пропало. (Наг.)
Пропало безслідно, до решти.
11. Жеби тя гир обяв! (Лім.)
Прокляття, знач. як вище ч. 2, 3, 5 – 7.
12. Зо всім гиром загирився. (Лол.)
Пропав, зійшов на ні на що з усею своєю родиною.
13. На гир єм зійшов та на остатну нужду. (Дрог.)
Жалувався налоговий п’яниця на свою долю.
14. На гир му пішло. (Наг.)
Звівся ні на що, занедбався.
15. Най му там гир буде! (Наг.)
Прокляття: щоб пропав там, куди забрався.
16. Най сі за ним гир загирит! (Наг.)
Прокляття: нехай за ним і слід пропаде.
Гира 
1. Взяв го за гиру. (Збар.)
Дослівно: за волосся. Образово: переміг його, підігнув під свою власть.
2. Вивів го за гиру з хати. (Наг.)
Витяг за волосся, викинув силою.
3. Дібрав му сі до гири.(Голоб.)
Знач. осмілився взяти його за волосся або загалом зневажати його.
4. Забагає гира проти ночі. (Вікно).
Scil. ось чого. Говорять про неоправдану, глупу претензію.
5. Коби-с гиру цілу виніс! (Наг.)
Сміються з такого, що нагрожується, мовляв: піду там і там і наб’ю того й того.
6. Обірвав му гиру. (Наг.)
Обмикав волосся, спаплюжив і зневажив.
7. Чого гира хоче, кісників! (Дар.)
Гира – волосся, звичайно довге, розкуйовдане. Приказкою висмівають усяку неоправдану претензію. Пор. вище ч. 4.
8. Ще твоя гира буде за то відповідати. (Льв.)
Погроза: за те тебе наторгають за волосся, тяжко поб’ють, зневажать.
Гирити 
1. Гирив працю, гирив, тай сам до гиру пішов. (Наг.)
Говорять про марнотратвика, п’яницю, що дійшов до повної руїни.
Гичка 
1. Бери го за гичку! (Дрог.)
Гичка – властиво чуб листя на деяких окопових ростинах (моркві, буряках, петрушці), переносно також чуприна у чоловіка. Приказка значить ще дальше образово: зломай його самоволю, зроби його собі послушним та покірним.
2. Обскуб му гичку. (Дрог.)
Обскуб волосся в бійці, намняв чуба.
3. Урвала му сі гичка. (Наг.)
Знач. минулася якась користь, не стало якогось догідного посередника, що допомагав йому в його ділах.
4. Чия гичка, того корінь. (Дрог.)
Чиє волосся, того й голова. Повідають, що раз русин бився з німцем, та коли вхопив його за волосся і думав, що вже переможе противника, показалося, що у німця на голові була перука. Тоді русин обурений крикнув: Агі, я думав, що чия гичка, того й корінь, а дідьчий німець і тут одурив.
Гі 
1. Гі на тя! (Ільк.)
Бойківський окрик переляку або обурення, те що укр. тю на тебе!
2. Гі на тя, згучав бис ся! (Дрог.)
Дразнять бойка. «Згучатися» мабуть те, що сказитися.
3. Гі на тя, пропав бис! (Дрог.)
Дразнять бойка, переборщуючи його окрик.
Г– о
1. Бодай єс у г–о вступив! (Дрог.)
Жартливе прокляття: щоб ти встряв у якусь погану, немилу справу.
2. Війт у кінське г–о палицев штуркає тай каже: В тім моя голова! (Крех.)
Висмівали війта, що чинився дуже розумним та дбайливим за добро громади, а нічогісінько не тямив у громадських справах.
3. Він усе на своїм г– ні сідит. (Наг.)
Знач. усе пережовує якусь одну нікчемну справу, все заговорює про неї, хоч усім уже обридло слухати се.
4. Г– о до г-на! (Наг.)
Поганий чоловік горнеться до такого ж як і він, погань до погані.
5. Г– о з’їдж тай оближи сі, а потім мене бити бери сі. (Наг.)
Відповідають такому, що грозить бійкою.
6. Г– о я того буде (Кол.)
Знач. нічого не буде, се справа пропаща. Пор. Wand. I (Dreck 126).
7. Г– о перець переможе. (Цен.)
Німець висловлює аналогічну думку про сильніше діяння погані, ніж доброго приказкою: Beim Dreck ist Rauchwerk übel angebracht, Wand. II (Dreck 3).
8. Г– но й сотнар переважит. (Цен.).
Бо сотнар утримаєш коли не в руках, то на плечех, а г– а не втримаєш, як хоче на двір, – пояснив К. Батовский, від якого я чув сю приказку. Сю саму думку ще в XVIII віці висловив якийсь поляк ось яким двостихом:
Ciezki cetnar olowiu, lecz ciezsze nierowno,
Gdy sie na swiat napiera uporczywe g– o.
9. Г– ном запечьитано. (Груш.)
Говорять про справу, що скінчилася скандалом, сваркою або бійкою. Пор. Wand. І (Dreck 45, 60).
10. Г– о ми в с– ці гримит. (Наг.)
Се діло мене зовсім це обходить, я з ним не хочу мати нічого спільного. Nexus idearum для мене неясний.
11. Г– ом на верха. (Наг.)
Scil. показався, виявив перед людьми свою домашню скандальну справу, показав себе підлим, безхарактерним.
12. Г– о смердит, а хліб родит. (Снят.)
Відповів селянин міському посіпаці, який лаяв його: «Ту chlopie smierdzisz gownem». Пор. Wand. I (Dreck 83).
13. Г– о снит ся – щасте буде. (Ком.)..гроші будут. (Ком.)
Із народного сонника. Nexus idearum не зовсім ясний; можливо, що людські екскременти своєю жовтою барвою в народній фантазії викликали представлення золота (у поляків ozlocic уживався декуди в значінню закакати), а в дальшій лінії грошей, і ще далі – щастя, яке в поняттю бідного чоловіка нерозривно в’яжеться з посіданням грошей.
14. Г– о хлопу не дзигарок, коли не знає, котра година. (Кол.)
Найкраща річ у невідповідних руках тратить свою вартість.
15. За г– о сварка. (Льв.)
Знач. за дурницю, за якусь нікчемну річ. Пор. Wand. І (Dreck 166).
16. З г– а бич робити. (Наг.)
Робити щось з невідповідного матеріалу або невідповідним способом.
17. З’їдж г– о, як тобі всьо єдно. (Наг.)
Говорять такому, що вдав байдужного і на всяку пропозицію відповідає: мені всьо єдно.
18. Коло г– на ще й нас– но. (Снят.)
Говорять, коли при докопуванню якоїсь дрібної речі стрічаються ще побічні великі перешкоди.
19. Мов г – но, най міні смердит. (Наг.)
Знач. се моя домашня справа, хоч і прикра, а ти до неї не мішайся. Відправа влазливому спліткареві.
20. Мусиш кожде г – но обнюхати? (Цен.)
Докір такому, що любить устряти в усяку сварку, вмішати ся в чужі інтіині спрани і звичайно наскакує при тім на неприемності. Пор Wand І (Dreck 117).
21. Най сі тебе твоє г – но держит! (Голоб.)
Іди від мене зі своєю поганою справою, зі своїми обмовами і т і.
22. На що г– но розбабруєш? (Наг.)
Пощо рушаєш сю немилу, погану справу?
23. Не руш г– на, не буде смердіти. (Дрог.)
Не зачіпай ся з поганим, сварливим чоловіком, не заходи з ним ні в які зносини, бо вони напевно закінчаться скандалом. Пор. Wand. 1 (Dreck 10, 30, 34).
24. Отто-с г– по розтолочив! (Голоб.)
Із за дрібної речі наробив багато сварки та лайки. Пор. Wand. І (Dreck 108).
25. По що тото г– но місити? (Наг.)
Пощо виволікати погані справи, сплітки або клевети? Вислів докору непоправному сплітникові. Пор. Wand. І (Dreck 94)
26. Розвіз г– но на все село. (Голоб.)
Наробив скандалу, розніс якусь погану, брехливу відомість.
27. Рубай тото г– но, щос під плотом лишив. (Наг.)
Відповів у сварці чоловік другому, який грозив йому, що «я тебе сокиров порубаю».
28. Своє г– но не смердит. (Наг.)
Погані та нужденні обставини, серед яких чоловік виріс, не сердять і не обурюють його, бо він привик до них. Пор. Wand. 1 (Dreck 28).
29. Ти міні будеш г– ном кадити? (Туст.)
Окрик обурення: будеш передавати мені клевети та брехні на мене самого або на когось близького мені?
30. То г– а варто (Дрог.)
Се не варто нічого, пусте діло. Пор. Wand. І (Dreck145).
31. То таке г– но, що лиш на лопату бери. (Цен.)
Про поганого, неморального чоловіка, з яким цураються водити компанію.
32. То таке, як в г – а бич. (Нат.)
Се нездале ні до чого. Пор. вище ч. 15.
33. То щось г-ом смердит. (Дрог.)
Говорять про справу підозреної чистоти, яка грозить скандалом.
34. Що би то за г– но було, як би не смерділо? (Наг.)
Поганий, безхарактерний чоловік мусить все і всюди виявити погані прикмети свойого характеру. Пор. Wand. І (Dreck 58).
35. Як сі г– о снит, то то значит, що будут гроші. (Наг.)
Деталь із народного сонника: nexus idearum не досить ясний, пор. вище ч. 12.
36. Як снится гівно, чекай доброї пригоди. (Жидачів).
Nexus idearum посунений ще дал і в напрямі абстрактності, як вище в ч. 12 і 34. 
Г– оїд 
1. Г– ноїд, іззів г– о на обід. (Яс. С.)
Лають скупаря, що себе й челядь годує всякою лободою або морить голодом.
2. 3 г – оїдом г– о знайди, тай тим сі з тобов не поділит. (Цен.)
Такий захланний, усе сам із'їсть. Висьмівають скупаря.
Г – няк 
1. Г– няк як ся змеркат і як тепло, та бреньчит ніби музыка: «Буну ся жениу! Буду ся жениу!» А як мороз, то ся криє і киц катся та каже: «Зімно мі! Зімно мі!» (Мо ВЛ.)
Один із прикладів справді поетичного погляду наших селян на природу, тобто бачення у всьому людських почувань і людської вдачі.
Гідний 
1. Аби гідна, най би була й бідна. (Наг.)
Говорила мати до сина, що хотів сватати бідну дівчину. Знач. щоб була слухняна. сумирна, робоча та здорова.
2. Аби ми то хтось гідний сказав! (Наг.)
Scil. то я би стерпів, послухав його. А то говорить хтось негідний, ледачий.
3. Гідний, поважний, а з носа капле. (Наг.)
Сміються з недолітка, молокососа, що хоче вдавати поважного чоловіка і пхається між старших.
4. Не все то гідне, що бідне. (Цен.)
Звичайно бідний чоловік бував працьовитіший та сумирніший від багатого, але часом буває й навпаки: бідність деморалізує чоловіка.
5. Отто си гідніш виріс! (Наг.)
Гідний тут у значінню великий, замашний, високий.
6. Та де я гідний робити! (Наг.)
Знач. я хворий, або ще малий та безсильний.
7. Хоть бідне, але гідне. (Лучак.)
Гідне тут у значінню: чемне, що вміє добре поводитися з людьми, шановне. Мова про людину, не вважаючи на рід середній, а властиво про якусь молоду людину або дитя.
8. Як би цне та гідне, то би гак не говорило. (Наг.)
Про ледачу, зіпсовану, брехливу або сварливу людину. «Цне» – з польського cny = чесний.
Гірканя 
1. Гирканю печи і крути і соли, все гирка буде. (Наг.)
Гірканя (гірчак) — рід гриба, якого задля його гіркости можна їсти хіба спікши, та викрутивши з нього гіркий сік. – тай то, розуміються, може їсти його тільки дуже невибагливий рот. Приказкою характеризують лиху вдачу чоловіка, якого хоч бий, хоч по добру вчи, а він усе злий та лінивий.
Гіркий
1. В гіркий череп заплачеш. (Наг.)
Плакати в череп, мабуть неясна ремінісценція давнього похоронного обряду, де покійникові в могилу давали обік інших дарів також маленькі посуди повні сліз (слізниці). Гіркий череп тут мабуть має значення « похоронний» по аналогії до «горькая смерть».
2. Гирке, гирке, коби іще таке. (Яс. С.)...а здало би сі ще... (Наг.)
Говорять жартуючи про страву, що хоч була не дуже смачна, а про те її з'іли до решти.
3. Гирке як дрисен. (Наг.)
Дрисен, дуже звичайне зілля, що росте на вогких місцях, по під плотами. Його листя, коли його розгризти, мав дуже гіркий смак.
4. Гірка година! (Берез.)
Окрик, як деінде: ой лишенько!
5. Гірка робота, солодка заплата. (Унят.)
Потішають такого, хто жалується на важку працю. Гірка і солодка тут у значінню. прикра, приємна.
6. Гірка моя робота! (Наг.)
Говорить хворий, що ледве рушається, а мусить робити.
7. Гірке, аж у язик щипле. (Дрог.)
Говорять про щось дуже гірке та неприємне, про прикру новину, безличну клевету.
8. Гірке як полин. (Наг.)
Полин найчастіше вважається синонімом гіркості, пор. далі Полин; Wand. І (Bitter 12); Adalb. Gorzki 3.
9. Гіркий світ і квасний борщ! (Колом.)
Жартують, коли хтось без особливо важної причини нарікає на свою лиху долю.
10. Гіркий твій світ. (Наг.)
Гірке, погане твоє життя. Вислів співчуття, коли хтось оповідає про своє бідування.
11. З гірков бідов іду. (Наг.)
Говорить хворий, що ледве йде, з тяжким болем.
12. Не будь гірким, бо ті сплюют. (Наг.)
Знач. не будь прикрим у зносинах з людьми, бо тебе відцураються і зненавидять. Пор. Adalb. Gorzki 5; Сим. 582.
13. Хоць гіркого, аби много. (Наг.)
Говорить неперебирчивий робітник, якому байдуже, чи страва смачна, чи ні, аби лише багато.
14. Хто гіркого не кушав, тому й солодке не смакує. (Збар.)
Хто не зазнав прикрості в життю, той не вміє цінити й добра та приємності. Пор. Wand. І (Bitter 10); Brzoz. Gorycz 1; Adalb. Gorycz 1.
15. Що гірке, то не солодке. (Цен.)
Образово: що біда, то не гаразд, що прикрість, то не радість.
Гірко 
1. Будеш ти ще гірко покутувати. (Яс. С.)
Зазнаєш тяжкого лиха за якісь злі вчинки.
2. Гірко зароблю, солодко з’їм. (Ільк.)...заробиш... з’їш. (Наг.)
Праця звичайно сполучена з прикростями, за те результат її приємний.
3. Гірко ми жити. (Наг.)
Знач. прикро, сутужно, в нужді живу.
4. Гірко ми на язиці. (Цен.)
Оправдується чоловік, якому докоряють, що висловлюється про інших остро, з докорами; мовляв: сам я зазнав від них прикрості, маю певну причину докоряти їм.
5. Кому на язиці гірко, той гірким плює. (Збар.)
У кого сердита, злобна вдача, той і інших ображує та обмовляє. Пор. Wand. 1 (Bitter 11).
6. Мав бути гірко, най же буде як з перцем. (Гнідк.)
Коли клопіт неминучий, то нехай уже буде такий, щоб було з чим поборотися.
Гірший 
1. Аби Бог гиршим ніколи не карав. (Наг.)
Звичайно так або подібним описовим способом висловлює селянин, що йому добре поводиться. Сказати категорично, що йому ведеться добре – не годиться, се може бути провокацією «лихої години» і стягти на чоловіка погіршення долі.
2. Аби гірше не було! (Наг.)
Відповідав чоловік па вітальне запитання: як ся маєте?
3. Або ж то я гірший як інший? (Цен.)
Протестує упосліджений чоловік проти свого упослідження.
4. Гирше-м сі напудив, як було чого. (Наг.)
Говорить чоловік, що перелякався чогось без причини.
5. Гірше ми вже і в пеклі не буде. (Кол.)
Окрик розпуки чоловіка в тяжкій нужді.
6. Гірше-смо перебули. (Цен.)
Знач. тепер усе таки йде до ліпшого.
7. Гірший домашній злодій, як чужий. (Берез.)
Бо домашній ліпше знав, де що в хаті сховано.
8. Гірший свій ворог, як чужий. (Кол.)
Свій ворог– ворог свояк, із близької рідні. Пор. вище Ворог ч. 29.
9. До гіршого привик, то вже й ліпшого не хоче. (Збар.)
Говорять про чоловіка прибитого нуждою, що стратив охоту до всякої зміни свого положення, навіть хоч би вона йшла до ліпшого.
10. З гіршого на ліпше хто би не любив? (Кол.)
Scil. переходити.
11. На гірше му пішло. (Наг.)
Говорять про хворого, якого стан погіршився. Пор. Wand. IV (Schlimm 12).
12. Най буде й гірше, аби борше. (Дрог.)
Говорив старий кравець підганяючи своїх челядників до поспіху, мовляв: не дуже пильнуйте, але робота була зовсім добра, коли-б тілько на час постачити. ІІринцип, на якому основана вся галицька тзв. тандитна ремісницька робота.
13. Хоць гірше, аби інше. (Цен.)
Потреба зміни глубоко вкорінена в людськім організмі, от тим то чоловік раз-у-раз бажав зміни свого положення, хоч нераз ця зміна й веде на гірше. Пор. Adalb. Zly 2; Wand IV, (Schlimm 14).
14. Хто би собі гіршого хотів? (Цен.)
Чоловік коли може вибирати, все бере таке, що на його думку ліпше для вього.	
15. Що гірше, то не ліпше. (Наг.)
Чоловік усе мав претензію, що вміє відрізнити добре від злого; треба тільки високого ступня етичного те філософічного самопізнання, щоб він переконав ся, що ті його відрізнення наскрізь суб’єктивні і звичайно подиктовані дуже неглибокою мудрістю, а найчастіше просто фізіологічними почуттями приємності або неприємності.
Гість 
1. Ай мої гостеньки непрошені! (Наг.)
Говорила бабуся, коли до неї збігалися цілі купи дітей. Пор. Wand. І (Gast 184).
2. А чи раді були гостям? (Гнідк.)
Іронізують над таким, якого зловлено на якійсь крадіжці в чужій коморі або в саду, і набито.
3. Були вже у нас такі гості, та сокирка пропала, (Дар.)
«Такі гості» знач. злодії кплять із непрошеного, злодійкуватого гостя, приблуди.
4. В гостях добре, дома ще ліпше. (Карл.)
В гостях чоловік усе таки чув себе стісненим, а дома ні. Пор. Дик. 276.
5. Витайте, гості! А що сте нам принесли? (Наг.)
Насміх сад непрошеними гістьми. Прошених гостей звичайно частують та обдаровують, а від непрошених ще жадають собі якогось датку. Пор. польське: Gosc, ktory nic nie przyniesie, niech sie przespi w polu, w lesie, Adalb. Gosc 23.
6. Витайте, гості до нас! (Дрог.)
Формула привітання, яку вимовляють господарі, коли хтось чужий входить у хату.
7. Витайте гості! Не маємо вам що дати. (Наг.)
Сміються над не прошеними гістьми, над близькими а нелюбими, що приходять звичайно позичати щось.
8.Всі смо гості на божім світі. (Наг.)
Знач. наше життя минуще, побудемо якийсь час і помремо. Пор. Wand. І (Gast 96).
9. Гість в дім, Бог з ним. (Залуче).
Scil. входить. Вислів давньої руської гостинності. Про неї див. Груш. Іст. Укр. І, 2 вид. 274; пор. Adalb. Gosc 35; у старих прусаків: гостя посилають боги, пор. Wand. І (Gast 16).
10. Гість і риба до трьох день засмердиться. (Гнідк.)
Загально розповсюджене спостережене, що гість, який занадто довго гостить, робиться невигідним і прикрим. Пор. Adalb. Gos6 22; Wand. І (Gast 20, 50).
11. Гість лави не засидить, ліжка не залежить. (Ільк.)
Поговірка гостинного господаря, який припрошує любого гостя, щоб лишився на ніч.	
12. Гість не єдно мусит вибачити. (Наг.)
Scil, коли у господаря не все так іде, як би йому бажалося. Пор. Wand. І (Gast 53).
13. Гість непрощенний не дуже буває тученнй. (Ільк.)
Нелюбого гостя не добре й частують. Пор. Adalb. Gosc 24.
14. Гість першого дня золото, другого срібло, третього мідь, а четвертого до дому їдь. (Ільк.)
З орієнтальним багацтвом деталів висловлено ту саму думку, що вище ч. 10. Те саме Adalb. Gosc 25; Wand. 1 (Gast 18); Дик. 286.
15. Гість приїде на хвилю, а видит на милю. (Дрог.)
В родині й господарстві свого господаря добачить усі хиби і потій обмовля. Пор. Adalb. Gosc 33; Wand. I (Gast 45).
16. Гість у своїй хаті. (Наг.)
Говорять про такого члена родини, що рідко бував дома, ходить на заробітки або волочиться без діла.
17. Господи Боже, ци мав ти коли гості? (Дрог.)
Окрик розпуки господаря, у якого гості празникують за надто довго. Оповідають, що один піп діждавшися повної хати гостей мусив задля великої слоти гостити їх кілька день, і нарешті вийшовши на подвір’я та піднявши руки до неба обернув ся до пана Бога з отсим категоричним питанням.
18. Гостем дома бувати. (Гнідк.)
Про волоцюгу, що рідко бував дома. пор. вище ч. 16.
19. Гості до нас! (Дрог.)
Говорять при вході гостя в хату, пор. вище ч. 6.
20. Гості і риби до третього дня смердят. (Городен.)
Варіант приповідки поданої вище ч. 10.
21. Гості прийшли, а рижки ще ни вкисли. (Кольб.)
Добродушний насміх господаря над самим собою, мовляв: не маю чим гостити гостей.
22. Гості як-так гостили, а фірман і коні постили. (Тісна).
Говорили фірмани, що випостилися на гостині в попа, де за них ніхто не дбав. Німець каже з такого приводу: Wer einen Gast liebt, futtert auch seinen Hund, Wand. 1 (Gast 146).
23. Дай Боже гостя в дім, то і я нап’юся при нім. (Ільк.)
Ощадний господар сам для себе не купував би горілки, а для гостя купить і частуючи його й сам нап’ється. Пор. Adalb. Gosc 18; Hoc. 412.
24. Два рази з гостей рад: раз що приїхали, а раз що від’їхали. (Лучак.)
Говорив чоловік по від’їзді любих гастей, які одначе за час свого довшого побуту вспіли надокучити йому.
25. Добре в гостях бувати, але клопіт гостей приймати. (Терн.)
Отсей клопіт і змушує обмежувати чим раз більше давню гостинність.
26. І гостей жаль, і хліба шкода. (Лучак.)
Характеризують гостелюбного, але при тім ощадного чоловіка. Пор. Дик. 286.
27. Лихий гість і ґосподаря з хати вижене. (Карл.)
Говорять образово про біду або судову екзекуцію, що вигонить чоловіка з хати. Пор. Wand. І (Gast 72).
28. Ліпший свій гість, як чужих шість. (Глещ.)
В часі празників (храмів) у селі амбіція кожного чільного господаря вимагає мати гостей, і для того кожний запрошує до себе чужосільних знайомих або свояків, а не мати тоді у себе ніяких гостей уважається за нечесть, за знак що «люди минають» таку хату.
29. Любиш в гостях бувати, люби ж гостей приймати. (Вікно).
Говорять такому, що сам любить гоститися у інших, але нерадо або рідко прийммає гостей у себе дома.
30. Не біда, що гостий нема, сами сі погостимо. (Наг.)
Знач. те, що прилагодили дія гостей, з’їмо та вип’ємо самі.
31. Незваному гостю місце за дверми. (Ільк.)
Його не просять до хати; у поляків його виносять з хати. пор. Adalb. Gosc 12; Wand. I (Gast 5, 119-128, 135).
32. Не ладилисмо сі на такі гості. (Наг.)
Знач. не приготувалися чим би приймати їх, — коли гості прибудуть несподівано, або коди це якісь надзвичайні гості, для яких господарі вважали би відповідною ліпшу гостину, ніж та, яку можуть дати їм у тій хвилі.
33. Не кожного в гості просят, а не єдного буком виносят. (Карл.)
Непочесного, нелюбого чоловіка не просять у гості, а п’яниця, напасний і в гостині зайде собі в таке, що його поб’ють і виженуть. Перша половина цеї прикавки пор. Wand. І (Gast 104).
34. Непрошений гість гірше татарина. (Явор.)
Приходить не в пору і завдає господарям клопоту. Говорить звичайно чоловік, що несподівано приходить у дім знайомого. Пор. Adalb. Gosc 31, 45.
35. Не то біда, що гостий нема, а то біда, що хліба нема. (Наг.)
Говорить бідний чоловік, у якого празник минув без гостини.
36. О, рідкий гість! (Наг.)...рідкі гості! (Наг.)
Таким окриком вітають прихід чоловіка, що давно був у домі або взагалі рідко бував, хоч би прийшов і зовсім не в гостину. Пор. Wand. І (Gast30).
37. По гостьох хата пуста. (Наг.)
Бо все повиїдали та повипивали.
38. По гостях як по війні. (Лол.)
Усе в домі в безладі, а васоби випорожнені. Пор. Adalb. Go£e 54.
39. Прийшов гість та на голу кість. (Ільк.)
Знач. нема чим прийняти його, перед ним були вже інші та повиїдали все. Пор. лат. Sero venientibus ossa, польське: Dla pöznyeh gosci zostaja kosci, Adalb. GoSc 4.
40. Рідким гостям ноги попелом посипают. (Дрог.)
Чому властиво – невідомо. Зрештою того ніколи не роблять, а тільки говорять так жартом вітаючи рідких гостей.
41. Рідкого гостя радо витают. (Збар.)
Бо не мав коли докучити своєю присутністю. Пор. Wand. І (Gast30).
42. Таких гостий так і приймают. (Наг.)
Знач. п’яниці та напасні люди і в гостині зазнають нечесті. Пор. Wand. І (Gast 192).
43. Такі гості най стоят на мості. (Голоб.)
Знач. най не заїжджають на подвір’я, немилі гості.
44. То міні гість: що си приніс, то їсть. (Яс. С.)
Приговорювала одна господиня, коли ми, молоді ученики, зайшовши в її дім принесли їй назбирані нами по дорозі в лісі гриби, які вона зараз же й приготувила нам на підвечірок.
45. То міні гість, що сьиде тай їсть. (Наг.)
Знач. не робить ніякої церемонії, а задовольняється тим, що його гостять.
46. Хто гостий не любит, най двері запирає. (Наг )
Де заперті двері, туди гості не йдуть. Пор. Wand. І (Gast 151).
47. Чим хто має, тим гості приймає. (Кол.)
Бідний бідно, а багам багато. Пор. Adalb. Gosc 3; Wand. 1 (Gast 3, 192).
48. Що ми за гості в великім пості! (Цен.)
В великій пості не відбуваються ніякі празники ані гостини.
49. Який гість, така йому й честь. (Цен.)...така гостина. (Наг.)
Коли сам собі і своєму господареві не зробить нечесті, то й його шанують. Пор. Wand. І (Gast 157–160); Adalb. Gosc 38.
Глава 
1. Склони главу на лаву і блюй під лаву. (Турильче)
Насміхаються з п’яниці. Приказка взята з відомого пяницького канона «от Харка чтеніє», пор. Етн Зб.
Глаголати 
1. Глаголавшого три роки. (Наг.)
Сміються з балакучого пустомелі. Фраза вихоплена з «Вірую», де текст «глаголавшаго пророки» народнім нерозумінням перероблено на гл. три роки.
Глаголеніє 
1. Де велике глаголениє, там мале спасениє. (Наг.)
Глаголенів – церемоніяльне, пишне балакання. Знач. де багато і пишного говорять. там мало добра, мало солідного діла. Пор. Нос. 313; Kramb. 76; Wand. I (Gebet 72); (Larm 7).
2. Много глаголенія, а мало спасенія. (Цен.)
Багато обіцянок, захвалювання якогось діла, а мало з нього пожитку.
Глаголь 
1. Глаголь. – з’їв миску дриголь. (Іваник.)
Мудрування до назви четвертої букви в азбуці.
Гладити 
1. Гладити против серсти. (Дрог.)...волоса. (Наг.)
Говорити або робити щось дуже немиле та прикре для когось. Порівняння взяте з кота, якого можна гладити тільки за шерстю, який не любить, коли його гладити навпаки.
2. Не гладь мене, я й без того гладкий! (Цен.)
Відповідь облесному підхлібникові, який силкується приподобатися хвалячи свойого розмовника.
Гладкий 
1. Гладке личко товар з’їдає. (Печен.)
Гарна жінка видає звичайно багато на строї та на різні примхи.
2. Гладке не штука гладити. (Кол.)
Бо воно й без того гладке. Так само легке діло не штука довести до пуття. бо воно не стрічає ніяких перешкод. Пор. Wand. І (Glatt 3).
3. Гладкий на словах. (Наг.)
Проречистий, облесний, балакучий.
4. Гладкий, як би го корова облизала. (Дрог.)
Говорять про чепурного, з претензією одягненого парубка. У німців.: як коли б його бугай облизав, Wand І (Glatt 9, 12).
5. Гладкий як вилизаний. (Наг.)
Причепурився, носиться чисто і з претензією на шик. Пор. Wand. І (Glatt 10).
6. Гладкий як люстро. (Наг.)
Про поверхню води або інших плинів. Пор Wand. І (Glatt 11)
7. Гладкий як слиж. (Наг.)
Знач. верткий, зручний, що вмів видобутися з прикрих обставин. У німців гладкий як вугор, Wand. І (Glatt 8, 15).
8. Гладкий як слимак. (Наг.)
Знач. ситий, нагодований.
9. І на гладкій дорозі чоловік нераз ногу зломит. (Цен.)
Нещаств спіткає його іноді там, де зовсім того не надіється. Пор. AdaIb. Droga 8.
10. На гладкій дорозі лихо мі спіткало. (Наг.)
Знач. несподівано, без ніякої причини з мого боку.
11. На гладкім не трудно поховзнути сі. (Ком.)
Серед чемних, укладних та облесних людей грозить нетямущому та наівному чоловікові не одна небезпека.
Гладко 
1. А то гладко бреше! (Наг.)
Не заікаючися, не тратячи концепту.
2. Гладко говорит. (Дрог.)
Плавно, переконуючи, приємно.
3. Гладко йде, як з маслом.
Знач. іде легко, без перешкоди, на користь повертається діло. Пор. Ada1b. Isc 24.
4. Гладко му то пішло. (Наг.)
Знач. пішло без перешкоди, вигідно, корисно.
5. Гладко сі справив. (Наг.)
Знач. зручно, оминувши всякі перешкоди зробив якесь діло.
6. Гладко, що лиш єйце коти. (Наг.)
Говорять про гладку, рівну дорогу. Пор. Adalb. Droga 2.
7. Гладко як на леду. (Наг.)
Про восковану підлогу або іншу подібну гладку площу. Пор. Adalb. Isc 46.
8. Гладко, як по груді. (Наг.)
Іронічно про якесь важке діло, що стрічає багато перешкод.
9. Гладко як по маслі. (Наг.)
Знач. легко, вигідно, без перешкод. Пор. Adalb. Isc 24.
Гливи 
1. Гливи як решето. (Наг.)
Гливи – рід їдомпх губ. ростуть корчами, які іноді доходять до значної величини.
2. Знайшла баба гливи, тай тоти погнили. (Доброст.)
Трафилася комусь якась невелика радість, тай та показалася злудною.
Гливкий 
1. Гливкий хліб пирніший, бо довго в череві лежит. (Наг.)
Сміються з господині, якій удався гливкий, закальцьоватий хліб.
2. Гливкий хліб, що можна з нього коники ліпити. (Наг.)
Говорять про недопечений хліб або зроблений із нечистої муки.
Гливко 
1. Смій сі, Гливку, дам ти сливку. (Кос.)
Гливко – прозвище якогось тумановатого чоловіка.
Глина 
1. Бог за глину, а я за калину. (Лучак.)
Сміютьться з чоловіка, якому вмерла стара жінка, а він жениться з молодою. Пор. Adalb. Glina 3.
2. Всі-смо з єдної глини. (Наг.)
Чи пани, чи прості люди. Пор. Wand. ІІ (Lehn 1). 
3. Глина, що хоць коники з неї ліпи! (Наг.)
Так характеризують селяни свій глинковатий грунт.
4. З глини хліба не спечеш. (Наг.)
Знач. треба над нею попрацювати, поки вродить хліб.
5. І ти не з ліпшої глини, як я. (Кол.)
Говорять до такого, що дується та гордує іншими
6. На глинє не згинє. (Мшан.)
Очевидно пародія польської приказки: Na glinie nie zginie. (Adalb. (Glina 2). Так говорять про тих, що живуть на глинястому ґрунті і про те не то що не гинуть, а помалу доробляються добра.
7. Паде як глина. (Наг.)
Паде безвладно, про обезсиленого чоловіка.
8. Пішов глину їсти. (Наг.)
Знач. умер і похований. Пор. Wand. І (Erde 53).
9. Порпає сі чоловік у тій глині, доки жив, а як умре, то й його самого в ній запорпают. (Наг.)
Рефлексії одного старого селянина при похороні.
10. Такий єм як з глини зліплений. (Наг.)
Знач. слабий, отяжілий, перетомлений працею.
Глипнути 
1. Глипнув єдиим оком. (Наг.)...з під ока. (Наг.)
Зирнув бистро, неспосгережено, підзорливо або сердито.
2. Глипнув тай відверну в сі. (Наг.)
Знач. розсердився, не хотів дивитися.
3. Лиш раз глипне, кожда до нього липне. (Наг.) На котру... (Яс. С.)
Говорили про сільського Дон Жуана, за яким пропадали всі дівчата.
4. Міні досить раз глипнути. (Наг.)
Scil, щоб пізнати, як стоіть діло.
5. На що глипне, то до него прилипне. (Луч.)
Говорять про злодія, що, як то кажуть, «краде в живі очі».
Глиста 
1. Глиста ми сі всцьила. (Наг)
Говорить чоловік, коли йому (звичайно з нагромадження квасів у жолудку) зробиться недобре і збирається на блювання. В такій разі селяни заживають трохи солі. Пор. Wand. V (Wurm 46).
2. Глисти му сі збурили. (Наг.)
Говорять про дитячу хворобу – різання в животі. Жартливо приписують тій самій причині також у старших несподівану і нічим не мотивовану зміну гумору, наглу сердитість та понурий настрій.
3. Глисти під горло підступают. (Наг.)
Говорять селяни, коли наслідкам довгого голодування їх починав душити в горлі, немов би з нутра підіймалося щось до горла.
Глітно 
1. Глітно як у церкві на водосьвятію. (Наг.)
Говорять, коли її хаті назбиралося багато людей.
Глота 
1. В глоті гірше чоловіка шукати, як у лісі. (Кол.)
Бо в лісі є стежки, а в стиску народа нічого не видно.
2. В глоті як в окропі. (Наг.)
Все там рушається та мішається.
3. В глоті як у лісі заблудити можна. (Дрог.)
В великім стиску народу кругозір кожного чоловіка дуже тісний.
4. В глоті як у смолі. (Дрог.)
Чоловік не може рушитися швидко і свобідно, бо на кожнім кроці його спиняють інші. 
5. Глота, аж сі голова крутит. (Дрог.)
В стиску чоловік сам не зпає, куди повернутися.
6. Глота коло миски, а робити нема кому. (Наг.)
Говорять про таку сім’ю, де багато дітей, а мало здібних до роботи.
7. Глота, що й не пропхати сі. (Наг.)
Тісно в церкві або на ярмарці.
8. Глота як на мразницького попа. (Наг.)
Мразниця – село біля Борислава, пов. Дрогобич, тепер славна копальня нафти. Люди давно визначалися там лінивством і нехіттю до відвідування церкви, так що мравницький священик звичайно правив богослужіння в мало що не пустій церкві. От тим то й тепер у випадках, де замість сподіваної купи людей прибуло не багато, де чоловік має мало заняття, повторяють отсю іронічну поговірку.
9. Де велика глота, там много болота. (Комар.)
Говорять про ярмарки та празники, але також образово: де в якомусь ділі бере участь багато людей, там не обійдеться без сварок та поговору.
10. Така глота, що нікуди иглі упасти. (Наг.)...що як би з верхаи иглу верг, то би на землю не впала. (Наг.)
Характеризують велику тісноту, прим. у церкві, в корчмі або на ярмарці.
Глубина 
1. То глубина премудрости. (Дрог.)
Жартують із такого, що видав себе дуже вченим і премудрим, і в розмові любить або мовчати, або говорити щось темне та незрозуміле.
Глубінь 
1. Глубінь аж сі голова крутит. (Наг.)
Scil, коли зазирнути. Мова про кривицю або яку пишу пропасть.
2. Глубінь, що и дна нема. (Наг.)
Характеризують велику глубінь, яву тяжко вміряти. Пор. више Вода 113.
Глубокий 
1. Глубока вода – видима смерть. (Наг.)
Бо чоловік кожної хвилі може втопитися.
2. Глубока вода тихо плине. (Наг.)
Говорять про розумного, статочного чоловіка, який робить надумавшися, не балакає багато. Пор. Wand. IV (Wasser 335).
3. З глубокої кирннці студена вода. (Наг.)	
Так і від розумного, статочного чоловіка розумна та корисна порада.
4. На глубокім не штука втонути. (Голоб.)
Scil. а ось попробуй на мілкім. Жартують, коли хтось дивується, що сей або той утопився.
5. Нехай сі на глубоке! (Наг.)
Образово: не ваходи в великі інтереси, не берися до великих спекуляцій, бо наберешся шкоди.
6. То не глубокий чоловік. (Збар.)
Знач. не дуже розумний, не характерний.
7. У ньго глибокі кишені, є куди сьигати. (Наг.)
Знач. чоловік багатий, грошовитий.
8. Чим глібша вода. тим більша риба. (Жабє).
Образово: чим більше місто, тим більші пани, інші суди в нім. Пор. вище Вода 16.
Глубоко 
1. Він глубоко вчений. (Дрог.)
Знав багато і думав мудро.
2. Глібоко на три Гуцули. (Жабє).
Гуцул тут у значенні чоловік, муж. якого ріст був колись одиницею міри, пор. далі ч. 7.
3. Глібоко – по локоть запхан, тай ще дна нема. (Берез.)
Сміються з такого, що боїться зовсім неглубокої води або якогось зовсім не важкого діла. Порівняння взято з міряння ями або печери, якої глубокість пробували рукою.
4. Глубоко, аж бульки стают. (Наг.)
Глубокість незнайомої води пробують кидаючи в неї великий камінь. Коли вода булькоче глухо і бульки виходять досить пізно по вкиненню каменя, то се знак, що вода дуже глубока, 
5. Глубоко – жьибі по око (Наг.)...по жабяче... (Ком.) Так...що жабі... (Лучак.)
Жартують із дуже мілкої води, особливо коли хтось і тим боїться натрапити на глибоке місце. Пор. Adalb. Woda 67.
6. Глубоко заліз, тьижко вилізти. (Наг.)
Заплутав ся в якесь діло і не може вибратися з нього.
7. Глубоко на п’ять хлопа. (Наг.)
Міряння на «хлопи» як синонім сяжнів – слід прадавнього культурного стану, коли чоловік у буквальнім вначінню був мірою всього, отже його ріст, крок, пядь, палець, лікоть були одиницями міри.
8. Глубоко, що як би чоловік упав, то би й кістки цілі не долетіли. (Наг.)
Так характеризують велику глубінь криниці, яру або іншої якої западні. 
9. Не глубоко сьижень землі, а до страшного суду не вилізе. (Яс. 0.)
Говорить про покійника та його гріб.
Глузд 
1. Бодай ти глузду не стало! (Вікно).
Проклятя: щоб ти здурів, сказився.
2. Він із глузду з’їхав. (Терноп.)...зсунувся. (Вікно).
Знач. одурів, стратив розум.
3. Всі глузди розгубив. (Терн.)
 Говорять про розсіяного, безтямного чоловіка. Глузди уявлено тут як якісь зверхні речі, які можна розгубити по дорозі.
4. З глуздаии чоловік. (Збар. )
 Розумний,з застановою. 
5. Кому не стане глузду, той міняє добро за нужду. (Збар.)
Говорять про чоловіва, що самохіть ускочив у якусь погану історію, напитав собі біди.
6. Треба всі глузди в голові мати. (Цен.)
Треба бути розумним, уважним, обережним, Scil, бо діло важне.
7. У нього нема доброго глузду в голові. (Наг.)
Він невторопний, неталановитнй, непам’ятущий.
8. Ци глузду в голові не маєш? (Наг.)
Окрик обурення на якийсь безтямний учинок: чи ти розуму збувся?
9. Ци ти и тілько глузду не стало?
Scil. щоб се зрозуміти або затямити. Докоряють нетямучому та невторопному.
10. Ще мі з глузду не вибило. (Наг.)
Знач. ще я не здурів, не стратив розум у лихих пригодах.
11. Щем прецінь при всіх глуздах. (Наг.)
Оправдується чоловік, коли йому кажуть, що зробив дурницю.
Глум 
1. Всьо пішло на глум. (Дрог.)
Знач. пішло в нівеч, розтрачено, змарновано.
2. На глум го підньили. (Цен.)...взьили. (Кол.)
Насміхаються над ним, кепкують.
3. Сказано на глум, а ти бери на ум. (Гнідк.)
Глум тут у значінюю: на жарт. З усього, що скажуть люди, особливо старші та досьвідні, хоч би тілько жартом, повинен молодий чоловік брати собі науку та збагачувати своє знання. Пор. Сим. 642
Глупий 
1. Глупа, глупа, нігдзє не бувала, ніцо не відала. (Дуліби).
Передразнено говорення старої попаді, що навчала свою доньку, силкуючися говорити по-польськи.
2. Глупий, глупий, а горне до купи. (Голоб.)
Знач. не зовсім таки глупий. Горне до купи – дбає за свій дім, за свою родину.
3. Глупий як ожіг. (Кол.)
Се вже верх глупоти – дати себе пхати в огонь і терпіти для чужої вигоди.
4. Глупий як стовп. (Наг.)...як пень (Наг.)
Порівняння кладе вагу головно на нерухливість та апатію глупого чоловіка. Пор. Adalb. Glupi 197. 
5. Глупому все глупства в голові. (Hаг.)
Він тим і глупий, що не вмів подумати ні про що поважне.
6. Глупому всьо байдуже. (Наг.)...байка. (Дрог.)
В протиставленю до байдужості та апатії глупого селяни й називають талановитого та розумного «цікавим». Пор. Adalb.Glupi 197.
7. З глупим говорити, треба сі вперед гороху наїсти. (Наг.)
Потратиш багато сили, поки витолкуєш йому що будь.
8. З глупий ні в кут, ні в двері. (Наг.)
Бо він усюди завадить. Знач. годі з ним що порадити, знайти йому відповідне місце. Пор. Adalb. Giupi 188. 
9.З глупим порада, як з пацьитом розмова. (Наг.)
Знач безплідна і смішна страта часу. Пор. Adalb. Glupi 203.
10.Знайде сі глупий, що й тото купит. (Дрог.) 
Говорить купець, коли йому докоряють, що продав лихий товар.
11. На глупих Пан Біг ласкав. (Дрог.)
В гумористичнім протиставленні до мудрих, які й самі дадуть собі раду. Пор.
Adalb. Glupi 39.
12. На глупих світ стojит. (Дрог.)
Бо їх більше як розумних, тай звичайно вони працюють і бідують, а розумні користають з їх праці. Так поясняв сю приказку старий міщанин Деревак.
13. На глупих усе врожай. (Дрог.)
Бо їх родиться все далеко більше, як розумних та талановитих.	
14. На глупого трафило. (Наг.)
Знач. мудрий був би інакше поступив.
15. Ти глупий х– ю! (Яс. С.)
Лають непорадного, невторопного або лінивого.
16. Ти глупому своє, а він тобі своє. (Дрог.)
Знач. не переконаєш, не намовиш його, бо він не зрозуміє тебе.
17. То ще глупе калатало. (Дрог.)
Про дурного а балакучого чоловіка.
18. То ще глупе тельи! (Наг.)
Лають невторопну дитину. Пор. Adalb. Glupi 62.
19. То ще глупий розум! (Наг.)
Знач. то ще дурень – гумористичний плеонізм, бож глупота – заперечення	
розуму.	
20. Як би був глупий, то би носив з купи. (Голоб.)	
Марнотратство, гайнування надбаного добра селяни вважають знаком найбільшої глупоти.	
Глупо 
1. Глупо сі стало. (Дрог.)
Зроблено дурницю, сього не слід було робити.
Глупство 
1. Всьо глупство перед паном Богом. (Дрог.)
Знач. усі людські заходи, плани та турботи – марниця перед Богом.
2. Що ти міні глупства говориш! (Наг.)
«Глупства» мають також спеціальне значення непристойних, сороміцьких висловів.
Глухий 
1. Бодай єс у глуху хоробу впав! (Наг.)
Прокляття такому, що не хоче слухати якоїсь мови і затикає вуха. Глуха хвороба або глухота – тиф.
2. В глухий кут упасти. (Стрий).
Говорять про жінку, що злягла.	
3. Глухий зачув, а німий крикнув. (Цен.)
Відси й пішла якась недоріка поголоска.
4. Глухий каже: «Слухайте, щось трісло!» А сліпий: «Дивіт сі, то розбійники». А безногий: «Тікаймо!» А голий: «Бо нас обідрут». (Голг.)
Характеристика немотивованого перестраху, який іноді обхоплює народні
маси і якого джерела звичайно зовсім несуразні.	
5. Глухий на тото вухо. (Цен.)	
Знач. не хоче слухати якоїсь речі. Пор. Нос. 353.
6. Глухий не дочує, то змислит. (Мінч.)
Докоряють такому, хоч і не глухому, що не дочувши добре оповіданого, перекрутив його та додав дещо зі своєї фантазії. Пор. Brzoz. Gluchy 1; Нос. 282.
7. Глухий що не дочує, то вигадає. (Іліьк.)...доложит. (Наг.)...вимислит. (Петр.)
Значення таке як і вище ч. 6, а також Zatur. VI, 192; Гильф. 8; Дик. 1369.
8. Глухий, що хоць го в писок бий. (Бор.)
Scil. то не почув, хоча тут дотеп оснований па подвійнім значенні слова «чути» – hören і fühlen. Звісно, біль від удару він почує дуже добре.
9. Глухий, що хоць му з гармати стрільий над вухом, то не вчує. (Наг.)
Характеризують сильну глухоту.
10. Глухий як б’є, то мацає, доки дихає, і як чує, жи ни дихає, тогди перестає бити. (Пужн.)
Глухий, як відомо, кермується переважно дотиком, – відси іде отсе спостереження.
 Пор. Етн. Зб. VI, 48.
11. Глухий як пень. (Наг.)...як стовп. (Наг.)
Характеризують сильну глухоту. Пор. Adalb. Gluchy 6 Celak. 597; Ζatu r. VI, 197.
12. Глухого і німого справи не допитаєшся. (Ільк.)
Оба хоч бачуть, але не вміють сказати як слід. Пор. Wand. IV (Tauber 12).
13. Глухого питайся, а він Богу молиться. (Ільк.)
На якімось одиничнім факті оперта характеристика непорозуміння між питаючим і глухим.
14. Глухому два рази кажи. (Голоб.)...тай то не чує. (Цен.)
Сміються з такого, хто іноді з неуваги не дочув якогось слова і просить сказати ще раз. Пор. Adalb. Gluchy 3; Brzoz. Gluchy 6.
15. Глухому до вуха шептати. (Кол.)
Значить робити даремну, безцільну роботу. Пор Wand. IV (Tauber 19, 29).
16. Глухому пісню співати. (Ільк.)
Значить робити щось абсурдне, безцільне і непотрібне. Пор. Adalb. Gluchy 4; Wand. IV (Tauber 24).
17. Добре глухому: не скаже нікому. (Ільк)...другому. (Льв.)
Звісно, тому лише не може бути спліткарсм, бо сам не чує нічого. Пор. Adalb. Gluchy 13 (стор. 678).
18. Зайшов у глуху вулицю. (Дрог.)
Вдався в неприємне діло, з якого годі випутатися.
19. З глухим до ради. (Кол.)
Характеризують усяке недоріке, безцільне починання. Поляк каже: Trudno gluchemu radzic, Adalb. Gluchy 14; ZaIur. IV, 152; Wand. IV (Tauber 12).
20. І глухий би почув. (Кол.)
Говорять про дуже голосний крик, стук і т. і. Пор. Wand. IV (Tauber 27).
21. Мовчи, глуха, менше гріха! (Лучак.)
Бо не дочувши гаразд перекрутиш те, що до тебе говорять.
22. На глухий копець вийшов. (Кол.)
Опинився в безвихіднім положенню, не знає що з собою робити.
23. Не так глухий, як му заступило. (Кол.)
Говорять про такого, що прикидається глухим, аби не чути якоїсь неприємної для нього розмови. Пор. латинське Deterior surdus ео nullus?, gui renuit audire, і анальогічні Wand. IV (Tauber 10).
24. Скажи глухому, не скаже нікому. (Цен.)
Відповідь на те, коли хтось хоче другому сказати щось під секретом і просить не говорити сього нікому далі. Пор. Adalb. Gluchy 13.
25. То так як до глухого говорити. (Наг.)
Говорять про неслухняного, упертого чоловіка. Пор. Adalb. Gluchy 10; Wand. IV (Tauber 22).
26. Щем Богу дьикувати не глухий, що так до мене кричиш. (Наг.)
Огризається чоловік, до якого хтось крикнув голосно, прим. у пересердю.
27. Що глухому великодній дзвін?
Очевидно ніщо, бо він його не чує. Німець каже подібно: Was nutzt dem Tauben die Nachtigall? Wand. IV (Tauber 13).
Глухман 
1. Ти глухмане собачий! (Наг.)
Лають глухого – звісно, не зовсім глухого, а такого, що дещо трохи чує.
Глухо 
1. Глухо по нім. (Наг.)
Знач. пропав десь, не приходить від нього ніяка чутка.
2. Якось о тім глухо. (Наг.)
Знач. не чути про це.
Глядати 
1. Глядає вчорашного дне. (Лім.)
Про такого, що шукає чогось невідомо де загубленого. Hop. Wand. IV (Suchen 50, 57, 58).
2. Глядае другої голови. (Лім.)
Знач. шукав якоїсь зайвої речі, чогось такого, що не загубив.
3. Глядає, сам не знає чого. (Дид.)
Про забудька, розтріпаного чоловіка, що шукав а сам не знає чого.
4. Глядає того, чого не загубив. (Лім.)
Говорять про злодія, який нишпорить по чужих хатах.
5. Глядати масности до трустости. (Мшан.)
Шукати солі до омасті. Се ніби загадка, але уживається звичайно в жартливій мові.
6. Чого хто глядає, то собі найде. (Дид.)
Звичайно говорять у злім значенні, про напасного чоловіка, який збиткував іншнх. поки нарешті не наскочив на такого, що дався йому в знаки. Пор. Сelak. 124; Wand. IV (Suchen 38 – 42).
Глядіти 
1. Гляди, не гляди, не минеш біди. (Топільн.)
Фаталістичний погляд: своя пайка біди призначена кожному і він ніяк не мине її. Пор. цитовані в Слові о полку Ігореві Боянові слова: Ни хитру, ни горазду, ни птичью горазду суда божія не минути.
2. Гляди себе, буде з тебе! (Тер.)
Гляди в значенні пильнуй, бережи. Знач. пильнуй себе і свойого діла, то вже буде тобі досить заслуги. Пор. Wand. І (Acht 13).
3. Сюди туди гляди, щоби-с не виглядів біди. (Комар.)
Знач. озирайся пильно на всі боки, щоб не наскочив на яке лихо.
Глянути 
1. Глянь Боже з неба, що міні треба! (Цен.)
Молився чоловік притиснений відразу різними потребами.
2. Глянь, Боже, тай відвернися! (Лім.)
Scil, бо тут робиться щось погане та грішне.
3. Глянь на себе, буде з тебе. (Ільк.)
Придивися сам собі, Scil, який ти поганий, смішний, непочесний, то вся твоя зарозумілість та пиха пропаде. Пор. вище Глядіти 2.
4. На що гляне, все погане. (Цен.)
Говорять про зарозумілого, вередливого або сквашеного, якому скрізь недогода і якому все видається поганим.
5. Як гляне, аж молоко кисне. (Вікно).
Про сердитий, непривітний зір.
6. Як гляне, аж трава в’яне. (Лім.)
Говорять про злого, завидющого чоловіки. Мабуть слід вірування в спеціальні урочні очі, від яких мерли люди і пропадало все живе довкола.
Гнат 
1. Гнат вс – в сі в плат, поставив у кут тай каже: Най міні стоїт тут; як буду йти в поле, буду мати готове. (Інаник.)
Оттаке вичитують драязнячи хлопця на ім’я Гнат.
2. Гнате, а любиш мохнате? (Наг.)
Дразнять парубка на ім’я Гнат. Мохнате – образово: забава з дівчатами.
3. Гнате, г– о вам нате! (Наг.)
Мудровання, обернене до хлопця иа імя’ Гнат.
4. І Гнат не брат, як біда прикрутит. (Кол.)
Знач. відречеться, не заступить.
Гнати 
1. Вгнав єм сі в довги. (Наг.)
Наробив довгів не розміркувавши добре, чи буде звідки заплатити їх.
2. Гнав на штирох коньох. (Наг.)
Біг швидко, дувся. пишався. Пор. Wand. III (Rennen 23).
3. Гнала би сі за тобов лиха долі! (Наг.)
Щоб ти боровся зі злиднями і не міг уникнутн їх. Прокляття, коли хтось женеться за іншим, грозячи йому бійкою.
4. Гнало би ти по під груди! (Наг.)
Прокляття: щоб тебе кололо по під груди, щоб тобі пухло черево.
5. Жене го в гору. (Наг.)
Говорять зі спеціальним значенням про хворого або трупа: він пухне сильно, тіло надувається. 
6. Жене як вітер. (Наг.)
Біжить швидко.
7. Жене як гайдзибан. (Сор.)
Говорять про швидкий рух, не конче про їзду.
8. Жени до сто вітрів! (Наг.)
Забирайся, втікай, щезай!
9. Жени, не жени, не піду до церкви. А хоть піду, то не кльикну, і хоть кльикну, то не шепну, а хоть шепну, то й то не буде Богу приємно. (Цен.)
Жартують із такого, що не хоче робити того, що йому велять, а коли нарешті й робить, то не так як слід. Образ узятий із давньої давнини, коли людей треба ще було силою гонити до церкви.
10.Женут людських дітей як худобу на заріз. (Наг.)
Говорять про вояків, яких гонять на війну.
11. Женут як худобу. (Наг.)...як иміньи. (Наг.)
Женуть безладно, без опору – про безтямних людей, яких хтось загонить у біду. Пор. Adalb. Gnac 1.
Гнида 
1. Віджили му в ср –ї гниди. (Наг.)
Згірдно: вже отямився з біди, трохи видужав після хвороби. доробився дечого. Пор. вище Вош 9.
2. Гірше докучит гнида, як вош. (Кол.)
Малий, непоказний ворог нераз гірше докучить, як явний. Пор. Adalb Gnida 1; Wand. III (Nisse 1).
3. Їли, їли вуши, а тепер гниди. (Наг.)
Говорять, коли після одних ворогів до чоловіка пристають другі, менше важні.
4. Не велика гнида, а про то огида. (Цен.)
Говорять про якесь дрібне а непутяще діло, про сором, якого чоловік набрався з малої причини.
5. То ще така гнида, що не кусає, а свербит. (Дрог.)
Говорять про нелюбого чоловіка, що ніби то й не шкодить, а вже своєю присутністю вносить несмак у товариство.
Гнилий 
1. Від єдного гнилого ябка й друге сі загниє. (Ком.)
Знач. від одного злого, лінивого чоловіка попсуються й інші, ті що входить з ним у безпосередну стичність.
2. Гнилий, що й з місцьи не рушит сі. (Наг.)
Говорять згірдно про лінивого чоловіка.
3. Гнилий, що й місцьи цілого нема. (Наг.)
Говорить про тяжко хворого, струповатого чоловіка.
Гнилиця 
1. Влежьив сі на гнилицю. (Наг.)
Говорять про лінивого лежибока, що з лінивства занедужав.
2. На гнилиці вас не відложу. (Наг.)
Говорить батько до дітей наганяючи їх до роботи.
3. Ти гнилице встань, бо си боки відлежиш. (Наг.)
Корняють лінивого чоловіка.
Гнити 
1. А гнив би-с живий! (Наг.)
ІІрокляття. Коли чоловік гниє за життя, то це вважають великою карою божою за якісь страшні гріхи.
2. Гниє в нім утроба. (Наг.)
Він марніє, нидіє, але також не має гумору, охоти до праці.
3. Кому гнити, а кому жити. (Цен.)
Говорять про війну, в якій важиться кожному смерть або життя.
4. Раз ми в землі гнити! (Наг.)
Вислів резигнації та рішучості, знач. раз мені вмирати, чи тепер чи коли будь.
Гнів 
1. В гніві чоловік сам не знає що робит. (Наг.)...сам себе не тямит. (Крех.)
Тратить застанову і панування над собою. Пор. Wand. V (Zorn 85).
2. Гнів без сили – в бік колька. (Гнідк.)
Знач. його вістря обертається против самого того, хто гнівається, йому найгірше допікає. Пор. Adalb. Gniew 2–5; Німець каже, що безсильний гнів – готовий позаушник, Wand. V (Zorn 99).
3. Гнів кров псує. (Дрог.)
Уговкують сердитого. Пор. Wand. V (Zorn 180).
4. Гнів сили додав. (Кол.)
В гніві чоловік хапався без тями за таке діло, до якого б не брався на холодно. Пор. Adalb. Gniew 6.
5. Гнів сліпий дорадник. (Льв.)
У гніву чоловік робить без відповідної застанови. Пор. Muka. 1107; Adalb. Gniew 17; Wand. V (Zorn 42, 156); Сelak. 113.
 6. Гніву сі не бою, о ласку не стою. (Дрог.)
Говорить чоловік, що чув себе безпечним супроти сердитого. Пор. Adalb. Gniew 13; Wand. V (Zürnen 8).
7. На гнів не заперти й хлів. (Ільк.)...заперти... (Петр.)
Знач він вибухне, виявить себе в усяку пору, чоловік не може запанувати над собою, аби не гнівався. Пор. Adalb. Gniew 23.
8. На гнів нема ліків. (Ільк.)
Коли чоловік загнівається, то не лишиться нічого, як дати йому пересердитися і вступитися йому з очей. Пор. Adalb. Gniew 22; Wand V (Zorn 73).
9. Най го гнів мине. (Наг.)
Scil. пережди, аж пересердиться.
10. Не в гнів вам кажучи. (Наг.)
Формула перепрошення, якою попереджають якесь прикре для слухача речення.
11. Не доводи мні до гніву! (Наг.)
Окрик сердитого чоловіка до противника.
12. Ні в гніву, ні в ласці. (Наг.)
Scil. живемо. Говорять про себе сусіди, що часто споряться з собою і часто перепрошуються.
13. По гніву перепросини. (Наг.)
Перепросини звичайно відбуваються з різними церемоніями, а щи найважніше, з почастунком, і являються свого роду відплатою за прикрості, які завдали собі перед тим обі загнівані сторони.
14. По гніву пізний жаль. (Кол.)
Чоловік у гніву наробить такого, чого потім даремно жалує. Пор. СеІak. 113; Wand. V (Zorn 71).
15. Тим гнівом був бис три дні ситий. (Наг.)
Виходило би, що гнів запорожнює жолудок. В усякім разі уявляють собі, що гнів вичерпує сили чоловіка.
16. Ти свій гнів запри в хлів. (Дрог.)
Не маєш чого гніватися, мені байдуже про твій гнів.
17. Що ми з гніву приросте? (Наг.)
Говорить спокійний чоловік, який не любить за що будь гніватися. Пор. Adalb. Gniewac sie 2.
18. Як би не гнів, то би й перепросин не було. (Голоб.)
Говорять учасники перепросин, які користають із тої веселої нагоди.
Гніватися 
1. Ану вгнівайсі та перестань їсти! (Наг.)
Говорять дітям, що вередують. під час обіду. Пор. вище Впертися 3.
2. Гнівав бис сі на свою сорочку! ( Наг.)
Прокляття. Щоб ти відцурався того, що тобі найближче.
3. Гніває сі – треба би червоної шапки, аби го перепросити. (Наг.)
Між церемоніями перепросин мабуть відгравала колись роль червона шапка, якою треба було кланятися до землі. Тепер цеї поговірки уживають лише жартом, кплячи собі з того, хто гніваєть без причини.
4. Не гнівай сі, бо сі тебе тут ніхто небоїт. (Наг.)
Знач твій гнів не зробить ніякого ефекту.
5. Не гнівай сі тай не перепрашьий. (Наг.)
Знач.веди себе спокійно та статочно. Пор. Adalb. Gniewaс siе 7.
6. Хто сі гніває. тому ніс утнут. (Дрог.)
Говорять малим дітям, які люблять чого будь розсердитися. Натяк на звісну казку про попа й його наймита, пор. Етн. Зб. VIII, 47, 58.
Гнівити 
1. Не гніви Бога! Гнідк.)
Остерігають чоловіка, що жалується на свою біду, хоч йому ще не дуже зле поводиться.
2. Нема що Бога гнівити. (Наг.)
Знач. нема чого нарікати, ведеться не зле.
Гнівний 
1. Гнівний, аж му з носа капає. (Наг.)
Кплять із сердитого а безсильного.
2. Гнівний, що аж зубами скрегоче. (Цен )
Говорять про дуже сердитого чоловіка. Пор. Adalb. Gniewac siе 4.
3. Гнівний, що ані сі в той бік не подивит. (Наг.)
Про чоловіка, що розсердившися порвав з другим усякі товариські зносини.
Гнівник 
1. То мій гнівник. (Наг.)
Я з ним живу в гніві. Такі гнівники при стрічі не вітаються і не бувають разом у одній хаті в гостині; де пішов один, туди не йде другий.
Гніздитися 
1. Гніздит сі, як курка на єйцьох. (Наг.)
Говорять про такого, що сідаючи не може прибрати собі місця, сидить неспокійно.
2. Гніздит сі як чайка на болоті. (Наг.)
Живе в невигіднім, неприступнім місці, бідує.
Гніздо 
1. Бодай то кождий своє гніздо мав! (Берез.)
Жалувався комірник, якому надокучило жити по чужих хатах. Пор Wand. ІІІ (Nest 71).
2. Вже й гніздо застило. (Кол.)
Scil. пташки вилетіли. Коли когось, шукано, а він утік заздалегідь із певного місця, де його надіялися захопити. Пор. Wand III (Nest 50, 51, 54).
3. В свов гніздо не каляй. (Лім.)
Свойого роду, своїх найближчих не обмовляй. Пор. Wand. III (Nest 26, 40 – 43); Adalb. Gniazdo 3.
4. В чужім гізді не решети сі. (Дрог.)
В чужім домі не вередуй.
5. Доброго гнізда добрі птахи (Наг.)
З доброго роду, доброго виховання, то й діти добрі. Пор. Adalb. Gniazdo 1; Celak. 405; Wand. III (Nest 15).
6. Єден гніздо знайде, другий птахи вибере. (Дрог.)
Один піддасть думку, виробить план, а другий скористається з нього. Пор. Celak. 220; Wand. III (Nest 8)
7. Зарив сі в своїм гнізді, що й на світ не визирає. (Наг.)
Говорять про відлюдка, що безвихідно живе в своїй хаті і уникав людського товариства. Пор. Wand. III (Nest 60).
8. І найменший пташок свого гнізда боронит. (Наг.)
Так само й чоловік хоч і найбідніший, боронить свого домашнього огнища.
9. Кождому своє гніздо миле. (Наг. )
Свій дім, своє село, свій рід. Пор. Adalb. Gniazdo 2.
10. На гнізді го вхопили. (Наг.)
Знач. у хаті, в постелі – коли говорять про якогось утікача, що довгий час ховався і не можна було його віднайти.
11. По гнізді пізнати, який птах у нім виводит сі. (Дрог.)
По урядженні дому, по способі ведення господарства можна пізнати характер чоловіка. Пор. Wand. III (Nest 6).
12. Свого гнізда не цурай сі. (Наг.)
Знач. свого роду, походження, свого села.
13. Своє гніздо найтепліше. (Кол.)
Образово: своя хата найвигідніша. Пор. Wand. III (Nest 1, 10).
14. То вже такого гнізда потьи. (Наг.)
Знач. се чоловік такого (поганого, злодійкуватого) роду. Пор. Wand. III (Nest 13).
15. То собі тепле гніздо звили. (Льв.)
Про богачів, що живуть вигідно. Пор. Wand. III (Nest 58).
16. Яке гніздо, такі й цотьита. (Наг )
Який рід, яке виховане, такі й діти Пор. Wand. III (Nest 47).
Гній 
1. А встань но ти, гною! (Наг.)
Корняють лінивого, такого що довго спить.
2. Без гною нераз поле вродит, а без ласки божої ніколи. (Наг.)
Мітикують нераз селяни старого покоління. Німець каже навпаки: Mist tut mebr Wunder, als die Heiligen, Wand. III (Mist 37, пор. надто 6, 55)
3. В гнojи бис сі парив!
Прокляття: щоб ти валявся в гною, опущений усіма.
4. Від гною сім день руки не вмивав. (Голг.)
Говорять про такого, що має руки дуже брудні, порепані.
5. Гній лежит, а Бог долю держит. (Гнідк.)
Гній тут у значенні лінивого, непорядного, ледачою чоловіка, якому нераз у житті щаститься. Стилізація приповідки натякає на звісну легенду про те, як Христос, бачучи лінивого неробу, що лежав під грушею і ждав, аж йому грушка впаде сама в рот, судив йому роботящу та слухняну дівчину за жінку, пор. Ет. Зб. XIII, ч. 108.
6. Гній невивезений. (Гнідк.)
З докором говорять про лінивого, непорядного чоловіка
7. Де гною лопатка, там хліба букатка. (Зазул.)
Погноєне поле ліпше родить. Буката, букатка – з румунського шматок, властиво стілько, скільки раз до рота вкусити, від boсса – рот.
8. До гною не треба строю. (Наг.)
Щоб поратися біля гною, не треба пишної, празничної одежі. Німець каже: Groben Mist fegt man mit groben Besen. Wand. III (Mist 21).
9. З гною-м го витьиг. (Наг.)
Знач. видобув із бруду, вивів із бідності та занедбання.
10. З того й гною доброго не буде. (Наг.)
Се зовсім ні до чого не здале. Пор. Wand. ІІІ (Mist 65, 67).
11. I ми не на гною шлюб брали. (Цен.)
Виправдується жінка або чоловік, коли хто їх дітей назве байстрятами. Пор. Wand. III (Mist 70).
12. І на гною не виросте, як Бог не зародит. (Голоб.)
Знач. крім механічних підмог, які може дати чоловік, треба іде щасливого стіку різних обставин задля успіху діла, пор. вище ч. 2.
13. На гною шлюб брати. (Дрог.)
Жити з жінкою без шлюбу, на віру, пор. вище ч. 11.
14. Тото не варто й на гній викинути. (Наг.)...висипати. (Кол.)
Говорять про нікчемну, зовсім нездалу річ. Пор. Wand. III (Mist 77).
15. Як не будеш в літі гною скрептати, не будеш в зимі пальці лизати. (Мшан.)
Гній скрептати – згортати його і скидати на купу.
Гнобити 
1. Гнобит го як не боже сотворінє. (Дрог.)
Збиткується над ним, зневажав, немов би він не був так само сотворений Богом, як і сам гнобитель.
Гноївка 
1. Гноївка – мати ти жидівка. (Яс. С.)
Мудровання. Скажи «гноївка», а коли один скаже, другий зараз додає до рими решту.
Гнути 
1. Він усе на своє гне. (Наг.)
Силкується поставити на своїм, заговорює про своє діло.
2. Він якогось харамана гне. (Орт.)
Говорить дурниці, балакає всячину, щоб задурити. «Харамаиа» – очевидно перепсована народною етимологією «хіромантія», вороження з ліній долоні. Спеціяльно циганки мають у нас привілей дурити сим вороженням селян і видурювати від них датки.
3. Гне сі, аж лука стає. (Наг.)
Про скотину або й про чоловіка, що гнеться під надмірним тягарем. Пор. Adalb. Giac siе 3.
4. Гне ся в три погибелі. (Вікно).
Знач. гнеться аж до землі, принижує себе перед кимось.
5. Гне ся як солома. (Збар.)...як лоза. (Терн.)
Про гнучку деревину, а також про податливу людину. Пор. Adalb. Giaс: siе 1.
6. Гни го в каблук! (Голоб.)
Підчиняй його своїй волі,вчи його послуху та покорі.
7. Гни го до землі, бо як ні, то він тебе зігне. (Наг.)
Навчають батька, як поводитися з неслухняним сином.
8. Гни деревину, доки молода, бо старої не зігнеш. (Наг.)
Образово: вчи дитину, доки мала. Пор. Wand І (Biegen 4).
9. Гни сі, то сі не зломиш. (Наг.)
Висловлюють погляд, що в життю нераз корисніше коритися та улягати, ніж через гордість та неподатливість наражатися на більше нещастя. Німець каже: Besser biegen als brechen. Wand. I (Biegen 1).
10. Гнути байди. (Збар.)
Плести небилиці, дурити когось фантастичними планами.
11. Гнути в собі біль. (Кос.)...жаль. (Пос.)..гнів. (Кос.)...пізьму. (Кривор.)
Давити в собі, таїти в собі.
12. Гнути копанці. (Наг.)...санки. (Кол.)
Дитяча забава, яка полягає в тім, що один хлопець перевернувши другого на землю горілиць, пригинає його коліна до чола. Фраза має також інше. скоромніше значення, пор. співанку:
Ой дід бабі санки гне.
А що загне. плішки б’є. (Кол.)
13. Не туди гнеш! (Наг.)
Не про те говориш, не в тім напрямі працюєш, як би слід.
Говка 
1. Говка моя, але вушко не моє. (Вікно).
Кпили з вередливої жінки, якій ніколи не можна було потрапити в лад. Оповідали, буцімто раз позичила вона була сусідці голку, а коли та потім принесла її назад, вередлива баба підняла сварку, бо оглянувши голку пізнала справді своє вістря, але вушко здавалось їй відмінним від того, яке було у її голки.
2. Куда говка, туда й нитка. (Петр.)
Куди пішов старший, туди повинні йти й молодші. Пор. Adalb. Igla 1; Wand. III (Nadel 3).
3. Циганцка говка. (Снят.)
Так називають грубу голку, якою шиють міхи.
4. Яка говка, така й нитка. (Дон.)
Який голова, провідник, таке й діло, що робиться під його проводом. Пор. Adalb Igla 5; Wand. ІІІ (Nadel 19).
Говорити 
1. Аби-с говорив до нього як до святого, ци послухає! (Наг.)
Говорять про впертого, зарозумілого чоловіка, Scil. не послухає.
2. Аби-с говорив і груди си виговорив, то не послухає. (Наг.)
Говорять про впертого, непослушного чоловіка.
3. Аби що говорили, то не вірю. (Кол.)
Нехай говорять що хочуть, хоч і найгірше.
4. Або я що говорю! (Цен.)
Знач. я те саме говорю, і моя думка така-ж.
5. Або ти говори, або най я говору. (Наг.)
Говорить чоловік, якому його сусід раз у раз перебивав.
6. Або хто що говорит против того? (Дрог.)
Питання замісь заперечення. Ніхто против того нічого не говорить..
7. Або я тут говорю, або хто? (Кол.)
Знач. я один маю право говорити тут, а ти мовчи.
8. Ані говорити си не дасть. (Наг.)
Про завзятого, сердитого або гордого чоловіка, до якого годі й приступити з якимось ділом.
9. Ану, говори му що хочеш! (Наг.)
Scil. усе дарма, не хоче слухати.
10. Ану говори своє, а я своє буду. (Наг.)
Зиач. і в мене не ліпше, як у тебе, у обох нас однакове лихо. Пор. Wanil. IV (Sprechen 4).
11. Ану говори швидко раз за разом: здули жуни. (Наг.)
Також рід мудрованя. Наївний виголошує тоді сороміцьке речення, з якого присутні регочуться, а він з разу й не розуміє його.
12. Більше би говорити, як тото варто. (Топільн.)
Знач. се справа дрібна, а хотівши вияснити її треба би говорити богато.
13. Богато говорити, а не-що слухати. (Мінч.)...нема чого... (Петр.)...нема що. (Ільк.)
Кажуть про замотану, а в основі нецікаву, прикру справу. Пор. Adalb. Gadac 53; Wand. IV (Sprechen 19).
14. Будеш ти міні тут фечки бечки мечки говорити! (Наг.)
Викрик обурення, коли хтось замісь розумного діла балакає пусте, без зв’язку.
15. Було говорити, як питали. (Наг.)
Коли хтось там, де треба було говорити, забув язика в роті, а потім, на дозвіллі пригадує собі: я те й те мав би був сказати.
16. Він говорит і не договорює. (Цен.)
Боїться чогось, криється з чимось.
17. Вогори Грицю «Богородицю», а я буду «Вірую». (Стоян.)
Жартують, коли два говорять рівночасно, а кождий про щось інше.
18. Вогори Климе, нех твоє не гине. (Стоян.)
«Вогори» діалект, зам. говори. Репліка на пусте, безпредметовс балакання Пор. Сelak. 75.
19. Вогорит на прострат. (Збар.)
Знач. на жарт, на кпини. Що значить саме слово «цростраг», не знаю.
20. Вогорит таке, що ні пришити, ні прилатати, ні кому дурно дати. (Збар.)
21. Аби-с говорив і груди си виговорив, то ни послухав. (Наг.)
сторінка353 у PDF відсутня
41. Говори Грицю Богородицю, а я буду Вірую за кобилу сірую. (Дар.)...а я буду Отченаш. (Корч.)
Жартують із такого, що говорить щось невідповідне до річи і до нагоди, пор. вище ч. 17.
42.	Говори дідьку за попом! (Печен.)
«Дідьку» тут первісно мало не лихе, а пестливо значення; мабуть якийсь батько навчав свою дитину, кличучи ії по домашньому «дідьку». Чи з часом се речення набрало сатиричного аптипопівського значення, не знаю.
43.	Говори до гори! (Лев.)
Знач. говоритимеш пусто і бозхосенно. Оклик, коли хтось пе слухає або не розумів того, що до нього говорять. Пор. грецьке ί(Φφ ХаШі (Leutsch II, 185),
44.	Говори до гори, а гора горою, а ти дурню роби що хочеш з дурною. (Тереб.)
Окрик знетерпливленя чоловіка, що мав дурну жінку.
45.	Говори до гори ії ноги задери, а гора горою. (Сіл. Б.)
Знач. говори хоч розсядься, то таки не договоришся з ним до ладу.
46.	Говори до гори, пане Григоре, а гора таки дурна. (Ільк.)
Уговкував добродушний чоловік дяка, який силкувався його дочку навчити катехізіса.
47.	Говори до дурньи! (Наг.)
Зам. даремно говорити, коли він дурень. Кплять із такого, хто посьміє говорити зі старшим не даючи йому відповідної пошани.
48.	Говори до него, коли він Німець. (Гол.)
Знач. не розуміє твоїх слів. Приказки уживають, розуміється, і про тупих не-Німців. Пор. Wand. III (Reden 457, 466); І (Deutscher 49).
49. Говори до него, мов горохом до стіни кидай. (ГороЦен.)
Знач. даремно говориш, ніякі докази не трафляють йому до переконання. Пор. Wand. III (Reden 468).
50.	Говори до него, як до стовпа. (Борисл.)
Він глухий, тупий, не розуміє або не хоче розуміти твоїх слів.
51.	Говори до неї, а в неї Маковеї. (Ільк.)
Знач. до нього говори, а він про щось іншс думав.
52.	Говори до нього, Маковія в нього. (Лучак.)
Значення як у попереднім ч.
53.	Говори до нього як до дітини. (Наг.)
Scil. бо він інакше не зрозумів, бо недосьвідний, тупий.
54.	Говори до нього, як до доброго! (Дрог.)
Scil. а він усьо обертає на зле, сердиться
55.	Говори до стовпа, а стовп стоїть. (Ільк.)
Кажуть про глухого, тупого або лінивого, що не квапиться виконувати те, що йому сказали. Пор. Adalb. Gadac 26.
56. Говори до того, що в болоті сидит. (Бар.)
Знач. до чорта, зглядно до злого чоловіка, який усяке твоє слово перекручує на зле.
57.	Говори до тумана! (Наг.)
Окрик нетерпливосгн чоловіка, який надармо силкується тупоумному витолкувати якусь річ.
58. Говори дурному, а він своє правит. (ГороЦен.)
Про непорозуміння двох розмовників.
59.	Говориж до него по німецьки! (Гнідк.)
Scil. коли я не вмію. Коли хтось торгуючися дає занадто малу ціну або жадав занадто великої, на яку другий не може згодитися. Пор. Wand І (Deutsch 6). 
60. Говори здоров, а я своє знаю. (Тереб.)
Думав собі чоловік, якому хтось інший авторітетно балакав щось, а він не смів сперечатися з ним Мовляв: говори собі, а я зроблю так. як я знаю. Пор. Ada1b). Gadac 29.
61. Говори з ним, як з чоловіком, а вно до тебе як свиня. (Цен.)
Про нечемного, нелюдяного або п’яного, який у розмові допускає собі глупі жарти або лайки.
62. Говори зо мнов по просту, бо я не заяць крутими стежками скакати. (Льв.)
Мовив статочний чоловік до хлистка, який пробував говорити до нього натяками та підморгуванями.
63. Говори і груди свої виговори, ану ци послухає. (Наг.)
Говорять про впертого, непослушного чоловіка. Пор. вище ч. 2.
64.	Говори й на хату вилїзь. (Наг.)
Знач. хоч кричи так, аби все село тебе чуло, то мені байдуже.
65. Говори Климе, нехай твоє не гине. (Лев.)...най... (Негр., Ільк.)
Про пусте, безпредметове балакання Пор. вище ч. 18.
66.	Говорила — балакала, їхала — везла сі. (Кольб.)
Про довге, без зв’язку балакання.
67.	Говорила — верзла. (Немилів)
Про пусте, беззв’язне балакання.
68.	Говорила — їхала, сиділа — везла ся. (Іванівці Ж.)
Значення таке саме, як вище ч. 66.
69.	Говорила небіженька до самої смерти, а як умерла, то ноги задерла. (Ільк.)
Значення такеж. як вище ч. 66 — 68.
70.	Говорила небіжечка до самої бесіди: нім запіяла, когут Богу душу віддав. (Наг.)
Про баламутне, беззв’язне оповідання.
71.	Говорила небіжечка до самої смерти, а по смерти не могла ср — и заперти. (Кобил.)
Значення такеж, як і в попереднім ч.
72.	Говорило би з тебе, як з дуплавої верби. (Голоб.)
Дуплава верба — звичайно осідок нечистого духа. Знач. щоб у тебе війшов нечистий дух і говорив із тебе. Про злого, напасливого чоловіка.
73.	Говори-мели! (Наг.)
Говорять відомому брехунови, мовляв: ніхто тобі не вірить.
74.	Говори міні на докладь! (Наг.)
Знач. говори докладно, за порядком, я усіми деталями.
75.	Говори на вітер! (Наг.)
Знач. говориш пусто, безхосенно. Пор. Wand. IV (.Sprechen 1 lHj.
76. Гонори, най ти сі не кучит! (Дрог.)
Знач. говориш пусте, для пустої розривки.
77.	Говори, най ти язик не стане! (Терн.)
Прокляття: щоб ти говорив не зупиняючися, доки живеш.
78.	Говори на свою голову. (Наг.)
Значення двояке: 1) на свою одвічальність і 2) сьвідчи сам против ссбе, говори собі на шкоду.
79.	Говори, не бій сі. (Наг.)
Заохочують, коли хтось вагається, чи має сказати якусь річ, чи ні.
80.	Говори-перди! (Цеп.)
Зневажливо уговкують звісного пустомелю, мовляв: замовчи, ніхто тебе не слухав.
81.	Говори Петре а гуз-ев. (Ценів).
Окрик знетерпливлення по розмові з дурним, тупим або нещирим чоловіком.
82.	Говори Петре з телицею. (Петр.)
Значення такеж, як і в попереднім ч.
83.	Говори Петре з фостом. (Ільк.)
Значення ut supra.
84.	Говори по божому. (Наг.)
Знач. по справедливости, сумлінно.
85.	Говори погадавши. (Наг.)
Осторога: не говори необдумано. Пор. Adalb. Μowie 41.
86. Говори но людськи!
Знач. подавай таку раду, яку·б можна приняти й виконати.
87.	Говори но правді! (Наг.)
Найпростіша рецепта житєвої мудрости, на жаль для многих дуже немила.
88.	Говори публіка, як вода на лотоках. (Сор.)
Про балакучого, язикатого чоловіка.
89.	Говори сам за себе! (Наг.)
Не спускайся на те, аби хтось інший говорив за тебе і допоминався за твою користь. Пор. Adalb. Mowiс 57.
90. Говори своє! (Наг.)...свеї. (Наг.)
Scil. а у мене не ліпше, я міг би таке саме сказати.
91. Говори собі, най ти ся не кучит. (ГороЦен.)
Seil. а все те надаремно, мене не переконаєш. Пор. вище ч. 76.
92.	Говорит, абн його на верха було. (Наг.)
Про софістичне крутарство, що не дбає про те, аби виказати правду, а тілько про те, аби переперти противника.
93.	Говорит, аби сі говорило. (Наг.)
Сам знав, що нічого з того не буде. Пор. Ada1b. Gadac 6.
94.	Говорит, аж вуха вянут. (Цен.)
Говорить нудне, без зв’язку, бреше безсоромно. Пор. Wand. IV (Sprechen 129).
95. Говорит, аж діру в животі вертит. (Льв.)
Нудить страшенно. Пор. Ada1b. Gadac 5.
96. Говорит, аж за серце хапав. (Наг.)
Говорить щиро, сердечно. Пор. Zatur. V, 729.
97. Говорит, аж кишки з чоловіка мотає. (Дрог.)
Знач. докучає, мучить довгим балаканням.
98. Говорит, аж мороч по тілї проходит. (Наг.)
Говорить щось такс страшне, грозить, картає.
99. Говорит, аж му сі з носа курит. (Дрог.)
Знач. бреше, говорить видумані річи. Пор. Adalb. Gadac 51.
100. Говорит, аж сі блювати хоче. (Наг.)...ригати... (Назір.)
Говорить щось обридливе, якусь погань, обмови, брехні.
101. Говорит, аж сі душьи радує. (Наг.)
Щось таке веселе, радісне говорить.
102. Говорит, аж сі недобре робит. (Наг.)
Нудно, глупо говорить, аж гидко слухати.
103. Говорит, аж слухати бридко. (Наг.)
Значення ut supra.
104. Говорит, аж у горлі дре. (Цен.)
Слухач не може буцім проковтнути того, таку нісенітницю верзе.
105. Говори тай кай сі. (Жабє).
Чоловік іноді мусить говорити собі на шкоду, так що тут же й жалує свойого слова.
106. Говори тай не договоруй. (Наг.)
Говори тай думай про наслідки і не висловляй усього, що знаєш. Пор. вище ч. 16.
107. Говорит ангельським язиком. (Мик. и. Д.)
Знач. ясно, розумно, персконуючо.
108. Говорит, а сам ані моргне. (Наг.)...ані сі скривит. (Наг.)
Про сміхуна, що говорить жартливо, інші сміються, а він ані виду не подае. 
109. Говорит без царьи в голові. (Наг.)
Знач. говорить як божевільний, без думки.
110. Говорит, бо не має що ліпшого робити. (Наг.)
Про пусте, безпредметове балакання.
111. Говорити на бештефранти. (Наг.)
Знач. говорити натяками, делікатно брати когось на сміх. «Бештефранти» очевидно рутенізована німецька фрава «Bester Franz», якою може колись якийсь німецький колоніст звик був зачинати свої розмови зі своїм сусідом або свояком.
112. Говорити на фіґи-міґи. (Льв.)
Жартувати, підморгувати, фліртувати.
113. Говорити не до притоки. (Гнідк.)
Дословно: не до риму, в дальшім значенні не до ладу, не до речи.
114. Говорити як в било бити. (Гнідк.)
Знач. голосно, грімко, перед зібраним народом, або також досадно, з притиском.
115. Говорити як вивернеиа кишка. (Гнідк.)
Знач. невиразно, булькотячи та хлипаючи. Пор. Wand. IV (Sprechen 1-12).
116. Говорити, як на тортуру кого брати. (Гнідк.)
Приказка мб. не народна, бодай тепер слово «тортури» в устах народа скріяь заступлене словом «мука».
117. Воворит круто. (Наг.)
Значення двояке: 1) говорить остро, грізно, не допускаючи ніякого иротесту; 2) говорить неясно, темно, загадково.
118. Говорит ледво го чути. (Наг.)
Слабим голосом, ліниво.
119. Говорит, мало не плаче. (Наг.)
Так сердечно, патетично та чутливо.
120. Говорит на вгад. (Наг.)
Говорить не знаючи на певно, чи так говорить як треба.
121. Говорит на вітер (Дрог.)
Пусто, без потреби і без цілі. Пор. Wand. III (Reden 374); Adalb Mowic 69.
122. Говорит на підтики. (Наг.)
Говорить натяками, на здогад.
123. Говорит на пуф. (Льв.)
Знач. на здогад, на непевне, з тим міркуванням: ануж хтось признається.
124.Говорит на хибив-трафив. (Льв.)
Говорить про якусь річ не знаючи її докладно і спекулюючи: або трафлю, або ні.
125. Говорит — ні тому иочьитку, ні тому кінцьи. (Наг.)
Говорить довго, але всаспо, недотепно.
126. Говорит, писок му не стає. (Наг.)
Говорить швидко і богато.
127. Говорит пяте через десяте. (Стан.)
Без порядку, недокладно. Пор. Wand. III (Reden 343, 360). У Поляків trzy ро trzy, Adalb. Mowic 55.
128. Говорит, сам не знає що й по що. (Наг.)
Про невгавучого, безтямного балакуна. Пор. Adalb. Gadac 7.
129. Говорит собі під ніс. (Наг.)
Говорить ледве чутно, муркотячи щось невиразне. Пор. Zatur. V, 742.
130. Говорит тай говорит, десь го писок не болит. (Наг.)
Про невтомного балакуна.
131. Говорит таке, що нема що в скіпки взьити. (Наг.)
В скіпки беруть і виносить із хати дитячі екскременти. Отже говорить крайні дурниці. Пор. Wand. ПІ (Reden 381).
132. Говорит таке, що ні ладу ні складу. (Наг.)
Говорить недоладно, недотепно, без привичних для народу форм.
133. Говорит таке, що ні лїзе, ні тече, само ся волоче, (Лол.)
Говорить не до ладу, без зв’язку.
134. Говорит таке, що ні цюр, ні кап. (Наг.)
Значення ut supra.
135. Говорит таке, що сі купи не держит. (Дрог.)
Говорить. без зв’язку. Пор. Adalb. Gadac 8.
136. Говорит таке, що сі слухати не хоче. (Наг.)
Знач. нудно, нецікаво.
137. Говорить, що слина до губи принесе. (Ільк.)
Не перебирає в словах, мішає всячину, лається погано Пор. Ada1b. Gadac 9; Muwic 38.
138. Говорит, що му на язик набриде. (Берез.)
Папляє без розбору, без застанови. Пор. Wand. Ш (Reden 388).
139. Говорить, як би в него купити. (Ільк.)
Цідить слово за словом, поводиться гордо.
140. Говорит, як би му хто язик ликом завязав. (Цен.)
Плутається, баламутить, гикається. Пор. Adalb. Mowic 46.
141. Говорить, як би три дні хліба не їв. (Ільк.)
Ледве видушує з себе слова, ліниво балакає. Пор. Adalb. Mowic 44.
142. Говорит, як віл пердит. (Кол.)
Знач. пусте, непотрібне, а з невідповідною повагою.
143. Говорит, як воду варит. (Лол.)
Говорить пусте, таке що не варта й слухати.
144. Говорит, як гній везе. (Наг.)
Скрипливо, довго, нудно.
145. Говорит як за напасть. (Дрог.)
Говорить неохотно, без запалу. Пор. AdaIb. Gadac 16.
146. Говорить як з бочки. (Ільк.)
Гуде, промовляє грубо, з притиском.
147. Говорит як з евангелия. (Гнідк.)...піп на казаню. (Наг.)
Промовляє «до серця», проречисто. Пор. Wand. IV (Sprechen 134); Adalb. Mowic 43.
148. Говорит як з книжки читає. (Наг.)
Знач. плавно, ясно та до ладу. Пор. Wand. ІІІ (Reden 326); Adalb. Mowic 50. 
149. Говорит як з під землі. (Печен.)
Знач. глухим, гробовим, надломаним голосом.
150. Говорит як з пустого ллє. (Лол.)
Значення двояке: 1) зовсім не говорить, мовчить, 2) говорить дурниці та непотрібні речі.
151. Говорит, як зуб болит. (Льв.)
Мучить, нудить своїм балаканвн.
152 Говорит, як квас у череві. (Тисьм.)
Знач. булькоче невиразно, говорить про якісь неприємні діла.
153. Говорит, як кіт муркоче. (Наг.)
Говорить щось незрозуміле, ледве чутне.
154. Говорит, як лопатов у голову кладе. (Наг.)
Говорить ясно, зрозуміло, переконуюче.
155. Говорит, як маслом мастит. (Дрог.)
Кажуть про облесного, масноязикого.
156. Говорит, як мокре горит. (Мшан.)
Знач. ліниво, нерадо, без запалу.
157. Говорит як му випадає. (Наг.)
Знач. не по правді, а міркуючи, що може бути корисне для нього.
158. Говорить як на муках. (Мінч., Ільк.)
Сам не знає, що говорить, мов непритомний. Пор. Adalb. Gadac 17.
159. Говорит як небіжка бздит. (Петр.)...лежит. (Мінч.)
Знач. нечутно, незрозуміло, таємничо.
160. Говорит як немащений віз. (Лін.)
Знач. скрипить, говорить щось прикре, докучливе.
161. Говорит як питель туркоче. (Голоб.)
Про швидку, туркітливу, монотонну розмову.
162. Говорит як сліпий про фарби. (Збар.)
Говорить про таке, на чім зовсім не розуміється. Пор. Adalb. Gadac 22; Mowic 49; Wand. IV (Sprechen 128); III (Reden 303).
163. Говорит як сорока білобока. (Лім.)
Цокоче без тями, розносить новини з хати до хати.
164. Говорить, як спить. (Ільк.)...як крізь сон. (Наг.)
Сам не знав, що говорить, без зв’язку і ладу. Пор. Wand. IV (Sprechen 144). 
165. Говорит як стиранку дробит. (Наг.)
Стиранка — дрібні галушки. Знач. говорить швидко, лопоче язиком.
166. Говорит як уміє. (Наг.)
З погордою Про дурня: ліпше, мов, не вміє, нема що й дивуватися. Пор. Wand. ІІІ (Reden 402).
167. Говорит як у дзвін дзвонит. (Вікно).
Звич. говорить голосно, вправно, звільна, патетично. Пор. вище ч. 104.
168. Говори хоць розидри сі. (Наг.)
Нарікають на упертого, непослушного, що маловажить, усяко говорене.
169. Говори, хоць трісни, а міні байдуже. (Наг.)
Відповідає упертий, непослушний чоловік на переконування з боку іншого.
170. Говори чорте з паном! (Ільк.)
Окрик знетерпливлення, зам. і чорт би з паном не договорився.
171. Говори чорте Отчеиаш. (Гнідк.)
Жадане абсурдне. бо чорт не до молитви. Відповідають сею приказкою на аналогічні абсурдні жадання, коли хтось від лукавого, скупого чоловіка жде ласки або добродійства, а інший уговкує його.
172. Говориш до него, коли він німець. (Мінч.)
Знач. він не розуміє тебе, твоя розмова безпожиточна. Пор. вище ч. 48.
173. Говориш, йик вів у воду дрищи. (Грин.)
Говориш дурниці, неподобні речі.
174. Говориш-крутиш. (Рогат.)
Зупиняють брехуна, прилапавши його на брехні.
175. Говориш пусто та дурно. (Наг.)
Знач. перестань, мене не переконаєш.
176. Говоїшш таке, що й сам не знаєш що. (Корч)
Уговкують чоловіка, який береться радити та судити в справі, якої сам не розуміє.
177. Говориш так, як би я нігде нічого не знав. (Наг.)
Знач. маєш мене за дурня, спекулюєш на мою недосвідченість або наївність.
178. Говориш як дурник. (Наг.)
Знач. як недосвідний, наївний новак. Се слово в такім реченні зовсім не має образливого відтінку. Пор. Wand. III (Keilen ЯЗІ).
179. Говориш як п’яний. (Наг.)
Без застанови, баламутно, Пор. Wand. III (Reden 332).
180. Говориш як не сповна розуму. (Наг.)
Знач. як божевільний.
181. Говориш як сам знаєш. (Дрог.)
Знач. як тобі виходить на твою користь, а я не можу сконтролювати, чи се правда, чи ні. Пор. Wand. Ш (Reden 47, 338).
182. Говориш як чоловік, а робиш як дурень. (Борис.)
Докоряє товариш товаришеві, розчарувавшися в його роботі.
183. Говори що знаєш. (Наг.)
Упімнення до свідка, що має свідчити про якийсь факт. Пор. Wand. III (Reden 65).
181. Говори як єс чув. (Наг.)
Знач. не додавай нічого від себе.
185. Говори, як ти Бог на душу дасть. (Наг.)
Упоминають свідка, що мав свідчити в суді: говори по правді, сумлінно.
186. Говори, як ті мати навчила. (Наг.)
Мовлять дитині, що прийшла за чимось до сусідньої хати, тай не вміє сказати, за чим. Значить також: говори своєю рідною мовою, не соромся її.
187. Говорім за вовка і по за вовка, не болиг го головка. (Гнідк.)
Від того, що когось поза очі ганять або хвалять, йому ще нічого не прибуде ані убуде.
І88. Говорім куди хочемо. (Наг.)
Знач. поминаючи все. що можна би сказати pro і contra, річ мається так і так.
189. Говорім про людей, бо люди про нас давно вже говорят. (Кобилов.)
Жартують із таких, що забавляються сплітками та обмовами. Пор. Wand. Ш (Reden 61).
190. Говоріт бо єґомосць по людськи, бо ся всерджу! (Лол.)
Мовив бойко до священика, коли прийшов годитися за шлюб дочки, а священик запросив щось більше, як він зладився дати
191. Говоріт ви своє, а я своє буду. (Лучак.)...ви свеї. (Наг.)
Знач. у нас обох однакове лихо, Пор вище ч 90.
192. Говоріт здоровенькі! (Лучак.)
Знач. говоріть собі, я се вже знаю, для мене се не новина. Пор. вище ч. 60.
193. Говоріт, люди! Позамикало вам? Я маю за всьо відповідати? (Пуж.)
Мовив циган до громади, поквапно відповівши на панове питання: хто буде їсти пироги ти м’ясо, коли потім пан запитав: хто буде найліпше косити? Пор. Етн. зб. VI, ч. 251.
194. Говоріт, панове громадо, я вже говорив. (Наг.)
Значення ut supra.
195. Говоріт що хто знає. (Лол.)
Scil. про якусь дану справу.
196. Говоріт, як є що до чого. (Наг.)
Знач. коли щось поможе до вияснення діла. В противнім разі мовчіть.
197. Говорю вам аф мане мунес. (Дрог.)
Аф мане мунес — жидівське закляття: на мою душу, — уживають також християнські купці (різники і и.).
198. Говорю вам на своє сумліньи. (Наг.)
Заклинається чоловік, що говорить щиру правду.
199. Говорю вам під хайрем. (Льв.)
Хайрем — жидівська клятва. Говорити під хайрем значить: говорити так, що в разі коли сказане покажеться брехнею, бесідник готов піддатися клятві.
200. Говорю вам як під присьигов. (Наг.)
Знач. повну правду, без викрутів.
201. Говорю ти по руськи тай по людськії. (Цен.)
Говорю по просту, ясно і щиро.
202. Говорю як перед Богом. (Берез.)
Знач. говорю щиру правду.
203. Говорят люде за нас, говорім і ми за людий. (Явор.)
Так розпочинають свою розмову спліткарі. Пор. вище ч. 189.
204. Добре говорити в теплі! (Наг.)
Говорив робітник, коли господар висилав його зимою в ліс.
205. Добре тобі говорити, а яковось то міні слухати. (Кос.)
Відповів вилаяний чоловік, коли його противник закінчив свою бесіду тим, що все се сказано було для його добра. Пор. Adalb. Mowic 6; Wand. III (Reden 443).
206. Добре то говорити, коли язик сам бігає. (Цен.)
Говорять балакучому а неробочому моралістові.
207. До него говори, як до стіни горохом кидай. (Сор.)
Знач. від нього відскакують усі докази, даремно й говорити до нього.
208. До тебе говорити, треба горохом о стіпу бити. (Гнідк.)
Знач. дармо тратити час і працю.
209. До тебе говорити, треба ся гороху наїсти. (Гнідк.)
Щоб на твої пусті балаки відповідати пердінням.
210. До тебе хтівши говорити, треба сі вперед гороху наїсти. (Наг.) 
Значення ut supra.
211. З проволока говорит. (Лучак:.) З провола... (Наг.)
Звільна, розважно або масно, протягаючи слова.
212. З тобою говорити гороху наївшись. (Лев., Ільк.)
Значення як вище ч. 209 — 210.
213. Кождий своє говорит. (Наг.)
Знач. про те, що йому цікаво, на чім розуміється. Пор. Wand. III (Reden 25, 50, 51); IV (Sprechen 13).
214. Ладно говорит, а погано робит. (Кол.)
Про фарисея, що моралізує інших, а сам робить інакше.
215. Лацно вам говорити! (Наг.)
Легко вам говорити, але мені зробити не легко. Пор. Adalb. Gadac 45.
216. Лекше говорити, як зробити. (Кол.)
Звичайна иідпивідь па го.юедонпі поученії не поперті живим прикладом. Пор. Wand. III (Reden 38); Adalb. Mowic 30.
217. Мав ми таке говорити, то волів ми в писок дати. (Наг.)
Говорять про якесь образливе, нечемне слово, якого бесідник не надіявся почути від даної особи.
218. Маєш таке говорити, волиш сі в язик вкусити. (Наг.)
Коли хтось говорить дурниці або собі чи іншому на шкоду. Пор. Osm. 2.
219. Мало говори, много ділай. (Лім.)
Навчають молодого та палкого до балачки. Пор. AdaIb. Mowic.
220. Менче говори, а більше слухай. (Наг.)
Говорять балакучому а розтріпаному. Пор. Wand. IV (Sprechen 45); Ζatur. V, 222.
221. Много говорити, а не-що слухати. (Мінч.)
Знач. справа пуста, а неприємна, пор. вище ч. 13; Adalb. Mowic 75; Сим. 638.
222. Мушу говорити з кінцьи. (Наг.)
«З кінця» в місцевому діалекті значить з початку, що часто дає причину до жартів і непорозумінь.
223. Не буду говорити, чого не видів. (Наг.)
Запевняє сумлінний свідок.
224. Не все говори, що знаєш. (Кол.)
Правило життєвої обережности. IIор. Adalb. Mowic 68.
225. Не говорив бим, як бим на свої очи не видів. (Наг.) 
Запевняє свідок очевидець. 
226. Не говори на голос, бо виросте на колос. (Комар.)
Знач. люди підхоплять і виросте з дрібниці велика сплітка.
227. Не говори пишно, аби ті на зле не вийшло. (Ільк.)
Остерігають гордого та зарозумілого, щоб не похвалявся на перед, що я зроблю се й те, щоб потім не зазнати гіршого розчарування. Пор. Adalb. Mowic 62.
228. Не говори, при чім єс не був. (Наг.) 
Остерігають такого, що береться свідчити. 
229. Не говори того, чого не знаєш. (Дрог.)
Уговкують необережного а балакучого свідка.
230. Не говори, чого ті не питают. (Наг.)
Говорять балакучому, що всюди виривається перший зі своєю думкою.
231. Нітвісти-що говорити. (Гнідк.)
Говорити нісенітниці, пусті вигадки.
232. Перше говори, потім сі покаєш. (Дрог.)
Іронізують над таким, що звик говорити необережно і необдумано, а потім жалувати того. Пор. вище ч. 23.
233. Таке говориш, що собака з маслом не з’їсть. (Явор.)
Знач. глупе, непотрібне, огидливе.
234. Треба говорити всьо за порядком. (Льв.)
Реплікував у суді свідок, якому веліли говорити "до речі".
235. Хочу з тобов говорити в штири очи. (Наг.)
Хочу сказати тобі щось без свідків.
236. Хто богато говорить, той мало творить. (Ільк.)...много... (Наг.)
Прастара життєва обсервація, пор. Wand. IV (Sprechen 6); II (Konnen 76).
237. Хто богато говорит, той ся виговорит. (Городен.)
Знач. буде повторяти все одно й те саме. Пор. Adalb). Gadac 38; Mowic 24; Нос. 923.
238. Хто мало говорит, той довше жиє. (Наг.)
Буцім то тому, що не виговорять свою силу. Поляк каже: той більше робить, Adalb. Mowic 16, 31.
239. Хто мало говорит, тому грудьом лекше. (Цен.)
Не болять його груди від ненастанного балакання.
240. Хто масно говорит, той пісно їсть. (Борис.)
Облесний, балакучий чоловік звичайно мало має користи зі свого упідлення.
241. Хто много говорит, мало віри знаходит. (Топільн.)
В многословнім балаканню звичайно богато свідомої й несвідомої брехні, на якій слухачі й пізнаються. Пор. Wand. IV (Sprechen 85).
242. Хто нічого не говорит, той на все пристає. (Кол.)
Scil. на якусь спільну раду. Пор. латинське: Qui tacet. consentiro videtur; Adalb. Mowic 21; Wand. IV (Schweigen 189, 195, 206, 209).
243. що люде говорьит, тото й виговорьит. (Наг.)
Знач. своїми поговорами доведуть до того, що те, що зразу було, спліткою та видумкою, нарешті таки справдиться. Пор. Wand. III (Reden 79); IV (Sprechen 18); Adalb. Gadac 2.
244. Що-сво си говорили, най сі то меже нами лишит. (Наг.)
Говорить спліткарі, обіцюючи собі обопільно держати все в тайні.
245. Щось ти маю говорити. (Наг.)
Звичайна інтродукція інтимної розмови.
246. що такому говорити, що не хоче слухати! (Дрог.)
Жалується чоловік, якого промови слухають неуважно або нерадо. Пор. Wand. IV (Sprechen 40).
247. Я до нього говору, а він вовчу думку має. (Дар)
Знач. він задумує якесь лихо, обертає мої слова на лихе значення.
248. Я з тобов буду по свому говорити. (Наг.)
Знач. не обмежуся самими словами, а наб’ю.
249. Як буде кождий своє говорити, то ніхто нічого не зрозуміє. (Дрог.)
Знач. говоріть один по однім, а не всі враз.
250. Як єден говорит, най другий мовчит. (Дрог.)
Щоб можна було вислухати обох по черзі.
251. Як маєш говорити, то говори по правді! (Наг.)
Уговкують бесідника, що зачиняє щось крутити.
252. Як ти говорив, я тобі не переривав. (Льв.)
Знач. не переривай і ти мене.
253. Я ще не з такими говорив як ти. (Дрог.)
Scil. тай мене слухали. Говорить старший молодшому, коли сей не хоче слухати його слів.
Говорінє 
1. Бере го сі твоє говоріне, як сухої ср — и попіл. (Ком.)
Він не слухає твойого балакання.
2. З говоріньи жито сі не вродит. (Наг.)
Само балакання без діла не принесе ніякого пожитку.
3. На говоріню й стало. (Наг.)
На тім і скінчилося, до діла не дійшло.
4. Наймі мене твоє говоріньи щось обходит. (Наг.)
Згірдливо: мені до твойого балакання зовсім байдуже.
5. Таке говоріньи, а нічо, то все єдно. (Наг.)
Кажуть про пусте балакання не поперте ділами.
6. То говоріньи натще серцьи. (Наг.)
Неприємне балакання, слова і думки не йдуть свободно, як у голодного.
Говорінка 
1. Пуста сі вас говорінка взьила. (Наг.)
Завели ви пусту, непотрібну розмову.
Годен 
1. А годен ти горнець чиру виїсти? (Наг.)
Таке питане завдають жартом хлопцю, що має претензію вважатися вже за парубка. «Виїсти горнець чиру» мав бути ознакою сили відповідної для «косаря».
2. Будь годен, не будеш голоден. (Збар.)
Знач. будь роботящий, здоров, чесний, то буде тобі добре вестися.
3. Де я вже на що годен? (Наг.)
Говорить каліка, тяжко хорий. Питання зам. заперечення, знач. я не годен, не здатний ні до чого.
4. Доки буду годен, доти буду робити. (Наг.)
Говорить старий батько, здаючи господарство на дітей.
5. Доки-с годен, доти-с не голоден. (Наг.)
Доки працюєш та дбаєш, доти й маєш що їсти. Говорить бідний чоловік, жалкуючися на свою необезпеченість в разі хвороби або старости.
6. Кобим був годен, то бим не лежьив. (Наг.)
Знач. я хворий, безсилий.
7. Не годен, аби му чесний чоловік в очи плюнув. (Кол.)
Говорять про відомого підляка. запроданця. Пор. Wand V (Werth 23. 32); Adalb. Wart 20.
8. Не годен, аби на нього сонце сьвітило. (Наг.)
Ледар остатній. Пор. Wand. V (Werth 25, 34·); Сelak. 528. 
9. Не годен доброго слова. (Наг.)
Ледащо, не варт того, щоб балакати з ним як із чоловіком.
10.	Не годен єм до себе прийти. (Кол.)
Не можу спам’ятатися після якогось тяжкого припадку.
11.	Не годен ем руков рушити. (Наг.)
Такий хворий, що й рукою не кивну.
12.	Не годен ем сі обігнати від ворогів. (Наг.)
Не маю сили боротися з ними та відбивати їх від себе.
13.	Не годен ес того каменьи, аби ти ним голову провалити. (Наг.)
Говорять до непотріба, злого та безсердечного чоловіка.
14.	Не годен з ним до пари стати. (Наг.)
Не може зрівнятися з ним.
15.	Не годен му до пjити досьигнути. (Наг.)
Нема між ними ніякого порівняння що до моральної вартості, зручності, багатства.
16.	Не годен му носа втерти. (Наг.)
Знач. не може мірятися з ним, укоротити його пиху або примхи.
17.	Не годен му пити дати. (Кол.)
Знач. не варт навіть служити йому, не то щоб рівнятися з ним. У поляків: Wody mu na recee podac nie godzien, Adalb. Godny 9; Wart 2; близше до нашого чеське Сelak. 567.
18.	Не годен того, що го вемля сьвятая на собі носить. (Ільк.)
Говорять про злого, непотрібного чоловіка. Пор. лат. Teiluris inutile pondus; Wand. V (Werth 29, 34, 35); Сelak. 528; Adalb. Wart 21.
19.	Не годен тої гилі, аби го на ній повісити. (Кол.)
Говорять про ледаря та непотріба.
20.	Не годен у його слід уступити. (Наг.)
Не може рівнятися з нам, пор. церковне: ігЬсмь достойні. разрЪшити ремень у сапога его. Пор Wand. У (Werth 30): Adalb. Godny 6, 8.
21.	Не той годен, що може, а той, що робит. (Збар.)
Бути сильним, здоровим, а не працювати, се в очах селянина знак найбільшої негідності.
22.	Хто годен в лїті косити, той годен дівков в танки носити. (Цен.)
Танцювати з дівчатами не допускають недоростків; мусить бути хлопець «косарем», тоб-то мати силу «тягти косою» весь день у ряді інших косарів, щоб його приняли до парубоцького гурту.
23.	Хто годен заробити, тому гріх за дурно хліба дати. (Наг.)
Такими словами докоряють здоровому і сильному чоловікові, що ходить по жебрах «хліба просити».
24. Хто годен їсти, най буде годен робити. (Наг.)
Докоряють такому, що вдав хворого, а їсть добре.
25. Хто годен робити, той годен і їсти. (Наг.)
Знач добрий робітник може жадати доброї страви в відповідній кількості.
26.	Хто то годен божу міць пізнати! (Наг.)
Знач. ніхто не годен дійти і зрозуміти всі тайники природи.
27.	Хто чого годен, того не голоден. (Гнідк.)
Знач. хто що може сам собі наробити чи здобути, те й має. Пор. Adalb. Godny 4; Wand. V (Werth 6); І (Gelten 2).
28.	Щем годен собі заробити на кавалок хліба. (Наг.)
Знач. ще маю силу, ще не знемощів до разу.
29.	Я вже не годен ногами волочити. (Наг.)
Знач. знемощів, ледве ходжу.
30. Я не годен слова з грудий добути. (Стан.)
Говорить слабосилий, дихавичний. тяжко затурбований чоловік.
31.	Я тому не годен ради дати. (Наг.)
Не можу з тим упоратися.
Година 
1. Аби годину спокою дали, то й то ні. (Наг.)
Мовить чоловік, якому докучають ненастанно. Пор. Wand. IV (Stunde 86).
2. А куца би ти година була! (Наг.)
Прокляття: щоб ти в короткій часі пропав. «Година» тут має значення часу призначеного чоловікові на життя.
3. А то скарана година з ним! (Наг.)
Окрик знетерпливлення: клопіт з цим, провести годину біля нього, се правдива кара.
4. А то судна година з тобов. (Наг.)
Знач. клопіт, не знати, що з тобою почати, як задоволити твої жадання та примхи.
5. Буде тобі печена година! (Бор.)
Знач. буде тобі лихо, дослівно: будуть тебе годину пекти на огні.
6. В добру годину ожидай лихої. (Гнідк.)
«Добра година» — щасття, добре поводження, яке звичайно чергується з лихом. Пор. Wand. IV (Stunde 7).
7. Вже пізна годииа. (Наг.)
Знач. уже вечір, потемніло, смерклося.
8. В таку-м сі, видно, годину вродив. (Наг.)
Говорить чоловік, якого бють владні все жита. Пор Wand. IV (Stunde 90, 103).
9. Гірка моя година з тобов. (Наг)
Знач. надокучив мені, не можу витримати.
10.	Година всьо робит. (Льв)
Усьо залежить від того, чи в щасливу, чи в нещасливу хвилю робиться. Вислов загально розповсюдженої віри в щасливу і нещасливу годнну. Пор. Wand. IV (Stunde 12); Adalb. Godzina 5.
11.	Година дає, година бере. (Кол.)
Чоловік в одній хвилі зискує й тратить. Пор. Wand. IV (Stunde 24, 27).
12.	Година годині не рівна. (Наг.)
Буває одна щаслива, відповідна для якогось діла, а інша ні. Пор. Нос. 283; Wand. IV (Stunde 24, ще близше до нашого 29); Adalb. Czas 7.
13.	Година за годинов, тай так житьи чоловікови мине. (Наг.)
Рефлексія над минучістю житя. Пор. Wand. IV (Stunde 30).
14. Година ми роком стає. (Наг.)
Знач. навкучило, надоїло ждати.
15.	Година ми свитає. (Наг.)
Знач. важко приходиться, болить щось, допікає голод або інше нещастя.
16. Година платить, година тратить. (Ільк.)
Образ узятий із торгової практики: в відповідну хвилю продаси з ляском, а в іншу втратиш. Пор. Wand. IV (Stunde 10); Adalb. Czas 20.
17.	Година якась безщьисна та безпутна. (Берез.)
Нарікання на лихе поводження, зам. мені живеться в біді та горю. Пор. Wand. IV (Stunde 97).
18.	Годинонько моя нещіслива! (Наг.)
Окрик болю та розпуки в хвилі нещасливої пригоди або великого заклопотання.
19.	Годину жиєш, за годину гниєш. (Кол.)
Говорять про минуще людське житв.
20.	Дав Бог ладну годину. (Наг.)
Знач. вияснилося на погоду.
21.	Дай Боже в добру годину сказати! (Наг.)
Віра в те, що сказане в лиху годину, хоч би й найліпше, не вдасть ся. Пор. Wand. IV (Stunde 105)
22.	Дай Боже щесливу годину! (BJI.)
Формула привітання, яку вимовляв той, що входить у хату. Пор. Wand. IV (Stunde 101).
23.	Дай міні чисту годину! (Немил.)
Зам. дай мені спокій, не приставай до мене з таким жаданням.
24.	За годину тай по тобі. (Наг.)
Кожна година може принести чоловікові смерть або загалом зміну долі.
25.	За годину тай у гостину. (Косс.)
Знач. не далеко й ходити, щоб дійти до знайомих чи свояків.
26.	За годину чень не згину. (Наг.)
Знач. підожду, потерплю ще якийсь час. Інші пародії навпаки дорожать годиною, пор. Wand. IV (Stunde 25, 32, 33, 35)
27.	За пів години тай до родини. (Яс. С.)
Scil. зайду. Говорить той, хто вибирається до сусіднього села відвідати свояків. Говорять також характеризуючи близьке віддалене одного свояка від другого.
28.	Знай свою годину! (Дрог.)
Пильнуй речення, коли тобі велено прийти. Роби все в свою пору.
29. Іди в лиху годину! (Наг.)
Прокляття: щоб тебе постигло лихо на тій дорозі, в яку пускаєшся йти.
30.	Із за доброї години ожидай лихої днини. (Гнідк.)
Песимістичний погляд вироблений практикою руського жити, що за одну щасливу годину приходиться відбувати довгі дні нужденного, прикрого життя.
31.	Йому вже година житьи. (Наг)
Знач. мало лишилося жити, він уже на ладан дише.
32.	Коби ще година, то буде дітина. (Яс. U.)
Сміються з нетерпеливого, який не може дождатися якоїсь важної для нього речі.
33.	Кождому година прийде. (Яс. С.)
Scil. година смерті, кожний умре. Пор. Wand. IV (Stundlein 4).
34.	Кому година тиха, шукає собі лиха. (Ком.)
Чоловік у добрім поводженню звичайно сам на себе стягає лихо, пор. вище Гаразд ч. 20.
35.	Котра година? — Чверть на камізельку. (Сор.)
Се вже очевидно відгомін великоміської вуличної цивілізації. Кплять із такого, що щоб задати шику носить па камізельці ланцюжок, а годинника в кишені не має. Подібну форму приказки пор. Adalb. Kodzina 6.
36. Крута наша година. (Лім.)
Знач. скрутно нам приходиться, лихо нас постигло.
37.	Куца би ти година та короткий вік! (Наг.)
Прокляття: щоб ти не довго жив, пор. вище ч. 2.
38.	Лихої години не проспиш. (Наг.)
Віра в неминучість того, що чоловікові присуджено.
39.	Міні кожда година дорога. (Дрог.)
Говорить чоловік, що квапиться кудись і мусить чекати.
40.	Навидів сі лихої години. (Наг.)
Знач. зазнав біди та лиха.
41.	Не годину-м чекав і не дві. (Наг.)
Описово висловлюють довгу ожиданку.
42.	Не маю просьвітлої години. (Наг.)
Знач. не маю ані години спокою, жию в турботі та нужді. Пор. Wand1. IV (Stunde 102).
43.	Несиджена моя година. (Бор.)
Знач. годі мені сидіти, нема чого тут бути, треба тікати геть.
44.	Остатна би ти година тай послїдна! (Наг.)
Прокляття: щоб се була остання година твого життя.
45. Остатна ми година приходит. (Наг.)
Дослівно: приходиться вмерти; гіперболічно: я в великім клопоті, в безвихіднім положенні. Пор. Wand. IV (Stundlein 9).
46. Прийду на годину, а збавлю си цілу днину. (Наг.)
Говорить такий, кому далеко ходити в якесь місце, куди його запрошують.
47. Пудна година. (Кос.)
Пудний — страшний (пор. пуджати, у гуцулів відси іменник пуд — страх). Пудна година — страховище якесь, час тривоги, прим, у часі пожежі, бурі, повені.
48. Скарану годину маю. (Тисьм.)
Знач. не можу видержати, бідую. Пор. вище ч. 3.
49. Судної години з тобов сі добуду. (Наг.)
Знач. клопіт, годі витримати, пор. вище ч. 4.
50.	То всього година ходу. (Наг.)
Звичайна міра дороги, зам. новійшоі милі.
51.	Хто знає, чия котра година! (Наг.)
Знач. ніхто не знає, що в сій або другій годині може статися з ним.
52.	Хто знає, що дасть найблизша година? (Дрог.)
Знач. що чекає в ній чоловіка, добро чи лихо.
53.	Чекай годину, вроджу дітину! (Наг.)
Іронізують із нетерпливого, який настає конче на те, аби йому зараз було зроблено те, що вимагає довшого часу. Пор. вище ч. 32; Wand. IV (Stulndlein 1). 
54. Чорна година на тебе! (Збар.)
Прокляття: щоб на тебе лихо! Пор. Brzoz. Godzina 4.
55.	Ще година, тай було би по мні. (Наг.)
Говорить чоловік, що ледве вирвався з якоїсь великої небезпеки, був близький смерті.
50. Ще твоя година не надійшла. (Наг.)
Знач. ще не пора тобі вмирати. Пор. Wand. IV (Stunde 80)
57.	ІЦо година, то инша причина. (Цен.)
Говорять про непостійного, хиткого чоловіка, який часто міняє свої постанови. У поляків: Co godzina, to nowina, Adalb. Godzina 1; Сelak. 282; Wand. IV (Stunde 49).
58.	Як добра година, то є й родина. (Луч.)
«Добра година» — добробут: коли чоловікові добре ведеться, тоді й рід признається до нього та братається в ним.
59.	Як добра година, то знайдеть ся родина, а в злій годині нічо по родині. (Ільк., Петр.)...найде ся... нічого... (Мінч.)
Загальнолюдська обсервація, що до щасливого горнуться свояки й приятелі, а нещасного покидають і найближчі.	,
60. Якої лихої години чекаєш? (Наг.)
Знач. не жди, забирайся, берися до діла.
Годити 
1. А цн годит сі сьвjитий цьвек у сьвjиту повалу бити? (Наг.)
Сміються з забобонного, який при всякім ділі поперед усього дошукується, чи воно «годиться», тоб-то чи не гріх се робити
2. Годжу му як чиракови на с — ці. (Кол.)
Роблю йому всьо до вподоби, уникаю розсердити його. Пор. Adalb. Dogadznc 1.
3. Годи біді, як сам собі, а біда все бідов. (Наг.)
Знач. догоджай поганому, вередливому чоловікові, а він усе однаковий. Пор. вище Біді 91.
4.	Годит му як болячці. (Збар.)
Шанув його, панькався з ним. Пор. Adalb. Dogadzatf І.
5. Годит сі старшому вступити. (Наг.)
Знач. дати йому перед, зробити йому місце.
6. Годіт сі, або розійдіт сі! (Наг.)
Мовив посередник не можучи погодити двох завзятих противників.
7. Не годит сі вертати сі, як хто вже раз пустив сі в дорогу. (Наг.)
Народне вірування, але приказка вживається як правило savoir vivreʼa.
8. Не годит сі в капелюсі їсти. (Наг.)
Значення ut supra.
9.	Не годит сі вмивши лице втирати його рукавом. (Наг.)
Значення ut supra.
10.	Не годит сі вмивши руки стріпувати з них воду, а все треба обтерти.
 (Наг.)
Значення ut supra. Мотив подають. такий, що кілько крапель води стріпнеш, стілько з них дідьків народиться.
11.	Не годит сі в пjитницю шити, прясти і хлїб печи. (Наг.)
Значення ut supra. Про святковання п’ятниці див. Етн. зб. V, 208, 260.
12.	Не годит сі в хаті в капелюсі сідіти. (Наг.)
Значення ut supra.
13.	Не годит сі в хаті свистати. (Наг.)
Значення ut supra.
14.	Не годит сі дітину переступати, бо не буде рости. (Наг.)
Значення ut supra. Пор. Етн. зб. V, 181.
15.	Не годит сі заметене сьмітьи в хаті на ніч лишьити. (Наг.)
Значення ut supra.
16. Не годит сі їсти другому за плечима, аби не ззїсти його силу. (Наг.) Людове вірування, а також правило savoir vivre’a.
17.	Не годит сі їсти над отворенов книжков, бо чоловік памjить іззїсть. (Наг.)
Значення ut supra. Пор. Етн. зб. V, 192.
18.	Не годит сі капелюха на стів класти, бо киртиці поле пориют. (Наг.)
Значення ut supra. Пор. Етн. зб. V, 192.
19.	Не годит сі класти хлопа на пана. (Наг.)
Жартують при обіді, коли господиня після ліпшої, делікатнішої страви подасть якусь гіршу.
20.	Не годит сі крізь вікно до хати говорити. (Наг.)
Значення ut supra.
21.	Не годит сі молодій худобині ріжки замацювати, бо не будут рости. (Наг.)
Значення ut supra.
22.	Не годит сі на огонь плювати, бо ти лице чираками обмече. (Наг.)
Значення ut supra. Пор. Етн. зб. V, 87.
23.	Не годит сі на стіл сідати, бо на нім сі хлїб сьвjитий кладе. (Наг.)
Значення ut supra. Пор. Етн. зб. V, 194.
24.	Не годит сі пероги рахувати, як їх у окріп мечут, бо сі всі порозваруют. (Наг.)
Значення ut supra. Пор. Етн. зб.V, 87.
25.	Не годит сі по заході сонцьи хати месги. (Наг.)
Значення ut supra. Пор. Етн. зб. V, 195.
20.	Не годит сі помело на гній кидати, а треба в піч. (Наг.)
Зиачінв ut supra. Пор. Етн. зб. V, 194.
27. Не годит сі порожну колиску гойдати, бо сі в ній дідько колише. (Наг.)
Значення ut supra. Пор. Етн. Зб.V, 192.
28.	Не годит сі прати в середу а ні в п’ятницю. (Наг.)
Значення ut supra. Пор. Εтн. Зб. V, 87,
29.	Не годит сі прьисти в суботу. (Наг.)
Значення ut supra. Пор. Етн. Зб.V, 257.
30.	Не годит сі прясти в полю, доки кукурузи не відпрядут.(Орел.)
Значіння ut supra. Пор. Етн. Зб.V, 194.
31.	Не годит сі сидячи на лаві колисати ногами, бо на них дідька колишеш. (Наг.)
Значення ut supra.
32. Не годит сі сонного напруго будити, бо може в тій хвили вмерти.
(Наг.)
Вірять, що в часі твердого сну душа виходить із тіла і блукає далеко, а в разі наглого будження може сполошитися і не трафити назад до тіла.
33. Не годит сі сміяти сі зі старого і з п’яного. (Наг.)
Значення ut supra.
34.	Не годит сі хліб до гори спідною шкіркою на столі класти. (Наг.)
Значення ut supra. Пор. Етн. Зб.V, 195.
35.	Не годит сі ходити в єднім чоботі, бо як хлопець ходит, то сі буде
два рази женити, а як дівка, то сі буде два рази віддавати. (Наг.) 
Значення ut supra. Пор. Етн. Зб.V, 195.
36. Не годит сі єйце з двома жовтками класти під курку, бо з нього може вилупити сі дідько. (Наг.)
Вірування в несамовиту силу такого яйця з подвійний жовтком аналогічне віруванню в несамовитий характер чоловіка з подвійною душею, дводушника або упиря, пор. Етн. Зб. V, 195.
37.	Що кому годит ся. (Збар.)
Знач. що кому личить, що відповідне до його гідності або вподоби, scil., те йому треба й признати.
38. Що сі не годит, най ті на то не кортит. (Наг.)
Не забагай того, що заборонене чи то релігією, чи приписом savoir vivre’a. Пор. Brzoz Godzic siе 1.
39. Що сі не годит, то сі не щістит. (Наг.)
Вірять, що зроблене в невідповідну пору, а власне в такий час і в такім місці, коли й де не годиться, не вийде чоловікові на добро.
40. Як Бог годит, то й камінь уродит. (Наг.)
Знач. при відповідній погоді зродить і найменше плодюче поле, а в дальшім значінню: в корисних обставинах удасться і найтрудніше діло.
41. Як Бог годит, то й мокре горит. (Тисьм.)
Знач. у щасливу годину докопається й таке, що чоловік міг би вважати не можливим.
42. Як Бог не годит, то й вогонь не горит. (Луч.)
Знач. як нема щастя, то й найкращі почини сходять ні на що.
43. Як ми Богу годимо, так Бог нам. (Наг.)
Говорять звичайно в часі якоїсь загальної біди, мовляв: за наші гріхи спадає на нас ось яка кара. Пор. польське: Jak Kuba Bogu, tak Bog Kubie.
44. Як Пан Біг не годит, то й у печи не горит. (Войн.)
Значення як ч. 41, 42.
Годівля 
1. Він добрий на годівлю. (Лім.)
Знач. їсть добре, товстіє. Говорять про скотину, але також про ненаситного, а лінивого робітника.
2. Добру мав годівлю, то видно по нім. (Наг.)
Знач. він товстий, крепкий, або навпаки, коли сказано іронічно, він нужденний і слабосилий, значить, його морили голодом.
3. На такій годівли був, що ледво ноги волочит. (Har.)
Знач. його морили голодом.
4. Таку мав годівлю, що аж на нім серсть облізла. (Наг.)
Говорять про скотину, що зовсім заморена голодом.
5. Шкода мої годівлі! (Лім.)
Говорять про лиху скотину, що хоч має добру пашу, не товстіє, «не правиться», а також про чоловіка, що хоч їсть, а про те хорує або не набирається сили.
Годі 
1. Вже му годі далі. (Наг.)
Вже не може більше, прим. їсти або робити.
2. Він не знає, коли годі. (Кол.)
Знач. не знав, коли перестати, спеціально, коли перестати їсти, ненаситним.
3. Годі без пень колоди валити. (Явор.)...через пень колоду.. (Дрог.)
Для поборення одної трудности не треба шукати собі ще більшої трудности.
4. Годі босого визути, а голого обдерти. (Цен.)
Хто нічого не мав, той нічого не може й стратити.
5. Годі в єден чобіт дві ноги взути. (Цен.)
Говорить чоловік про свій недостаток: значить, йому не стає на заспокоєння одної потреби, а тимчасом набігає друга.
6. Годі вже тій біді терпіти. (Наг.)
Знач. не хочу або не можу довше терпіти.
7. Годі волом заяця затровити. (Крех.)
Повільний швидкого не догонить.
8. Годі гору з місцьи рушити. (Наг.)
Незмінного закону природи не переміниш, непоборної трудности не переможеш.
9. Годі двом панам служити. (Наг.)
Знач. не можна держати в спорнім ділі з одною й другою стороною.
10.	Годі донести, а жаль покинути. (Луч.)
Характеризують неприємне положення чоловіка, що взявся до якогось діла, та не може довести його до пуття і соромиться або жалує покинути.
11.	Годі духом божим жити. (Наг.)
Знач. не ївши і не пивши. Говорили зголоднілі робітники нарікаючи, що їм занадто довго не несуть полуденка.
12.	Годі живому в гріб лізти. (Наг.)
Уцитькують такого, що дуже плаче та побивається за помершим.
13.	Годі з болота паску спечи. (Наг.)
З лихого матеріалу не зробиш доброї речі.
14.	Годі з г – а бич зробити. (Наг.)
З невідповідного матеріалу не зробиш нічого порядною. Пор. вище Г– о ч. 16.
15.	Годі камінь глодати. (Наг.)
Тратити силу на якусь неможливу роботу.
16.	Годі, куме, їсти, бо не буде на пироги місцьи. (Ільк.)
Жартливе упімнення господаря до гости, що завзято їв першу страву, не ждучи дальших.
17.	Годі, куме, чести! (Ільк.)...тої... (Лучак.)
Протестував кум, якого другий запросив на почастунок, а потім по п’яному почав бити.
18.	Годі ми на всю біду настарчити. (Наг.)
Не стає, моєї сили заробити стільки, щоб покрити всі потреби.
19.	Годі ми сі втелити перед тобов. (Наг.)
Сердита відповідь, коли хтось жадав від іншого неможливої роботи тай то ще швидко.
20.	Годі ми сі перед ним лавков стелити. (Яс. С.)
Реплікувала молода жінка, коли її упоминали, аби була покірна старому та примхуватому чоловікові.
21.	Годі ми сі по стінах драпати. (Наг.)
Не хочу вдаватися в розпуку, робитися божевільним, коли щось пішло 
не по моєму.
22.	Годі на себе руки наложити. (Наг.)
Scil. З приводу якоїсь хоч і тяжкої біди. Чоловік усе мусить шукати виходу хоч із найгіршого положення.
23.	Годі Пана Бога дурити. (Наг.)
Докоряють святоші, що за маскою набожності криє погані діла.
24.	Годі плювати і знов лизати. (Наг.)
Вилаявши когось годі знов панькатися з ним.
25.	Годі против води плисти. (Дрог.)
Знач. не можна довершити діла за непоборними трудностями.
26.	Годі псу з горла видерти. (Наг.).
Те, що комусь дано, годі відібрати.
27.	Годі ріку спинити. (Дрог.)
Так само годі відвернути природні наслідки того, що вже зроблено.	
28. Годі своє слово касувати. (Кол.)	
Коли чоловік дав слово, то треба додержати його.
29.	Годі сі пану Богу наприкрьити. (Наг.)
Говорять до такого, що занадто довго і з ознаками великої побожності молиться.
30.	Годі сі пирогом зарізати а ковбасов повісити. (Кол.)
Жартливо висловлюють якусь очевидну неможливість.
31.	Годі сі чоловікові на двоє роздерти. (Наг.)
Знач. не можна зробити рівночасно два діла, в яких кожне потребує всеї сили або присутності чоловіка в іншім місці.
32.	Годі так жити! (Дрог.)
Окрик знетерпливлення чоловіка, що живе серед нестанної сварки та лайки.
33. Годі тому ради дати. (Наг.)
Важко з тим упоратися, діло трудне.
34.	Годі язиком молоти! (Hаг.)
Перестань балакати пусте, берися за діло.
35.	Най на тімой годі буде! (Наг.)
Досить тобі, заспокойся, перестань.
36. Повинен бис уже й годі знати. (Збар.)
Треба перестати, прим. їсти, як перестали всі інші при столі.
37.	Раз два тай годі! (Наг.)
Приговорюють при праці. Значить, ще пару хвиль і буде конець.
38.	То годі знати. (Наг.)
Знач. неможливо знати, тяжко довідатися.
39.	Як годі, то годі. (Наг.)
Як не можна щось зробити, то ліпше покинути.
40.	Як годі, то й плач не поможе. (Наг.)
Як не можна запобігги страті, то даремно й оплакувати її.
Годованець 
1. Він має годованцьи на поді. (Наг.)
Вірять, що деякі багачі мають услужних демонів, які доносять їм добра і привертають до них щастя. Такий чоловік годує свого демона щоночі несоленою стравою. Той демон називався хованець або годованець. Див. про них Етн. Зб. XV, 96 –106.
2. То ще жидівський годованець. (Кол.)
Часто допікають таким прозвищем гуцулам, у яких держиться й досі звичай, що старий господар не маючи дітей або посварившися з ними записує все своє добро жидові з тим, щоб сей «догодував його до смерти» і похоронив «чесно». Такий і називається годованцем.
Годований 
1. Він мухами годований. (Наг.)
Знач. розумний, хитрий, оборотний. Nexus idearum мені неясний.
2. Годований як бугай. (Наг.)
Якого годують добре, а не беруть ні до якої роботи.
3.	Годований як на заріз. (Наг.)
Про пузатого, товстого чоловіка
4. Годований як пацюк. (Наг.)
Значення ut supra.
5. Шпаками годований. (Берез.)
Хитрий, оборотний.
Годувати 
1. Біду за колійов годуют. (Орел.)
Значення мені не зовсім ясне. Біду годувати, се мб. значить працювати на те, аби вилабудатися з біди.
2. Годував бис сі мойов кирвавицев? (Наг.)
Докірливо: не цураєшся їсти мойого кроваво, гірко заробленого хліба.
3. Годував єм го своїм мозольом. (Снят.)
Мовить батько про сина. Себто годував працею своїх мозолястих рук.
4. Годувала би ті лиха година! (Наг.)
Клянуть лінивому робітникові, який нарікає, що його лихо годують.
5. Годуй біду, а вна каже: «Я ще прийду». (Цен.)
Упоравшися з одним клопотом чоловік усе мусить надійтися якогось нового. 
6. Годуй біду, а вна ти голову скрутит. (Наг.)
Говорять про невдячного, що платить злом за зазнане добро.
7. Годуй в зимі пєцушка, будеш мати в літі пастушка. (Наг.)
Малий хлопчик, що в зимі сидить на печі, в літі буде пасти товар.
8. Годуй мене до Івана, а я з тебе зроблю пана. (Ільк.)
Так буцім-то говорить скотина до господаря. До Івана (д 24 червня) числиться у нас передновок. По Івані починаються в гірських містечках великі худоб’ячі ярмарки; хто до того часу прогодує свій товар, може потім добре заробити.
9. Годуй сі, абис тріс! (Наг.)
Клянуть ненажерного, а лінивого робітника.
10. Годуйте сі, годуйте сі, та до роботи не лінуйте сі! (Наг.)
Примовляє господиня подаючи робітникам обід.
11. Годуйте сі, гостеньки! (Наг.)
Жартливо припрошують гостей, щоб їли.
12. Годують вівсом, а гоньит як псом. (Наг.)
Жалувався наймит, якого в великім пості годували вівсяним хлібом, а при тім гонили до тяжкої роботи.
13. Єден другого годуй! (Наг.)
Допомагай один одному у всякому ділі. Приказка уживана жартливо, бо до їди звичайно чоловік не потребує помочи другого. Оперта на підставі леґенди про Соломона, що так порадив гостям, яким його батько подавав сижневі ложки, та ще й поприв’язував до рук. Пор. Етн. Зб. XII, ч. 44.
14.	Лучше годувати, як поминати. (Ільк.)
Scil. дитину. Годувати малу дитину певне не малий клопіт, але стратити її і поникати померлу ще прикріше.
15. То за то, щом ті годував своїми руками, так ми тепер дьикуєш! (Наг.)
Докоряв старий батько невдячному синові.
10. Хто кого не годве, тот того не шанве. (Лемк.)
Годве і шанве – діалект, зам. годує і шанує. Повстали такі форми на основі властивого бойкам та лемкам уподобання до роззіву, отже зам. годує говорять годуе, почім «у» скоротилося на «в». Значення приповідки: батько, що не виховував, не годував своїх дітей, не має претензії до пошанівку з їх боку. В робочому народному життю принцип do ut des сягав глибоко в сферу сімейних почувань.
17. Хто мене годував, буде мною поганяв. (Уриче).
Знач. інший не має права. Репліка такого, кому хтось чужий розказує робити щось.
18.	Як биців годуют, так биці працюют. (Цен.)
Говорять лихо годовані робітники, коли їм господар докоряє, що помалу роблять.
Гожий 
1. Гожа не гожа, а все раба божа. (Дар.)
Відповідає дівчина, якій допікають, що вона не вродлива.
2. Гожа, як весна божа. (Кол.)
Говорять про гарну, симпатичну дівчину.
3. Гожа як ланя. (Льв.)
Про вродливу, роботящу дівчину.
4. Гожа як панна. (Дрог.)
Про вродливу, гарно одягнену дівчину.
5. Гожа як чиста вода. (Кол.)
Про гарну, щиросердну людину.
6. Гоже не гоже, сотворінє боже. (Глещ.)
Репліка на закид, що щось не гарне, не гоже. Знач. сяке чи таке, а раз воно живе, то має право жити.
7. Не те гоже, що гоже, а те, що миле. (Вікно).
Поняття красоти – суб’єктивне, залежне від особистого почуття та вподобання. Одному видається гарним і гожим те, що на іншого не робить ніякого враження.
Гой 
1. Два дни гой, а ціле житє йой. (Мшан.)
Говорять про недібране подружжя, пор. вище Весілля 2.
2. Ліпше гой, ніж йой. (Наг.) 
Знач. ліпша радість, ніж біль.
Гойда 
1. Гойда, гойда, старий гойда! (Наг.)
Приговорюють дитині, що хоче колисатися, хоч уже виросла трохи більша і може бігати.
Гойдатися 
1. А гойдав бис сі на шибеници! (Hаг.)
Прокляття: щоб тебе повісили і вітер гойдав би твоє тіло.
2. Гойдає аж по під повалу. (Наг)
Говорять про колиску, яка в селянських хатах не стоіть на землі, а висить на двох каблучках у ногах постелі.
3. Гойдав ним, як вітер верхами. (Наг.)
Знач. попихає його сюди або туди, радить йому раз так, другий раз навпаки.
4. Гойдає ся як жид на г – ї. (Корон.)...як рабін... (Корон.)
Говорять про нерішучого, пинявого чоловіка, що довго порається з якимось ділом.
Гойканє 
1. Нині гоньканьи, а завтра буде йойканьи. (Наг.)
По нинішнім весіллю та гулянню завтра буде нарікання та каяння.
Гойкати 
1. Гойкає, аж у вухах дзвонит. (Лол.)
Знач. кричить дуже голосно.
2. Гойкав як на весіллю. (Лол.)
Весілля вважається тім «гучніше» і веселіше, чий більше при тім робиться гомону та гойкання. Особливо староста вважав своїм обов’язком як найчастіше кликати свого ад’ютанта – дружбу, кричучи що сили, Дружбо-о-о!
3. Гойкає як на вола. (Лол.)
Коли хтось з далека гукав на другого, а сей за те гнівається.
4. Гойкає як у лісі. (Лол.)
Про голосний крик, яким порозуміваються люди з далекого віддалення.
5. Гойкало би з тебе диво! (Лол.)
Диво уявляється як демон, що може влізти в чоловіка і кричати його устами. Пор. «Див кличет верху древа» в Словѣ; о п. Игоревѣ.
6. Перше гойкав, потім йойкав. (Наг.)
Зразу чоловік веселиться, потім плаче та стогне з болю.
7. Хто нині гойкає, завтра зайойкає. (Лол.)
Говорять про п’яницю, або про такого, що необачно жениться.
8. Гойкни си раз, най ти весело буде. (Бор.)
Заохочують один одного підпиті, підохочені люди.
Гойки 
1. Нині гойки, завтра зойки та йойки. (Дрог.)
Говорять про веселу компанію: сьогодні п’ють, гуляють та співають, а завтра будуть стогнати побившися.
Голий 
1. Ану голий, задри поли! (Наг.)...підньий... (Городок).
Репліка на домагання – зробити щось неможливе та надсильне.
2. Буде і голому по за пазухи. (Гнідк.)
Scil. набрати. Звісно, голий за пазуху не сховає нічого, – Знач. приказка характеризує бідноту, від якої нема що взяти.
3. Вставай, голий, убирайся! (Дар.)
Значення не зовсім ясне. Голий може вбиратися і тоді не буде голий.
4. Втікай голий, обідру ті. (Глещ.)...обідруть... (Ільк.)
Безпредметова погроза, бо з голого нема що здирати. Пор. Adalb. (Goly 24.
5. Гола, боса, а в вінку. (Циг.)
Жартують над дівчиною, що лихо вбрана, а про те любить строїтися. Пор. Wand. ІІІ (Nackt 12).
6. Гола стерньи лишила сі. (Наг.)
Говорять про збіжжя стовчене градом або згризене мишами.
7. Голе, босе, простоволосе, а локшини би їло. (Дрог.)
Вислів обурення на неоправдані претензії, хоча в данім разі претензія зовсім не абсурдна, бо не вважаючи на одіж усякий чоловік може мати охоту до доброї страви.
8. Голий і босий, а голова в вінку. (Ільк.) 
Значення ut supra ч. 5.
9. Голий-наглий ходит. (Наг.)
Голий-голісінький. Наглий тут очевидца контракція з на-голий.
10.	Голий розбою не боїться, мокрий дощу не лякається. (Ільк.)...не
боїться. (Петр.)
Хто не має що стратити, тому не страшно. Пор. Wand. ІІІ (Nackter 71); Hoc.285; Adalb. Goly 17.
11.	Голий терньи не бojит сі, бо сі не обидре. (Яс. С.)
Значення ut supra,
12.	Голий ходжу, тілом сьвічу. (Наг.) 
Говорить про себе обідраний чоловік.
13.	Голий як бик. (Дрог.)
Чому власне бик символ голизни, невідомо. Про те так само у поляків, див. Adalb. Go1y 7.
14.	Голий як бубен. (Ільк.)...бубень. (Наг.)
Чому бубен зроблено символом голизни, не розумію. Пор. Дик. 1380; Adalb. Goly 3.
15.	Голий як липка. (Граб.)
Scil. обдерта з кори. Обдирання липини дли виробу лика було колись важною галуззю заробітку для бідних громадин.
16. Голий, як мати на сьвіт родила. (Ільк.)
Знач. зовсім голий, роздягнений Пор. Wand. ІІІ (Nackt 15).
17. Голий як пень. (Ільк.)
Пень обідраний з кори і обрубаний з гілля являється справді символом обнаженності. У Поляків jak kolek, AdaIb. Goly 10.
18. Голий як собака, (Стрий).
Згірдно про обідраного, занедбаного чоловіка. У Полякін jak szur, Adalb. Goly 13.
19. Голий як турецький святий. (Ільк.)
Про якого турецького святого мова в тім загально розповсюдженім порівнянню, не знаю. Пор. Adalb. Goly 14.
20.	Голий, як у піст мишьичий хвіст. (Корч.)
У піст і миші голодують і тоді у них із хвостів облазить шерсть.
21.	Голим тілом сьвітит. (Наг.)
Ходить обдертий, крізь діри видно голе тіло.
22.	Голого легко голити. (Кобр., Ільк.)
Голити тут певно не в значінню брити, бо голий може бути при тім бородатий.
23.	Голого не обідреш. (Цен.)
Від бідного, немаючого нічого не візьмеш. Пор. E. Rot. 566; Bebel, 469; Wand. III (Nackter 2).
24.	Два голі третого не вберут. (Цен.)
Два бідні, слабі не запоможуть третього. Пор. Adalb. Goly 16; Wand. ІІІ (Nackter 14).
25.	Запрьич голе, бо ті вколе. (Берез.)
е така діточа забава. Вона полягає на тім, що діти б’ють одно одне по голих руках та ногах і рівночасно кожне силкується сховати свої голі місця, щоб не одержати удару. В Наг. при тім приговорюють ломаною польщиною: «Сховай голі, бедзі болі».
26. На голій кости нема що гризти. (Ільк.)
Знач. у бідного чоловіка нема що взяти ані вкрасти.
27.	На голій толоці тяжко доробитися. (Ільк., Кобр., Петр.)
Толока, це очевидно не тільки голе поле, але надто таке, з якого кожний має право користати, так що для одного користь із нього мінімальна.
28.	На голого дригота. (Гнідк.)...ще й... (Кол.)
Це не з якоїсь окремої причини, а тому що він голий і немає чим захиститися від холоду. Говорять жартливо, коли на якогось бідного чоловіка спадає ще нове лихо.
29.	На голого й пси брешут. (Наг.)
Знач. і пси шанують не чоловіка, а одежу. Пор. Adalb. Goly 20.
30.	На голу кість і ворон не паде. (Гнідк.)
Бо з неї не видзьобає нічого. Образово: від бідного навіть скупар та здирця не надіється ніякої користі. Пор. Ворон ч. 2.
31.	Ні голий, ні одітий (Наг.)
Говорять про такого, що в часі холоду ходить у дуже нужденній, легкій одежі.
32. Прийшли з голов п – ов. (Наг.)
Лаяла теща невістку, що не принесла в дім ніякого приданого.
33. Прийшов з голим х – м. (Наг.)
Лає теща зятя, що пристав до її дочки не принісши їй ніякого маєтку.
34. Раз голому нічого не мати. (Кол.)
Знач. байдуже йому про всякі можливі втрати. Пор. Adalb. Goly 28.
35. Така гола як липка. (Лучак.)
Обідрана, бідна, без усяких засобів, пор. вище ч. 15.
36. Такий єм голий, що й латки на мні цілої нема. (Наг.)
Говорить обідраний чоловік.
37. Такий я добрий голий, як і без сорочки. (Дар.)
Знач. чи так чи сяк назвеш мою бідність, усе вона для мене однаково докучлива.
38. Так я си добрий голий, як ти без сорочки. (Гнідк.)
Знач. оба ми однаково добрі, тобто однаково бідні та злиденні. Пор. Wand. ІІІ (Nackter 8).
39. Тікай голий, обідру тьи. (Корч.)...бо тя обідрут. (Лучак.)
Репліка такому, що грозить чимось неможливим до виконання, мовляв: я того так само не боюся, як голий обідрання, бо з мене нічого взяти. Пор. Wand. III (Nackter 4); E. Rot. 450; Adalb·. Goly 24.
40. Ходжу голий, як Адам у раю. (Борисл.)
Евфемічно говорив ріпник, що показувався на світ у дуже зредукованій одежі.
41. Хоть голий, та в підвязках. (Лев., Ільк.)
Висмівають неоправдані претензії на шик у незаможного, бідно одягненого чоловіка. Пор вище ч. 5, 8; Wand. ІІІ (Nackt 12).
42. Що голий за пазуху сховає? (Туглук.)
Репліка на погрозу, мовляв: з мене нічого не візьмеш, так як голий не може нічого сховати за пазуху. Пор. Wand. ІІІ (Nackt 20).
43. Що з голого зідреш? (Наг.)
Звісно, нічого крім хіба його шкіри. Пор. Wand. ІІІ (Nackter 2).
Голити 
1. А голено? Голено. А стрижено? Стрижено. (Ільк.)
Характеризують податливого та добродушного чоловіка, який на всяке питання готов відповісти потакуючи, не упираючися при своїй думці. Приказка натякає на звісну анекдоту, де суперечка між чоловіком і жінкою за «голено» та «стрижено» доводить до втоплення жінки.
2. Голит без бритви. (Гнідк.)
Знач. обдирає, визискує або допікає словами.
3. Голит без мила. (Наг.)
Знач. дразнить, допікає, робить пакості. Пор. Wand. І (Barbieren 4).
4. Голит го тупим бричем. (Кол.)
Докучав йому, дається в знаки, робить пакости.
Голо 
1. Голо, аж сум бере. (Наг.)
Говорять про поле спустошене нові то або градом, про місце пожежі і т. і.
2. Голо, хоць копійов гони. (Наг.)
Нема нічого, хоч би прийшов вояк та грозив смертю, то не знайшлось би для нього нічого. Пор. Adalb. Goly 26; Wand. III (Nackter 7).
3. Голо, хоць свищи. (Наг.)
Нема ні хати ні жодного захисту. В хаті, як відомо, не годиться свистати.
4. Голо, як би вимів. (Наг.)
Нема живности ані ніяких засобів.
5. Голо як би здекуція перейшла. (Наг.)
Здекуція – екзекуція, стягання податків або грошевих кар, або усмирення бунту при помочи війська, яке кватировано в селі і яке господарювало там по своєму вибираючи собі поживу. Такі «здекуції», особливо з часів боротьби за «ліси і пасовиська», лишилися досі в пам’ят селян, пор. Адріни, Бунт аграрний у Добростанах.
6. Голо, як би саранчьи перелетіла. (Наг.)
Хмари саранчі навідували давніше навіть Підгір’я дрогобицького пов. нищачи всю надію хліборобів.
7. Голо, як би татари перейшли. (Наг.)
Пам’ять про грабіжницькі походи татар живе ще досить ясно в тямці нашого народу.
8. Голо як на Хребті-горі. (Наг.)
Хребта-гора біля Нагуєвич, верх цеї гори безлісний підіймається високо над сусіднім Ділом.
9. Там так голо, що і пес би сі не вдержьив. (Наг.)
Біднота така, що нема чого дати й псу попоїсти.
10. Хоть голо, аби весело. (Ільк.)
Говорять про незаможних а легкодушних людей, що не дбаючи на своє вбожество люблять побавитися. Пор. Adalb. Goly 1.
Голоблі 
1. В голоблях так тягне чорний як і білий. (Дар.)
При праці або в біді щезає різниця роду та вдачі. Коли прикрутить лихо, то однаково терпить пан чи мужик.
Голова 
1. Аби голова на карку була, а про решту байдуже. (Цен.)
Знач. коли чоловік розумний та второпний, то дасть собі раду в усякій небезпеці.
2. Аби а двома головами був, то того не вдасть. (Наг.) Абим дві голови мав... (Голоб.)
Уява така, що чоловік із двома головами мусить мати й розум за двох.
3. Аби моя голова здорова, то все гаразд буде. (Ільк.)
«Моя голова» тут очевидно зам. «я», пор. гомерівське (грецьк. Орг. Стор. 382.)зам. Геракль.
4. Аби тут мав головов наложити, то не попущу. (Наг.)
Окрик завзятого чоловіка, що готов радше згинути, ніж відступити від свого права.
5. Абис з головов утік! (Кол.)
Scil. Бережися, тікай якнайшвидше, бо тут небезпечно.
6. Абис на голову став, то по твому не буде. (Наг.)
Знач. аби напружав усю свою силу до крайності. Пор. Wand. II (Kopf 495).
7. Абис сі на голові поставив, то так не буде. (Наг.)
Поставитися на голові знач. упертися, доконати чогось дуже трудного або неможливого. Пор. Wand. II (Kopf 497)
8. Абис сто голов мав, то не порадиш. (Наг.)
Розуміється розум зібраний зі ста голів. Говорять про дуже трудну, безвихідну ситуацію.
9. Абис там голову зломив, де підеш! (Наг.)
Прокляття, послане на здогін відходячому ворогові.
10. Абих так з головов був! (Жабє).
Заклинається гуцул: щоб я так живий був, як се правда.
11. Або його голова тут упаде, або моя! (Кол.)
Кричать противники хапаючися до лютої бійки.
12.	Або то в мене дві голови на карку? (Цен.)
Scil. щоб я міг одну стратити. Пор. Wand. II (Kopf 48).
13.	Або то не голова? (Орт.)
Питання замість потвердження: це чоловік з головою, розумний та енергічний.
14.	Аж голова го за мнов скіпає. (Наг.)
З погордою говорить дівка про нелюбого їй парубка, що закохався в ній.
15. Аж єм сі за голову вхопив. (Наг.)
Злякався, здивувався.
16. Аж ми голова тріщит. (Наг.)
Так турбуюся, обмірковую якесь діло.
17. Аж ми голова ходором ходит. (Наг.)
Знач. болить, затуманена гризотою та клопотами.
18. Аж ми сі в голові крутит. (Наг.)
Я забаламучений, не знаю, що почати. Пор. Wand. II (Kopf 759).
19. Аж ми сі голова розскакує. (Наг.)
Знач. болить голова страшенно.
20.	Аж сі за голову взьив. (Наг.)
Здивувався, перелякався, попав у розпуку. Пор. вище ч. 15.
21. Акурат ми то в голові! (Наг)
Іронічно: якраз я думаю про се! Мені про се байдуже, і не думаю се зробити.
22.	Ані му тото в голові! (Наг.)
Він собі про се байдуже.
23. Ані раз сі нічо голови не бере. (Наг.) Ані руш.. (Наг.)
Говорять про тупого, непамʼятущого хлопця, ученика або взагалі парубка.
24. А то кінська голова! (Сор.)
Знач. тупа, уперта, непорядна голова.
25. А то козяча голова. (Краснос.)
Знач. упертий чоловік, такий що любить усе робити іншим на перекір.
26. Без голови й ногам лихо. (Наг.)
Без доброго порядку і плану ніяке діло не піде успішно.
27. Без голови нема ладу. (Наг.)
Знач. без керманича, без голови родини, отже без батька, господаря.
28. Без голови підеш. (Наг.)
Погроза: розібʼють, відсічуть голову, смерть тобі буде.
29. Бере собі тото до голови. (Hаг.)
Значення двояке: 1) бере в тямку, вчиться добре, 2) дуже турбується з приводу якоїсь справи, гризеться нею. Пор. Wand. II (Kopf 516).
30. Беру то на свою голову. (Бор.)
Знач. на свою отвічальність.
31. Бий у голову, то ноги самі впадут. (Цен.)
Навчав один чоловік другого, коли гонили за злодієм, а один намагався вдарити втікача по ногах. Пор. Wand, ІІ (Kopf 370).
32. Біда на твою голову! (Дрог.)
Прокляття: щоб на тебе впало лихо.
33. Біднаж моя головонько! (Наг.)
Окрик болю та безрадності в якійсь прикрій ситуації.
34. Бодай єс си голову зломив, як лиш за поріг вийдеш! (Наг.)
Прокляття: щоб ти пропав.
35. Бодай ти голова облізла! (Наг.)
Прокляття: щоб ти вилисів.
36. Вбив собі щось у голову. (Дрог.)
Завзявся на щось, зупинився на одній думці. Пор. Adalb. Glowa 158.
37. В голові ми свитає. (Дрог.)
Знач. розвидняється, починаю розуміти це діло.
38. В голові ми сі то не містит. (Дрог.)
Не можу сього зрозуміти, дивуюся над цим дуже.
39. В голові ми як у млині. (Наг.)
Знач. довкола мене гуркіт та гармидер, так що не можу думати ні про що. Пор. Adalb. Glowa 167.
40. В голові му видами укладали. (Ільк.)
Іронізують із чоловіка, що вдає з себе дуже мудрого. Scil. у нього в голові така мудрість, як сіно накладене вилами, безладдя. Пор. Adalb. Gloiva 173.
41. В голові му воробці цьвjиркают. (Наг.)
Знач. видумує різні непотрібні концепти, думає про самі дурниці. Пор. Wand. II (Kopf 630).
42. В голові му пустий вітер свище. (Наг.)
Він думає про пусте, про забави, а не про діло.
43. В голові му сі помішьило. (Наг.)
Збаламутився, одне забув, друге переплутав. Пор. Wand. ІІ (Kopf 772).
44. В голові яу як в трибуналі. (Гнідк.) 
Баламут, шахрай. Пор. Adalb. Glowa 169, без пояснення; Wand. II (Kopf 766). Польські трибунали були славні своїм безладдям та підкупствами.
45. В голові му як нас – в розуму. (Наг.)
Іронізують із чоловіка, що вдає з себе дуже розумного.
46. В голові як на ярмарку. (Кол.)
Шум, богато суперечних думок. Пор. Adalb. Glowa 162.
47. В голові як у пустій студолі. (Наг.)
Чоловік не знає не думає нічого путящого. Пор. Adalb. Glowa 170.
48. В голові панство, а сорочку воші зʼїли. (Гнідк.)
Кплять із чоловіка вбогого а з надмірними претензіями на панство.
49. В голові тік, в язиці ціп: де схочу, то змолочу. (Ільк.)
Характеризують белакуна та спліткаря, що ходить від хати до хати розносячи плітки.
50.	В голові тобі самі витребеньки. (Батят.)
Знач. думаєш про дурниці, не берешся до діла.
51. В голову заходжу. (Наг.)
Знач. міркую всіляко, турбуюся чимось. Пор. Wand. ІІ (Kopf 822).
52. В голову му фіра сіна заїхала. (Голоб.)
Зупинився на якійсь одній думці і ніяк не може увільнитися від неї, має idee fixe. Пор. Wand. ІІ (Kopf 516).
53. Вдарило му до голови. (Наг.)
Значення двояке: 1) підступила слабість, гарячка до голови, 2) чоловік загордів. Пор. Wand. II (Kopf 724).
54. Вибий собі це з голови! (Кол.)
Знач. покинь про це думати, зміни цю постанову.
55. Вивітріло ми то з голови. (Наг.)
Забулося, не тямлю сього.
56. Вилами му в голові поукладано. (Гнідк.)
Знач. у нього в голові хаос, безладні думки та примхи. Пор. вище ч. 40 
57. Випало ми з голови. (Наг.)
Знач. забулося.
58. Виплило му з голови, як вода з решета. (Наг.)
Забув, нездібний затямити що-будь.
59. Від голови до ніг. (Гнідк.)...до пʼят. (Збар.)
Scil. однаковий, прим, збитий. Пор. Wand. II (Kopf 834); Adalb. Glowa 138.
60. Від голови зачинати. (Гнідк.)
Знач. від найстаршого, провідника. Пор. Wand. II (Kopf 836).
61. Від голови риба смердить. (Ільк.)
Який репрезентант, голова роду або ініціатор якогось діла, такі і його підвладні та учасники. Пор. Wand. II (Kopf 59); Osm. 133.
62. Він тому голова. (Наг.)
Він керує сим ділом, се від нього залежить Пор. Е Rot 189.
63.	Він у голові не має того, що я в пjuті. (Наг.)
Говорить чоловік, який уважав себе мудрішим та досвіднішим від іншого. Пор. Wand. II (Kopf 840).
64. В його голові вороняче гніздо. (Льв.)
Знач. він думає про самі погані, непотрібні речі.
65. Всадив собі в голову таке, що сьміх людьом сказати. (Бор.)
Постановив собі, вхопився якоїсь чудернацької думки.	
66. В твоїй голові сім літ не метено. (Цен.)
Знач. там нелад, погань, ти думаєш про самі погані речі.
67. В тім моя голова. (Наг.)
Знач. я займаюся сим ділом і ручуся, що доконаю його. Пор. Wand. II (Kopf 753).
68. Втовчи му в голову, коли в нього голова як довбні. (Наг.)
Звач. тугий чоловік, недоступний ні для яких доказів та намов.
69. Голова без розуму – свистун. (Лол.)
Свистун – горіх без зерняти. Пор. Wand. II (Kopf 126); Сelak. 201.
70. Голова би ти облізла! (Наг.)
Жартливе прокляття, щоб ти вилисів! Се ще, звісно, не така тяжка хвороба. Пор. вище ч.
71. Голова болит, аж ми очи заступає. (Наг.)
Жалується чоловік, у якого дуже болить голова, аж у очах морочиться.
72. Голова болит, а хліб як на огни горит. (Лучак.)...тріщить. (Іліьк.)
Говорять про такого, що вдає недужого, а про те внзначається добрим апетитом.
73.	Голова болит, г – и лекше. (Наг.)...за то г – и... (Дрог.)
Жартують із такого, що жалується на біль голови. Пор. Дик. 1268; Нос. 284.
74. Голова болит, мало ми не трісне. (Наг.)
Характеризують сильний біль голови.
75.	Голова болит, то ср – а ся тішит. (Льв.)
Бо хворому даватимуть легші, добірніші страви.
76. Голова важит за сто фунтів. (Дрог.)
Мова не про її дійсну вагу ані про їі важність для життя організму, а про тягар тих клопотів та гризот, які налягають на неї.
77.	Голова велика, а розуму мало. (Ільк., Кобр.)
Жартують із чоловіка з великою головою. Пор. Wand. II (Kopf 1821).
78. Голова від клопоту тріщить. (Ільк.)
Порівнання взяте зі стодоли або засіка, що тріщить, коли в нього накласти повно збіжжя. Пор. вище ч.
79. Голова вільна, то весь сьвіт веселий. (Цен.)
Коли чоловік позбудеться клопоту та гризоти, то весь сьвіт видається йому веселий.
80. Голова голові. (Наг)
Найстаршому в хаті належиться почесть і найліпший шматок при обіді. Зрештою приказку уживають у жартливім значінню, натякаючи на звісну анекдоту, як циган при столі ділив печену курку.
81. Голова голові, а фіст фостові. (Ільк.)
Приказка основана на тій самій анекдоті, що попереднє ч. Хвостом тут названо господиню, яка мусить «кождий кут замести».
82. Голова голові не рівна. (Кол.)
Символічно, голова зам. розум людський, характер, здібність.
83. Голова для наради. (Дрог.)
Знач. пуста голова, чоловік непутящий.
84. Голова добра до поради. (Наг.)
Знач. се чоловік розумний, тямучий та бувалий.
85. Голова до ради, а рука до помочи. (Кол.)
Розумний, людяний чоловік.
86. Голова завинит, а г – ці мусит відповідати. (Наг.)...грішит... (Наг.)
«Бо колись били, а тепер кажут сидіти», поясняв селянин Іван Гайгель. Пор. Wand. II (Kopf 350); Hoc. 470.
87. Голова за голову. (Наг.)
Давній принцип кримінальної справедливості і кровавої помсти, уживаним тепер хіба жартливо, див. далі Забити.
88.	Голова кість, а зад мясо; в голову цілують, а в зад бʼють. (Ільк.)
Виходило би, що кість цінніша і шановніша від мʼяса.
89. Голова лиса як коліно. (Наг.)
Говорять про зовсім лисого чоловіка. Пор. Adalb. Glowa 28.
90. Голова – лиш би в ню вистрілити. (Дрог.)
Знач. нездібна ні до чого путящого, чоловік нездара, забудько.
91. Голова ми пухне. (Наг.)
Журюся дуже, бідую тяжко.
92. Голова ми спухла як баньик. (Наг.)
Говорить чоловік побитий або тяжко зажурений. Пор. Wand. II (Kopf 493).
93. Голова ми схне. (Наг.)
Говорить чоловік, що має велику журбу.
94. Голова ми тріскає. (Наг.)
З болю, жалю або журби. Пор. Brzoz. Glowa 10.
95. Голова ми ходором ходит. (Наг.)
Крутиться серед різних клопотів або від надміру всякого діла, про яке чоловік мусить дбати.
96. Голова ми як стіг. (Голоб.)
Знач. напухла від журби та клопоту.
97. Голова місця шукає. (Ільк.)
Значення не зовсім ясне. Чи голова тут у значінню «розумний чоловік», чи в якім іншім? Пор. Сelak. 207; Wand. II (Kopf 76).
98. Голова не до ради, а зад не до крісла. (Ільк.)..задок... (Мінч.,
Петр.)
Говорять про тупоумного а при тім неотесаного, брусоватого чоловіка. Пор. Brzoz. Glowa 11.
99. Голова не леда. (Гнідк.)
Не аби яка, се чоловік не ледачий, розумний, хитрий.
100. Голова розумна, бо велика, що аж сі по боках порозганьила. (Іваник.)
Жартують із чоловіка з великою головою.
101. Голова сивіє, а розум шаліє. (Кол.)..дуріє. (Наг.)
Говорять про чоловіка, що на старі літа робить якусь дурницю, прим, жениться з молодою дівчиною. Пор. Wand. II (Kopf 97); Brzoz. Glowa 12.
102. Голова тік, а язик ціп: що схочу, то змолочу. (Гнідк.)
Говорить балакучий, язикатий чоловік.
103. Голова, що хоч довбнею бий. (Цен.)
Чоловік незгідливий, упертий і зарозумілий.
104. Голова як бодня. (Лім.)
Знач. повна всякої всячини, памʼятуща. Пор. Wand. II (Kopf 493).
105. Голова як бундз, а живіт як фаска. (Синев.)
Жартують із круглоголового, череватоого чоловіка Пор. Wand. II (Kopf 643); Brzoz. Glowa 7.
106. Голова як гарбуз. (Наг.)
Жартують із головатого, довгоголового чоловіка. Пор. Wand. II (Kopf 642).
107. Голова як камінь. (Наг.)
Тверда, здорова, недоступна ні для яких сумнівів.
108. Голова як пень. (Наг.)
Непорушна, тверда, чоловік упертий та недоступний ні для яких доказів.
109. Голова як порожний горнець. (Наг.)
Пуста, забудьковата; чоловік не може здобутися ні на яку думку. Пор.
Wand. II (Kopf 647).
110. Голова як решето. (Наг.)
Як вода в решеті не вдержиться, так і той чоловік не тямить нічого, забував все, що йому скажеш. Пор. Adalb. Glowa 29.
111. Голова як розбитий горнець. (Наг.)
Слаба голова, чоловік нетямущий, забудьковатий.
112. Голова як свистун. (Лол.)
Свистун – порожній горіх. Знач. чоловік дурний, безмізкий. Пор. Adalb. Glowa 32.
113. Голова як фаска. (Дрог.)
Чоловік головатий, отяжілий, глуповатий. Пор. Adalb. Glowa 25, 26.
114. Голови ми вже не стає. (Наг.)
Не можу про все думати, все затямити, всього надбати. Пор. Brzoz. Glowa 18.
115. Голови му не бере ся. (Гнідк.)
Знач. він того не розумів, не бере в тямку.
116. Голови му сі не держит. (Наг.)
Знач. він забував, вважав собі за байдуже якусь річ.
117. Голови не підведу. (Кол.)...не зведу. (Піст.)
Знач. я недужий, не можу не то встати, а навіть підвести голову.
118. Голові клопіт, а біді весілє. (Ільк.),
Біду уявлено тут як якогось демона, що тішиться з людського клопоту.
119. Головов до стіни бʼє. (Наг.)
Характеризують тяжкий смуток, розпуку.
120. Головов мур не прібʼєш. (Тереб.) Головою стіни... (Ільк.)
Уцитькують тяжко зажуреного або надто впертого та завзятого чоловіка, що бажав добитися чогось неможливого або занадто трудного. Пор. Сelak. 192; Wand. II (Kopf 120, 255, 343, 791); Hoc. 347.
121. Головов наложити. (Наг.)
Знач. згинути, понести смерть.
122. Головонько-ж моя бідна! (Наг.)
Звичайний оклик заклопотання, жалю, або й простого зачудування.
123. Голову до гори держьити. (Наг.)
Знач. ставитися гордо, сміло в супротивностях долі, не тратити віри в себе і своє діло. Пор. Wand. II (Kopf 535).
124. Голову за тото даю. (Дрог.)
Запевнення правдивості якогось твердження, знач. я готов дати відрізати собі голову, положити життя, коли се не правда. Пор. Wand. II (Kopf 544).
125. Голову кому видубути (?) (Гнідк.)
Щось неясне. Може: видубити, те саме що вигарбувати, намочити в дубовім квасі? Але яке значення такої поговірки?
126. Голову кому завернути. (Гнідк.)
Знач. задурити, затуманити когось.
127. Голову кому змити. (Гнідк.)
Знач. заганьбити, вилаяти, присоромити когось.
128. Голову мені сушит. (Карл.)
Намовляв мене на щось, не дає спокою. Пор. Brzoz. Glowa 15.
129. Голову му обголити варто, більше нічого. (Унят.)
Знач. він збожеволів, з ним нема що говорити як з розумним чоловіком.
130. Голову му остричи треба. (Гнідк.)
Знач. треба прикоротити його вплив, уговкати його.
131. Голову о заклад ставю. (Дрог.)
Scil. що се правда. Пор. Wand. II (Kopf T66).
132. Голову си дам утьити, коли то не правда. (Наг.)
Запевнення, немов закляття, яким чоловік своїм життям ручить за правдивість свойого слова. Пор. вище ч. 124.
133. Голову чим набити си. (Гнідк)
Знач. зупинитися на одній думці, причепитися до якогось круга ідей, привикнути до чогось.
134. Дає собі на голові кілє тесати. (Наг.)
Говорять про плохого, податливого чоловіка.
135. Дає собі по голові скакати. (Наг.)
Значення ut supra. Пор. Wand. II (Kopf 820).
136. Дай ми якийсь розвід голові. (Наг.)
Знач. порадь щось, розпоряди, що й як маю робити.
137. Дай му по голові! (Наг.)
Дослівно: вдар, образово: уговкай його, зупини його самоволю.
138. Дай собі то з голови вибити! (Дрог.)
Позволь переконати себе, що се, що ти думаєш, неправда.
139. Дам си голову стьити, коли брешу. (Наг.)
Запевняв чоловік про правду свого твердження. Пор. вище ч. 124, 132; Wand. II (Kopf 705, 755).
110. Дві голови ліпші як єдна. (Наг.)
Порадитися з кимось ліпше, ніж робити самому. Пор. Wand. II (Kopf 483).
141. Де голова блудить, там фіст рядить. (Ільк.)	
Де батько, старший у домі веде себе погано і не дбає про дім, там старшує жінка або хтось такий, хто при звичайнім порядку повинен би слухати. Пор. Сelak. 377; Wand. II (Kopf 368).
142. Де голову маєш? (Наг.)
Окрик до нездари, незнайка, що зробив якусь дурницю через неувагу. Зам. як уважаєш? Чому не дивишся добре?
143. Добрій голові досить дві слові. (Лев.)
Знач. розумному чоловікові досить сказати пару слів, і він зрозумів і зробить що треба. Пор. Brzoz. Glowa 5.
144. До того не такої голови треба. (Наг.)
Треба розумнішого, зручнішого чоловіка.
145. Дурна голова не посивіє ані полисіє. (Кол.)
Загально розповсюджена прикмета. Пор. Wand. II (Kopf 65).
146. Забив собі голову дурницев. (Наг.)
Знач. раз-у-раз думав про дурне, добивається його.
147. Забита голова! (Дрог.)
Се чоловік тупий, упертий. Пор. Brzoz. Glowa 13.
148. Забув єм свою голову! (Наг.)
Характеризують якусь велику несподіванку, зачудування. Пор. Wand. II (Kopf 419)
149. За всі голови! (Лев.)
Scil. пропадай! Розуміється: як жертва якомусь злому демонові, щоб не шкодив іншим. Говорять на вість про смерть або якесь щезнення чогось або когось ледачого, маловартого або ненависного.
150. За всі голови і за Мартинові діти. (Ільк., Петр.)...Маркові. (Наг.) Значення ut supra.
151. Загрів десь голову. (Бор.)
Знач. випив, підохотився або розсердився. Пор. Wand. II (Kopf 591).
152. Задер голову на три пjиди до гори. (Наг.)
Знач. загордів, спаношів. Пор. Wand. II (Kopf 699).
153. Заїхало в голову, як чотири фіри сіна. (Тереб.)
Говорять про чоловіка, що завзявся на якійсь незвичайній, фантастичній думці і не хоче покинутися її.
154. Закотурмати голову. (Наг.)
Завинити, переносно: лягти спати.
155. Закрутив ми голову. (Наг.)
Знач. збаламутив мене, одурив, заговорив.
156. За лихою головою і ногам біда. (Лучак.)...дурною... (Кол.)
Знач. дурна голова не обдумає дороги, а ноги пішовши на манівці мусять ходити далеко або й вертати назад. Пор. Wand. ІІ (Kopf 139); Hoc. 306; Дик. 53, 224.
157. Замакітрила му сі голова. (Войн.)
Знач. зробилася як макітра, затуманіла, стратила розсудливість.
158. За моєю головою на твоїй і волоса не стане. (Петр.)
Жартливо: так я буду дбати про тебе, що ти й вилисієш із журби.
159. Застрягло му то в голові. (Крех.)
Вперся на чімось. Пор. Wand. II (Kopf 710).
160. За тим мене голова не заболит. (Цен.)
Знач. сього не буду жалувати. Пор. Wand. II (Kopf 509,531); Brzoz. Glowa 39.
161. Заходжу в голову. (Наг.)
Знач. журюся, міркую сяк і так. Пор. Brzoz. Glowa 65.
162. Звісив голову. (Дрог.)
Знач. засумувався, ходить у важкій задумі. Пор. Wand. II (Kopf 534).
163. З голови ми не йде. (Наг.)
Не можу забути і досі дивуюся.
164. З головов сі сховаєш. (Наг.)
Знач. там так глибоко, що втонеш! і вода покриє тебе з головою.
165. З дурної голови ще й сміх. (Доброс.)
Зам. з дурного чоловіка, а властиво з його дурних учинків.
166. Зломив голову, та най би хокень з доброго конє. (Кольб.)
 Чоловікові не жаль, коли на нього спаде якесь горе, але не за дурницю, а справді за важне діло.
167. Зломи голову без мене! (Наг.)
Прокляття: іди, пропадай, іди назустріч нещастю, а я не хочу сього бачити і бути при тім за свідка.
168. Зломю голову, то знаю, з якого коньи. (Наг.)
Говорить чоловік, що взявся до важкого, небезпечного діла і готов потерпіти через нього. Пор. вище ч. 166.
169. Змив му голову порядно. (Крех.)
Наганьбив, вилаяв, вичитав йому. Пор. Wand. II (Kopf 592); Brzoz. Glowa 70.
170. Змірив го від ніг до голови. (Кол.)
Окинув грізним, ворожим, згірдним поглядом. Пор. Wand. II (Kopf 614).
171. З моєї голови та на твою. (Кол.)
Говорять про якусь пригоду, про якогось незносного чоловіка, що покинувши одного причепився до другого.
172. З печи та на голову. (Гнідк.)
Говорять, коли хтось з одного лиха попадає в друге ще більше.
173. З хорої голови на здорову скидає. (Кол.)
З винуватого скидав вину на невинного.
174. І в голови клади. (Гнідк.)
Знач. приємний, покладливий, тихий чоловік, якого можна замість подушки покласти під голову.
175. І в голові собі того не покладай! (Цен.)
Знач. навіть не думай про се, бо се зовсім неможливе.
176. І в мене голова на вjизаx. (Наг.)
Знач. і я не дурень, розуміюся на тім. Пор. Wand. II (Kopf 756).
177. І в мене голова не від паради. (Льв.)
Знач. здібна до думання, і я не дурень. Пор. Adalb. Glowa 37.
178. І в мене голова не на продаж. (Льв.)
Знач. і я не такий ледачий, щоб мене пхати в очевидну небезпеку, на загибель. 
179. І голова не твоя буде. (Наг.)
Знач. стратиш голову, забʼють тебе, коли не покинеш такого наміру.
180. І голови ми тим не клопочи.(Наг.)
Знач. не проси мене, не говори мені про се, бо того не зроблю.
181. І голови твоєї не стане. (Наг.)
Стільки там біди та нужди, що пожре всю твою силу, і таки добра не буде.
182. Йому в голові до гори ногами. (Комар.)
Scil. перевернулося, думав все навпаки того, що би слід думати, збожеволів, здеморалізований, висловлює дикі погляди.
183. Йому як би голову зрізав, то би з толуба добрий с – ч був. (Дрог.) Кплять із череватого чоловіка. Пор. Дик. 1384.
184. Камінь голова, зуби залізні. (Наг.)
Се властиво знахарські формули, які одначе утратили своє первісне значення. Коли перший раз гримить на весні, діти вибігають на подвірʼя і стукаючи собі невеличким камінцем до лоба, кричать: «Камінь голова!» Це на те, аби протягом року не боліла голова, була тверда як камінь. Коли ж у дитини випаде перший молочннй зуб, то його кидають у кут приговорюючи: «Мишко, мишко, на тобі кістяний зуб, а мені дай залізний». Обривки з обох цих формул перейшли в приказку, якою характеризують здорового, витривалого чоловіка.
185. Капустьина голова. (Наг.)
Знач. глупий, нетямущий чоловік. Пор. E. Rot. 657; Brzoz. Glowa 26.
186. Кладу му в голову як лопатов. (Наг.)
Знач. толкую, виясняю, намовляю до чогось.
187. Кланяйся голова з вухами, а потилиця й сама похилиться. (Льв.) Жартують із такого, що кланяється низько.
188. Коби голова здорова, будут воли тай корова. (Гнідк.)
Коби чоловік здоров, то потрафить доробитися маєтку. Пор. вище ч. 3.
189. Коби моя голова здорова, а гаразду дороблюся. (Кобил.)
Говорить енергічний, сильний чоловік, утративши своє добро.
190. Кожда голова свій розум має. (Ільк., Петр.)
Знач. усіх їх не погодиш на одно. Пор. лат. Quot capita, tot sensus і далі ч. 328.
191. Кождий свойов головов крутит. (Кол.)
Знач. міркує, спекулює, якби собі найліпше зробити. Пор. Adalb. Gtowa 61.
192. Кождому своя голова наймилійша. (Кол.)
Кожний поперед усього дбав за заховання свого життя. Пор. Wand. II (Kopf 211, 216).
193. Коли голова не по тому, най ся ноги мают на осторожности. (Мінч.)...на бачности. (Петр.)
Дословно: голова поведе лихою дорогою, а ноги мусять робити богато непотрібної дороги. Загальне значення: коли братися до діла без відповідної застанови, то певно не обійдеться без страти. Пор. Wand. II (Kopf 381).
194. Куди голова, туди й фіст. (Наг.)... пішла голова, най іде... (Залісє)
Куди пішов старший, туди нехай ідуть і молодші. Пор. Сelak. 344; Wand. II (Kopf 478); )ІІ (Haupt 52); Сим. 1335.
195. Куди тобі з опареною головою та в каглу лізти? (Дар.)
Значення непевне. Мабуть уговкують такого, що без відповідної здібності та підготовк береться до якогось трудного діла.
196. Лису голову легко чесати. (Кол.)
Без перешкод легко діло зробити. Пор. Wand. II (Kopf 56, 115).
197. Лиш голови не трать! (Дрог.)
Додають духа чоловікові в клопоті: не трать відваги, притомності духа. Пор. Wand. II (Kopf 258).
198. Лиш головов похитав. (Кол.)
Виявив свій сумнів, заперечив рухом голови. Пор. Wand. II (Корі 5-15).
199. Ломати собі голову чимось. (Дрог.)
Міркувати про щось, не могти зрозуміти. Пор. Wand. II (Kopf 707, 822)
200. Має в голові. (Har.)
Знач. пʼяний. Нор. Wand. II (Kopf 724).
201. Має голову на карку. (Дрог.)
Се чоловік розумний, второпний. Пор. Wand. II (Kopf 5()8).
202. Мае завороть у голові. (Наг.)
Не може думати правильно, баламутить.
203. Має мишки в голові. (Льв.)
Знач. має якусь божевільну idee fixe. Пор. Adalb. Glowa 97, 114.
204. Має розвід у голові. (Наг.)
Знач. чоловік розважний, розсудливий, обережний.
205. Має то всьо в голові, а на верха не може випустити. (Дрог.)
Жартував учитель із тумановатого ученика, який не вмів лекції, але сьвито запевняв, що вчився дуже пильно. Пор. Wand. ІІ (Kopf 669).
206. Маєш голову, будеш кивати, маєш с-ку, будеш сидіти. (Льв.)
Так говорили якомусь тупиці, коли його вибирали до якоїсь ради, а він просився, аби йому дали спокій, бо, мовляв, що я там буду робити?
207. Масти голову поплювавши в руки. (Ільк,)
Значення неясне.
208. Мені тото так в голові, як тій кобилі, що віз у рові. (Стан.)
Знач. мені се байдуже.
209. Морочит ми голову дідько знає чим. (Ден.)
Знач. говорить щось баламутне, намовляй на якесь неподобне діло.
210. Мудра голова не дбає на дурні слова. (Кобр.)
Розумний чоловік не дбав про лайку або кпини дурнів.
211. Мушу свойов головов старгати. (Лол.)
Знач. мушу дбати, міркувати, відки би видобути се.
212. Набив собі голову тим. (Наг.)
Знач. причепився до чогось одного, все тільки думав про те. Пор. вище ч. 133. 
213. На всьо лиш головов киває. (Наг.)
З усім мовчки згоджується. Пор. Wand. ІІ (Kopf 545).
214. На голові комусь кілє тесати. (Har.)
Знач. верховодити над кимось, робити йому безкарно всякі пакости. Пор. Нос. 455 і вище ч. 134.
215. На голові стрій, а коло с — ки з буком стій. (Голоб.)
Жартують із лінивої дівчини, яка любить строїтися.
216. На голові ходити. (Наг.)
Знач. робити збитки, нелад та гармидер у хаті.
217. На голову впасти. (Дрог.)
Одуріти, зробити якусь крайню дурницю. Пор. Wand. II (Kopf 684).
218. На голову робити. (Гнідк.)
Знач. нагло, сквапно, мов той що паде на голову.
219. Най іде голова за голову. (Мшан.)
Старий принцип кровавої помсти, а по части й теперішнього карного закона, який вбивство карає смертю.
220. Най си там і по єдній голові зломjит. (Наг.)
Коли два бʼються, а третій не хоче їх розбороняти, мовляв: нехай і позабиваються на смерть.
221. Най то на його голову впаде. (Наг.)
На його одвічальність, нехай за се (якесь зле діло) впадс на нього кара. Пор. Wand. ІІ (Kopf 726).
222. Най тя мною голова не болит. (Гнідк.)..ті тим... (Наг.)
Знач. не турбуйся за мене, не опікуйся мною. Пор. Wand. II (Kopf 558).
223. На свою голову зробив. (Наг.)
Знач. на свою одвічальність. Пор. Wand. II (Kopf 652).
224. На свою голову кракай! (Наг.)
Кричать вороні, що кракає над чоловіком або на кізлиню хати, а се вважають за віщування якогось лиха (пор. Етн. Зб. V, ст. 172), отже сею формулою відвертають те лихо на неї саму. Пор. Wand. II (Kopf 652), II (Haupt 57).
225. Нас — ти на твою голову! (Наг.)
Лайка: ти чоловік глупий і нетямущий.
226. На то Бог чоловікові голову дав, аби сі мотузок не зірвав. (Ценів.)
ʼГак мав кепкувати злодій, коли його вели на шибеницю.
227. Наторохтів ми повну голову. (Дрог.)
Набалакав стілько, що всьо мені побаламутилося. Пор. Wand. II (Kopf 589).
228. Не буде вже тогди мене голова боліти. (Ільк)
Знач. не буду тоді турбуватися, seil. по смерти або по якимось щасливім обороті в житті.
229. Не дам собі на голові кілє тесати. (Наг.)
Не позволю старшувати над собою, збиткувати себе. Пор. Wand. II (Kopf 694)
230. Не дам собі на голову нас — ти. (Цей.)...по голові скакати. (Наг.) 
Не дам зробити собі кривди, сорому. Пор. Wand. II (Kopf 694, 820)
231. Не дам собі по голові їздити. (Наг.)
Не позволю верховодити над собою. Пор. Wand. II (Kopf 820).
232. Не ломай собі моєї голови. (Цен.)
Не турбуйся тим, що належить до мене, не опікуйся мною. Пор. Wand. II (Kopf 822).
233. Не задирай голови до гори, бо живо її опустиш. (Комар.)
Не гордуй, не будь зарозумілий.
234. Не знати, звідки до голови му приплило. (Лучак.)
Якась думка опанувала його ум.
235. Не знаю, де ми голова стojит. (Наг.)
Говорить чоловік у великім клопоті, серед навали всякої праці. Пор. Wand. II (Kopf 541, 759).
236. Не знаю, ци ще маю голову на плечах. (Наг.)
За клопотами та гризнею. Пор. Wand. ІІ (Kopf 708).
237. Не знаю, куди свойов головов ударити. (Наг.)
Не знаю, де шукати підмоги або виходу з якогось клопітливого положення.
238. Нема коли і в голову почесати ся. (Гнідк.)...пошкробати єї. (Наг.) Говорить чоловік дуже занятий пильною роботою. Пор. Wand. II (Kopf 819).
239. Не маю де голови притулити. (Наг.)...прихилити. (Кол.)
Знач. не маю хати, помешкання, захисту. Пор. Wand. II (Haupt 711).
240. Не маю нічого на голові. (Наг.)
Знач. не маю турботи ані клопотів.
241. Не могло ти де там голову вкрутити? (Бор.)
Знач. шкода, що ти не пропав десь інде, заким прийшов сюди.
242. Не на єдній моїй голові тото звисло. (Наг.)
Не від мене самого се залежить, не я один відповідаю за се, нс мені одному сим журитися.
243. Не треба собі того так дуже до голови брати. (Наг.)
Знач. не треба так богато думати про се, не треба тим дуже журитися.
244. Не тяжко голову стяти, але тяжко назад приставити. (Лют.)
Діло нераз легко зробити, але потім не можна завернути назад Пор.Celak 355; Wand. II (Kopf 67).
245. Ніщо ми голови не клопоче. (Цен.)
Не турбує мене, не завдає журби.
246. Обіздрів го від голови до ніг. (Наг.)
Окинув оком з гори до низу, подивився на нього грізно або згірдно. Пор. Wand. II (Kopf 613). 
247. Облізла би ти голова тота премудра! (Наг.)
Лають хитрого егоіста, такого, що обдурив когось іншого.
248. Опустив голову, як здохла курка крила. (Комір.)
Знач. стратив надію і відвагу. Пор. Wand. II (Kopf 534).
249. О, то голова! (Наг.)
Знач. се чоловік розумний, хитрий, з ним треба поводитися обережно.
250. Оттака ми голова від тої жури! (Наг.)
Ніби то виросла чи напухла.
251. Підняв якось голову в гору. (Лім.)
Знач. вибився з біди, видужав. Пор. Wand. II (Kopf 535).
252. Пішла голова, то піде й фіст. (Цен.)
Коли зроблено якесь тяжке, головне діло, то зробиться й легше. Пор. Wand. II (Kopf 225).
253. Пішло му до голови. (Наг.)
Значення двояке: підпив собі, і образився. Пор. Wand. ІІ (Kopf 724).
254. Пішов до голови по розум. (Ільк.)
Знач. надумався, змінив первісну нерозважну постанову. Пор. Brzoz Glowa 51.
255. Пішов по другу голову, бо му єдної мало. (Наг.)
Знач. шукав собі якоїсь пригоди, якогось зайвого клопоту. Пор. Brzoz. Glowa 52.
256. Пішов як зі змитою головою. (Гнідк.)
Зазнав сорому, його вилаяно або виведено на чистоту його погані справки.
257. По голові дістав, аж у пjитах затерпло. (Цен.)
Жартують із такого, що вдарений у голову від разу й перевернувся.
258. Поки моєї голови, твоя боліти не буде. (Гнідк.)
Поки я веду діло і дбаю за все, ти не маєш чого журитися.
259. Покрити голову. (Наг)
Говорять спеціально про дівчат, що виходять заміж або про тзв. покриток, яким по вродженню дитини «покривають» голову чіпцем та спеціально,,по жіноцьки» повʼязаною хусткою.
260. По моїй голові всьо твоє. (Наг.)
Знач. по моїй смерти. Мовить батько або мати до сина перед смертю.
261. По моїй голові роби си що хочеш. (Наг.)
По моїй смерти. Говорить старий батько до ледачого, непослушного, марнотратного сина.
262. Почухав сі в голову. (Цен.)
Пошкодував чогось, зазнав якоїсь прикрості. Пор. Wand. II (Kopf 692).
263. Пошкробаєш ти сі ще в голову. (Наг.)
Селянин шкробається в голову в клопоті, в якімось неприємнім положенні. Знач. прийде на тебе якась біда, страта. Пор. Wand. II (Kopf 819).
264.По що здорову голову під євангеліє класти? (Наг.)
Селяни вірить, що держати голову в церкві під євангелієм тоді, коли священик читає євангеліє, помагає на біль голови. Здоровому очевидно се непотрібне. Приповідку прикладають до всякого тайного діла, що хоч само собою не лихе, в данім разі зовсім непотрібне. Пор. Adalb. Glowa 180.
265. Пуста голова ані посивіє, ані полисіє. (Ільк.)
Пуста тут те саме, що дурна. Що дурна голова ціпкіше держить на собі волосся і довше заховує барву молодости, про се пор. Wand. II (Kopf 65).
266. Сам не знаю, де ми голова стojит. (Наг.)
Маю стільки клопоту та гризоти. Пор. Wand II (Kopf 541).
267. Сиву голову вшануй, абис і сам такої дожив. (Наг.)
Загально правило savoir vivreʼa. Пор. Wand. ІІ (Kopf 44).
268. Сів му на голову. (Наг.)
Взяв верх над ним, опанував його. Пор. Wand. II (Kopf 581).
269. Скакати кому по голові. (Кол.)
Знач. мати його ні за що, збиткувати його. Пор. Wand. II (Kopf 580)
270. Соломяна голова. (Крех.)
Знач. дурень, пустогін. Пор. Wand. II (Kopf 17).
271. Спустив голову. (Дрог.)
Похнюпився, зажурився, зневірився в свої сили. Пор. E. Rot. 544.
272. Стратив голову до решти. (Дрог.)
Не знає, що діяти в якімсь тяжкім випадку, стоїть безрадний. Пор. Wand. II (Kopf 543, 628).
273. ʼГадже не буде голова за фостом іти, а мусит фіст за головов. (Наг.)
Голова тут у значенні старшого, розумнішого чоловіка. Пор вище ч. 191; Adalb. Glowa 17.
274. Така ми голова як бодні. (Наг.)
Говорять в разі великої тривоги та клопоту. Пор. вище ч. 104.
275. Так як би голову заплішив. (Лучак.)
Знач. забув, не тямить нічогісінько. Пор. Wand. II (Kopf 588).
276. Твоя голова не до того. (Наг.)
Ти до того нездібний. Пор. Wand. II (Kopf 518).
277. Ти ще десь колись і голову загубиш. (Наг.)
Говорять до розтріпаного, забудькуватого чоловіка.
278. Тобі сі в голові перевернуло. (Наг.)
Знач. ти одурів, набрався якихось не нормальних, дивоглядних поглядів.
279. То всьо на його голові. (Наг.)
Знач. він за все дбав, всім порядкує.
280. То голова! (Наг.)
То чоловік мудрий, письменний. Пор. Wand. II (Kopf 655).
281. Того му з голови не вибєш. (Наг.)
Не переконаєш його, що його думка хибна. Hop. Wund. II (Kopf 567).
282. То горяча голова. (Льв.)
Чоловік прудкий, сердитий. Пор. Wand. II (Kopf 681).
283. То жидівська голова. (Кол.)
Хитрий, оборотний чоловік. Пор. Wand. II (Kopf 633).
284. То заплішена голова. (Кол.)...затесана... (Цен.)
Чоловік тупий, нездібний, упертий. Пор. Wand. II (Kopf 649).
285. То ми з голови не сходит. (Наг.)
Знач. не можу сього забути. Пор. Wand. II (Kopf 566).
286. То ми сі в голові вертит. (Наг.)
Знач. ось-ось догадаюся. Пор. Wand. II (Kopf 513).
287. То ми сі не може в голові помістити. (Дрог.)
Сього не можу зрозуміти, сього я не надіявся, не можу з сим освоїтися.. Пор. Wand. HI (Kopf 516).
288. То міні голови не чіпаєть ся. (Токи).
Знач. со мені байдуже, того не слухаю або не розумію.
289. То міні з голови випало. (Наг.)
Знач. забув. Пор. Wand. II (Kopf 730).
290. То му ані раз не в голові. (Наг.)
Знач. байдужісінько, він і не думав про се. Пор. Wand. III (Kopf 511).
291. То мудра голова. (Наг.)
Знач. чоловік учений, бувалий.
292. То му сі голови не бере. (Наг.)
Значення ut supra.
293. То неспокійна голова. (Льв.)
Чоловік, що не любить зупинятися на чімсь однім, авантурник. Пор. Wand. II (Kopf 723).
294. То непосідуща голова. (Наг.)
Знач. чоловік верткий, що не може задоволитися чимось одним.
295. То не твої голови робота. (Наг.)
Діло не відповідне для твоєї голови, ти на се занадто дурний.
296. То не твоя голова до того. (Наг )
Ти на се не здібний.
297. То отверта голова. (Льв.)
Чоловік цікавий до науки, тямущий. Пор. Wand. ІІ (Kopf 648, 721).
298. То пуста голова. (Берез.)
Чоловік без застанови, не серйозний. Пор. Wand. ІІ (Kopf 18).
299. То слаба голова. (Дрог.)
Знач. чоловік не особливо розумний, не талановитий. Пор. Wand. II (Kopf 722).
300. То сьвітла голова. (Льв.)
Вчений, розумний чоловік. Пор. Wand. II (Kopf 718).
301. ʼГо тверда голова! (Кол.)
Завзятий, неподатливий чоловік. Пор. Wand. II (Kopf 42, 43).
302. То теньґа голова. (Наг.)
Чоловік солідний, розумний, з польського tegi. Пор. Wand. II (Kopf 717).
303. То тісна голова. (Льв.)
Чоловік тупоумний. Пор. Brzoz. Glowa 1.
304. То ще шибай-голова! (Циг.)
Знач. чоловік неспокійний, нестатечний.
305. Треба мати голову на карку. (Наг.)
Знач. для певного діла треба бути розумним та второпним.
306. Тримай сі за голову, пока в с — у бют. (Стрий).
Якась жартлива рецента, але яке її значення — не розумію.
307. Грошка му в голові шумит. (Наг.)
Знач. трохи пʼяний. Пор. Wand. II (Kopf 725).
308. Тут би добре головов покрутити. (Дрог.)
Знач. богато треба думати, богато турбуватися, бо діло трудне.
309. Тут нема ні голови, ні фоста. (Борис.)
Знач. нема ні початку, ні кінця, ніякого ладу. Пор. Wand. II (Kopf 512).
310. То попівська голова. (Голоб.)
Чоловік розумний, самолюбний, захланний. Пор. Wand. II (Kopf 724:).
311. Тьфу на твою голову! (Крех.)
Окрик обурення, лайка.
312. У нього в голові дїдько сі женит. (Наг.)
«Дідько жениться» се значить крутий вихор, вітрова труба. Говорять про примховатого чоловіка, що сьогодні так говорить, аавтра інакше.
313. У нього в голові курячий мозок. (Крех.)
Чоловік нетямущий, пустий. У німця в подібнім випадку Kalbsgehirn, пор. Wand. II (Kopf 812).
314. У нього в голові мишки бігают. (Льв.)
У нього бувають шалені, божевільні думки. Пор. Wand. II (Kopf 685).
315. У нього в голові не всі дома (Бат.)
Знач. він не сповна розуму, придуркуватий. Пор. Wand. II (Kopf 685).
316. У нього в голові не теє. (Збар.)
Знач. не все в порядку, він не зовсім сповна розуму. Пор. Wand. ІІ (Kopf 685) і лат. Non est sani cerebri.
317. Хоть би й дві голови мав, то тут не порадит. (Наг.)
Значення звороту про дві голови див. вище ч. 2.
318. Хоть головов наложиш, а на своїм поставити. (Стрий).
Говорить упертий, завзятий, твердохарактерний чоловік. Пор. вище ч. 4.
319. Хоць бис ту на голову став, то ти сі не вступю. (Наг.)
Реплікує упертий упертому. Пор. Wand. ІІ (Kopf 753, 821).
320. Хоць му на голові кілє теши. (Наг.)
Знач. чоловік покірний, податливий. Пор. Wand. II (Kopf 832).
321. Ци головов у камінь, ци каменьом у голову, то все одно. (Кол.)
Говорить чоловік, якому грозить невідхильне нещастя, а він переконується, що сюди чи туди попробує вийти з нього, все буде погано.
322. Чень ти голова з карку не злетит. (Наг.)
Scil. коли похилиш еа до якогось діла, поклониш ся комусь. Пор. Wand. II (Kopf 563).
323. Чим дужше головою вдариш, тим дужше сі искри посиплют. (Берез.) Жартують із такого, що впершися на чімось однім, жертвує задля сього своє добро і здоровʼя.
324. Ще-м не впав на голову. (Льв.)
Знач. ще я не здурів, не збожеволів, такої дурниці, як ти мені радиш, не зроблю. Пор. Wand. II (Kopf 498, 684).
325. Що в тебе в голові, то в мене в пjиті. (Наг.)...у мізельнім пальці. (Голоб)...в г — ци. (Цен.)
Себ-το ти дурний, нетямущий супроти мене. Пор. Wand. II (Kopf 840).
326. що голова, то голова! (Наг.)
Окрик подиву: отсе чоловік розумний! Може також навпаки мати іронічне Значення: отсе дурень!
327. Що голова, то не хвіст. (Ільк.)
Знач. старший, розумніший чоловік варт більшої поваги й пошани, ніж молодший та недосвідний.
328. Що голова, то розум. (Ільк.)
Знач. кожда голова має свій розум, кождий чоловік про ту саму річ може судити інакше. Пор. Wand. III (Kopf 213, 297, 303, 309 — 311, 317. 319, 322, 324-331, 643, 725); Hoc. 472·, Wahl. ІІ, 42; Adalb. Glowa 8; Сelak. 202.
329. Що голові на добро, то с — ку болит. (Цен.)
Приговорюють дітям, коли їх карають за непослух, упертість або лінивство. Пор. Wand. II (Kopf 338, 312).
330. Що дві голови, то не єдна. (Наг.)
Порадившися з кимось другим чоловік усе ясніше бачить діло, чує себе бадьорішим, ніж коли б мусів сам обмірковувати все. Пор. Wand. II (Kopf 483); ІІ (Konnen 50); Adalb. Glowa 79, 161; вище ч 140.
331. Що з голови, то й з мисли. (Ільк., Петр.)
Знач. що чоловікові безпосередньо не допікає, про те він і забуває швидко. Пор. Adalb. Glowa 13.
332. Щось му до голови вдарило. (Дрог.)..стрілило. (Льв.)
Значення двояке: 1) кров ударила до голови, йому зробилося млісно, слабо, 2) якась думка опанувала його. Пор. Wand. II (Kopf 677).
333. Щось собі в своїй голові пошньипив. (Наг.)
Знач. до чогось додумався, повзяв якусь постанову. Пор. Wand. II (Kopf 730).
334. Щось ти дуже на тото головов хитаєш. (Кол.)...крутиш. (Дрог.)
Знач. дуже сумніваєшся, бачиш се діло в некориснім світлі. Пор. Wand. П (Kopf 545).
335. Яка голова, така й мова. (І.іьк.)...такі її слова. (Кол.)
Знач. який розум, який досвід, так чоловік і говорять. Пор. Сelak. 1; Wand. II (Kopf 468).
336. Як би о голову йшло. (Ільк.)
Scil. дорожиться, торгується. лякається, немов би се діло грозило смертю. Пор. Adalb. Glowa 51.
337. Як голова болит, то все тіло не може. (Цен.)
Образово: коли хворий господар, то все господарство марнується. Пор. Wand. ІІ (Kopf 165, 205, 378); Brzoz. Glowa 69.
338. Як сі голова крутит, то ноги танцюют. (Наг.)
Знач. коли чоловік пʼяний. Пор. Wand. II (Kopf 380).
339. Як у голові шум, то ноги пишут мисліте. (Цен.)
Знач. коли чоловік пʼяний, то ноги не йдуть просто, а все в боки.
340. Я собі не дам по голові скакати. (Цен)
Не дам робити собі збитки, верховодити над собою. Пор. Wand. II (Kopf 580).
341. Я тому голова. (Наг.)
Знач. я на се пораджу, я тут поможу. Пор. Wand. II (Haupt 73).
Головка 
1. Головка як маківка. (Наг.)
Згірдно або пестливо про розумного недолітка. Пор. Нос, 284.
2. Головка як маківка, а розуму й за макове зерно нема. (Наг.)
Говорять про гордого, надутого чоловіка, що носить голову високо, а розумом не виблискує. Пор. Adalb. Glowa 38.
3. Отто міні в головоньці, що не чорнобрива! (Бібр.)
Знач. байдуже мені про се. Говорить роботяща дівчина.
Головатий 
1. Головатий не все богатий. (Наг.)
Можна бути дуже розумним і дотепним чоловіком і проте не доробитися маєтку.
2. Головатий як бабка головата. (Наг.)...як бабець. (Лол.)
Про чоловіка з великою головою і широким ротом. Бабка головата — рід риби, Aspro.
3. Головатий як сова. (Наг.)
Про головатого, понурого чоловіка.
4. Головатий як чіп. (Цен.)
Про чоловіка з великою головою.
5. Головатого по голові бют. (Кол.)
Гордого, зарозумілого присоромлюють, щоб не гордував іншими.
6. Головатому по голові дают. (Цен.)
Значення ut supra.
7. Хто головатий, буває богатий. (Кол.)
Припускається, що його великій голові відповідає також великий розум.
Головач 
1. Головач не кождий богач. (Ком.)
Велика голова ще не значить великий розум.
2. О, то головач! (Наг.)
Знач. мудрий, але також багатий, гордий чоловік.
3. Перший головач у селі. (Дрог.)
Верховод, найповажніший, впливовий чоловік.
4. Самі головачі позасідали, а бідному чоловікови й місцьи нема. (Наг.)
Жалувався бідний, якому в корчмі не стало місця де сісти.
Головка 
1. Головка не маківка, втреш тай не приставиш. (Цен.)
Знач. людське життя цінна річ, ним не можна легковажити. Пор. Сelak. 355.
2. Головка як маківка, а розуму дасть Біг. (Кути).
Про чоловіка гарного лицем, але обмеженого розумом. Пор. Сelak. 304; Wand. II (Kopf 136).
3. Головка як маківка, а розуму як нас — но. (Дрог.)
Про вродливу, дотепну, жартівливу людину. Пор. Сelak. 209; Wand. II (Kopf 200).
Головний 
1. Він тому головний справець. (Наг.)
Він верховодить у сьому ділі, він се зробив.
2. Головна річ — лізьмо на піч. (Матв.)
Жартують із лінивого, нерішучого чоловіка, що не знає вищого щастя, як лежати тихо на печи.
Головник 
1. Головник, вс-в сі в половник. (Наг.)
Мудроване, а може насміх над кимось таким, що за звичайну хлопʼячу пакість був покараний як за щось важке. Головник — убивця.
2. Повели го як якогось головника. (Наг.)
Як убивцю, звʼязаного, при великім здвизі народа.
3. Як на головника на мене насіли. (Наг.)
Нападають, грозять або й бʼють, мов тяжкого злочинця.
Головництво 
1. Головництво сі стало! (Наг.)
Окрик тривоги при віднайденні тіла вбитого чоловіка.
2. Тут іще до головництва прийде! (Наг.)
Говорять, коли сварка прибирає надто гострий характер, Знач. вони повбивають один одного.
3. Я ще з тобов до головництва дійду. (Наг.)
Говорить у сварці сусід до сусіда, що все шукає собі з ним зачіпки.
Головня 
1. Головня мала, а диму повна хата. (Уриче).
Нераз мале діло, малий проступок наробить чоловікові сорому або клопоту на все життя.
2. Почорнів як головні. (Наг.)
Говорять про тяжко хворого або про мерця, що починає гнити.
3. Тліє, як головня в попелі. (Цен.)
Говорять про утаєну ворожнечу між сусідами.
Голод 
1. Голод великий пан. (Наг.)
Його розказам не опрешся. Пор. Zatur. X, 98.
2. Голод вовка з ліса гонит. (Городен.)
Знач. не дає сидіти на місці, вчить промишляти Пор. Adalb. Glod 23: Wand. II (Hunger 63); Сelak. 190; Osm. 366; Bebel. 161; Muka. 1072.
3. Голод до дому жене. (Берез.)
Як чоловік зголодніє, то поспішає до дому. Пор. Сelak. 140.
4. Голоде, дай їсти! (Ільк.)
Голодний просить у голодного, Знач. не випросить нічого. Пор. Adalb. Glodny І.
5. Голод за море гонит. (Збар.)
Говорили селяни-емігранти.
6. Голод і солод — два побратими. (Ур.)
Солод — pars pro toto зам. пива або горілки. Знач. голод і пʼянство — то свояки, приходять одно по другім.
7. Голод і страх перемагає. (Кол.)
Хто голоден, той перестає боятися того, чого-б боявся бувши ситим. Пор. Adalb. Glod 13.
8. Голод і холод, то не милі гості. (Балич.)
Се два невідступні товариші бідного чоловіка. Пор. Wand. П (Hunger 129).
9. Голод кишки крутит. (Наг.)
Таким образовим висловом характеризують те болюче почуте, якого дізнає голодний чоловік.
10. Голод кійом не відженеш. (Гнідк.)
Знач. треба заспокоїти його іншим способом. Пор. Zatur. X, 101.
11. Голод му очима визирає. (Кол.)
Говорять про чоловіка, якого зморив голод так, що се видно по його лиці. Пор. Wand. II (Hunger 183); Zatur. VI, 262.
12. Голод на добро не навчит. (Кол.)
Швидше здеморалізує чоловіка. Пор. Wand. II (Hunger 48).
13. Голод найліпша приправа до страви. (Балиг.)
Бо голодиий чоловік ізʼїсть і найгіршу страву. Пор. Adalb. G16d 10; Wand. П (Hunper 15, 58).
14. Голод найліпший кухар. (Довж.)
Бо страва, яку він подає, все смакує. Пор. Adalb. Glod 12; Wand. II (Hunger 14, 18, 75, 76, 82); Celak. 189; Zatur. VI, 223.
15. Голод найтяжший ворог. (Лім.)
З ним неможлива ніяка злагода. Пор. Wand. II (Hunger 25); Сelak. 187.
16. Голод не бреше. (Цен.)
Сам вигляд голодного чоловіка говорить усю правду про його стан.
17. Голод не дасть сі чим будь задурити. (Наг.)
Домагається реальної їди. Пор. Zatur. VI, 227.
18. Голод не жартує. (Крех.)
Як притисне чоловіка, то у нього пропадав вся веселість.
19. Голод не заговориш. (Наг.)
Тоб-то не заспокоїш самими словами. Пор. Wand. II (Hunger37); Zatur. VI,227.
20. Голод не знає ні свата ні брата. (Наг.)
Голодний украде або й силою відбере хоч би і в найблизшого.
21. Голод не знає посту. (Наг.)
Голодний чоловік їсть і в піст скоромне. Пор. Wand. II (Hunger 12).
22. Голод не пан. (Залісе).
Він учить хилитися, жебрати та красти.
23. Голод не перебирає. (Наг.)
Голодний чоловік їсть і таке, чого б не їв у нормальнім стані. Пор. Adalb Glod 15; Wand. II (Hunger 69, 88); Celak. 189.
24. Голод не свій брат. (Наг.)
Знач. він не жартує і не помилує. Пор. Adalb. Glod 16; Дик. 1379.
25. Голод не тітка, не нагодує. (Цен.)
Знач. треба боротися з ним як із ворогом. IIop. Adalb. Glod 13; Даль. 11,599.
26. Голод псу брат. (Гнідк.)
Бо вчить лащитися та їсти хапливо так як пес.
27. Голод розуму учит. (Наг.)
Учить чоловіка промишляти про свое удержання. Пор. Wand. II (Hunger 79, 99, 103).
28. Голод стиду не знає. (Кол.)
Життєві форми та конвенанси щезають супроти елементарної сили голоду. Пор. Wand. II (Hunger 68); Zatur. X, 100.
29. Голод, то наймудріща кухарка. (Кольб.)
Бо що дасть, усе їдять і не відкидають нічого. Пор. Adalb. Glod 20.
30. Голод тонко співає. (Дрог.)...свище. (Наг.)
Голодний чоловік спускає з тону, говорить покірно. Пор. Wand. II (Hunger 127).
31. Голод усього навчит. (Збар.)
Знач. не тільки праці й пильності, але також крадіжки. Пор. Adalb.. Glod 24·, Wand. II (Hunger 20); Zatur. X, 390.
32. Голод учит красти. (Крех.)
Знач. притуплює моральні почути. Пор. Adalb. Glod 11.
33. Дай голоде хліба! (Городеп.)
Говорять, коли хтось просить запомоги у немаючого або слабосилого. Пор. вище ч. 4.
34. З голоду аж мі скира на череві болит. (Наг.)
Говорить чоловік, що довго терпить голод.
35. З голоду вкрасти, то не гріх. (Дрог.)
Се загально розширений погляд, пор. Wand. II (Hunger 1);
36. З голоду мало не гину. (Har.)
Говорить голодний чоловік.
37. Коли голод — приправа, то смакує страва. (Ур.)
Голодному всяка страва смачна, пор. вище ч. 13.
38. Лекший довгий голод, як короткий. (Гнідк.)
Значення сеї приказки не легко зрозуміти. Може треба розуміти її так, що обтерпівшися, заморившися голодом чололовік легше зносить недостаток страви, як той, кому доводиться терпіти голод з разу.
39. Ліпше зазнати голоду за молоду, як на старість. (Стрий).
Молодому чоловікові легше перетерпіти, як старому. Приказка може основана на звісній церковній легенді, пор. В. Гнатюк, Легенда в хітарського збірника, Зап. Наук. Тов. ім. Шевченка т. XVI, ч. 3.
40. Намлів єм сі голоду. (Наг.)
Знач. натерпівся голоду.
41. О голоді і холоді. (Наг.)
Scil. живе, ходить, працє. Зам. голодний і в холоднім часі.
42. Сам себе голодом морит. (Наг.)
Говорять про скупаря, що сам собі жалує доброї їди.
43. Чень зараз із голоду не згинеш. (Наг.)
Говорять до такого, хто дуже уперто просить їсти, а йому в тій хвилі не мають що дати.
Голодний 
1. Ану, голодний, потанцюй! (Берез.)
Іронічна відповідь чоловіка, до якого хтось приходить із жаданєм зробити щось таке, до чого він у даній хвилі не здібний. Пор. Zatur. X, 144.
2. Голоден, аж му в череві хлипат. (Лімна.)
Уявляють собі мб., що там у череві щось плаче, чи може словом «хлипат» передають тілько ономатопоетичво бурчанв в животі у голодного. Пор. Zatur. VI, 262.
3. Голоден був, сім раз «Оченаш» говорив, тай це міг заснути; а як наїв сі, то й не перехрестив сі тай заснув. (Наг.)
Отак характеризують силу молитви в прирівнянні до елементарної сили голоду. 
4. Голоден не годен, а ситий сердитий. (Кобил.)
Знач. ані сяк ані так не візьметься до роботи. Так характеризують лінивого, що в усякім стані шукає викруту, аби не працювати.
5. Голоден, як мелникова курка на коши. (ІІечеи.)...мельницька... (Заліщ.)
Знач, зовсім не голоден, має що їсти. Теж і у поляків, пор. Adalb. Glodny 19; Wand. II (Hungrig 5); Muka 1068.
6. Голодне око не засне. (Ільк.)
Око тут pars pro toto: чоловік, якому в голоді не дуже то хочеться й спати. Пор. Сelak. 190; Wand. II (Hungrig 12).
7. Голодне черево зі сну будит. (Наг.)
Паралель до.голодного ока», яке не любить спати.
8. Голодне черево спати не дає. (Наг.)
Значення ul supra.
9. Голодний а дурний, то си рідні браті. (Наг.)
Оба роблять не в нормальнім стані духа, без застанови. У поляків Glodny szalonemu brat, Adalb. Glodny 80.
10. Голодний, аж кишки сварьит сі. (Наг.)
Бурчання в животі у голодного жартливо толкують тим, що кишки сваряться.
11. Голодний, аж печінки під серце підступают. (Колом.)
Неприємне почуте давлення в горлі толкують тим, що печінки підіймаються в гору.
12. Голодний гадає, що сі ніколи не наситит. (Наг.)
Його почутя малює йому розкіш заспокоєння голоду якоюсь безмежною.
13. Голодний би, аж гину. (Наг)
Вмираю з голоду, опускають мене сили. Пор. вище Голод 36.
14. Голодний єм на остатну ганьбу. (Наг.) 
Такий голодний, що аж соромно признатися 
15. Голодний єм. що бим своє тіло їв. (Голоб.)
Характеризують дуже інтенсивне почуття голоду.
16. Голодний єсь хліба, то їдж сир. (Дрог.)
Жартують із ситого, який рекомендує голодному їсти те, чого у самого певне досить, але у голодного нема. В Тернополі я чув анекдоту про Марію Тересу, яка почувши, що десь там у галицьких горах люди гинуть з голоду, мала сказати: «Ах, бідні люди! Не мають хліба! Але чому ж вони но їдять, булки?» 
17. Голодний і десіть раз село перейди, а голий ані разу. (Подус.)
Оправдуються сільські жінки, коли їм хто докоряв, що не дбають про якусь ліпшу кухню, а кожний гріш видають на ріжні «хустята» та строї. Пор. Син. 561.
18. Голодний і кія не боїть ся. (Ііьк.)
Scil. ідучи туди, де міг би знайти якусь поживу. Пор. Zatur. X, 101.
19. Голодний камінь при собі має, той наїсти сі не може. (Наг.)
В Нагуєвичах вірять, що певні камінці, особливо гладко обшліфовані круглясті шматочки чорного кремени, які попадаються там на полях, мають ту прикмету, що коли носити їх при собі, то чоловік усе буде почувати голод і ніколи не зможе наїстися. Пор. Етн. Зб. V, 164.
20. Голодний кінь і бича не слухає. (Гнідк.)
Слухає поперед усього внутрішнього почуття голоду і кидається на пашу. Пор. Wand. II (Hungriger 6).
21. Голодиий не перебирає. (Берез.)
Не додивляється, що смачне, а що ні. Пор. Adalb. Glodny 25.
22. Голодний не чує, що до нього говорьит. (Наг.)
Він увесь занятий своею потребою. Пор. польське Glodny uszu niema, Adalb). Glodny 31; Wand. II (Hungriger 22).
23. Голодний сьвіт перейде, а голий ні. (Лучак.)...Львів обійде... (Льв.)
Значення як вище ч. 17.
24. Голодний такий, як Жид вуший. (Орел.)
Іронічно про захланного а богатого. Припускають чомусь, що в жида воший богато.
25. Голодний, що би дідька ззїв. (Наг.)
До крайности голодиий. Пор. Zatur. VI, 262.
26. Голодний, що хоч пальці гризи. (Цен.). 
Дуже голодний, такий, що себе не тямить із голоду.
27. Голодний, як би му з кишки дно випало. (Наг.)
Голодному чоловікові здається, що їв би Бог зна як богато.
28. Голодний як вовк. (Наг.)
Вовк особливо в зимі терпить голод і кидається навіть на людей. Пор. Adalb. Glodny 23; Wand. II (Hungrig 13, Hungriger 192).
29. Голодива як мітлов мете. (Наг.)
Scil. забирає з миски, їсть сквапно.
30. Голодний як пес (Ільк.)
Звичайне порівняння. Пес у селянськім господарстві годується відпадками і часто терпить голод. Пор. Adalb. Glodny 21.
31. Голодних і муха повадить. (Ільк.)
Голодний чоловік робиться завидющим і коли хтось робить йому конкуренцію в заспокоєнню голоду, то зараз готов до сварки, а то й до бійки. Теж і у поляків, пор. Adalb. Glodny 16; Сelak. 191; Wand. II (Hungriger 7).
32. Голодній качці зерно на гадці. (Сор.)
Голодному все думка одна, де-б роздобути поживу.
33. Голодній кумі хліб на умі. (Ільк., Петр.)
Значення ut supra. Пор. Hoc. 984; Wand. III (Magen 63).
34. Голодній курці ці все зерно снится. (Крех.)
Голодний усе думав про свій голод. Говорять також про такого, що все носиться з якоюсь одною думкою. Пор. Wand. II (Hungriger 16); Дик. 1281.
35. Голодного ніхто не пізнає, а голого кождий. (Город.)
Знач. у громадському житті важнійший зверхній вигляд, ніж внутрішнє почуття задоволення чи незадоволеня. Пор. Wautl. III (Magen 95).
36. Голодного сон сі не бере. (Наг.)
Йому не хочеться спати. Пор. Wand. II (Hungriger 139).
37. Голодного черева не заговориш. (Берез.)
Самим говоренням, милосердими словами голоду не заспокоїш. Hop. Adalb. Glodny 3, 4; Сelak. 188; Wand. II (Hungriger 2).
38. Голодної кишки спаньом не наповниш. (Наг.)
Коли чоловік голоден, то сон не то що не покріпляє, а ще більше знесилює його.
39. Голодного нагодуй, то ти Бог гріха відпустит. (Наг.)
Нагодувати голодного, се з поконвіку одно з головних «добрих діл».
40. Голодному в голові не жарти, а жерти. (Цен.)
Знач. йому хочеться не жартувати, а їсти.
41. Голодному все смакує. (Наг.)
Він не дошукується смаку, а поперед усього ситости. Пор. Wand. II (Hungriger 15); беї а k. 18!).
42. Голодному година роком стае. (Яс. С.)
Час упливає йому поволі.
43. Голодному дармо грают. (Кол.)
Він і слухати не хоче, не то танцювати до музики.
44. Голодному завсіди полудне. (Ільк.)
Знач. завсігди пора їсти. Теж у поляків. Adalb. Glodny 15; Wand. II (Hungriger 18); Zatu r. VI, 225.
45. Голодному й вівсяинк добрий. (Ільк)
Вівсяник – хліб із вівсяної муки, найпліхша їда, яку може уявити собі мешканець «житних» долів. Поляк каже: Glodnemu chleb splesnialy stanie za specjaly, Adalb. Glodny 6; Wand. II (Hungrig 9); Сelak. 189.
46. Голодному й своя сорочка не мила. (Берез.)
Знач. і те, що чоловікові звичайно найближче. в його очах тратить свою вартість.
47. Голодному кожда страва добра. (Ільк.)
Знач. він не перебирає, а задовольняється чим будь. Полик каже, що йому смакують plewy bez podlewy, Adalb. Glodny 13.
48. Голодному наука не в голові. (Карл.)
Йому не хочеться вчитися, а поперед усього хочеться їсти.
49. Голодному не до строю. (Кол.)
Йому байдуже про гарну одежу, або лише бути ситим.
50. Голодному не до сьміху. (Берез.)
Його настрій невеселий, а понурий. Пор. Adalb. Glodny 10; Wand. ІІ (Hungriger 17).
51. Голодному ситнй не товариш. (Кол.)
Вони не порозуміються, посваряться швидко. Говорять і в ширшім значенні: бідний і богач мають відмінні інтереси. Пор. Adalb. Glodny 2.
52. Голодному сі кучит. (Цен.)
Йому і найменшу хвилю важко переждати.
53. Голодному сьвіт не милий. (Наг.)
Він поневолі песиміст і не дбав ні про що вище понад свій жолудок.
54. Голодному хліб на мислі. (Лев.)...гадці. (Ільк.)
Він поперед усього думає про те, щоб заспокоїти голод. Пор. Adalb. Glodny 5.
55. Голодному Цигани снят сі. (Цен.)
Знач. він і ві сні міркує про те, як би видобути, вициганити поживу, У словаків сняться чорти, пор. Zatu r. VI, 224.
56. Для голодного не нич підлого. (Довж.)
Моральний закон. а також приписи доброго смаку тратять для цього свою обовʼязкову силу. «Не» тут діалект. зам. не є, нема.
57. З голодним не договориш ся. (Карл.)
Бо ти йому говори що хочеш, а він усе своє. Пор. Wand. II (Hungriger 14).
58. З голодним не зачіпай сі. (Наг.)
Вій не розуміє жарту, зараз готов битися. Пор. Adalb. Glodny 7, 12; Wand. II (Hungriger 13).
59. На голодного й дригота. (Наг.)
Знач. на чоловіка побитого одною бідою спадає ще й друга, яка буває невідхильною консеквенцією першої.
60. Не знаю, ци я голоден, ци лиш ми сі їсти хоче. (Наг.)
Жартує робітник приходячи голодний із роботи до дому.
61. Не кождий той голодний, хто хліба просит. (Кол.)
Говорять з деяким докором про професіональних жебраків, що живуть іноді в згляднім достатку.
62. Не такий ти голодний, коли тобі хліб не смакує. (Наг.)
Говорять такому, що допоминається теплої страви, а не хоче їсти самого хліба. Пор. Wand. II (Hungrig 4).
63. Причепив ся як голодний до борщу. (Сіл. В.)...до миски. (Наг.)
Говорить, коли хтось напруго, загарливо візьметься до якогось діла.
64. Така-м голодна, як ніч. (Берез.)
Ніч робить людей голодними: ті, що сито повечеряли, по проспаній ночі встають голодними. Тай з інших причин «неробоча» піч може вважатися символом голоду.
65. Такий єм голоден, аж ми сі боки злипают. (Наг.)
Вихуд так, що здається, що боки його сходяться.
66. Такий єм голодний, що би-м каменьи вкусив. (Наг.)
Характеризують сильне почуття голоду, особливо при тяжкій праці.
67. Такий єм голодний, що бим терньи їв. (Наг.)
Значення ut supra.
68. То голодне черево відумало. (Карл.)
Говорять про якийсь розпучливий, нерозважний крок, зроблений чоловіком під переможним впливом голоду.
69. Той не голоден, хто в Бога годен. (Терноп.)
Знач. кому Бог помагає, кому дає силу і добру здібність до праці.
70. У голодного хліба не купиш. (Кол.)
Бо того й йому самому бракує. Пор. Wand. II (Hungriger 1); Сelak. 178; дальше від сього польське, Adalb. Glodny 1.
71. Хто голодний льиже спати, тому сі будуть цигани снити. (Голоб.)...сі Цигани присньит. (Наг.)
Звʼязок ідей циган-циганити в сих сторонах затемнений що до сеї приповідки, пор. вище ч. 55.
72. Ще-с не такий голодний, абис тої хвилі не перетерпів. (Наг.)
Говорять такому, що напруго допоминається їсти.
73. Що голоднону на гадці? (Цен.)
Очевидно хліб. Говорять про такого, що все заговорює про якусь річ, цікаву лише для нього, а менше для інших.
74. Як голодний, то би їв, а як ситий, то би спав. (Берез.)
Говорять про лінивого дармоїда. Пор. Adalb. Glodny 34; Wand. II (Hungrig 3).
75. Я не така голодна, як сити не маю. (Наг.)
Знач. не то що не маю що їсти, а чомусь не можу насититися. Іронізують над захланною, ненаситною жінкою.
Голодно
1. Де голодно, там і холодно. (Лів.)
Як чоловік голоден, то й мерзне дужче, ні ж ситий. Пор. Сelak. 242.
2. І голодно і холодно і до дому далеко. (Ільк.)
Характеризують невідрадний стан бідного чоловіка. Пор. Сelak. 242.
3. Хоць голодно, аби не холодно. (Наг.)
Сміються з такого, що волить терпіти голод, аби лише мав на собі порядну одежу.
Голодня 
1. Голодня бере і з огня. (Гнідк.)
Знач. голодний не вважає ні на яку заборону ані небезпеку, коли міркує заспокоїти свій голод. Пор. Wand. II (Hunger 38); E. Hot. 139.
Голодранець 
1. Голодранець з голопятником до спілки стали. (Ценів).
Сміються богачі зі спілки бідних людей.
Голоколінник 
1. Іди ти голоколіннику! (Наг)
Голоколінник — чоловік з подертими штанами, крізь які видно коліна. Але також глумлива назва німців, що ходить у куцій одежі, з під якої видно коліна.
Голопупа 
1. Люляй, люляй, голопупа! Мати єдна, татів купа. (Наг.)
Іʼолопупа — мала дитина, яку ще повивають у пеленки. Приспівують і примовляють байстрятам, про яких невідомо, хто їх батько,
Голос 
1. Без голосу не співец, без гроший не купец. (Явор.)
Говорять про чоловіка, що береться до якогось діла, не маючи до нього ані здібності ані відповідного підготування.
2. Він щось не при голосі. (Льв.)
Дословно: не може співати або говорити голосно; образово: не має гумору, не стало йому концепту.
3. Голос аж сі розльигає. (Наг.)
Знач. лунає далеко, його далеко чути.
4. Голос му сі мінит. (Дрог.)
Жартують із такого, що змінив свій погляд, зломив дане слово.
5. Голос чую, але особи не виджу. (Дуліби).
Про голос, який видобувався з юрби. Пор. Adalb. Glos 4. 
6. Голос як дзвін. (Дрог.)
Знач. гучний, проникливий. Пор. Wand. IV (Stimme 33)j Zatur. XV, 83.
7. Голос як немащене колесо. (Дрог.)
Знач. скрипливий, прикрий.
8. Голос як скрипка. (Наг.)
Про тонкий, мелодійний голос.
9. Голос як у бугая. (Наг.)
Знач. гучний, грубий, басовий.
10. Голос як у мідицї. (Наг.)
Знач. пискливий як у миші. Слово мідиця на означення миші в Наг. не уживається, але відоме ще у гуцулів, про те приказка відома в Наг. Пор. Wand. IV (Stimme 39).
11. Дав голос по селі. (Лучак.)
Знач. пустив поголоску, передав а хати до хати поклик.
12. З голосу зпав (Наг.)
Утратив голос (про співака), захрип.
13. Зложім сі на голос. (Наг.)
Говорять два співаки, що хочуть заспіваги якусь пісню разом, звичайно одии прімон а другий вторуючи.
14. І я тут маю голос. (Наґ.) 
Знач. і я маю право тут висловити свою думку і рішати. Пор. Wninl. IV (Stimme 24, 28).
15. Коби голос мав, був би добрий співак. (Кол.)
Кплять із такого, що не маючи голосу любить співати. Німець каже: Die Stimme fehlt zwar dem Herrn, aber er singt immer gern, Wand. IV (Stimme 6). 
16. Людський голос — божий голос. (Залісє).
Що каже загал людей, се немов голос самого Бога. Пор. лат. Vox populi, vox Dei; Wand. IV (Stimme 3); Дик. 1362; Zatur. VIII, 1070.
17. He всі голоса йдут по під небеса. (Комар)
Говорять про брехунів та клеветників, яких слово не гідне уваги порядних людей. Пор. Adalb. Glos 1.
18. По голосі дзвін пізнав ся. (Гнідк)
Так само спосіб думання чоловіка по йоги говоренню.
19. Неї голоси не ідуть на небеса. (Ільк.) Песі... (Гнідк.)
Говорить про нечесних людей, брехунів та клеветників, пор. вище ч. 17.
20. Пустила голос по під колос. (Наг.)
Говорить про женців, що співають жнучи. Пор. коломийку:
Ой як я си заспіваю по врізьки, по врізьки,
Піде голос по під колос аж на передмістьи. (Наг.)
По врізьки — на вуту, якою співають в Урожі, селі сусідньому біли Нагуєвич. ІІередмістя, Scil. дрогобицьке, віддалене від Hаг. 11 — 15 кілометрів.
21. Сховай свій голос до г – ці, най сі улежит. (Наг.)
Жартують із чоловіка без голосу і слуху, який про те, прим, у підохоченім стані, береться співати. Пор. коломийку:
Ой не співай, дурний бойку, бо сі не належит,
Сховай голос до г — ці, най ти сі улежит. (Наг.)
22. То вже всі на єден голос говорьнт (Наг.)
Говорить прилюдно, згідно, не криючися з тим, се не секрет.
Голосний 
1. Голосний як грім. (Наг.)
Дуже сильний, проникливий голос
2. Голосний як дзвін. (Наг.)
Гучний, чистий голос. Пор. AdaIb. Glosny 1; Zatur. XV. 83.
3. Голосний як розбитий горнець. (Har.)
Знач. хрипить, голос слабий та надломаний. Пор. Zatur XV, 83.
Голосно 
1. О тім уже скрізь голосно. (Наг.)
Про се скрізь говорять, се діло загально відоме.
Голосок 
1. Ангельський голосок, а чортова думка. (Ільк.)
Про облесного, масноязикого а зрадливогочоловіка. Пор СеІak. 40; Zatur. VIII. 198.
2. Голосок як дзвінок. (Наг.)
Про тонкий, рівний, чистий голос. Пор. Zatur. XV, 83.
Голота 
1. Голото до роботи. (Бор.)
Жартливий поклик до робітників, аби йшли до роботи.
2. У голоти нема що молоти. (Ільк., Петр.)
У голих і бідних нічим поживитися.
Голуб 
1. Голубець гукає, як пари шукає. (Ільк.)
Говорять про веселого, співучого чоловіка, що мабуть думає женитися.
2. Любят ся як голубів пара. (Рогат.)
Пара голубів здавна символ супружої любові. Пор. Zatur. VII, 573.
3. Печені голуби не летять до губи. (Ільк., Кобр., Петр.)
Без праці чоловік не може здобути ніякої користи для себе. Пор. Adalb.
Golab 8; Bebel 405.
4. Сивий як голуб. (Наг.)
Про старого, сивого чоловіка.
Гонити 
1. Гонив бас грудьми! (Наг.)
Прокляття: щоб ти в тяжкій хворобі важко дихав, конаючи високо здіймав груди.
2. Гонив би ти пес маму. (Наг.)
Прокляття; гонити мав тут сороміцьке значення.
3. Гони, куди гладко! (Кол.)
Дословно: їдь, куди протерта дорога; образово: прокладай собі дорогу, куди позволяє найменший опір.
4. Гонило би ти псом матьир! (Наг.)
Значення ut supra ч. 2, та інтересна конструкція.
5. Гони на псю маму! (Наг.)
Біжи, втікай до сто бісів. Окрик незадоволення.
6. Гонит ся, як лихе. (Печен.)
Знач. кидається, шибається то сюди то туди. Лихе тут у значенні лихого демона, нечистої сили.
7. Гонять ся як хмари. (Ільк.)
Про людей нетвердого характеру, непостійних та непосидючих.
8. Гонят як лиху долю. (Яс. С.)
Про якогось ненависного чоловіка, що не може ніде знайти пристанівку.
9. Гонят як псом. (Крех.)
Заставляють до надсильної роботи. Пор. Дик. 1283.
10. Хто гонит, той догонит. (Кол.)
Хто веде якесь діло з завзяттям і витривало, той доведе його до успішного кінця.
Гонор 
1. Аби-с му гонору не урвав. (Наг.)
Іронізують над честолюбним чоловіком, мовляв: говори з ним обережно та чемно, бо вів дуже дбає про форми.
2. Був там у гонорах, як свиньи в бодаках. (Наг.)
Жартують із самохвалька, що любить хвалитися знайомістю з панами або загалом з гонораціорами.
3. Віддай кождому гоньир, який му сі належит. (Наг.)
Окажи йому почесть, поводися з ним відповідно до його становища та характеру.
4. Він собі то за гоиьнр має. (Наг.)
Уважає се ділом почесним, яким можна величатися.
5. Гонори повні обори, а за ковньиром вуши нераховані. (Наг.)
Жартують із гордовитого, славолюбного а вбогого чоловіка Пор.Adalb. Honor 2. 
6. Гонорів си добирає. (Наг.)
Знач. хоче, щоб йому віддавали честь, ява йому не належить сн.
7. Гонору комусь ушибнути. (Наг.)
Знач. не віддати йому належної почести, образити його.
8. До гонору комусь примовити. (Дрог.)
Промовити йому до амбіції, зачепити його честь, щоб сказав правду або зробив щось.
9. За гонор робит. (Дрог.)
Знач. задармо, безплатно.
10. З гонором пан. (Льв.)
Знач. гордовитий, такий що любить покликатися на свій гонор та на своє шляхецтво.
11. Знає сі на гонорі, як свиня на перци. (Наг.)
Не вміє поводитися в товаристві, чоловік неотесаний, не вміє віддати чести кому слід, чоловік без моральних принципів.
12. Май гонор, буде й тобі гонор. (Кол.)
Будь чесним, чемним у поводженні з іншими, то й тебе будуть шанувати.
13. На гонор комусь наступити. (Льв.)
Образити його, пустити про нього зневажливу поголоску.
14. На гонор ти кажу! (Дрог)
Заклинання: як я чесний чоловік, так се правда, що кажу.
15. Не гонор таке робити. (Наг)
Знач. се діло почесне, невідповідне для твого становища.
16. Не до вашого гонору кажучи. (Княж.)
Поговірка, якою інтродукується і чиниться необразливим нечемне слово, яке доводиться сказати в розмові з шановними, старшими людьми.
17. Сховай сі з гонором до г – цї. (Наг.)
Кплять із чоловіка, що величається якимись титулами, шляхецтвом або знайомістю з вище поставленими людьми.
18. Там був у гонорі, як свиньи в полові. (Наг.)
Знач. як вище ч. 2.
19. Якого-с гонору варт, такий тобі віддают. (Цен.)
Як поводишся з людьми, так вони з тобою.
Гонорннй 
1. Гонорний. що му вс – нов трісков до носа не досьигнеш. (Наг.)
Кплять із гордовитого, честолюбного чоловіка.
Гонорувати ся 
1. Гонорує ся як свиня в ярмі. (Залуч.)
Величається. додає собі гонорів. Кплять з чванька та гордяка.
2. Гонорує сі як тельи на мотузку. (Наг.)
Значення ut supra.
Гончар 
1. Гончьир глинов жиє. (Наг.)
Його заробіток такий, що робить свій товар із глини і тим годуєть я.
2. Гончара глина годує. (Берез.)
Значення ut supra.
3. Гончар з глини гроші робит. (Кол.)
З глини робить горшки, а за них бере гроші.
4. Гончар у черені їсти варит. (Лол.)
Жалує для себе доброго горшка. Пор. Adalb. Garncarz 2.
5. За що ми маємо ся бити? Най ся гончареви горшки бʼют. (Лучак.)
Відповідь добродушного чоловіка на провокацію з боку іншого, який визиває його до бійки.
Гоп 
1. Гоп, моя мила, що по плечех леном била! (Пужн.)
Жартують із чоловіка, що сидить під пантофлем своєї жінки. Приказка основана на анекдоті про недолітка, якого оженили з дорослою дівкою і який утік від неї, коли вона набила його льном по плечах, Пор. Етн. Зб.VI, 12.
2. Гоп штурк бабу в яйці. (Дрог.)
Приговорюють, коли хтось зробив або сказав щось зовсім недоладне.
Гопати 
1. Гопай, Зосю! (Льв.)
Окрик, коли щось не ведеться, коли як раз не до скакання.
Гопа-цупа 
1. Гопа-цупа коло лави: нема чобіт, лиш холяви. (Орел.)
Характеризують бідного, а танцюристого чоловіка.
Гопки 
1. Гопки, рижа! А в рижої духу нема. (Дар.)
Кплять із такого, що величається своїми дрантивими кіньми або взагалі якимось більш уявним ніж дійсним добром.
Гопоньки 
1. Не тогди мені казали «гопоньки», коли тобі. (Гнідк.)
Знач. я старший від тебе, ми з тобою не ровесники, ти повинен говорити до мене з пошаною.
Гора 
1. Абис тут гори перевертав, то нічого з того не буде. (Наг.)
Перевертання гір – діло понад людські сили, чудо. Знач. хоч би ти потрафив і чудо зробити, а сего не зробиш. Пор. А dalb. Gora 15.
2. В горах світ дошками забитий. (Наг.)
Там люди, особливо в зимі, без комунікації, живуть без зносин із ширшим світом.
3. Високі гори мают глубокі доли. (Жабє).
З великого щастя чоловік попадає в велике горе. Пор. Wand. І (Berg 25,46).
4. Він іде в гору. (Дрог.)
Знач. багатіє, авансує в уряді, робиться гордим.
5. Вродила гора миш, (Кол. ) 
З великого заходу малий результат. Пор. латинське: Parturiunt montes, et nascitur ridiculus inus; Adalb. Gora 3; Wand. I (Borg 22, 101); Zatu r. IV,585. 
6. Гора з горов не зійдесь, чоловік з чоловіком зійдесь. (Лев.)...зійде ся...завсігди. (Ільк.)...завше. (Петр.)
Говорять люди, що стрічаються по довгій розлуці, бувши далеко віддалені один від одного. Пор. Wand. I (Berg 9–14): E. Hol. 855; Дик. 1284; Mока. 1178; Нос 285; Гильф. 231; Osm. 287.
7. Гори і доли тьижко зрівняти. (Наг.)
Так само важко зрівняти маєткові та соціальні нерівності між людьми. Пор. Wand. 1 (Berg 63).
8. Гори сі курьит, слота буде.(Наг.) 
Коли над горами підіймається мряка, віщують слоту. Пор. Wand. І (Borg 973).
9. Де високі гори, там глубокі доли. (Кол.)
Де великі богачі, там і крайні бідаки; контрасти трафляються скрізь у життю. Пор. Wand. 1 (Berg 94).
10. За горами, за долами. (Наг.)...за дебрами. (Голоб.)
Образово зам. далеко, десь у невідомій країні. Пор. Zatnr. XV, 372.
11. За горами не мешкаю. (Гнідк.)
Знач. я не живу далеко, до мене від тебе близько.
12. 3 гори не треба пхати, само піде. (Наг.)
Коли поборена головна трудність, тоді непотрібна й підмога. Пор. Adalb. Gora 13.
13. З гори ти кажу. (Льв.)
Говорю тобі на перед, а priori.
14. Зібрав го з гори. (Льв.)
Знач. наганьбив його, вилаяв.
15. Золоті гори обіцює. (Дрог.)
Знач. обіцяє нечувані, казкові скарби, великі багатства, якесь надзвичайне добро. Пор. Wand. І (Berg 106); E. Rot. 584.
16. I за горами люде жиют. (Дрог.)
Знач. світ ширший, ніж видається тіснозорим гірникам, хоча вони й не знають про нього. Пор. Wand. І (Berg 8, 42, 44, 45, 50).
17. Йому вже з гори йде. (Дрог.)
Він підупадає на здоровʼю, бідніє, старіється.
18. Коби гори покопати, доли порівнати! (Наг.)
Жартують із мрій та бажань чоловіка, що хоче чогось неможливого. Пор. Wand. І (Berg 110).
19. Легше з гори як під гору. (Кол.)
Образово: лекше розтратити добро, як доробитися його. Пор. Adalb. Gora 10.
20. Міні ще до гори, а тобі вже з гори. (Наг.)
Говорить молодий до старого, коли прим. старий не може зрівнятися з молодим у роботі.
21. На гори, на дебри! (Кол.)...на ліси! (Наг.)
Scil. іди, щезай. Формула взята з заклиння градовоі хмари або вовка, пор. Етн. Зб. V, ст. 68, 69, уживається в сварці, коли якомусь ненависному чоловікові хочуть сказати: відчепися, пропадай!
22. Нема гори без долини. (Наг.)
Так само нема щастя без клопоту. Пор. Wand. І (Berg 54).
23. Не прийшла гора до Магомета, то прийшов Магомет до гори. (Дрог.)
Міщанин Деревак оповідав, як Магомет обіцяв раз зробити чудо: накажу отій горі, аби прийшла до мене. Зійшлося багато народу. Магомет крикнув горі, аби йшла до нього, а коли вона не рушалася, вій спокійно пішов сам до неї. Приповідки вживають, коли хтось велів іншому зробити якесь діло, та бачучи його непослух зробив се сам. Пор. Wand. І (Berg 71).
24. Під гору тяжко віз котити. (Уриче)
Тяжко робити діло поборюючи якісь незвичайні трудности. Пор. Wand. І (Berg 39).
27. Хоц бис ми дау зуоту гору. (ПВЛ.)
Scil. то сього не зроблю.
28. Шануй гори, мости, будеш мати цілі кости. (Комар.)
Примовляють візникові. Шанувати тут мае значення: обʼїздити обережно, не їхати на гори та на мости не обдививши вперед гаразд дороги. Особливе значення малася приказка в приложенню до давніх «польських» доріг і мостів. Пор. Adalb. Gora 2, 8.
29. Як їде з гори, то й ворота втвори. (Кольб.)
Знач. усувай йому а дороги всяку перешкоду, бо він не може зупинитися.
Горб 
1. Горба не сховаєш. (Цен.)
Вродженої хиби не можна укрити. Пор. Wand. І (Buckel 3).
2. Кождий свій горб носит. (Цен.)
Знач. має свої прикрості та гризоти. Пор. Zatur. XII, 23.
3. Свого горба чоловік не видит. (Цен.)
Образово: своїх хиб не відчуває і не завважує так, як хиби іншого чоловіка. Пор. Adalb. Garb 1; Wand. I (Buckel 10), (Buckeliger 1).
4. Своїм горбом усіх вас годую. (Наг.) 
Pars pro toto: своїми плечима, своею працею.
5. Я то всьо на свій горб беру. (Наг.)
Знач. на свою одвічальність, на свою працю.
Горбатий 
1. Вдав сьи, як горбатий до стіни. (Льв.)
Знач. зовсім не пристає, не відповідний до сього діла.
2. Горбатого і могила не справить. (Ільк.)...не спростає. (Пост.) …не випростує. ( Наг.)
Образово: лихого, лукавого ніщо не направить. Пор. Сим. 1198; Дик. 1286: Нос. 285; Даль II, 559. 
3. Горбатого простує могила, а злобивого дубина. (Гнідк.)
У противенстві до попереднього ч. тут висловлено оптимістичний погляд опертий на вірі у всемогучість кія. Пор. Wlisl. 983.
4. Горбатого хиба гріб вирівнає. (Лучак.)
Знач. за життя він не напростується, так само й лихий не подобріє.
5. Най буде горбата, аби лиш багата. (Кол.)
Говорить нарубок, що шукає богатої жінки. Пор. Zatur. VII.404.
6. Пасує, як горбатий до стіни. (Кнігин.)
Значення як вище ч. 1. Пасує з нім. passen – пристає.
7. Пристав як горбатий до стіни. (Гнідк.)
Значення як вище ч. 1, 6.
8. Приліпив, як горбатого до стіни. (Ільк.)
Зробив або сказав щось не до ладу.
9. Такий горбатий, як той верхоблюд. (Дрог.)
Прикака не мусить бути новою; знайомість з верблюдами у нашого народу задокументована ще в XVI в. в місцевих назвах таких як Вербіж, що повстало з первісного вербіюжь (по польські Wielbladz, див. Жерела до історії Укр. Руси т. IV, стор. 268).
Гордий 
1. Гордим Бог роги пощибає. (Кольб.)
Образ рога як символа гордості дуже улюблений у жидівській і старохристиянській апокаліптичній літературі перших віків христіянської ери, відси перейшов у пізнішу християнську гимнологію, а черев неї мб. і до нас.
2. Гордому Бог сі противит. (Цен.)
Приказка книжного походження. Пор. Adalb. Hardy 3; Сelak. 97.
Гордун 
1. Не гордун: що дістав, то ковкнув. (Ільк.)
Знач. не гордує нічим, пор. далі Козак.
Горе 
1. Не горе ми й самому зробити. (Наг.)
Говорить такий, що завдав якусь роботу іншому, але бачить, що той береться до неї нерадо.
2. Тото не горе, коли їсть хоре. (Гнідк.)
Селяни бачуть у тім початок видужанняя хворого.
Гориво 
1. Гориво-вариво: два горшки, одна крупа. (Берез.)
Насміх над хазяйкою, у якої в печі сильно горить, а нема що варити.
Горівка 
1. А ти з відки? – Я не з Відки, я з доброї горівки. (Ільк.)
Друге «відки» взяте мб. як gen. імені власного, подібного до Вільки або що. Жартлива відповідь на питання: А ти звідки?
2. Без горівки ані сі не ожениш, ані не вмреш. (Наг.)
Характеризують загальнопринятий звичай – при всякій, радісній чи сумній нагоді частувати знайомих та учасників горівкою.
3. Без горівки нема гостини. (Наг.)
Так бодай здавалося нашим селянам до недавнього часу. Тепер відносини, а з ними й поняття де в чому змінилися.
4. В горівці розум утопив. (Наг.)
Говорять про пʼяницю, що допився до повного безглуздя.
5. Видиш би заєдно мок у тій горівці. (Наг.)
Говорять про непоправного пʼяницю.
6. Він до тої горівки, як муха до меду. (Наг.)
Знач. ласий на неї, любить випити.
7. Горівка в літі студит, а в зимі гріє. (Пужн.)
Так прихвалюють її пʼяниці.
8. Горівка – дідьче насіньи. (Наг.)
Бо з неї, мов із насіння, родяться всякі злочини.
9. Горівка з нього говорит. (Бор.)
Знач. він пʼяний, говорить по іншому.
10. Горівка з розуму зводит. (Наг.)
Робить чоловіка безтямним, нерозважним.
11. Горівка йде зразу до голови, а потому до ніг. (Наг.)
Пʼявнця чує на сам перед шум і одур у голові, а потім починає валитися з ніг.
12. Горівка на добро не наводит. (Наг.)
Навпаки, наводить на всякі злочини.
13. Горівка – не дівка. (Мик. н. Д.)
Приговорюють пʼючи. Мовляв: горівка не така, щоб не можно будо доторкнутися до неї, а нею можна заходити собі, і їй се не шкодить.
14. Горівка не дівка, а голову заверне. (Городен.)
Завернути голову – задуріти, затуманити. Дівка тут зам. Любов до дівчини, яка затуманює чоловіка.
15. Горівка не дівка, а мачуха не мати. (Ільк.)
Знач. одної й другої не ножна любити щиро.
16. Горівка не дівка, а Семен не дурень. (Ільк.)
Жартлива конклюзія: значить, Семен горівки випʼє, вона не образиться.
17. Горівка не жінка, а голову завертає. (Тухля).
Значення ut supra ч. 14.
18. Горівка ніде свічки не запалит, а всюди загасит. (Гнідк.)
Горівка тут у знпченні: пʼяннй чоловік, див. далі Пʼяний.
19. Горівка – огненниці. (Наг.)
Африканські племена, серед яких вона поробила страшні спустошення, так і звуть її огневою водою. Пор. Zatur. ХІІІ, 91.
20. Горівка посварит і перепросит. (Голоб.)
Пʼяним людям посваритися дужо легко, а при перепросинах іноді знов пʼють аж до повної пʼяності. 
21. Горівка сі в нім займила. (Наг.) 
Наші селяни вірять, що у завзятих, пʼяниць іноді внутрі запалюється горівка і вони гинуть перепалені наскрізь тим внутрішніх огнем.
22. Горівка товар з обори гонит. (Кол.)
У пʼяниці звичайно забирають за шинкарські довги худобу в обори.
23. Горівка, то жидівські помиї. (Стан.)
Говорили проповідники тверезості, бажаючи збридити народові горівку.
24. Горівка, то найліпший лік, ци зверха, ци в середину. (Дрог.).
Потішають себе пʼяниці. Справді горівки дуже часто вживають як антісептичного окладу.
25. Горівка язик путає. (Сквар.)
Пʼяний чоловік починає плести без звʼязку всяку всячипу.
26. Горівка як огень. (Наг.)
Говорять про дуже міцну, пекучу горівку. Пор. Zatur. XIII, 94.
27. Горівка як помиї. (Наг.)
Говорять про слабку горівку, сильно розведену водою.
28. Горівки дрібку дайте, аби хробака заморити. (Дрог.)
Просить налоговий пʼяниця, якого після перепою млоїть у нутрі.
29. Горівки кварта тій, що того варта. (Наг.)
В часі гулянки парубки мають звичай ставити горівку на честь тої дівчини, яка котрому подобається; розуміється, сю горівку пʼє ціла компанія на їі честь.
30. Горівку ни для дурнів вігадали. (Кольб.)
Так говорять пʼяниці, а тверезі додають: лише на то, аби з мудрих дурнів робити.
31. Горівку попи проклинали, а бульбу прокляли. (Лол.)
Вірування, що картопля від тоді перестала родити добре, від коли почалася пропаганда тверезості з церковним проклинанням горівки, пор. Житє і Слово 1,50.
32. Горівку треба заткати, бо вивітріє. (Наг.)
Приговорюють пʼяниці, закусуючи після першої чарки.
33. За горівку би й рідну маму продав. (Наг.)
Говорять про пʼяницю. що пропив усе своє добро.
34. І горівки не хочу і лиця не дам. (Ільк.)
Говорила дівчина, яку пʼяний чоловік намагався поцілувати частуючи її горівкою.
35. На горівку мусит бути. (Наг.)
Се вже було до недавна таке звичаєве право, що при всякій нагоді, де чоловік сходився з людьми, невідлучною посередницею була горівка; багатий чи бідний мусів їі мати.
36. На горілку єсть, а на мазь нема. (Сяніц.)
Сердитий докір пʼяному чоловікові, що їхав немазаним возом.
37. Не винна горівка, а ті винні, що її пʼют. (Код.)
Говорять пʼяниці, протестуючи проти церковного виклинання горівки.
38. Несе від нього горівков як від куфи. (Наг.)
Чути від нього горівчаний сопух. Куфа – велика горівчана бочка.
39. При горівці весело сі бесідує. (Наг.)
Розуміється, коли пʼють їі по троху.
40. Тай горівка дар божий, бо з хліба сьвjитого роблена. (Наг.)
Виправдуються пʼяниці, яким говорять, що горівка – чортова видумка.
41. То все горівка сохтує! (Мшан.)
Знач. усе зло, всякі бійки, сварки та незгоди спроваджує.
42. То не горівка винна, то слаба голова винна. (Дрог.)
Говорять пʼяниці, перепрошуючи один одного по тверезому за те, що наробили або наговорили собі по пʼяному.
43. То не називатся горівка, а згорівка. (Климець).
Приказка оперта на оповіданню про якогось Ка, що буцімто перший видумав горівку і поти пив її, поки в ньому не займалася і він не згорів. Оттим то по його смерті сей напій і прозвано «згорів Ка». Інтересний приклад повісті опертої на популярно-етимологічнім викладі назви.
44. Хто горівку пʼє, потім бриндзю бʼє. (Дрог.)
Знач. сходить на нужду, терпить голод.
45. Чия горівка на столі, того правда у селі. (Наг.).. на селі. (Явор.)
Характеризуються часи давнього війтівського сільського судівництва, часи «Справи в селі Клекотині», де без горівки не було суду, а за горівку суджено по пʼяному. В ширшім значінню характеризують цею приповідкою взагалі підкупні, хабарницькі суди.
46. Чути від нього горівку на сто кроків. (Наг.)
Такий пʼяний, увесь пропах алкоголем.
47. Ще горівка ніколи не скисла. (Дрог.)
Бо все люди випивають. Сю сентенцію, зложену мабуть ще за панщизняних часів, у р. 1863 перенесено до пародії на польський національний гімн:
 Jeszcze Polska nie zginela,
 Poki my zyjemy,
 Jeszcze wodka nie skwasniala,
 Bo ja wypijemy.
Горівочка 
1. Горівочко оковита, я за тебе буду бита. (Наг.)
Приговорювала жінка пʼяниця, забавляючися в коршмі.
Горівцуня 
1. Як си тої горівцуні піділлє, то би з себе послідну сорочку дав. (Наг.)
Говорять про пʼяницю, який у пʼяному стані робиться наскрізь добродушним.
Горілиця 
1. Горілиця – дурілиця. (Залуч.)
Приговорюють – і пʼють.
2. Горілочка люба, то наша загуба. (Залуч.)
Іронія селян над самими собою; так ясно бачили сю свою загубу, а про те треба було зусилля довгих літ і поколінь, щоб бодай в части відвести їх від того нахилу до пʼянства.
Горіти 
1. Аж му в очох горит. (Наг.)
Знач. блискотять очі, грав в них веселість або гнів.
2. Він аж горит із цікавости. (Наг.)...з нетерплячки. (Збар.)
Знач. дуже цікавий, рад би дізнатися про щось.
3. Гори, бо заллю! (Мшан.)
Дівка розпалювала в печі, а як не хотіло горіти, то сердилася і так грозила огневі.
4. Горн, гори на пироги! (Наг.)...пироги вари! (Наг.)
Приговорюють діти до огню, дожидаючи пирогів.
5. Горит ми земльи під ногами. (Наг.)
Не маю коли ждати, спішуся дуже. Пор. Wand. І (Brennen 32).
6. Горит му під руками. (Лучак.)
Scil. робота. Робить швидко і зручно.
7. Горит у мні! (Наг.) 
Кричить чоловік, якого мучить страшна гарячка.
8. – Горит! – Що? – Два дилі під фостом кобилі. (Явор.)
Щось немов мудровання, а властиво жартливо-цинічна відповідь на тривожне запитання.
9. Горит, як за жидівську душу. (Наг.)
Слабо горить, мляво світиться. Пор. Adalb. Palic 11.
10. Горит як за напасть. (Наг.)
Не хоче горіти, димиться, гасне часто.
11. Горит як солома. (Наг.)
Про наглу, сильну пожежу. Пор. Wand. І (Brennen 29).
12. Де горит, там ся не курит. (Город.)
Огонь пожирає дим. Образово: де йде справжнє діло, там нема спліток та квасів, бо всі заняті ділом. У лужицьких сербів навпаки: де горить, там і куриться, пор. Muka. 1010; Гильф 2198; Wahl. І, 74; II, 46.
13. Де не горить, там ся не курить. (Ільк., Кобр.)
Де нічого путнього нема, там нема й поговору, чутки. Пор. Wand. І (Brennen 21); ІІІ (Rauch 41).
14. Кому там горіти, то ще лиш Бог знає. (Наг.)
Відповідають острому моралізаторові, що дорікає гріхами і грозить пекельним огнем. «Там» розумій у пеклі.
15. Не моє горит, не буду гасити. (Кол.)
Не мені робиться шкода, не мене кривдять, то я й не буду допоминатися ані боронити. Говорить байдужий егоіст, не тямлячи, що що робиться нині одному, завтра може досягти його самого. Пор. Wand. І (Brennen 13); Adalb. Palic 1.
16. Ні горит, ні гасне. (Наг.)
Говорять про тяжко хворото чоловіка, що вже ані жити не може, ані не вмирає.
17. Пекло горит під тобов. (Наг.)
Говорять злочинцеві, а ще частіше пародіюючи проповіді попів, які страшать пеклом грішників, хоч самі його не бояться.
18. С – ка горіла, маку не їла. (Дрог.)
Передразнюють усяке брехливе, недоладне оповідання.
19. Так я дуже горю за тим. (Вікно).
Знач. не дуже за тим розбиваюся, не залежить мені на тім.
20. Той би й на терновім огни не горів. (Наг.)
Говорять про запеклого, непосидющого, лихого чоловіка. На терновім огні по старій традиції палили чарівників та відьом.
21. То ми десь горит. (Наг.)
Знач. се мені байдуже, діло від мене далеке, я сим не цікавлюся.
22. Ци горит під тобов? (Наг.)
Говорять до неспокійного чоловіка, що не може встояти на однім місці.
23. Чень ще не горит над тобов. (Наг.)
Уговкують такого, що дуже квапиться, поспішає без причини. Пор. Adalb. Palic 4.
24. Чиє горит, най той гасит. (Кол.)
Чия кривда, нехай той і допоминається її. Пор. Wand. I (Brennen 16).
25. Чоловік горит. (Лучак.)
Говорять про такого, що лежить у гарячці.
26. Що горит, то й вигорит. (Крех.)
Про гнів, сердитість, злість, які не знаходячи нагоди вилитися в діло з часом вигасають та втишуються самі собою.
27. Що горит, то не мерзне. (Наг.)
Образово: що живе, веселе, палке, те й ширить довкола себе радість та життя. Говорять про веселу, палку людину, що й іншим додає радості.
28. Що не горит, того не треба гасити. (Кол.)
Де нема небезпеки, там не треба й рятунку. Пор. Rrzoz. Palic 1.
29. Як має горіти, то вночі пси виют підіймаючи писок до гори. (Дрог.)
Народне вірування.
30. Як має горіти, то сі хоругви сньит. (Наг.)
Коли сняться церковні хоругви, то се вважають селяни не хибним віщуванням пожежі.
Горіх 
1. Горіх, віл і невіста одним духом жиють: нічого доброго не чинять, коли їх не бʼють. (Ільк.)
По структурі сеї приказки видно, що вона книжкового і спеціально польського походження. Справді стрічаємо аналогічну приказку ще у Рясінського 1622 р. пор. Adalb. Orzech 6, тілько замісць нашого вола там стоїть sztokfisz. Се знов узяте мб. із німецького, пор. Wand. III (Nuss 43).
2. Горіхи не летьит зо стріхи. (Наг.)
Треба потрудитися і збирати їх у лісі. Може натяк на звісну строфу весільної пісні, якою свахи допрошуються горілки:
З стріхи горіхи летіли,
Свахи горівки схотіли.
3. Горіхи то така річ, що коби хтось товк, то я би їв. (Наг.)
Говорить ласий а лінивий чоловік. Образово: я-б користувався всяким добром, як би хтось інший робив на мене.
4. Дістанеш ти ще від мене на горіхи. (Дрог.)
Знач. дістанеш добру почесну, насварю або побʼю тебе.
5. І діравий горіх возьми в міх, а може здасться. (Коб.)
Часом і ледача, на око зовсім непотрібна річ стає чоловікові в пригоді.
6. Кусати собі горіхи. (Гірне).
Знач. сваритися, ворогувати між собою.
7. Най уже раз той горіх розгризу! (Ільк.)
Знач. нехай полагоджу сю неприємну, нелегку справу.
8. Налущив му горіхів. (Код.)
Знач. набив. Образ лущених горіхів вʼяжеться з биттям при помочи слова лущити, яке значить і теребити горіхи з зеленої оболічки і бити.
9. На тобі горіх на твої зуби! (Цен.) 
Окрик, коли чоловікові трапилося якесь несподіване нещастя, заскочила якась трудність, яку він мусить побороти. Пор. Adalb. Orzech 1; Wand. III (Nuss 96).
10. Такий як горіхами годований. (Наг.)
Товстий, опасений. Натяк на відомий казковий мотив про людоїдів, які зловлених людей призначених їм на страву звичайно засаджують у клітки і годують горіхами.
11. Того горіха не вгризеш.
Знач. сеї трудности не побореш, сеї загадки не розгадаєш. Пор. Wand. III (Nuss 85).
12. То за пустий горіх не варто. (Наг.)
Знач. се не варто нічого. Пор. Wand. III (Nuss 81).
13. Той горіх бери в міх. (Крех.)
Знач. сю прикрість мусиш стерпіти мовчки.
14. То пустий горіх. (Наг.)
Се діло пусте, се чоловік ледачий. Пор. Wand. III (Nuss 83).
15. То твердий горіх. (Дрог.)
Се справа трудна, чоловік неподатливий, скритий. Пор. Zatur. XII, 175; Wand. III (Nuss 79). 
16. Я за то й пустого горіха не дам. (Цен.) 
Се справа нікчемна. Пор. лат. Cassa nucе non emerim; Wand. III (Nuss119). 
Горіховий 
1. Горіхові свистелі кусати. (Гнідк.)
Сваритися за пусте, пор. вище Горіх ч. 6.
2. Дівчьи як горіхове зерньи. (Наг.)
Здорове, гарне, миле.
3. То за горіхову лупу не варте. (Наг.)
Се не варто зовсім нічого, пусте діло. Пор. Горіх 12.
Горішній 
1. Горішний вітер без дожджу не обийде сі. (Наг.)
Місцева матеорологічна обсервація. Горішній у місцевім значінню західний.
2. Горішпий вітер все дожджу нарве. (Наг.)
Значіння ut supra.
3. То з горішного кінцьи чоловік. (Наг.)
В Нагуєвичах між людьми а горішнього і долішнього кінця проявляється деякий антагонізм. Долішняни вкладають деяку іронію в означення «чоловік з горішного кінця», Знач. се ледащо, чоловік непевний, пор. вище Бог ч. 130 і далі Горішнянський.
Горішняни 
1. Бувайте здорові, горішньине, бо я вже сі забираю меже долішньине. 
(Наг.)
Жартують у сусідніх селах із антагонізму мій горішнянами і долішнянами в Нагуєвичах. «В Нагуєвичах як хто сі переносить із горішного кінця в долішний, то так як би на друге село», – мовлять у Ясениці Сільній.
2. Горішньине, долішньине, єдну раду майте! (Наг.)
Звичайне упімнення війта на сільських сходинах, коли між горішнянами і долішнянами вирине звичайна незгода. Сей поклик зрештою не позбавлений і ширшого значення.
Горішнянський 
1. Горішньинський чоловік, а долішньинський пес, то си браті. (Наг.)... рідні. (Наг.)
Найгостріша формула для висловлення антагонізму між горішнянами і долішнянами в Наг. Сей антагонізм певне має своє джерело в історії села, в його колонізації (тут селилися і мазури і німці), але спомини сих відносив затратилися в памʼяті.
Горлище 
1. Коби по через горлище, а через кишище мусит. (Ком.)
Знач. коби проковтнути, а живіт якось стравить. Говорять про просту, несмачну страву, але також образово про якусь неприємну, гидку справу, яку чоловік таки мусить перебути. Пор. Adalb. Gardlo 5.
Горло 
1. Аби му сі самому горлом пхало, то би другому не дав. (Наг.)
Говорять про захланного, самолюбного чоловіка.
2. А горло би ти спухло! (Наг.)
Прокляття, особливо ввернене до пʼяниці: щоб ти не міг нічого проковтнути.
3. Аж ми сі з горла вертає. (Наг.) 
Чоловікова немило, прикро або обридливо їсти якусь страву.
4. Аж мі в горлі душит. (Наг.)
Говорять про велику куряву, дим.
5. Аж у горлі дре. (Наг.)
Говорять про куриву, дим, але також про якусь прикру справу.
6. Аж у горло ми зазирают. (Наг.)
Жалувався чоловік на влазливих та цікавих сусідів, що підглядають усе, що він робить і навіть що їсть.
7. В горлі ми висхло. (Наг.)
Знач. хочеться пити.
8. Вже горло засхло, куди що йшло. (Петр.)
Значення двояке: 1) спрагнений чоловік допоминається випити; 2) мова про збіднілого чоловіка, який пропив своє добро.
9. Вже ми до горла доходит. (Кол.)
Scil. вода, образово: нужда, крайня біда.
10. Вже ми комітьов у горлі стає. (Наг.)
Пор. великор. комом, в горлѣ. Знач. остогидло мені, не можу стерпіти.
11. Вже му сі горлом ллє, а ще би пив. (Наг.)
Говорять про ненаситного пʼяницю.
12. Вже-с горло залльив? (Наг.)
Уже напився, пʼяний приходиш.
13. Всьо горлом перецідити. (Гнідк.)
Знач. пропити все добро. Пор. Wand. II (Gurgel 8).
14. Горло без дна: кілько сип, і ще сі влізе. (Наг.)
Чоловік поки жиє, все мусить сипати в горло і все почуває голод.
15. Горло перевʼязати. (Гнідк.)
Значення не зовсім ясне. Чи те саме, що задушити, повісити?
16. Горло полокати. (Наг.)
Пити з похмілля, пʼяничити. Пор. Wand. II (Gurgel 8).
17. Горло си підрізав. (Наг.)
Знач. зробив собі смерть. Пор. Wand. II (Gurgul 7); Zatur. VIII, 590. 
18. Горло яке вузке, а воли й корови пожирає. (Терн.)
Говорять про пʼяниць і марнотратників, хоча рефлексія має й ширше значення. Пор. Brzoz. Gardlo; Zatur. VI, 280; X, 712.
19. До горла ми сльоза підступают. (Наг.)
Жалко чогось, хочеться плакати.
20. Дре ся горло – ци би спало, ци би жерло? (Ільк.)
Рим «горло» і «жерло» вказує на польське походження приказки. Говорять, коли чоловік зачинає позіхати.
21. Єдному сі аж горлом вертає, а другий з голоду здихає. (Наг.)
Характеризують звичайний у життю контраст між богачами і бідними. «Горлом вертаєся» знач. він їсть так богато, що страва підступає йому аж під горло, він душиться нею.
22. За горло го вхопив. (Наг.)
Знач. присилував до чогось, не дав. навіть сперечатися. Пор. Wand. II (Gurgel 1, 10).
23. Заткай му чим горло. (Наг.)
Знач. дай хабаря, підплати, щоб мовчав і не шкодив. Пор. Zatur. VIII, 618.
24. З горла му видер. (Наг.) 
Видобув з тяжкою бідою, прим, від скупаря гроші. Пор. Zalur. X, 981.
25. З горла с – ку робити (Наг.)
Знач. блювати.
26. З ножом ми до горла стає. (Наг.)
Знач. налягає на мене, грозить, силує до чогось.
27. Маю го в горлі. (Крех.)
Він мені на заваді, остогид, мушу його позбутися.
28. Маю го як кість у горлі. (Дрог.)
Знач. се мій ворог і супротивник.
29. Маю того по саме горло. (Наг.)
Знач. маю досить, се вже надоїло мені.
30. Пішло по горлі як з маслом. (Цен.)
Говорять про смачну страву або про іншу якусь приємну річ.
31. По саме горло ситий. (Крех.)
Знач. наївся досить.
32. То горлом пахне. (Крех.)
Се грозить смертною карою. Говорять про тяжкий злочин.
33. То несите горло. (Наг.)
Чоловік ненаситний, захланний.
34. То широке горло. (Крех.)
Знач. пʼяниця, дармоїд. Пор Wand. II (Gurgel 4).
35. То ще вовче горло. (Крех)
Пажирливий, захланний чоловік.
36. Треба горло пополоскати. (Кол.)
Треба випити. Приговорюють перед питтям, особливо рано.
37. Треба му горло залльити. (Наг.)
Знач. треба почастувати, підпоїти його, тоді подобріє і зробить те, чого треба. Пор. Zatur. VIII, 646.
38. Чого горло дреш? (Наг.)
Чого кричиш, лавш ся, свариш?
39. Що мав, то крізь горло пустив. (Наг.)
Знач. усе пропив. Пор. Wand II (Gurgel 11).
40. Щось го в горлі дре. (Наг.)
Захрип, але також образово: сердиться, не хоче говорити.
41. Як му в горлі стане, тогди перестане. (Наг.)
Говорять про скупаря, пʼяницю, сварливого чоловіка: коли подавиться, перестане дихати горлом, тоді перестане лаятися, сваритися або пити.
Горловий 
1 В горловій справі жарту нема. (Цен.)
Значення вислову «горлова справа» див. слід, число. Говорять голодний чоловік, забираючися до їди.
2. Горлова справа. (Гнідк.)
Первісно крімінальна справа, в якій ходило о «горло», себто по старопольській судовій термінології о кару смерти. Тепер жартливо уживають сього терміну на означене їди або пиття.
3. Тепер у мене горлова справа. (Наг.)
Тепер я обідаю, пʼю, знач. не маю часу на щось інше.
Горнець 
1. Бодай ти горшком воду носила! (Наг.)
Прокляття дівчині: щоб ти на своїм господарстві не мала коновок. Носити воду горшком для порядної господині сором.
2. В горнець кому зазирати. (Наг.)
Надіятися на те, що хтось погодує нас, бути на чиїйсь ласці.
3. Вишкробав горнець так, що й псу нема що полизати. (Наг.)
Говорять про голодного, ласого на їду. Пор. Wand. IV (Topf 186).
4. Горнець кітлови доганяє, а оба смольниї. (Петр.)
Коли один лихий чоловік докоряє другому недоброму. Пор. Adalb. Przyganiac 2; Wand. IV (Topf 19, 23, 26, 29); Celak. 92/
5. Горнець ледво дихтит. (Наг.)
Знач. потріскав, ось-ось розлетиться на шматки.
6. Горнець ти на голові розибʼю. (Наг.)
Грозить жінка непотрібному, недбалому чоловікові. Горшки вважаються головною складовою частиною жіночого господарства.
7. Горшка з молоком не годит сі нести на долони, бо коровам молоко висхне. (Наг.)
Народне вірування.
8. Горшки не святі ліплят. (Гнідк.)
Знач. усяке діло може чоловік зробити підівчившися його.
9. Дьиравого горшка но наллєш (Наг.)
Марнотратника не запоможеш, бо він усе пропустить. Пор. Wand. І (Gefass 2).
10. Ліпший старий горнець, як новий череп. (Наг.)
Говорила дівка, виходячи замуж за старого, але кремезного чоловіка.Пор. Wand. IV (Topf 11).
11. Пізнати горнець по голосі. (Дрог.)
Scil.чи цілий, чи розбитий. Пор. Zatur. V, 4; Wand. IV(Topf 15); Сelak. 69.
12. Поки горшка не припече, поти з нього не потече. (Ком.)
Образово: поки чоловік не зазнає лиха, доти не знає й милосердя над іншими.
13. Прийшов горшки помити. (Наг.)
Говорять про такого, що приходить по обіді до хати.
14. Порожний горнець дренчит, а повний мовчит. (Наг.)
Дурний чоловік балакає богато, хвалиться сам не знає чим. Пор. Wand. 1 (Gefass 1).
15. Прошкрабаєш діру в горшку! (Наг.)
Уговкують такого, що дуже завзято вишкрябує з горшка останки страви. Пор. Wand. IV (Topf 196).
16. Треба му горнець приставити. (Наг.)
Йому щось недобре в середині, треба приложит йому горлень, щоб натягнув.
17. Хто знає, що в тім горшку кіпіт! (Цен.)
Образово: се чоловік загадковий, Лого не зміркуєш, які у нього наміри. Пор. Zatur. XII, 499; Wand. IV (Topf 139, 142).
18. Хто любит горшки шкребтати, той борзо вилисіє. (Наг.)
Не то вірування, не то правило savoir vivreʼa.
19. Чим горнець накипит, тим і череп смердит. (Гнідк.)...тим і сямердіти 
буде. (Гнідк.)...тим і смердит. (Луч.)...тим і черепки чути. (Ком.)
До чого чоловік навикне з малку, того держиться або те пригадує аж до смерти. Особливо говорить про лихі привички.Пор. Zatur. II, 191: Wand.IV (Topf 30, 103).
20. Я оттакий горнець, чиру виїм! (Наг.)
Дитяча забава. Хлопці стають один проти одного в віддаленні одного кроку і з окриком «я оттакий горнець чиру виїм!» стараються як мога вище підняти одну ногу, поки сей або той не впаде горілиць.
Горня 
1. Хто шкребче горня, буде на его свадбі дощ. (Тд.)
Народне вірування і правило savoire vivreʼa.
Город 
1 Він усе лиш по чужих городах звиває. (Hаг.)
Говорять про відомого шкідника та садового збиточника, що краде городовину та садовину.
2. Мій город, то так як моя комора. (Наг.)
Знач. украсти щось в огорода то так само, як украсти а комори.
3. Не лазь у городи, бо наробиш шкоди. (Кол.)
Звичайна осторога сільським шкоди.
4. Не мій город, не моя ліса, не буду запирати. (Наг.)
Знач. се діло мене зовсім не торкається, я не хочу мішатися до нього.
5. Там такі городи, що й свиньи не зробит шкоди (Наг.)
Жартують їз занедбаного, кепсько обробленого огороду.
6. Чий город, того й пліт, чий пліт, того й ліса (Наг.)
Отсим простим міркуванням рішають іноді питання, хто має відповідати за полеву шкоду зроблену в такім разі, коли ліса, що веде в царину, лишилася отворена.
7. Що город, то й народ. (Залісє).
Знач. у кожнім місті інший народ, а властиво інші звичаї та встанови.
Городенка 
1. В Городенці як пан, а поза Городенков як пес. (Стан.)
Жартують із пана, що ходячи по місті дується і задає шику, а потім із міста драпцює пішки додому.
Городити 
1. Він міні городит г ні до села, ні до плота. (Лол.)
Знач. плете небилиці, дурить мене.
2. Городит таке, що сі купи не держит. (Наг.)
Говорить без звʼязку, вигадує нісенітниці.
3. Нагородив три міхи вовни. (Збар.)
Наплів багато дурниць.
4. Не туди городите. (Лучак.)
Знач. не те говорите, що треба, помиляєтеся.
Горох 
1. Вари горох у трох, а борщ у щербатім, а капусту в пухлатім, а пироги в тім, що сі коновці води влазит. (Hаг.)
Приговорювала чоловікові жінка, що вдавала хвору. Мабуть узято з якогось сатиричного оповідання, яке тепер затратилося в памʼяті місцевих людей.
2. Від гороху с – й по троху. (Дрог.)
Жартують із горохових страв, по яких звичайно наступає розвільнення.
3. Горох – божої Матінки сльози. (Наг.)
Народне вірування, перетворене на приказку, якою характеризують цінність гороху.
4. Горох з капустою. (Гнідк.)
Scil. говорить. Мішає в розмові речі, що не мають звʼязку між собою. Пор. Adalb. Groch 9.
5. Горох на нім молочений. (Гнідк. )
Говорять про дзюбатих та вісповатих. Пор. Zatur. VI, 129.
6. Горох па стіну кидає. (Ільк.)
Знач. робить якусь даремну роботу, говорить до чоловіка впертого та непослушного. Пор. Wand. І (Erbse 19); Zatur. IV, 148; Adalb. Groch 11.
7. І я мусів на горосі клячати. (Крех.)
Знач. зазнав прикрості та упокорення. Натяк на кари, які завдавано давнімшколярам. Пор. Wand. І (Erbse 26).
8. Лучший дома горох, капуста, ніж на війні курка тлуста. (Ільк.)
Говорили до парубків, яких бажали відстрашити від приставання до війська в часі давніх вербунків.
9. Наїдж сі гороху, а тогди з ним говори. (Кол.)
Знач. се чоловік упертий, неподатливий. Пор. Wand. 1 (Erbse 14); Zatuг. III, 237.
10. Намішьив гороху з капустов. (Дрог.)
Наплутав усячини, наговорив нісенітниць. Пор. вище ч. 4.
11. Оловjиний горох на залізнім тоці молотили. (Яс. С.) 
Говорять образово про війну; фраза часто уживана в казках, пор. «залізний горох»« у Wand. І (Erbse 9).
12. Цяну горох, цяну капуста. (Гнідк.)
Жартують із чоловіка повільного та розлізлого, особливо з такого, що говорить помалу, цідить слово за словом.
Горшкодрай 
1. Кричит по селу, як горшкодрай. (Наг.)
Горшкодрай – дротар, що направляє горшки. Ті ремесники мають звичай ідучи вулицею заповідати своє наближення голосним окриком: горшки дротувати, мамо-о-о! 
Горщик 
1. Добрий був горщик, як був у нім борщик! (Берез.)
А коли нема, ти він нічого не варт. Промовляють таким, що припадали коло батька аби якогось свояка, доки надінялися поживитися чимось від нього, а одержавши свою користь покинули, забули його.
2. Чим горщик накипів, тим і смердіти буде. (Ільк.)
Значення такеж, як вище Горнець ч. 19.
Горячий 
1. А кусь, горьиче! (Наг.)
Остерігають малих дітей, щоб не хапали за огонь. Жартливо також до старшого чоловіка, який легкомисно вдається в очевидячки небезпечне діло.
2. А то хлиснув горьичого. (Har.) 
Дізнався про якусь неприємну річ, зробилося йому прикро, аж заплакав.
3. Возьме за горяче тай за боляче. (Гнідк.)
Говорять про доброго робітника, який не цурається ніякої роботи в господарстві.
4. Всипали му горячих. (Збар.)
Набили цупко, покарали.
5. Горьичо аж дух запирав. (Наг.).. аж душит. (Наг.)...аж дихнути не дає. 
(Наг.)
Про велику спеку.
6. Горьиче як огень. (Наг.)...окрін. (Наг.)... кіпjиток. (Наг.)
Звичайні порівняння чогось гарячого. Пор.. Zatur. XV, 220.
7. Горячий, аж пашит. (Рогат.)
Про чоловіка в гарячці.
8. Горьичого хочив, кишки му сі збігли. (Наг.)
Говорять про такого що без ніякої видимої причини стратив апетит, сохне та марніє.
9. Горьичо му сі зробило. (Наг.)
Знач. не міг довше видержати, відносини зробилися нестерпні для нього.
10. Горьичо як у пеклі. (Наг.)
Про велику жару або спеку. Пор. Zatur. XV, 221; Adalb. Goraco 1.
11. Дуй на горяче, бо будеш дути на боляче! (Збар.)
Коли не побережешся небезпечного діла, то будеш потім плакати на шкоду.
12. За-горьича взьив сі. (Наг.)
Знач. під свіжим враженням якогось факту взявся до діла.
13. За горьичим слідом побіг. (Наг.)
Говорять про погоню за злочинцем безпосередньо по доконанім злочині.
14. Запросив го на горьичі послідки. (Дрог.)
Набив, запровадивши до своєї хати.
15. На горьичім учинку го імили. (Наг.)
Безпосередньо на місці, при покопуванню злочину. Пор. латинське in flagranti.
16. Не хапай за горяче! (Стан.)
Знач. не берися до надсильного, небезпечного діла.
17. Не хапай за горьиче, бо зараз вержеш. (Наг.)
Сміються з такого, що в першій хвилі поривається на якесь надсильне діло, але швидко потім покидає його. 
18. – Та бо то горьиче! – Маєш вітер під носом, то дуй! (Наг.) 
Говорять їдячи гарячу страву. Пор. укр. Гаряче! – Студи, дураче! Пор. Wand. II (Heiss 8, 11).
19. Тут горяче – тут боляче, роби що хоч. (Лучак.)
Про безвихідно неприємне діло, таке, що звідки хочеш починай його, все виходить тобі на шкоду.
20. Хопив за саме горьиче. (Наг.)
Вскочив у неприемне діло, попав у саму найбільшу небезпеку.
21. Хто горячим попече сі, той і зимне студит. (Явор.)
Хто потерпів на ділі справді небезпечнім, той потім буває аж надто обережний.
22. Хто ся на горячім спече, на студене дує. (Банг.)...сі попарит... (Городен.)
Значення ut supra.
Горячка 
1. А вергло би ті в горьичку! (Наг.)
Прокляття, коли хто чи то в сварці а іншім ужиє слова «веречи» (кинути), чи то справді в бійці кине його на землю.
2. А то горьичка чоловік! (Наг.)
Чоловік нетерпливий, прудкий, запальний.
3. Горьичка з нього говорит. (Дрог.)
Про непритомного, хворого або сердитого чоловіка, який говорить у нетямі.
4. Горячка му по тілі ходит. (Берез.)
Знач він не зовсім здоров, не тямить себе, говорить не до ладу.
5. З горьички сі схопив. (Наг.)
Знач. робить щось у нетямі, сам не знає, що діє.
Господар 
1. А то господар! (Наг.)
Іронічно: се непотріб, недбаха.
2. Господар без жінки як без очей. (Голоб.)
Бо не може за своею роботою доглянути того, що діється в хаті. Пор. Adalb. Gospodarz 17.
3. Господар в січку сцьити, коби хто нарізав. (Городен.)
Сміються з хлопця недолітка, що гороїжиться і вдає дорослого господаря.
4. Господарі – за гріш по парі. (Кол.)
Знач. старці, жебраки, що звичайно ходять по два враз: сліпець і його поводатор.
5. Господарь слузі не викає. (Ільк.)
Навпаки, слуга викає господареві. Викання означає не лиш особисту почесть, але також признання над собою зверхності господаря і його права до розказування слузі.
6. Господар на всю губу. (Кол.)
Повний, заможний господар, багач, чоловік незалежний.
7. Господар на всю піч. (Гнідк.)
Іронічно про лінивого чоловіка, що занедбує своє господарство і вилежується на печі.
8. Господар на своїм сміттю. (Крех.)
Знач. чи я собі бідний, чи багатий, вам зась до мене, я незалежний чоловік.
9. Господар стайню тогди замкнув, як злодій вже коні вкрав. (Жуків). 
Висмівають запізнену обережність по шкоді.
10. Господар до чужої комори. (Наг.)
Знач. злодій, що господарює в чужій добрі.
11. Господар зателепаний. (Наг.) 
Лають непорядного, розтріпаного чоловіка.
12. Господар перший встає, остатний льигає. (Стрий).
Він мусить допильнувати всього в господарстві. Пор. Adalb. Gospodarz 20.
13. Господар своїм штанам. (Дар.) 
Кплять із недотепного, немаючого чоловіка.
14. Де господар не ходит, там ся хліб не родит. (Лучак.)
Образово: чого не догляне своїми очима, те не удається. Пор. Adalb. Gospodarz 27.
15. Добрий господарь, і на оборі му чисто. (Гнідк.)
В поняттю «добрий господар» лежить не тільки поняття заможності, багатсва, але також поняття порядку, охайності та розумного ведення діл.
16. Добрий господар нічого без ока не дає. (Наг.)
Знач. нічого не дає по за очі, не скаже: візьміть собі там, але коли що дає чи позичає, то все огляне сам і видасть власноручно.
17. Добрий господар рук не покладає. (Наг.)
Знач. не обмежується на те, щоб розказувати робітникам, а й сам працює разом з ними. Пор. Adalb. Gospodarz 7.
18. Кепський то господар, що в своїй хаті змокне. (Дрог.)
Говорять про недбалого господаря, що сидить у непошитій хаті. Пор. Adalb. Gospodarz 36; Wand. V (Wirth 7).
19. Коби ще господар до того господарства. (Яс. С.)
Говорять про недолітка або марнотратника, що нараз опинився властителем гарного хазяйства, яке певно зведе ні на що.
20. Ти мене, господару, найми, а я з тебе наймита зроблю. (Кобил.)
Господар із наймита має іноді більше шкоди, ніж пожитку.
21. Хоть ти мене господару рано збудив, то я на обуванню иадоложу. 
(Коб.)
Говорить лінивий наймит. Пор. вище Вставання 4.
22. Як би ти був добрий господар, то би-с си жінку пошкробав. (Наг.)
Жартують із чоловіка, що береться не до свойого діла, мовляв, у себе в хаті ти знайшов би потрібніше діло.
23. Як вам, господару, за тісно в хаті, то вийдіт на двір. (Лучак.)
Відповідь безцеремонного приблуди, який розпирається в чужім домі, на увагу господаря, що нам тут у хаті тісно.
24. Як добре господарові, то добре й котові. (Наг.)
Коли не терпить недостатку господар, то й його домашня худоба мається добре.
25. Який ти своїй чельиди господар? (Наг.)
Говорять до недбалого господаря, якого діти або слуги роблять шкоду сусідам або крадуть у нього самого.
26. Я тому не господар. (Наг.)
Я в тім ділі некомпетентний, не відповідаю за порядок.
Господарство 
1. В господарстві як у млині, все щось туркоче. (Наг.)
Знач. ніколи нема спокою, все трапляється якась гризота.
2. Велике господарство, то велике клопотарство. (Крех.)
Говорятьзвичайно багаті господарі, яким їх багатство причиняє багато турботи, а не дає звичайно ніякісінької вигоди ані життєвої приємності. Пор. Adalb. Gospodarstwo 3.
3. Все свое господарство забрав із собов. (Наг.)
Говорять про ремісника або взагалі бідного, безземельного чоловіка.
4. Господарство то рогате, то чубате, тьижко му ради дати. (Комар.)
Жартували з бідного чоловіка, що мав усього господарства одну теличку і пару курей і не міг дати собі ради а ними.
5. Мале господарство – велике капарство. (Цен.)
З малим господарством більше клопоту як з великим, бо воно вимагає заходу та пильнування, а не дає стільки доходу, щоб можна вижити. Пор. Adalb. Gospodarslwo 8.
6. Мале господарство, малий клопіт, а велике господарство великий клопіт. (Стан.)
Разом з розміром господарства зростає також число заплутаних інтересів та обопільних зобовʼязань, про які все треба тямити. Пор. Adalb. Gospodarstwo 7.
7. Моє господарство – в міх тай на плечі. (Льв.)
Говорить торговець, ремісник або зарібник.
8. Мушу щось з господарства продавати. (Наг.)
Знач. якусь скотину або збіжжя, щось із движимого добра, не землю.
9. На господарстві сі лишив. (Наг.)
Значення двояке: 1) всі домашні поїхали кудись, а він сам один лишився дома; 2) батько повіддавав інших дітей між люди, а його лишив при собі.
10. Най ти сі тото при господарстві лишит. (Наг.)
Відповідають на прокляття: щоб тебе спіткало таке й таке лихо та безголовʼя.
11. На маєш на нове господарство! (Берез.)
Жартливо говорять чоловікові, на котрого впав якийсь несподіваний клопіт, видаток або процес.
12. На моїм господарстві ніщо не приросте. (Крех.)
Говорить безземельний чоловік, ремісник або зарібник.
13. Підупав єм на господарстві. (Наг.) 
Знач. збіднів, мов господарство потерпіло, зменшилося.
14. Привикай до господарства в молоду, не будеш знав на старість голоду. (Ільк.)
Наука батька синові.
15. То не господарство, то закрутенія. (Лол.)
Говорить господар про свої щоденні клопоти.
Господарський 
1. А ти не господарська дітино! (Наг.)
Окрик на ледачого, непорядного, неохайного чоловіка
2. Господарський хліб не білий, але ситий. (Кой.)
Говорять про своє заняття селяни хлібороби.
3. Дав му господарськнй кусень хліба (Дрог.)
Знач. порядний, великий шматок, але також заробіток при господарстві.
4. По господарськи сі поводит. (Наг.)
Отаточно, чемно, з захованням усіх форм.
Господарювати 
1. Господарувала би й вош, коби мож. (Яс. 0.)
Знач. на біднім господарстві не доробишся.
2. Догосподарував сі до дідівської торби. (Наг.)
Зійшов пі иа що, ввів ся на старецтво.
3. Нагосподарував бис сі, як сорока на плоті. (Наг.)
Прокляття: щоб ти звівся ні на що. Сорока на пліт сяде тай злетить.
Господин 
1. Господинові звонят, а господинову з села гонят. (Гнідк.) Господин тут по книжному зам. піп. У Галичині попи не мають звичайно в селі свойого маєтку, а живуть на скарбовім, тзв. ерекціональнім грунті, що привʼязаннй до функції. Знач. по смерти попа, який сповняв ту функцію, попадя з дітьми мусить аабиратися з села.
Господиня 
1. Без господині хата пустков смердит. (Наг.)
Говорить удовець або загалом чоловік, у якого нема жінки.
2. Господине, а йдиж по, щось тебе пани потребуют. (Самб.)
Сміються з інтелігентної титулятури: «господине». Так мав гукнути один панотець на свою куховарку (господиню), коли його гості раз-у-раз оберталися один до одного в непривичним для нього титулом «господине».
3. Господиня: два городи, една диня. (Гник.)...сім городів.. (Луч.)
Кплять із лінивої господині, що не обробляє своїх городів. Огород і ярина належить до жіночого хазяйства, в яке чоловік звичайно не втручається і за якого ведення відповідає жінка. Пор. Adalb. Gospodyni 11; Brzoz. Gospodyni 1.
4. Господиня на цілу постіль. (Гнідк.)
Говорять про ліниву господиню, що любить довго спати. 
5. Господине! іди їсти, борщ застине. (Белел.)
Сміються з моди інтелігентних людей, титулувати один одного словом «господин».
6. Господині зателіпана. (Кобил.)
Лайливий вислів про брудну, неохайну жінку.
7. Господиня паров жиє. (Наг.)
Жартують із господині, яка в селянськім побуті звичайно не засідає до стола обідати з іншими.
8. Господиня рано встала, двері замка, вікном с–ла. (Кобил.;
Сміються з господинь, що люблять занадто богато порядкувати, хоч і без толку.
9. Господиня три вугли в хаті тримає, а Господар лиш один. (Карл.)
Знач. хатній порядок, життєва вигода селянина залежить у далеко більшій мірі від жінки, як від чоловіка. Пор. Adalb. Gospodyni 12.
10. Господиня, коли повна скриня. (Лучак.)
В достатку не тяжко господарювати і держати себе порядно. Пор. Adalb. Gospodyui 1, 15.
11. Де богато господинь, там хата не метена. (Ільк., Петр.) Де дві господині... (Наг.)
Де багато людей береться порядкувати якесь діло, там звичайно не буває доброго порядку. Пор. Adlalb. Gospodyni 5; Brzoz. Gospodyni 3; Wand. I (Arbeiter 39); II (Haus 105).
12. Добра господині, як повно в судині. (Петр.)..коли... (Ільк.)
Знач. вона тоді вміє порядкувати тим, чого не надбала сама. Пор. Adalb. Gospodyni 13; Brzoz. Gospodyni 2.
13. За господинев у хаті всі кути плачут. (Наг.)
Говорить удовець або чоловік, якого покинула жінка. Подібне у Поляків говорять про господаря, пор. Ada1b. Gospodarz 2.
14. У доброї господині все сі найде щось в судині. (Наг.)
Вона все зуміє надбати і приберегти. Пор. Ada1b. Gospodyni 3.
15. У доброї господині нема ніколи по обіді. (Ільк. )
Знач. вона знайде щось, чим нагодувати запізненого гостя.
16. Широка господиня, аж з постелі ноги висят. (Лучак.)
Кплять із гордої багачки.
17. Як би то в мене господиня була! (Наг.)
Говорив чоловік, що мав жінку пʼяницю та волоцюгу, яка не дбала про свій дій.
Господь 
1. Аби вам Господь дав, що си в Бога милосердного запросите. (Любша)
Жебрацька молитва. Різницю ніш Господом і Богом не треби вважати слідом ніякого дуалізму, бо оба ті означення зовсім ідентичні.
2. А Господь би вам віку продовжив! (Наг.)
Молитва жебрака, який одержав милостиню.
3. Бодай Господь боронив! (Наг.)
Звичайна відворотна формула, коли говориться про якесь лихо, хворобу, пожежу, Знач. щоб се не сталося нам, аби Бог відвернув від нас.
4. Господа не вшукаєш. (Наг.)
Говорять крутієві, брехунові або загалом безсумлінному чоловікові. Пор. вище Бог ч. 35.
5. Господи благослови: з чого хліб, а того пироги. (Яс. С.)
Говорить господиня, якій не стало тонкої, пшеничної муки на пироги і вона мусить ліпити їх із грубшого, житнього тіста.	
6.	Господи благослови чужі горохи й боби, тай моїх троє зерен. (Наг.)
Приговорюють сіючи горох або біб.
7.	Господи, будь при мні! (Наг )
Говорить сердитий, роздрочений чоловік, якого опановує злість, та він бореться з собою, щоб не дати себе зірвати до якогось нерозважного діла.
8.	Господи вас хорони тай сохрани. (Любша)
Жебрацька формула-молитва, коли просять охорони перед усяким лихом.
9.	Господи відверни та не допусти! (Наг.)
Формула відвертання всякого лиха.
10. Господи вічний, чим я в тебе грішний: чи я горівки не пʼю, чи я
жінки не бʼю, чи я коршму минаю? Чом я щастя не знаю? (Рогат.)
Отак жалувався пʼяниця на своє ненастанне лихоліття.
11. Господи, дай му знанє і упамʼятанє! (Дрог.)
Говорять, коли хтось говорить дурниці, лається без причини.
12. Господи, дай свій час добрий! (Ільк.) 
Формула, якою благословиться всяке діло, особливо при знахарстві, 
ліченню чи заклинанні хвороб. 
13. Господи, забий того на смерть, у кого жінка ладна! (Вікно).
Так зітхав якийсь парубок, що закохався в чужій жінці Пор. Дик. 1411.
14. Господи зароди на злодії тай на жиди! Буде злодіям і жидам, то ще сі 
лишит і нам. (Наг.)
Приговорюють особливо господині, сіючи та садячи всяку городину.
15. Господи, зішли духа свойого! (Наг.)
Говорять, коли якийсь чоловік плете дурниці, без причини чіпається до сварки. Мовляв: Господи, дай щоб він отямився, порозумівся! Може натяк на анекдоту, що якийсь священик, бажаючи побільшити свої доходи, захотів зробити чудо і умовився з дяком, що коли він від престолу скаже: Господи, зішли духа свойого, дяк із хорів випустить голуба, якого мав у кишені. Тим часом дяк забув про голуба в кишені і сей задушився. Священик кличе раз до Господа, кличе другий раз, а духа святого нема. Аж за третім разом дяк кричить із хорів: та не зішлю, не зішлю, бо здох.
16. Господи, злізь, подивися, а не протився. (Мшан.)
Говорять люди роблячи щось таке, що по своєму почуттю не повинні б робити, а мусять.
17. Господи, злізь, подиви сі і назад верни сі. (Явор.)...та подиви ся.
(Ільк.)
Жартують дивлячися па якесь безладдя, пусту сварку або бійку між людьми.
18. Господи, змилу сі! (Наг.)
Окрик співчуття, докору на вид якогось лихо веденого діла, хворого або нужденного чоловіка.
19. Господи, люблю тебе, але себе ще троха більше. (Карл.)
Жартливо характеризують егоїстичну людську вдачу.
20. Господи, наверни ті де на ліси та на дебри! (Наг.)
Говорять до злого, сварливого, пакісного чоловіка.
21. Господи, твоя воля! (Наг.)
Окрик резигнації чоловіка, який у даній ситуації не може нічого порадити, чує себе безсильним, мовляв: нехай діється, що Бог дасть.
22. Господи ті ратуй! (Наг.)
Говорять бідному, тяжко хорому або нещасливому чоловікові.
23. Господи тобі слава, що сі душьи напхала. (Наг.)
Примовляють жартливо, встаючи з-за святого обіду.
24. Господи хорони від такого весь мир христіянський! (Наг.)
Звичайна молитва при виді якогось страшного нещастя, каліцтва і т. п.
25. Господь би вас не опустив ласков свойов. (Любша)
Жебрацька формула, звичайно додають іще: як ви не опускаєте бідного чоловіка.
26. Господь би з тебе говорив! (Наг.)
Знач. щоб твої слова сиравдилися, були пророцькими словами. Коли хтось віщує другому якесь добро.
27. Господь би на тебе тьижку кару спустив! (Наг.)
Прокляття: щоб тебе Бог тяжко покарав.
28. Господь би то віку не дав! (Наг.)
Прокляття: щоб ти жив лише коротко і швидко вмер.
29. Господь би ти нарти не дав! (Берез.)
Прокляття: щоб ти не мав щастя в життю.
30. Господі, би сі гнівав. (Наг.)
Остерігає сам себе чоловік, коли його спокутують зробити щось лихе.
31. Господь би ті побив! Наг.)
Формула прокляття: щоб на тебе впала кара божа.
32. Господь, вам то стокротне надоложит. (Наг.)...надгородит. (Наг.)
Формула жебрацької подяки за одержану милостиню. Пор. Schleich, ст. 164.
33. Господь говорив до Ядама по руськи, Ядам до Єви по чеськи,
а дідько до Єви по польські. (Льв.)
Інтересна характеристика різних язиків. Руська мова вважється ясною, легко зрозумілою, чеська куцою та здатною до розказування, я польська облесною, а до того вона повна сичучих та шипучих звуків.
34. Господь го там знає. (Наг.)
Сказано замість: я його або того діла не знаю.
35. Господь засмутив, Господь потішит. (Кол.)
Потішають чоловіка пригнобленого якоюсь журою або нещястям. Пор. вище Бог 233.
36. Господь знає, але нікову не скаже. (Кол.)
Знач. чоловік мусить доходити до всього своїм розумом. Пор. Wand. ІІ (Herrgott 56).
37. Господь з неба палицев не вдарит. (Наг.)
Знач. не покарає, не припинить злого, а треба чоловікові самому боротися з ним.
38. Господь ми ті надніс. (Наг.)
Говорять до такого, що несподівано, але в саму пору приходить на поміч.
39. Господь му того не відпусит. (Наг.)
Говорять про якийсь тяжкий гріх, про вопіючу кривду.
40. Господь надія наша. (Дрог.)
На нього чоловік надіється в труднім положенні. Пор. вище Бог ч.16.
41. Господь не злізе а високого неба, бо високо. (Наг.)
Говорить чоловік чуючи свою безпомічність та безсильність або кривду, від якої нема кому захистити його.
42. Господь там має яйці. (Дрог.)
Передразнюють бойків, які звичайно не люблять говорити: нема, а тільки: Господь має. То ніби бойкиня їде на торг, а перекупки запитують її: жінко, жінко, а маєте ви яйці? А вона відповідає повисшою формулою. Подібні вислови, породжені антипатією до категоричного «нема» або «єсть», стрічаємо і у інших народів, пор. прим, у Прусовій повісті «Placowka» того Мазура, що на питання, скільки має худоби, відповідав: Ма tam Pan Jezus cztery ogony.
43. Господь ти того не забуде. (Наг.)
Знач. покарав тебе за якесь лихе діло, або подгородить за добре.
44. Господь ти то порахує. (Дрог.)
Знач. не дарує тобі моєї кривди, надгородить тобі вчинене добро.
45. Господь ти то потрутит на здоровʼю. (Наг.)
Дослівно: відшибне тобі обчислюючи міру твойого здоровʼя, scil, те, о скильки ти мене скривдив.
46. Господь усім токма. (Климець)
Знач. він погодить, поєднає всіх, не скривдить нікого. Пор. Wand. II (Herrgott 129, 132).
47. Господь усьому корма. (Кривор.)
Знач. він кермує всім, дає всьому порядок.
48. Господь як дав, то пе мньиров. (Наг.)
Знач. дає щедро, не по людському масштабу.
49. Дав би ти Господь здоровля, але на мої груди. (Стан.)
Жартливе бажання, де чоловік властиво бажав добра собі самому.
50. Дав би ти Господь ліпший розум. (Наг.)
Знач. те, що ти говориш, свідчить про дуже неособливий розум.
51. Дав би то Господь милосердний. (Наг.)
Побожне бажання, коли говорять про щось добре та пожадане.
52. Дає Господь біль, дає й ліки на біль. (Стан.)
Говорять приготовляючи лічниче зілля від усяких хвороб.
53. Дай му Господи рай світлий, блаженний. (Любша)
Формула жебрацької молитви за покійника
54. Десь сі на мене Господь загнівав. (Наг.)
Говорить чоловік, на якого спадає одне нещастя за другим і який приписує се божому гнівові.
55. Дивен єси Господи! (Ходов.)
Окрик на вид чогось незвичайного. Оповідають, що раз Мойсей просив Бога, щоб показався йому лицем до лиця. Господь каже: Не годиться тобі бачити мене лицем до лиця. Але Мойсей усе настає. Тоді Господь нарешті показався йому на хвилю, а потім питав його: А що, як я тобі видався? А Мойсей каже: Дивен єси Господи. – Егеж, – каже Господь, – але ти будеш іще дивніший! І дав йому роги на лобі.
56. Здай сі на Господа милосердного. (Кол.)
Знач. спустися на його волю, най у ньому своє довіра.
57. І Господь усім не догодит, не то чоловік. (Кол.)
Говорить чоловік, на якого хтось кривдує собі. Пор. Сelak. 286; Wand. ІІ (Herrgott 14).
58. І тобі, Господи, і міні, Господи. (Наг.)
Жартують із попа, що мовляв, бере з живого і мертвого та все приспівує: Тобі Господи, хоча властиво сам собі забирає мало що не все.
59. Коби Господа святенького упросити та умолити. (Любша)
Одна зі звичайних формул жебрацького молитвослова, але також часто уживана в заклинаннях та примівках, пор. Етн. Зб.V, стор. 102 і д.
60. Коби Господь дав, вже би я якось брав. (Рогат.)
Знач. коби щастя, то виє чоловік якось би навчився користуватися ним.
61. Коби Господь милосерний відвернув тай застовпив! (Наг.)
Жартлива примівка від злодіїв; остатнє слово навмисно перекручено зам. заступав.
62. Наверни ті Господи на кого іншого, не на мене! (Дрог.)
Говорить сумирний чоловік до такого, що шукав собі з ним зачіпки, починає сварку.
63. На Господа вся надія. (Наг.)
Говорить чоловік, коли в якійсь прикрій пригоді покинули його всі знайомі та свояки.
64. На Господа гріх нарікати. (Берез.)
Чоловік усе повинен нарікати на себе, на свій нерозум або на свої злі прикмети.
65. Най мене Господь скарав! (Стан.)
Клянеться чоловік запевняючи про свою невинність або про правдивість своїх слів.
66. Най тебе Господь у чужій коморі маєв! (Сіл. Б.)
Жартливе бажання збиточному, непосидючому чоловікова. Знач. щоб тебе як злодія зловили в чужій коморі.
67. Не дав ми Господь на згубу. (Наг.)
Знач. я згубив якусь річ, а Господь дав так. що вона віднайшлася і я не поніс страти.
68. Не дай Господи чого! (Наг.)
Згадуючи про якесь нещастя не годиться ніколи говорити виразно, а все треба обходом і додаючи відворотну формулу, отже замість: «коли трапиться лихо» треба сказати: Не дай Господи чого.
69. Не доведи, Господи!
Відворотна формула в значінню: щоб нам щось таке не трапилося.
70. Оберни сі Господоньку ласков твойов святов небеснов! (Голг.)
Побожне зітхання, спеціально коли під час богослужіння священник обертається лицем до народу.	
71. О Господи милосердний, слава твоя по всій землі! (Наг.)
Побожна формула; нею іноді висловлоють своє зачудування, чуючи або бачучи якісь незвичайні речі.
72. Подай Господи грошей на просту оковиту, а тої простої в царстві
небеснім не будет конца. (Коб.)
Так пародіюють церковну ектенію, де по кожнім благанню повторюється: подай Господи.
73. По ділом, Господи! (Наг.)
Дотеп оснований на біблійнім реченні, що Бог буде судити по ділом; тим часом силою популярної етимології слово «по ділом» звʼязано з поняттям поділу. І от коли хтось хоче брати собі цілу якусь річ, хліб або що подібне, то другий хапає за ту саму річ тай каже жартливо: По ділом, Господи! Себто: гов, поділися зо мною.
74. Прийми го, Господи, де всі святі праведні сопочивают. (Наг.)
Формула жебрацької молитви за покійника.
75. Прийми. Господи, гріх за жарт! (Воля Задер.)
Жартує чоловік при якімось легкім переступі.
76. Скариж то мі Господи! (Яс. С.)
Заклинання на потвердження правди того, що чоловік сказав. Це називається «заскаритися»; ся формула вважається сильнішою від звичайної «Бігме Боже», яка називається «забожитися».
77. Слава тобі, Господоньку, вже й я буду на сподоньку. (Цен.)
Жартують парубки з дівчини, що готується виходити заміж.
78. Сохрань Господи! (Наг.)
Звичайна формула, замість: не роби того, сього нема і не повинно бути. Пор. Wand. II (Herrgott 198).
79. Хвалити Господа, всі-смо здорові. (Наг.)
Формула привітання, відповідь на питання: як ся маєте, ци гаразд здорові?
80. Хто Господу розкаже? (Ден.)
Бог дає чоловікові те, що сам хоче.
81. «Чень Господь дасть, що встанеш». – «Чень Господь дасть, що не встану». (Ног.)
Пародіюють безтямні відповіді лінивого чоловіка. Се мала бути розмова запізненого селянина з сонним кошмаром: «Мошку, встань!» – «Ні, не встану». – «Та встань бо!» – «Таки не встану». – «Ей чень устанеш!» – «Ей чень не встану». – «Чень Господь дасть, що встанеш». І Мошко знов відповідає своїм способом, не тямлячи того, що в слові «чень» міститься і надія і бажане, щоб так сталося.
82. Чень ще Господь і на нас ласкав. (Цен.)
Надія, що ще й ми зазнаємо добра, не пропадемо.
83. Ще Господь не всьо роздав, щось і для нас держит. (Жабє)
Потішає себе чоловік у бідності, мовляв: колись і мені настануть ліпші дні. Пор. Wand. II (Herrgott 96).
84. Що Господь дав, за то Богу дьикуй. (Наг.)
Усе добро йде від Бога і за все треба дякувати йому.
85. Що Господь запалит, того не годиться ратувати. (Ков.)
Мова про пожежу від грому, якої по народному віруванню не годиться гасити.
86. Як Господь не дасть, то хто дасть? (Кол.)
Від Бога походить усе добро і його треба просити.
87. Як Господь позволит, пшениці сі вродит. (Наг.)
Жартують засіваючи жито. Натяк на відому пісню, якою закінчують «многолітствіє»:
Літа, літа, літа! Посіяв я жита;
Як Господь позволит, пшениці сі вродит.
88. Як ті Господь навчив, так си роби, (Наг.)
Знач. я тобі не буду радити, роби так, як тобі велить твоя вдача.
Гостеньки 
1. А, гостеньки до нас! Малисьмо за вави посилати, а ви й самі йдете. 
(Тереб.)
Говорять іронічно, воли хто непотрібний пхається до хати.
2. Здорові, гостеньки! Просто сісти! Щосте си принесли, будете їсти. 
(Наг.)
Жартують із непрошених та непожадних гостей. Пор. вище Гість 44.
Гостець 
1. А гостець би ти крижі ломив! (Наг.)
Прокляття такому, що на збитки прим, ламає пліт або що.
2. Гостець би ти пальці повикручував! (Дрог.)
Кляла жінка злодія, що їй украв гроші з кишені.
3. Гостець му спротивив. (Наг.)
Зробив йому якусь прикрість, дослівно: зробив щось таке, що утаєний у його тілі гостець почав докучати йому.
4. Ломив би ти гостець кости! (Наг.)
Прокляття. Гостець, се якась таємнича хвороба чи збірна назва для різних хвороб, пор. Talко- Hryncewicz, Zarysy lerznictwa ludowego na Ukrainie, 315.
5. Миє, як гостець бабу. (Гнідк.)
Про чоловіка, що говорить помалу, довго мучать оповіданєм нецікавих деталів.
6. На гостець нема ліку. (Наг.)
Се загальне вірування, що гостець – хвороба невлічима.
7. Ходит як гостець по костях. (Гнідк.)
Гостець проявляється поперед усього якимось «ламанням» у костях. Говорять про антипатичного чоловіка, якого сама поява збуджує неприємне почуття.
8. Чую го, як гостець у крижох. (.Наг.)
Знач. вів мені дався в знаки, докучив.
Гостина 
1. В гостині памньитай о худобині. (Наг)
Осторога таким, що виїхавши в гостину забавляються, а лишають коней на слоті або морозі голодними.
2. Всім нам тут коротка гостина. (Яс. С.)
Знач. се життя наше минає швидко, воно тимчасове.
3. В такій гостині був, що до смерти закаявся. (Стан.)
Говорять про чоловіка, що замість гостини попав у якусь лиху пригоду.
4. Гірка гостина, коли лиха година. (Ільк.)
В нещастю чоловікові не до гостей і не до забави.
5. Гостина му сі всміхає. (Дрог.)	
Він надіється доброї гостини, веселої забави.
6. Де все гостина буває, тля і голод в вікно заглядає. (Гнідк.)
Чоловік, що часто любить приймати гостей, швидко вишастає все своє добро.
7. Де все гостина, тай голод недалекий (Ільк.)
Значення ut supra. Пор. Adalb. Goscic 1; Heller II, 852; Wand. 1 (Gasteln 1).
8. З гостини до дому! (Наг.)
Зітхають чуючи про чиюсь смерть Scil, відійшов покійник із дочасного жити на вічне. Пор Wand. І (Gast 96).
9. Коли йдеш у гостину, бери хліб у торбину. (Гнідк.)
Остерігають таких, що йдуть у гостину в незнайоме село і можуть не бути запрошені ні до кого. Гостина тут розумієть я храмовий празник, після якого господарі з церкви запрошують прихожих чужосільних людей до себе додому, звісно лише таких, в ким водять «кумівство-сватівство», або приятельство.
10. Мав там круглу гостину. (Бібр.)
Іронічно: били йото палицями.
11. На гостину кождий ласий. (Терн.)
Себто на те, щоб дали за дармо зʼїсти й випити.
12. По гостині як по війні. (Цен.)
І у гостей і у господарів лишається нараз прикре почуття, а то й неприємні спомини.
13. Сидит у гостині, а дома горобці свищут. (Лучак.)
Про чоловіка, що забавляється в гостях, покинувши жінку й діти без хліба та без засобів до життя.
14. Таку ми гостину дав, аж палицю поломав. (Тисьм.)
Говорить чоловік, що встряв десь замість гостини в бійку і потерпів сильно.
15. У гостині остатнній починай їсти, а первий переставай. (Ільк.)
Се вже таке правило savoir vivreʼa. Їсти лакомо і багато в гостині показує зовсім лихий тон.
16. Хоть іду в гостину, то беру хліб у торбину. (Ільк.) 
Знач. не спускаюся ні на чию ласку, забезпечую себе на всякий випадок. Пор. вище ч. 9.
17. Як ідеш в гостину, бери-ж хліба в фустину. (Кольб.)
Значіння ut supra.
18. Як ішов у гостину, то теребив з яблок лушпину, а як з гостини
вертав, то лушпину збирав. (Явор.)
Сміються з такого, що йшов у гостину надіючися на щедрий трактамент, але незапрошений ніким вертав у своє село голоден.
19. Як їдеш у гостину, возьми си й дитину. (Явор.)
Кпнить із такого, що йде в гості з дітьми: значить, у самого дома нема що їсти.
Гостинець 
1. Гостинець вільний як єдному, так другому. (Наг.)
Знач. ніхто не має права зупинити на ньому людей або заборонювати їзду. Пор. Wand. IV (Strasse 18).
2. Гостинець не спит. (Гнідк.)
Гостинець – битий шлях. Він не спить, то знач. не спочиває, бо по ньому день і ніч ходять люди.
3. Збив ся з гостинця на манівці. (Збар.)
Зійшов з простої дороги, змилився в своїм осуді.
4. Зійти з битого гостинця. (Гнідк.)
Заблукатися, збаламутися в життю, відцуратися ясних життєвих правил.
5. Злий то гостинець, що травов заростає. (Кол.)
Знач. сею дорогою мало хто їздить, вона недогідна. Пор. Wand. IV (Strasse 12).
6. Коби міні на битий гостинець! (Наг.)
Знач. коби я вибився з біди на якесь певне становище.
7.	На гостинець го витали. (Наг.)
Викинули з господарства, пустили з торбами. Пор. Wand. IV (Strasse 58).
8. На гостинци того не найдеш. (Яс. С.)
Знач. се не пуста річ, не валяється без ужитку, се треба шанувати. Пор. Wand. IV (Strasse 63).
9.	Не покидай гостинця для стежки. (Збар.)
Задля якоїсь непевної відомості не покидай певного діла. Пор. Adalb. Gosciniec 1; Wand. IV (Strasse 28); Celak. 256.
Гостити 
1. А чим ті там у церкві гостили? (Наг.)
Жартують із такого, що довго не ходив до церкви, а потік таки нарешті пішов.
2. Будем ся гостити, то в вас, то в тебе. (Мінч.)
Іронічно говорять про чоловіка, що любить гоститися, але не любить у себе приймати гостей. Пор. Wand. І (Gastfrei І).
3. Гостимо сі з ласки божої і з вашого стараньи. (Наг.)
Формула, якою гості дякують господарям, коли ті припрошують їх, щоб «гостилися», тобто щоб їли та пили за столом.
4. Загостіт, коли ласка ваші. (Наг.)
Формула, явою запрошують гостий у дім.
5. Красно гостили, ледво пустили. (Кол.)...ледво живого... (Цен.)
Говорять про такого, що десь у чужім селі встряв у бійку і потерпів.
6. Най все добре гостит у вашім дому. (Наг.)
Формула, якою гості дякують на запросини – зайти до чиєїсь хати.
7. Погостив го буком по крижох. (Наг.)
Знач. замість гостини набив, ударив із засідки.
8. Погостив, jик він – щез би! – в терню. (Красноіля)
Знач. був у неприємнім товаристві, в домі, де його лихо приймали.
9. Хтось тут гостив без мене. (Наг.)
Говорить чоловік завважуючи, що йому чи то дома, чи коло нього щось пропало, щось украдено або поставлено не так, як стояло.
Гостювати 
1. Jик гостювали? (Довгоп.)
Привітання, коли хтось здибається з чоловіком, який недавно їздив куди будь, не конче в гостину.
Готов 
1. Він уже готов! (Наг.)
Знач. умер, не жив вже. Wand. І (Fertig 9).
2. Готов бити сі до вер – ної тріски. (Наг.)
Чоловік упертий, завзятий, що ні за що не попустить свого.
3. Готове нещістьи! (Наг.)
Знач. нещастя ось-ось близько або було близько.	
4. Готово бути лихо з нами. (Наг.)
Погроза і осторога, мовляв: не зачіпай, бо мені не стане терпцю і тоді буде тобі лихо.
5. Готово бути по мні. (Наг.)
Нені вве ось ось пропасти, грозить загибіль.
6. Готову миску і лижку мати. (Гнідк.)
Знач. жити на чиїйсь ласці, на всім готовім.
7. Готов хоць на страхопуда в просо. (Наг.)
Жартують із обдертого, занедбаного чоловіка, що показується в такім стані між людей.
8. Готов, як козак до війни. (Наг.)
Козак, се назва рівнозначна з поняттям вояка, завсігди готового до бою.
9. 3 готового добре брати. (Hаг.)
Далеко тяжче надбати. Пор. Adalb. Gotowe 1.
10. На всім готовім жиє. (Кол. 
Не дбав ні за що, за нього роблять інші.
11. На готовім і циган господар. (Кос.) 
Циган уважається у наших селян взірцем негосподарного, легкодушного чоловіка.
12. Та то готова смерть. (Наг.) 
Знач. се діло духе небезпечне, се якась отрута, грозить смертю.
13. Я на всьо готов. (Наг.) 
Знач. я готов потерпіти і найбільше лихо.
Готувати 
1. Вій му смерть готує. (Наг.) 
Носить ся з думкою замордувати його.
2. Готує сі па мене як на медведьн. (Наг.) 
Засідається, грозить побити мене.
3. Готує сі як на смерть. (Наг.)...як на тамтой світ. (Наг.) 
Говорять, коли хтось повільно, нерадо приготовляється до якогось діла.
4. Що вів міні готував, то на нього самого впало. (Наг.)
Говорив чоловік, коли його ворог, що грозив йому смертю, сам загиб від якогось нещасливого випадку.
Гоц 
1. Не кажн гоц, закись не перескочив. (Город.) 
Осторога: не хвалися, не грози на перед, поки не зробиш або поки не маєш відповідної сили сповнити свої перехвалки Пор. Нос. 370; Wand. III (Rufen 13).
2. Не мов гоц ye перескочивши. (Петр.) 
Значення ut supra. 
Гоца 
1. Гоца драла. (Ільк.) 
Окрик, коли хтось без видимої причини пускається бігти або підскакувати.
2. Гоца кеца коло пєца! Вибий зуби коло груби. (Льв.)
Приговорюють, коли молодіж у хаті занадто розбрикається, підскакує та танцює.
3. Гоца-кеца коло пєца, треба бабі смичка. (Наг.)
Сміються зі старої баби, яка в хвилі розохочення пускається в танець. «Смичок» тут означав кавалер, молодий парубок.
Гоцки 
1. А то го взьив на гоцки! (Дрог.) 
Знач. докучав йому, держить його в острій школі, зробив йому пакість.
2. Чекай, озьму я тебе не так на гоцки. (Дрог.) 
Знач. дам тобі себе знати, зроблю тобі пакість.
Гра 
1. А то ми йде гра. (Дрог.) 
Знач. мені щаститься в грі, виграю.
2. Кому щастит у грі, тому не щастит у любві. (Дрог.)
Загальне вірування грачів; у німців навпаки: Wer im Spielen glücklich ist, istʼs auch im Heiraten, пор. Wand. IV (Spielen 60).
Грабар 
1. Грабар найліпший майстер, бо будує хату на віки. (Дрог.) 
Гріб, се остатня і найтривкіша чоловікова домівка.
2. Грабар не перебирав. (Кол.) 
Бере мале й велике, бідного й багатого.
3. Грабаря питали: «А то там, дуже мрут люди?» – «Та де там! 
От капанина!» (Лучак.)
Властиво анекдота, явою характеризують спеціальний фаховий інтерес усякого ремесла, доведений до крайності і до абсурда.
4. Заплатит му грабар лопатов. (Наг.)
Знач. він умре не дождавшися заплати. Пор. Schleicher 177.
5. Йому хіба грабар догодит. (Наг.) 
Про вередливого чоловіка, який гудить усяку роботу.
6. На нього вже грабар давно чекає. (Наг.)
Говорять про старого, хворовитого чоловіка. Пор. Wand. IV (Todtengräber 6).
7.	Навіть грабарови не хоче дати заробити. (Цен.) 
Говорять про нелюбого старого чоловіка, що жив довго і не вмирав.
8. От уже грабар іде на тебе міру брати! (Берез.)
Кричала в сварці молода жінка до старої, що дуже допікала їй.
9. Ще їй лиш єдного бракує, аби їй грабар із заду лопатов
приплескав.(Наг.)
 Жартують із старої баби, що любить строїтися.
Грабевно 
1. Грабевно ми сі звергло. (Наг.)
Знач. скривилося на совці.
2. Грабевно му на плечох поломив. (Наг.)
Знач. бив його грабевном по плечех, поки воно не поломалося.
3. Тоти сі грабевна на сонци позмітуют. (Наг.) 
Говорив один господар другому, бачучи, що сей сушить свої грабевна в
тінистім місці, мовляв:при праці на сонячній спеці вони покривляться. 
Граблі 
1. А дільчі граблі, як луснули по чолі! (Цен.)
Жартують із такого, що вдаючи пана буцімто не пізнає тих, із ким колись водив компанію. Натяк на анекдоту про селянського сииа, що побувши пару літ у місті потім буцімто не пізнав грабель і питав батька, що се таке, та ставши ногою на зубці і одержавши крепкий удар грабевном по чолі скрикнув як вище. Пор. Wand. III (Rechen 3).
2. А то маю граблі як душу! (Наг.)...як праву руку. (Наг.) 
Знач. маю гарні, легкі, добрі до руки граблі, якими вигідно працювати.
3. Граблі як беззуба баба. (Наг.)
Говорять про граблі з повиломлюваними зубцями.
4. Дам ти пару грабель, будеш мав що пести. (Яс. С.)
«Дам ти» мав тут значенні: вдарю пару разів граблями.
5. Нема грабель, щоби від себе грабали. (Жовк.)
Говорять про вроджений кожному чоловікові егоїзм. Пор. Adalb. Grabie Η; Zatur X, 952.
6. Не ставай на граблі, бо дістанеш по чолі. (Наг.)
Мабуть також натяк на анекдоту згадану вище при ч. 1; говорятьзагально. коли хто кпить собіз8 хліборобського стану.
7. Хочеш, абим ті грабліма оперезав. (Наг.)
Погроза: відступися, бо побʼю граблями.
Град 
1. Аби відвернути град від села, треба дзвонити в дзвін посвячуваний у 
дванадцять пʼятниць. (Верес.) 
Вірування в те, що дзвони, над якими відправлено якісь незвичайні 
посвячування, мають силу відвертати градові хмари. В яких дванадцять 
пʼятниць мають бути посвячені ті дзвони, я не міг дізнатися.
2. Від граду, від злої хвилі пан Біг охоронит, а від злих рук николи.
(Дид.) 
Докоряють господині, яка з гарної муки спекла недобрий хліб. Буцімто верно перестояло на полі гради, слоти і лишалося ціле, а було змарноване невмілими руками.
3. Град аж стогне в хмарі. (Берез.)
Говорять при надтяганню важкої градової хмари. 
4. Гряд – відверни го Господи на ліси та на дебри! (Наг.) 
Саму назву «град» селяни, особливо в жнива, звичайно вимовляють з такою або подібною відворотною формулою, 
5. Градом му сі сльози з очей покотили. (Наг.) 
Говорять про чоловіка, що нараз плаче грубими, рясними сльозами. 
6. Градом сі на мене все лихо посипало. (Берез.)
Багато всякого лиха впало на мене відразу.
7. Град як горіхи. (Наг.)...як горох. (Наг.)
Звичайні порівняння для означення величини градових зерен.
8. Граду, тучі увійшов, а злих рук не убійшов. (Ільк.)
Мова про лихо спечений хліб, пор. вище, ч. 2.
9. Ладний, як би го град побив. (Лол.)
Говорять про дзюбатого, вісповатого чоловіка, або такого, що має струпи на лиці.
10. Лупотит як град по дасі. (Берез.)
Про глухий а частий гуркіт, прим. сипаного каміння або кукурузи.
11. Не дай Боже, аби ще градом не вергло. (Наг.)
Висловлюють побоювання при надтяганні градової хмари.
12. Сипнуло градом як з міха. (Берез.)
Говорять про густий, сильний град.
13. Увійшлося граду, тучі, а не увійшлося поганих рук. (Карлів).
Значення як вище ч. 2, 8.
14. Уйшов граду, тучі, а не уйшов лихих рук. (Петр.)
Значення ut supra.
15. Ци тебе тут градом кинуло? (Крех.)
Говорять при несподіваній появі якогось чоловіка. Пор. Wand. II (Hagel 22).
Градобить 
1. То таке як градобить. (Наг.)
Мізерне, поломане, коли мова про рослини; говорять також про невдалий, гливкий хліб, нібито печений із зерна, що потерпіло від граду і не могло достигнути як слід.
Градовий 
1. Градові тучі йдут! (Наг.)
Говорять, коли до товариства надходить понурий, сердитий чоловік або коли від сварки доходить до бійки.
2. Нищіт, як у градовій хмарі. (Берез.)
Вірування, що в градовій хмарі летить якийсь демон, який страшенно мучиться, держачи на собі весь тягар нагромадженою в ній граду і спішиться висипати його як мога швидше, тільки, розуміється, силою своєї демонської вдачі не «на ліси та на дебрі», а на села та па плодючі поля. Та коли знайдеться який тямущий чоловік, що вміє спинити його, він проситься, стогне, пищить, напирається таки засипати село, поки нарешті не уляжеться заклинанням хмарника. Пор.Етн. Зб.т. XV, 262–253.
Грай-гора 
1. А йшов бис иа Гран-гору! (Наг.)
Грай-гора, дослівний переклад німецької назви Spielberg, кріпость у Моравії, в якої казематах до половини 60-их років держали тяжких злочинців, в тім числі й галичан. Прокляття: щоб ти попав у число тих злочниців, що йшли на Шпільберг.
Грамота 
1. Прочитав грамоту. (Петр.)
Значення неясне, мб. вилаяв його, накартав.
Грамотика 
1. Втер му грамотики. (Кос.)
Грамотика – пісна приправа до хліба, вложена в часнику, оцту й соли. Знач. наробив йому бешкету, встругнув якогось злого збитку, ввалив у біду.
Границя 
1.Вивезли би ті в границю! (Наг.)
Давно був звичай, що відьмаків та самовбивців хоронили на границі між двома селами. Пор. Етн. Зб. XV, 149.
2.	Від границі до границі. (Наг.)
Се був максимальний, повний наділ грунтовий парового господаря, розуміється, при однаковій широкості наділів.
3. На кождій граници брав по г-ци. (Яс. С.)
Давніший селянський самосуд над злодієм полягав у тім, що зловленого злодія водили від одного пошкодованого господаря до другого, і на границі кожного обійстя, звичайно на перелазі, давали йому певне означене число буків. Тепер поговірка лишилася хіба як насміх над потомками колишніх таких горопах.
4. Нема му границі. (Наг.)
Нема межі його захланності та злобі.
Гранка 
1. Оббили го на всі штири гранки. (Наг.)
Знач. на всі боки, набили страшенно.
2. Пішов у гранки. (Наг.)
Говорять про ячмінний або голомшаний колос, що вже починає наливатися; в дозрілому стані він має у ячменю чотири, а в голомші дві гранки.
Грань 
1. Впав як у грань. (Наг.)
Вскочив у велику біду, в сварку або бійку, де йому дісталося.
2. Коли грань порскає на серед хати, то гості будут. (Наг.)
Народне вірування. Огнище, як центр хатнього життя, загалом буває центром різних вірувань. Пор. Етн. Зб.V. 191.
3. Сіджу як на грани. (Наг.)
Знач. нетерпливлюся, рад би йти геть, мені ніколи.
Грати 
1. Або грай, або гроші віддай. (Ільк.)
Говорять такому, що взяв я робити щось і зволікав аби порається дуже помалу та нескладно. Пор. Adalb. Gгас 2.
2. Або грай, або стуй, або собі нарихтуй! (Наг.)
Жартливо приговорюють музиці, який узявшися грати до танцю щохвилі зупиняється, буцімто наладжуючи інструмент. Пор. Adalb. Grac 1.
3. А грали би ти органи в грудьох! (Наг.)
Прокляття: щоб ти хрипів та кашляв, не можучи ані говорити ані дихати. Пор. вище. Аргави 1.
4. А грало би ти в вухах! (Наг.)
Прокляття: щоб тобі шуміло в вухах від болю голови.
5. Грає му по носі. (Наг.)
Старшує над ним, робить собі з нього кпини.
6. Грай ти Матвію, бо я не вмію. (Лучак.)
Говорять про такого, що звалює на іншого діло, до якого первісно взявся сам.
7. Грают води, як Дунаї. (Наг.) 
Говорять про велику повінь, що виступила з берегів.
8. Заграти кому. (Гнідк.)
Знач. допекти, досолити кому.
9. Інакше я тобі заграю. (Кобил.)
Знач. дам тобі пізнати себе, допечу тобі.
10. Йому тілько в то грай! (Наг.)
Знач. він тільки сього й хоче, се йому на руку. Пор. Brzoz. Graс 5.
11. Не грай кітко з песиком! (Петр.)
Осторога слабшому, щоб не зачіпався з міцнійшим. Пор. Wand. IV (Spielen 119).
12. Не грати воробцеви з соколов. (Гнідк.)
Слабому з міцним не то боротися, але навіть забавлятися не слід, бо те, що у міцного може бути гра, слабому може бути загибель.
13. Сам грає, сам скаче. (Сорок.)
Говорять про відлюдка, що не любить людського товариства і забавляється сам собі.
14. Сам собі граю, сам собі розумію. (Бібр.)
Говорить чоловік заздрий на свою самостійність, егоїст, що не любить, аби інші мішалися в його діла.
15. Сам собі граю, сам собі скачу. (Наг.)
Знач. вам нічого до мене, не прошу вашої помочі ані вашого осуду.
16. Ти граєш, як знаєш, а я скачу, як хочу. (Гнідк.)
Говорить чоловік, якому докоряв інший, що не хотів у якімось ділі йти за його радою.
17. Хто грає, той виграє. (Дрог.)
Розуміється, коли йому пощастить. Пор. Zatur. ХІІ, 402.
18. Хто грає, той програє. (Дрог.)
Се буває найчастіше, пор. Wand. IV (Spielen 82).
19. Хто не грає, той не виграє. (Дрог.)
Говорять запалені грачі, оправдуючи свою пристрасть. Пор. Wand. IV (Spielen 65).
20. Хто не грає, най у карти не зазирає. (Дрог.)
Хто не робить діла, нехай не мішається до нього, не підглядає.
21. Хто не грає, той не програє. (Дрог.)
Звичайна поговірка тих розумних людей, що цураються гри в карти. Пор. Сelak. 142; Wand. IV (Spielen 66); Adalb. Grac 18.
22. Як заграють, так танцюй. (Ільк., Петр.)
Як притисне потреба, то чоловік мусить робити так, як його силують обставини.
23. Як грают, так скачи. (Гнідк.)
В товаристві мусить чолові достроюватися до загально принятого тону та звичаю. Пор. Сelak. 129; Adalb. Grad 11; Zatur. IV, 237.
24. Як грают, так танцюют. (Залісє)....танцюй. (Наг.)
Вчинки людей відповідають тому настроєві і тим пануючим поняттям, які держаться в тій сфері, серед якої вони живуть. Пор. Wand. ІІІ (Pfeife 53); Adalb. Grac 12.
25. Як ти граєш, так я йду. (Замул.)
Говорить чоловік підвладний до свойого верховода.
26. Як тобі грают, так скачи! (Наг.)
Напучують молодого чоловіка або такого, що наймається в службу, щоб підладжувався під волю своїх господарів. Пор. Adalb. Grac 14.
Грач 
1. Був у нас такий грач, вивели го дівки в с–ч, дали йому стебелце, аби 
дзьобав г–нце. (Снят.)
Жартують із такого, що береться грати на якімось інструменті не вміючи.
2. Грача пізнают по граню, а с–ча по с–ню. (Дрог.)
І загалом зручність та вмілість усякого робітника видно по результатах його праці. Гумористичний тон приказки вказує зрештою на те, що грача, музиканта не вважають дійсним робітником, а зачисляють радше до «дури-грошів».
3. Для доброго грача нема поганої скрипки. (Луч.)
І загалом добрий робітник по думці наших селян дасть собі раду і з поганим знарядом.
4. Пізнай грача, не партача. (Ільк.)
Говорять чуючи гру дійсно тямучого грача.
Гребля 
1. Греблев до ставу йдут. (Наг.)
Гребля і став – поняття нерозлучні. Хто вийшов на греблю, тому й до ставу близько.	
2. Греблю до ставу будуют. (Терн.)
Scil, відповідно. Образово; треба носити ся відповідно до маєтку, не вдавати великого богача, коли не мавш грошей. Пор. Adalb. Grobla 1.
3. Греблю му вирвало. (Воробл.)
Він поніс великі страти, його господарство упадає що раз дужче та безупинно.
4. Чия гребля, того й став. (Терноп.)
Став властиво тільки наслідок усипаної греблі, якою загачено ріку; отже хто усипав греблю, той тим самим і властитель ставу.
Гречка 
1. Гречка му на бороді цвите. (Терн.)
Знач. борода сивіє, чоловік старіється.
2. Гречки, не гречка, – марш! (Войн.)
Не зважаючи ні на які перешкоди йди наперед. Натяк на анекдоту про жидів, що йдучи походом зупинилися вночі перед гречкою, принявши її за воду, поки вранці не перейшли, за те слідуючої ночі принявши воду за гречку кинулися в неї і потонули. Пор. Wisla 1.
3. На гречку орати. (Гнідк.)
Значення неясне.
4. Най буде гречка, аби не була суперечка. (Луч.) Нехай......най не
буде. (Ільк.)
Характеризують згідливого чоловіка, який «для святої згоди» готов і мак признати за гречку. Пор. пісню:
Каже мужик: гречка, –
Жінка каже: мак!
Ой так, так, так, так,
Нехай буде з гречки мак. 
5. Пережену я тебе через гречку. (Косс.)
Знач. забʼю, задам страху. Говорить парубок до другого, який робить йому конкуренцію у дівчини. Пор. Перший вінок стор.
6. Посію гречку під груду, то видіти її не буду. (Заставці).
Господарське правило велить сіяти гречку в вогку землю.
7. Рецьки не рецьки, моє войски марш! (Яс. С.)
Значення як вище ч. 2.
8. Сій гречку і просо, будеш ходити босо. (Наг.)
А ні один ані другий із тих родів збіжжя не родиться добре в Наг., значить сіючи їх звичайно треба числити на страту. Пор. Adalb. Hrerzka 1.
9. Скакати в гречку. (Збар.)
Заходити собі з чужими жінками або чоловіками, чужоложити.
Гриб 
1. Багато грибів, а мало хліба. (Сквар.)
Говорять про вогке літо, в якому буває багато грибів, а за те хліб вимокає або гниє в полі. Пор. Adalb. Grzyb 2.
2. Багато два гриби в борщ. (Петр., Ільк.) За много... (Наг.)
Гумористично характеризують якийсь надмір, хоча властиво два гриби в борщ зовсім небагато, а радше замало. Пор. Schleicher ст. 178; Wand, і (Gemüse 5); Brzoz. Grzyb 1.
3. Будут гриби, та не буде їх кому вибрати. (Наг.)
Ворожать, що буде колись таке літо з великою пошестю.
4. Встань грибе, най козар там сяде. (Кольб.)
Жартують, коли молодший, менше поважний тиснеся на перше місце перед старшим та поважнішим. Гриб уважається найчільнішою губою, а козар одною з пліхших.
5.	Вступися грибе, най козар сяде. (Ільк.) Посунь ся... (Петр.)
Значення ut supra.
6. Грибки як перстінці. (Наг.)
Говорять про малі, круглі гриби.
7. Гриб ніколи сам не росте, а все мусят мати собі товаришьи. (Наг.)
На підставі сього вірування кожний знайшовши в лісі одного гриба шукав недалеко цього доконче й другого, пор. Етн. Зб.V, 167; AdaIb. Grzyb 4.
8. Гриб як капелюх. (Наг.)
Мова про великого, крисатого гриба.
9. Гриб як панич. (Наг.)
Про гарного, молодого гриба.
10. Гриб як халяпа. (Наг.)
Гнилий, розточений червʼяками гриб.
11. Жди грибе, може тя хто здибле. (Стежн.)
Характеризують довге та безплодне дожидання чогось непевного, якоїсь далекої черги. Пор. Adalb. Grzyb 15.
12. За гриби по – и, за козарі дай ми. (Наг.)
Жартують парубки з дівчат, що ходять у ліс на гриби.
13. Коли гриби зародьит, то на людий помір буває. (Наг.)
Народне вірування, пор. Етн. Зб.V, 167.
14. Коли-сь не гриб, не лізь у борщ. (Короп.)
Образово: коли ти не здібний до чогось, то не берися за се діло.
15. Коли-сь не гриб, не лізь у кіш. (Гнідк.)
Не додавай собі гідності ані почесті, яка тобі не належиться.
16. Коли-сь ся обрав грибом, лізь в кошіль. (Ільк., Петр.)...обібрав за 
гриб... (Тучани)...лізь у борщ. (Тереб.)
Коли ти взяв на себе якусь гідність чи якесь діло, то сповняй же все як слід. Пор. Adalb. Grzyb 10; Сим. 1815; Brzoz. Grzyb 3.
17. Обібрав єсь сі грибом. лізь же в кошелик. (Городен.)
Значення ut supra. Пор. Brzoz. Grzyb 2.
18. Про гриб не згиб. (Берез.)
Знач. без грибів чи загалом без якоїсь маловажної речі не пропаду.
19. Про єдного гриба буде борщ. (Гнідк.)
Не зважаючи на якусь невеличку хибу діло зробиться.
20. Сидит як гриб у траві. (Броди).
Сидить мовчки, непорушно, ховається від когось.
21. Сіди грибе, аж тя хто здибе. (Лев.) Чекай... (Грибов.)...закни... (Тереб.)...зак ті шо... (Явор.)...ні· тя хто... (ІІетр.)
Значення ut supra. ч. 11.	
22. Старий гриб, що го хробаки розточили. (Наг.)
Говорять про старого, зовсім знемощілого чоловіка.
23. Тогди сі за грибами ходит, коли родьи. (Кольб.)
Тоді треба пильнувати діла, коли на нього відповідна пора. Пор. 
коломийку
Не тепер, не тепер по гряби ходити,
В осени, в осени, як будут родити. (Белел.)
24. То старий гриб. (Наг.)
Говорять про старого, дряхлого чоловіка.
25. Тут грибами пахне. (Наг)
Деякі селяни пізнають у лісі грибові місця по запаху.
26. Ще сі ни чіньи гриби. (Кривор.)
Знач. ще не родяться, ще не пора на них.
27. Як би гриби добра річ була, то би їх вовк у лісі їв. (Наг.)
Так дехто висловлює свою нехіть до грибів.
Грижа 
1. І в Парижу має чоловік грижу. (Жабє).
Знач. від гризоти чоловік ніде не вільний.
2. Мав грижу на серци. (Кривор.)
Знач. турбується чимось, щось допікає йому.
Гризня 
1. Гризня меже ними, як у пеклі. (Рогат.)
Говорять про сварливу, незгідливу сімʼю.
2. Що дня гризня. (Крех.)
Се звичайна доля бідного чоловіка. Та вона не минає й багатих, як свідчить девіз Рудольфа Габсбурського; Allzeit mit Sorgen, пор. Wand. IV (Sorge 1).
Гризота 
1. Аби дньи без гризоти не було! (Наг.)
Говорять, коли ні з сього ні з того набігає причина до якоїсь нової гризоти. Пор. Wand. IV (Sorge 2).
2. Без гризоти чоловік не прожиє. (Голоб.)
Вона всякого постигає. Пор. Wand. IV (Sorge 35).
3. В гризоті година роком стає. (Наг.)
Чоловікові кучиться, години пливуть помалу.
4. В гризоті чоловікові світ не милий. (Наг.)	
Він не хоче дивитися ні на що, бажає собі смерті.	
5. В гризоті чоловік сам не знає, що з собов робити. (Наг.) 
Він тиняється безрадно сюди й туди.	
6. Від гризоти голова сивіє, а розум дуріє. (Кол.)
Чоловік тратить і розум і здоровʼя через надмірну турботу. Пор. Wand. IV (Sorge 80, 81, 82).
7. Від гризоти голова схне. (Голоб.)
Чоловік нудьгує, томиться.	
8. Від гризоти не втечеш. (Кол.)
Вона йде за тобою, не попускається тебе до смерті.	
9. Від гризоти світ сі крутит. (Наг.)	
Чоловік тратить супокій, не може зібрати думок.
10. Гризота біді не порадит. (Наг.)
Самою гризотою без діла біді не поможеш. Пор. Wand. IV (Sorge 17, 30, 31, 32, 53, 71).
11. Гризота вік коротит. (Кол.)
Чоловік, що багато турбується, підкопує своє здоровʼя.
12. Гризота голову сушит. (Наг.)
Морочить чоловіка, відбирає йому супокій. Пор. вище ч. 7.
13. Гризота до коршми гонит. (Унят.)
Не знаходячи супокою дома або при праці чоловік іде до корчми, щоб тут знайти хоч хвилеве забуття. Пор. Сelak. 186; Wand. IV (Sorge 5).
14. Гризота з чоловіка кров ссе. (Голоб.)
В ненастанній турботі чоловік робиться марний та блідий, немов би стратив багато крові з тіла.
15. Гризота мі їсть. (Наг.)	
Турбуюся дуже, турбота обезсилює мене. Пор. Wand. IV (Sorge 163).
16. Гризота на твою голову! (Наг.)
Прокляття: щоб тобі трапило ся лихо та турбота.
17. Гризота сі мене вчепила. (Наг.)
Гризоту уявлено як демона, що пристав до чоловіка і не попускається його.
18. Гризота спати не дає. (Стан.)
Чоловік занятий турботою не може гаснути. Пор. Wand. IV (Sorge 63, 76).
19. Гризота, то найбільша сушиголова. (Берез.)
Вона втомляє чоловіка, підкопує його сили.
20. Гризота то нещістьи. (Наг.)
Вже хоч би тим, що підкопує у чоловіка енергію та охоту до діла.
21. Гризота то тьижкий ворог. (Яс. С.)
Ніякий ворог так не прикрутить чоловіка, як розстрій у його власному нутрі і брак життєвої енергії.
22. Гризоті як слоті кінцьи нема. (Наг.)
Вона супроводять чоловіка від молодості до могили.
23. До гризоти ще й біда приходит. (Цен.)
Звичайно на чоловіка пригнобленого гризотою спадають щоразу нові клопоти, бо він не може дати собі ради з одним.
24. З гризоти аж почорнів. (Стан.)
Говорять про тяжко затурбованого чоловіка.
25. Іди без гризоти! (Наг.)
Знач. не роби клопоту та замішанини.
26. Має гризоту на серци. (Наг.)
Знач. турбується чимось. Гризота уявляється як щось таке, що налягає на серце і гризе його. Пор. Wand. II (Herz 385) і вище Грижа 2.
27. Мало ми своєї гризоти, то ще й ти приходиш! (Наг.) 
Знач. я маю й свого клопоту досить, не треба мені брати й твоїх на себе. Пор. Wand. IV (Sorge 26).
28. На гризоту й плач не поможе. (Наг.)
Плачем не зарадиш ніякому лиху.
29. На мою гризоту ті наднесло. (Наг.)
Говорять при приході якогось нелюбого гостя, який причиняв багато турботи.
30. Напитав собі гризоти. (Наг.)	
Знач. вмішався в якесь клопітне, немиле діло.
31. На що мені гризоти на здорову голову? (Наг.)
Знач. се діло може привести мені багато клопоту, тому я й не хочу встрявати в нього.
32. Не досить ми свої гризоти, ще й чужа біда на мене насідає. (Наг.)
Говорить чоловік, у якого хтось просить підмоги та порятунку.
33. Не мав бим гризоти, та тебе. (Наг.)
Відмовляють, коди якийсь посторонній чоловік просить занятися його ділами.
34. Не поможе гризота, лиш поможе робота. (Кол.)
Даремно турбуватися, треба робити діло.
35. Отто гризота, не йде хліб до рота! (Берез.)
Значення трояке: 1) в турботі чоловік тратить охоту до їди, 2) чоловік турбується того, що нема що їсти; 3) жартливе, мовляв: се ще не не така гризота, коли хтось не може їсти хліба, видно, що не терпить голоду.
36. Позбув єм сі гризоти з дому. (Наг.)
Говорив чоловік, у якого вмерли сварлива, а хоровита жінка.
37. У кожного своя гризота. (Наг.)
Кожний має й сам за себе чим гризтися, не може дбати, про потреби іншого. Пор. Wand. IV (Sorge 22).
38. Ци наслано на мене гризоту, ци яка кара божа? (Наг.)
Говорив чоловік, що мав сварливу а до того хворовиту жінку, нездібну до праці. Гризоту уявлено як якусь хворобу, яку можна наслати чарами.
39. Через гризоту не тьижко в біду впасти. (Наг.)
Жартливий плеоназм: гризота й сама вже біда і наслідок біди. Пор. Wand. IV (Sorge 152).
40. Через гризоту світа не виджу. (Наг.)
Турбота займає всі мої думки, прогонює всяку радість.
41. Що йому за гризота! (Наг.)
Знач. він не мав чим журитися, йому про все байдуже. Пор. Wand. IV (Sorge.70).
42. Я сі гризоті не піддаю. (Наг.)
Говорив чоловік, що мав якусь гризоту дома, а про те не тратив своєї веселості.
Гризти 
1. А гриз бис си пальці, як ти мене гризеш! (Наг.)
Прокляття. Припускають, що свої власні пальці гризе чоловік у якійсь страшній муці, з голоду або одчаю.
2. Аж пальці гризе зо злости. (Наг.)
Характеризують стан дуже лютої сердитости. Пор. Wand. І (Finger 149).
3. Гризе го як міль. (Наг.)
Знач. нечутно, неспостережено нищить, підточує його сили.
4. Гризе мі як хробак дерево. (Наг.)
Говорять про якесь невідступне лихо, про злого сусіда або свояка.
5. Гризе си серце. (Збар.)
Сам себе мучить, турбується чимось.
6. Гризут сі як пес з котом. (Наг.)
Пес і кіт, се природна, віковічна антипатія. Пор. Adalb. Grysc 2.
7. Гризут сі як пси на кости. (Наг.)
Говорять про незгідних, сварливих людей. Пор. Adalb. Grysc 3; Wand. II (Hund 328).
8. Догриз го до печінок. (Терн.)
Допік йому, докучив до краю.
9. Не гризи сі, бо сі борзо постарієш. (Наг.)
Жартують із чоловіка меланхолійної, журливої вдачі Пор. Сelak. 185; Wand. IV (Sorgen 25, 40).
10. Не мав бив сі чим гризти, та тим. (Наг.)
Знач. се мені байдуже, тим я не думаю турбувати ся.
11. Отто чим би я сі гриз! (Наг.)
Се діло пусте, маловажне і я зовсім не думаю турбуватися ним.
Гризь 
1. Гризь мі сі чепила. (Hаг.)
Налягла турбота на серце.
2. Мав гризь на серци. (Янів).
Турбується чимось, щось не дає йому спокою. Пор. Грижа 2; Гризота 26.
Грим 
1. Грим, бавх: дай Боже щістьи! (Наг.)
Жартують із такого, що добру річ і в добрім намірі передав або робить з видом брутальності.
2. Грим шістьи хату! (Наг.)
Говорять про всяку несподівану новину, особливо про добру.
Гриміт 
1. Гримоти, блискоти, як би сі сьвіт валив. (Наг.) 
Говорять про страшну тучу з громами та блисканням. Пор. Wand. І (Donner 24). 
2. З великих гримотів малий дощ. (Яс. С.)
З великих заходів малі наслідки. з великих погроз, мало діла Пор. Adaib. Grzmiec 3; Wand. I (Donner 21).
Гриміти 
1. Гримит, аж вікна дзелинькочут. (Наг.)
Від сильного грому трясуться селянські хати і вікна в них дзвонять.
2. Гримит, аж сі земльи трісе. (Наг.)
Говорять про сильний грім.
3. Міні тото десь гримит. (Наг.)
Знач. мені до сього байдуже, я сим не турбуюся, не боюся того.
4. Не добре, як загримит худобу в стайни. (Дид.)
Вірування. Весна, в якій грім уперше чути в таку пору, коли ще сніг не зліз і не можна виганяти худоби на пашу, віщує анормальне літо.
5. Як гримит, викинь перед хату коцюбу й лопату. (Папірня).
Народне вірування. Лопата й коцюба – прилади до порання біля огню. Основна ідея якогось звʼязку домашнього огнища з небесним огнем, у сьому віруванню затемнена.
6. Як гримит на голий ліс, то хліба не буде. (Ком.)
Коди гримить вчасною весною, як іще ліс не розвився, ворожать посуху. Пор. Adalb. Grzmieс 5; Wand. I (Donner 12, Donnern 4).
7. Як гримиит, то най же й блискає! (Мшан.)
Коли сталося щось одне, то мусить статися й друге, що являється неминучою консеквенцією першого. Пор. німецьке: Wer А sagt, muss auch В sagen, Wand. І (А, 8). Приказка основана на анекдоті досить сороміцького змісту, пор. Етн. Зб. VI, ч. 82; Wand. І (Donnerschlag 2).
Гринь 
1. Не лакомся Гриню на солонину. (Тереб.)
Знач їж те, що маєш, хоч і пісне.
2. – «Помагай Біг, Гриню!» – «Копаю, папе, глину». (Петр.)
Очевидно відповіді, глухого, який не дочув, що до нього говорять. Приказкою характеризують усяку недоречну відповідь на питання. Аналогічне див. Adalb. Grzegorz 2.
3. Я до Гриньи, а Гринь як свиньи. (Наг.)
Говорять, коли хтось на чемне привітання відповідає сердитим бурчанням, або й зовсім не відповідає.
Гриць, Грицько 
1. Вернув як Гриць з вечірниць. (Корч.)
Вернув незадоволений, сквашений, знеохочений.
2. Геравс, Грицьку, губерпатор їде! (Луч., Дар.)
Приказка основана очевидно на якімось оповіданню, мабуть із рекруцького життя. Уживають, коли якась дрібна причина наробить розруху в хаті, всі посхапуються з місць, або повибігають на подвірʼя, мов би сталося щось незвичайне.		·
3. Говори Грицю Богородицю! (Наг.)...а я буду Вірую. (Лол.)
Говорять такому, що все закидає в розмові на свою улюблену тему, хоч вона нічим не вʼяжеться з темою загальної розмови.
4. Говори. Грицю, лекше ти буде! (Дрог.)
Говорять такому, що при всякій нагоді, до речі й не до речі, нарікає на свою бідність або на свою кривду.
5. Гони, Грицю, по за хрест! (Наг.)
Жартливо додають відваги такому, що в товаристві городить якісь нісенітниці, оповідає брехливі історії.
6. Грицю, не спускайся на паланицю! (Ільк.)
Знач. не надійся того, в чому ще нема ніякої певності.
7. Доки мене звали Грнцьком, то я гроші горнув горшком, а як сказали «пане Григорий», то я щораз то лучше голий. (Дар.)
 Жалується чоловік, що бажавши порівнятися з панами і мати гонори між людьми розшастав свій маєток.
8. Дочекався Грицько гречаної паски. (Ільк.)
Замість сподіваних користей та приємностей дождався прикрості та шкоди.
9. І ти Грицю пан? (Луч.)
Говорять такому, що силкується рівнятися зі старшими, підіймає голос у раді, де йому нема місця.
10. Мов Грицю Богородицю, а Гриць усе Отченаш. (Мшан.)
Говорять про такого, що все робить на перевір тону, що йому радять або велять.
11. Надійся Грицьку, паном будеш. (Коб.)
Жартують із такого, що покладав надію на щось зовсім непевне.
12. Назад, Грицю, бо пʼятниця! (Тереб.)
Говорять, коли хто вирветься з чим не до ладу.
13. На маєш, Грицю, баль! (Княж.)
Говорять такому, кого замість сподіваної приємности стрітила немила пригода, кого побили, наганьбили.
14. Не видав Гриць нагавиць: то скидав, то вбирав, усе переглядав.
(Тереб.)...поки не подрав. (Кол.)
Жартують із такого, що дуже дивується якійсь зовсім звичайній речі.
15. Не видав Гриць нагавиць: то ся вбирає, то розбирає. (Ільк., Петр.)
Значення ut supra.
16. Не видів Гриць воза тай зробив собі сани. (Луч.)
Говорять про такою, що береться до якогось діла невміло, необдумано.
17. Не видів Гриць нагавиць, а як увидів, то портки спустив. (Яс. С.)
Жартують із недотепи, що не вміє дати собі ради з найпростішою життєвою появою.
18. Не видів Гриць нагавиць: то вбирав, то скидав, а все їм ся призирав. (Стара сіль).
Значення ut supra ч. 14, 15, 17.
19. Не для Гриця паланиця. (Ільк.)
Гриць уважається ео ipso назвою простого чоловіка, пролетарів, якому не слід від життя надіятися якихось особливих розкошів, навіть у формі паляниці.
20. Не лакомся Грицю на дурницю. (Ільк.)
Осторога всякому чоловікові, що любить запопадати ласки у панів або в сусідів.
21. Не мав Гриць нагавиць: то скидав, то вбирав, аж поки не підрав. (Цен.)
Значення ut supra ч. 18.
22. П –ди Грицю, п – ди Йване, п – діт усі християне. (Наг.)
Жартують, холи в розмові або при параді один за другим без тями повторює одне й те саме слово.
23. Се біда: мама Гриця привела, та не знаєм, як звати. (Ільк.)
Жартують із недогадливої, наївної людини.
24. Старший Гриць як Парашка. (Ільк, Петр.)
Загально: старший, важніший мужчина від жінки.
25. Тепер Грицю лізь у рукавицю! (Луч.)
Знач. тепер тобі круто приходиться, ховайся куди знаєш.
26. Тинди-ринди, Грицю, губернатор їде! (Мик. н, Д.)
Як хтось багато говорить а йому не вірять. Пор. вище ч. 2.
27. То не з Грицьом справа. (Дрог.)
Знач. діло поважне, не з ким будь собі заходиш.
28. Хапай, Грицю, бики, бо процесія йде. (Тер.)
Знач. уступай на бік зі своїми буденними, дрібними справами, бо тепер діло важне, загальне.
29. Чотири сьвічки спалила, заким Гриця умила, а пʼятий каганець, –
такой Грицко поганець. (Ільк.)
Мабуть жартлива співанка, для характеристики якогось нечупарного, непоказного з лиця парубка.
Гріб 
1. Бодай го з гробу вивергло! (Наг.)
Прокляття. Вірять про великих грішників, прим. про Пилата, що їх земля не приймає і викидав з гробу.
2. Бодай му сі гріб запав! (Наг.)
Знач. щоб і памʼять його загибла. Над гробом кожного чоловіка, особливо старшого і знатнішого, насипають могилку, а коли вона западеться, відновлюють її «для памʼяті».
3. Бода-с із гробу руку виставив! (Наг.)
Прокляття непокірній дитині, особливо такій, що підіймає руку на батька або матір. Вірить, що коли така дитина помре, то виставить руку з гробу, щоб одержати назад удар, який дала нею своїй рідним.
4. Будут нас діти з гробів вифурувати. (Голг.)
Говорять такі, що потратили землю, мовляв, будуть діти проклинати нас, щоб нас із гробів повикидало.
5. Вже на мене гріб чекає. (Наг.)
Говорить старий чоловік, якого кличуть у гостину або на якусь забаву. Пор. Wand. II (Grab 33).
6. Від гробу-м сі вернув. (Наг.)
Знач. був дуже хворий, уже близький смерті, та на силу видужав. Поляк каже про такого: Zakolatal do grobu, Adalb. Grob 8.
7. Від нього вже гробом чути. (Берез.)
Знач. чоловік старий, схорований, безсильний, уже ледве живий.
8. Він сі в гробі оберне. (Наг.)
Говорять про покійного батька, коли його діти розтрачують його добро або взагалі ведуть себе погано. Пор. Zatur. VII, 786; Wand. II (Grab 35).
9. Він сі вже над гробом трісе. (Наг.)
Знач. чоловік старий, дряхлий. Пор. Гидьф. 1650; Wand. II (Grab 40).
10. Він такий як би з гробу встав. (Наг.)
Знач. мізерний, страшний. Пор. Wand. І (Aussehen 47); Zätur. VI, 655.
11. Він уже єднов ногов у гробі. (Ком.)
Йому не багато хибує до смерті. Пор. Adalb·. Grob 5; Zatur. VII, 142.
12. Bс–ти му сі на гріб! (Дрог.)
Говорять зневажливо про якогось ледачого покійника.
13. Гріб тісна хата, але вічна. (Наг.)
Говорять відпроваджуючи покійника на кладовище.
14. Γріб усіх нас покриє. (Яс. С.)
Знач. усі там спочинемо. Пор. Wand. ІІ (Grab 6).
15. До гробу му недалеко. (Берез.)
Чоловік хворий, старий, надіється швидко вмерти.
16. До гробу того з собов не возьмеш. (Наг.)
Говорить скупому, мовляв: не привʼяявуйся так дуже до сеі речі. Пор. Wand. ІІ (Grab 34).
17. З гробу нікого не вернеш. (Наг.)
Образово: те що минуло, не вернеться назад. Пор. Wand. II (Grab 3).
18. Курити гробом. (Гнідк.)
Значення мені неясне. Може «курити» значить те саме, що «пахнути» а радше «смердіти»? Пор. Zatur. VII, 9, 10.
19. Не ввидимо сі аж за гробом, як Бог дасть дочекати. (Наг.)
Жартують старі люди або такі, що розстаються на завсігди, прим, вирушаючи десь у далеку дорогу. Пор. Zatur. XII, 369.
20. Ти мене ще в гріб вженеш. (Льв.)
Говорить батько непослушному синові.
21. Умерлого з гробу не вертают. (Наг.)
Коли хтось дав щось комусь а потім домагається, щоб той звернув йому це.
22. Хіба си в гробі відпочину. (Льв.)
Говорить роботящий чоловік, що за життя не мав ані хвилі спочинку.
23. Ци до гробу маєтки понесеш? (Наг.)
Говорять в докором скупому, що збирає маєтки, а сам не користується ними. Пор. Wand. II (Grab 38).
24. Ще й у гробі не буде мати спокою. ( Наг.)
Говорять про грішного, злого чоловіка, що за життя кривдив інших. Вірить, що такий чоловік у ночі встав з гробу і покутує в тих місцях, де грішив. Пор. Ети. Зб.XV, 144-148; Zatur. XVI, 549.
25. Ще сі в гробі належиш досить. (Наг.)
Говорять такому, що любить довго вилежуватися. Пор. Adalb. Gröb 6.
26. Я вже над гробов стою. (Наг.)
Говорить старий чоловік, якому, мовляв, близько до смерті. Пор. Schleicher ст. 176.
27. Я си на гробі підскочила, жем ся з бідою розлучила. (Ту.)
Говорила жінка по похороні нелюбого мужа.
28. Я ти твого гробу не зальижу. (Наг.)
Говорять захланному чоловікові, мовляв: і ти знайдеш у гробі місце. Пор. Zatur. VI, 702.
Грім 
1. Або на тя нинішної днинки красної упав грім з ясного сонця, аби ані 
гриміло, ані блискало, щоби-с не стямився, відки над тя надлетіло! (Лол.)
Прокляття, пор. ч. 2.3, тільки той простий мотив тут розведений широко і злучений з різними образами. Пор. Zatur. XVI, 29.
2. А грім би ті вабив! (Наг.)...розбив! (Голоб.)...розтріскав! (Кол.)
Прокляття. Смерть від удару грому зрештою не вважають страшною. Пор. Wand. І (Donner 30); Zatur. XVI, 75, 525.
3. А. громи би тя ясні побили! (Княж.) 
Прокляття, пор. вище ч. 2; Adalb. Piorun 2.
4. Багато грому, а мало дожджу. (Наг.)
З великих слів, обіцянок, погроз малий результат. Пор. Гильф. 1176.
5. Боршем сі грому з неба надіяв, як такої кавзи. (Наг.)	
Говорить чоловік заскочевий несподіваною лихою пригодою.
6. Вдарив грім на мій дім. (Замул.)
Стало ся мені нагле нещастя, тяжка пригода.
7. Від грому сі не сховаєш. (Наг.)
Говорять до такого, що боїться грому під час бурі.
8. Впало на мене, як грім з ясного неба. (Наг.)
Говорить чоловік про якесь несподіване лихо, що спіткало його. Пор. Нос. 641; Adalb. Piorun 1.
9. Грів би на ті вдарив з верха в голову! (Наг.)
Прокляття: щоб ти моментально згиб.
10. Грім би тя забив! (Гнідк.)
Прокляття, пор. вище ч. 2.
11. Грім гуркоче, пан Біг по небі калачі везе. (Наг.)
Говорять малим дітям, коли ті зачувши гуркіт грому питають, що се таке?
12. Грому нема що бояти сі. (Наг.)
Бо все одно, від нього не встережешся, а кого вбʼє, той має легку смерть.
13. Іди до грома! (Наг.)
Сердитий окрик: іди геть щезай від мене.	
14. Кого грім забʼє, той у Бога щісливий. (Наг.)
Смерть від грому декуди вважають доказом ласки божої: се легка, моментальна смерть.
15. Став як громом прибитий. (Кол.)
Говорять про чоловіка, що стоїть недвижно, остовпілий від наглого страху або жалю.
16. Що грім запалит, то гріх гасити. (Наг.)
Загально розповсюджене вірування, що грім – небесний огонь, божа стріла, і пожежі від неї не слід гасити. Пор. вище Господь ч. 85.
17. Якого грома хочеш у мене? (Наг.)
Сердитий окрик, зам. якого біса, властиво: чого хочеш?
Грінка
1. Впала му ся грінка. (Гнідк.)
Знач. трапилася йому дурниця, легка користь. Пор Adalb. Grzanka 2, 3.
2. Грінка му упала. (Ільк.)
Минулася, пропала якась дармичка.
Гріти
1. Вгрів го меже плечі. (Кол.)
Знач. ударив, стусонув.
2. Гріти руки при чім. (Наг.)
Знач. тягнути з чогось користь, красти потаємно.
3. Не буду гріти гадюки за пазухою. (Стан.)
Знач. не буду робити добра невдячному чоловікові. Пор. Adalb. Waz 4.
4. Не загріє він тут довго місцьи. (Дрог.)
Знач. не побуде тут, не зупиниться на тім. Пор. Adalb. Miejsoe 7.
5. Не загрієся коло него нічого. (Гнідк.)
Знач. не буде довго, він усе змарнує та знівечить.
6. То мене не гріє й не студит. (Кол.)
Знач. се мене ані тішить, ані смутить, се мені байдуже. Пор. Adalb. Grzac 2; Bebel 582.
Гріх
1. А гріх би на тебе впав! (Берез.)
Прокляття: щоб ти дожив скандалу, сорому перед людьми.
2. Без гріху чоловік не прожиє. (Наг.)
Знач. доки жив, доти мусить грішити Пор. Adalb. Grzech 35.
3. В гріх не впадеш, як тото зробиш. (Комар.)
Впасти в гріх уважається також свого роду нещастям.
4.	Вєнци віку, венци гріху. (Грибов.)
Знач. чим довше чоловік жив, тим більша буде сума його гріхів.
5.	Взяв гріх на душу. (Крех.)
Знач. допустивсь гріха, зробив якийсь тяжкий злочин. Пор. Гильф. 2787; Д и к. 1434.
6. Від коли гріх на світі, чоловік жтятя не певен. (Гнідк.)
Жартливо зводять до абсурду вислови проповідників, що гріх, то смерть для душі.
7. Відпусти, Боже, гріха! (Наг.)
Промовляє чоловік, коли обставини змушують його зробити щось на його погляд грішне. Пор. вище Бог 146.
8. Все мине, а гріх остане. (Мінч.) Все... зістане. (Ільк.)
Значення ut supra.
9. Все мине, гріхи сі лишьит. (Наг.)
Гріхи, а властиво полишені ними в душі докори сумліші се покидають чутливого чоловіка до самої смерти.
10. Вчепився як гріх села. (Лучак.)
Не попускає, не вступається. Чому як раз села?
11. Гріха перед Богом не сховаєш. (Берез.)
Знач. Господь усе знає і все випімне грішному чоловікові. Пор. Adalb. Grzech 12.
13. Гріх бив мав тото сказати. (Hаг.)
Знач. я згрішив би, як би сказав се, я зробив би комусь кривду.
14. Гріх Бога гнівити. (Наг.)
Знач. гріх нарікати на Бога, коли чоловікові поводиться не погано, або коли він терпить по справедливості за свою провину. Пор. Нос. 378.
15. Гріх гріхом, а сміх сміхом. (Дрог.)
Відповідав веселий чоловік, коли йому говорять, що гріх із чогось там смішного сміятися. Пор. Zatur. IV, 643
16. Гріх завjижи в міх. (Наг.)
Жартують із такого, що перед усяким ділом вагається та боїться согрішити – мовляв: не дбай про те, чи гріх, чи ні, а роби! Пор. Нос. 289; Adalb. Grzech 16.
17. Гріх іде не в рот, а з рота. (Наг.)
Говорять такому, що дуже боїться згрішити через нарушення посту. Приказка стоїть уже в євангелію. Пор. Adalb. Geba 4.
18. Гріх мі сі вчепив. (Наг.)
Знач. якась напасть найшла на мене і довела мене до гріха чи загалом до лиха.
19. Гріх не йде до губи, іно з губи. (Явор.)
Значення ut supra ч. 17. Губа – з польського Geba.
20. Гріх не личкоя звʼязати, та під лаву сховати. (Балиг.)...ликом...
(Ільк.)
Знач. гріх річ валка, дасть себе чути, затроїть чоловікові дальше життя.
21. Гріх, пекло! (Наг.)
Окрик, коли бачуть, що хтось робить якесь лихе діло, прим. їсть у піст скоромне або працює в свято. Пор. Zatur. V, 591
22. Гріх по людьох ходит. (Наг)
З усіх животворів тільки люди виробили в собі етичне почуте і поняття гріха. Пор. Сelak. 24.
23. Гріх світла боїтся. (Льв.)
Звичайно люди грішать потайки або й потемки. Пор. Wand. IV (Sünde 48); Adalb. Grzech 5.
24. Гріх – сьвjитий цьвок у сьвjиту повалу бити. (Наг.)
Сміються з надто совісних сільських моралістів, що часто бачуть гріх у діланнях зовеш байдужих з етичного погляду. Пор. вище Годити 1.
25. Гріх у міх. (Пужн.)		
Значення ut supra ч. 16. Пор. Диκ. 1431.
26. Гріх у міх тай до води. (Замул.)
Те саме, що: заглуши своя сумління, сховай кінці в воду.
27. Дай Господи за житьи гріхи спокутувати! (Берез.)
Звичайна молитва селян, які вірять, що по смерти покути нема, а є тільки кара.
28. Даруй Боже гріха, коли натура лиха. (Комар.) Відпусти... (Наг.)
Чоловік чув, що робить лихо, але рівночасно розуміє, що не може опертися своїй зіпсованій вдачі, прим, пʼяниця, або налоговий злодій. Пор. вище ч. 7.
29. Двоякий гріх, кому я гріха сміх. (Гнідк.)
Такий чоловік виявляв притуплене етичне почуття і надто злобність супроти іншого чоловіка, якого повинен би відводити від гріха. Пор. Adalb. Grzech 2.
30. За гріхи бим того не зробив. (Дрог.)
Себто як покуту вз гріхи, для очищення своєї душі. Знач. се діло мені зовсім противне і ненависне.
31. За наші гріхи Господь нас карає. (Наг.)
Говорять в разі якогось загального, елементарного нещастя, пожежі, повені або граду.
32. За чиїсь гріхи я маю терпіти. (Дрог.)
Говорить чоловік, на якого спадає якесь незаслужене лихо.
33. За якийсь тьижкий гріх мене пан Біг покарав. (Наг.)
Говорить чоловік у тяжкім нещастю, не можучи дошукатися його причини.
34. Іди без гріха! (Наг.)
Знач. іди геть і не доводи мене до того, щоб я розсердився на тебе і через це згрішив.
35. Най Бог приймає гріхи за жерти. (Наг.)
Говорять люди, потішаючи себе тим, що їх гріхи все таки не так тяжкі, тай Бог не такий суворий, як земні моралісти.
36. Най не буде від Бога гріху, а від людей сміху. (Ільк.)
Говорять чоловікові, що своїм поводженням ображає Бога і виставляє себе на людський посміх, прим. пʼяниці.
37. Не бери гріха на душу. (Наг.)
Уговкують чоловіка, що в сліпій пристрасті, в гніву готов зробити якесь погане діло.
38. Не гріх, не два в понеділок прясти. (Наг.)
Знач. се ще не великий гріх, се не заборонено ніякою церковною заповіддю.
39. Не доводи мі до гріху! (Наг.)
Не докучай мені, не доводи до сварки або до бійки.
40. Не збув бим сі гріха до смерти. (Наг.)
Scil. як би був зробив се, то попав би в великий гріх, докоряв би сам собі доки жию.
41. Не йде гріх до рота, але з рота виходит. (Гнідк.)
Значення ut supra ч. 17, 19.
42. Нема гріху без покути. (Дрог.)
За кожний гріх наступає кара. Пор. Zatur. II, 155, 158.
43. Не тільки гріху, що перед людьми сміху. (Кол.)
Справа хоч і не дуже грішна етичного погляду, але все таки непочесна, робить чоловікові сором перед людьми.
44. Ніхто не без гріху. (Наг.)
Говорять у відповідь на картання мораліста.
45. Нічо не моє, лиш гріхи мої. (Наг.)
Все може чоловік утратити, але почуття сповнених злих (розуміється, і добрих) діл не стратить доти, доки не стратить і самої памʼяті.
46. Пан Біг гріхи відпустит, але не подарує. (Кол.)
Дуже тонко підхоплена різниця між ослабленням внутрішнього неспокою задля злого діла, а потребою матеріальної сатісфакції за те діло. Пор. Adalb, Grzech 17, де одначе думка значно відмінна.
47. Перед Богом гріх, а перед людьми сміх. (Лучак.)
Говорять загалом про погані вчинки, особливо про такі, що викликають прилюдний соблазн. Пор. Adalb. Grzech 36.
48. Стоїт як гріх над душею. (Тереб.)
Знач. грозить мені, наповнює тривогою та гризотою, не дає спокою.
49. Так як би ми гріх із душі зньив. (Наг.)
Заспокоїв мене, потішив, розрадив.
50. Терпит Бог нашим гріхам, доки терпит. (Колом.)
В почутті своєї гріховності чоловік (певно, під впливом церковної моралізації все живе в побоюванню божої кари, яка буцім то належиться йому, а не приходить лише тому, що Бог до якогось часу терпить, ждучи його поправи.
51. Ти сі моїми гріхами не жури! (Наг.)
Відповідь занадто горячому моралістові, що упоминав іншого виводячи йому перед очі його гріха та сподівані за них кари.	
52. То гріх неспасенний. (Наг.)
Такий гріх, якого пап Біг ніколи не відпустить.
53. То такий гріх, що го сі ніколи не спокутуєш. (Кол.)
Знач. гріх непростимий, який ніколи не перестане мучити сумління.
54. Ци гріх, ци два. (Наг.)
Scil, а я така се зроблю.
55. Ци ти гріха не боїш сі? (Наг.)
Уговкують такого, що забирається зробити якесь лихе діло.
56. Ци то до гріха далеко? (Наг.)
Говорить чоловік, що вже близький був того, щоб допуститися якогось злочину, але в саму пору отямився і запанував над собою.
57. Ще ту з тобов до гріху дійду! (Наг.)
Знач. набʼю або забʼю тебе на смерть.
58. Що гріх робити, то встид говорити. (Кол.)
Почуте провини виявляється засоромленням, розуміється у простих, не зіпсованих людей. Пор. Wand. IV (Sünde 163). 
59. Що гріх, то не сьміх. (Кол.)
Знач. се діло важне, повне одвічальності. Пор. Wand. IV (Sünde. 170); Adalb. Grzech 26.	·
60. Що не гріх, то не стид. (Стіш.)...того сі нема що встидати. (Наг.) 
Знач. про се можна сміло говорити прилюдно. Пор Wand. IV (Sünde 162). 61. Як бим сі гріха не бояв, не так би я тобі заспівав. (Наг.)
Знач. набив би або взагалі зробив би щось злого.
62. Як би не людські гріхи, то би й попів не треба. (Карл.)
Священники – посередники між грішними людьми і Богом. Пор. німецьке Sünde nahrt die Pfründe, Wand. IV (Sünde 136).
63. Як би то гріх був, то би того попи не робили. (Рогат.)
Говорить про спеціальний «плотський» гріх. Пор. Wand. IV (Sünde 168).
64. Як є гріхи, то мусит бути й покута. (Дрог.)
Знач. грішне життя не мине чоловікові без кари і без відплати. Пор. Adalb. Grzech 3.
65. Які гріхи, така покута. (Кол.)
Говорять, коли злий чоловік попаде в якесь нещастя, хворобу або каліцтво. Пор. Wand. IV (Sünde13, 91, 96, 195); Adalb. Grzech 21.
66. Як на гріх ми сі трафило. (Кол.)
Прийшло несподівано якесь лихо, немов навмисно на те, щоб спокусити чоловіка до гріху.
67. Як не прийме Бог гріхи за жарт, то буде шелесту багато. (Ільк.)
Жартує чоловік у почутті своєї грішності.
68. Я сі в тім грісі не чую. (Наг.)
Не пригадую собі, щоб я зробив таке лихе діло.
69. Я тим гріхом не грішний. (Кол.)
Такого злого діла (або взагалі такого діла, іноді й зовсім не грішного) я не зробив.
Грішити 
1. Адам грішив тай нам тото лишив. (Кол.)
Сею приказною натякають на Адамові зносини з Євою, в яких по думці наших сільських теологів і лежить суть його «первородного» гріха, і який перейшов далі на всіх Адамових потомків. Пор. Wand. І (Adam 4).
2. Вік гріши, при смерти покай сі. (Наг.)
Іронізують над нерозкаяним грішником, що все відкладає аж на остатню хвилю.
3. Гріши тай кай сі. (Кол.)
Се звичайна черга людського життя; без гріха чоловік не може прожити, а за гріхом приходить каяння.
4. Грішу на кожнім поступі. (Наг.)
Говорить у хвилі розкаяння або жалю чоловік, що чує за собою не мало прогріхів.
5. Дай Боже грішити, поки будем жити. (Наг.)
Говорять частуючися горілкою, коли хтось закине, що її вживати гріх.
6. Доки чоловік жив, доти грішит. (Наг.)
По старим аскетичним поглядам усе людське життя від першої хвилі до остатньої повне гріхів і образи божої. Рояуміється, такий погляд зовсім чужий популярному світоглядові.
7. З бабами грішити, як меду лизати. (Кривор.)
Гріх перелюбства мав особливо для гуцулів велику принаду. Пор. одначе Adalb. Grzeszyc 5.
8. Знаю, що грішу, а мушу. (Колом.)
Говорить чоловік почуваючи безсильність свого етичного почуття супроти голосу пристрасті чи наклонів. Пор. лат. Video meliora proboque, deteriora sequor.
9. Йому грішити, як хліба вкусити. (Наг.)
Говорять про легкомисного, несумлінного чоловіка. Пор. Adalb. Grzeszyc 13; Brzoz. Grzeszyс 2.
10. Не гріши і не кай сі. (Жабє).
Говорять чоловікові, що образивши когось по пʼяному, потім перепрошує. Пор. Adalb. Grzeszyc 10.
11. Не рад би чоловік грішити, а мусит. (Наг.)
Знач. трафляються такі нагоди, коди віп пе може оператися спокусі, розсердиться, побʼє когось або вилає.
12. Не штука не грішити, як не можеш. (Цен.)
Дуже часто мнима праведність деяких людців полягав тільки в тім, що вони ніколи не мали змоги й нагоди до гріха. Пор. Adalb. Grzeszyc 11.
13. Солодко грішити, гірко покутувати. (Кал.)
Говорить чоловік, якому доводиться відбувати кару за якісь прогріхи. Пор. Wand. IV (Sünde 39).
14. Хоць грішу, але знаю з ким. (Крех.)
Знач. з кимось таким, що не жалко й грішити. Пор. польське; Choc siе zgrzeszylo, ale czemu bylo, Adalb. Grzeszyc 1.
15. Хто грішив, най покутує. (Наг.)
Принцип кари за гріхи загально признається основою справедливості. Пор. Adalb. Grzeszyс 2; Wand. IV (Sünde 98).	
16. Через тебе згрішу, але душу потішу. (Колом.)
Говорить парубок до гарної дівчини або молодиці. Пор. W а n d. IV (Sünde 214).
17. Чим тіло грішило, тим буде покутувати. (Наг.)
Ся загально розповсюджена ідея лежить в основі також нашого церковного малярства, яке при представленню пекельних мук переробляє її на різні лади. Зрештою се ідея спільна всім середньовіковим апокаліпсам починаючи від візії ап. Павла та кінчаючи Дантовою Божеською Комедією. Подібна польська приказка див. Adalb. Grzeszyс 3; Wand. IV (Sündigen 1, 25, 27, 28).
18. Чоловік грішит, а біда сі тішит. (Наг.)
Чорту, що вважається супротивником Бога і всього божого, отже й морального порядку, всяке нарушення того порядку мусять бути приємне. Пор. Zatur. II, 124.
19. Чоловік грішит – дідька тішит. (Городен.)
Значення ut supra.
20. Чоловік грішит, доки жиє. (Наг.)
Повна праведність життя, се такий ідеал, який по загальному почуттю нашого народу так само недосяжний живому чоловікові, як усякий інший ідеал.
21. Чоловік сто раз на день грішит. (Колом.)
Розуміється, се залежить від того, як розуміти поняття гріху. У наших селян гріхом уважається також ухиблення проти незлічених приписів приличности та життєвих форм, які обіймають назвою «годиться» (диви sub voce), яких обовʼязкова сила основується на різних, по части зовсім уже темних віруваннях.
Грішний 
1. А грішне тіло хіба не Бог сотворив? (Дрог.)
Відповідають на докори за незаконні звʼязки з жінками.
2. Всі-смо в Бога грішні. (Наг.)
Знач. усі маємо претензію, щоб нам не одно вибачено. Пор. Adalb. Grzeszny 2; Wand. IV (Sünder 16).
3. Грішне з праведним не треба мішати. (Дуліби).
Звичайно уживають сеї приказки не в етичнім, а більше в обрядовім значінню, отже речі належні до церкви або до попа не мішати з речами належними до світських, «грішних» людей. Пор. лат. Ne misceanlur sacra profanis.
4. Грішне тіло закортіло. (Кол.)
Знач. кортить чоловіка до жінки.
5. Грішні мі гадки зносьить. (Дрог.)
Забагається чогось грішного, протизаконного,
6. Можесте там дуже грішні, то спустіт троха й міні. (Наг.)
Жартливо просить позички; грішні (з наголосом на остатньому складі) – богаті на гроші.
7. Сам грішний, а других картає. (Кол.)
Говорять про різного роду моралістів, що часто власну свою моральну ледачість покривають наріканнями на моральне зопсуття інших.
8. Такий єм грішний, то вже далі не знаю, як мі свята земльи, носит. (Наг.)
Говорить грішний чоловік, який вірить, що під великим грішником повинна запастися земля, його повинна проглинути безодня.
Грішник 
1. Більше в Бога грішників, як праведників. (Кол.)
Тим більше, що такі, що видають себе за праведників, часто бувають грішниками. Пор. Wand. IV (Sünder 4).
2. Грішнику, пекло під тобов горит! (Дрог.)
Пародіюють стереотипові оклики моралістів-проповідників. Пекло, християнська фантазія містить десь у глибині землі.
3. То затверділий грішник. (Дрог.)
Його ніяк не можна довести до каяння та до покути за гріхи. Пор. Wand. IV (Sünder18).
4. То тьижкий грішник. (Наг.) 
Знач. чоловік, що допустився тяжкого гріха, 
5. То ще старий грішник. (Дрог.)
Говорять про старого чоловіка, який заходить собі ще з жіноцтвом або жениться з молодою.
6. Як би не грішники, то би праведники з голоду поздихали. (Дрог.)
...пси били. (Наг.)
Грішники, се звичайно всі бідні, робочі люди, а праведники – священики та моралісти, що залюбки жиють із їх праці. Пор. Wand. IV (Sünder II).
Грішно 
1. Грішно на Бога нарікати, (Наг.)
Коли звичайно треба винуватити тільки ледачість самого чоловіка. Пор. вище Гріх ч. 14.
2. І грішно і смішно. (Hаг.)
Бувають такі ііоіоженя, кили чоловік у найтрагічніший момент робить із себе зовсім комічну фігуру.
3. Не так перед Богом грішно, як перед людьми встидно. (Наг.)
Про якийсь нетактовний, смішний, хоч і не конче лихий поступок.
4. Таке навіть погадати грішно. (Дрог.)
Говорили міщани, коли зайшла мова про всяких єретиків та недовірків.
5. Що грішно, то не смішно. (Дрог.)
Гріх діло таке, що з нього не слід сміятися, а треба старатися направити його.
Гробовий 
1. Гробовим голосом говорит. (Дрог.)
Говорить глухо, понуро.
2. До гробової дошки того не забуду. (Наг.)
Образово зам. до смерті. Вислів «гробова дошка» вказує на давній звичай класти покійника на дошці, пор. Lud 1, 1 –8.
Грозити 
1. Грозит ви, як свому слузі. (Наг.)
Scil, а я чоловік незалежний, не боюсь його.
Громада 
1. Більшая громада, як єдна баба. (Ільк.)
Знач. голос одної баби чи загалом одиниці супроти голосу загалу не має стійності.
2. Більший чоловік громада, як пан. (Ільк.)
А про те за панщизняних часів громади мусила підлягати пану.
3. В громаді сідиш, давай кольиду. (Наг.)
Дати коляду, се даток буцімто добровільний, а про те коли дають усі, то й нікому не можна усуватися від нього.	
4.	Велика громада, то скора звада. (Уриче).
Де збереться багато людей, там дуже швидко виявиться різниця інтересів та успособлень і прийде до сварів. Пор. Adalb. Gromada 4; Wand. І (Gemeinde 4).
5. Вже не статок громади тілько давати. (Лімна).
«Не статок» тут має значення: не вистарчає, нема спромоги.
6. Громада велика, а дурна. (Стан.)
Її легко поведе за собою всякий язикатий дурисвіт.
7.	Громада великий чоловік. (Петр.)
Громада може доконати більше, ніж поодинокий чоловік.
8. Громада великий чоловік: як ино плюне, то єдного втопит. (Гнідк.)
В друкованім виданню через кепське відчитання рукопису стоїть: плюнеш... втопиш. Значення див. дальше ч. 9, 11, 14
9. Громада великий чоловік: як усі плюнут на єдного, то втопят, а як
подуют, то висушат. (Дид.)
Таким образовим висловом характеризують колективну силу громади. Пор. ч. 8.
10. Громада одного запоможе, але оден громади ніколи. (Городен.)
Що для загаду – річ можлива або й легка, се для одного супроти загалу неможливе.
11. Громада по разу плюне, то єдного втопит. (Наг.)...то чоловік ся
топит. (Лучак.)
Один чоловік не може оператися волі громади, він супроти неї безсильний.
12. Громада рада, що віт заснув. (Уриче).
Значення не зовсім ясне. Чи того громада рада, що нема кому старшувати над нею, чи може того, що може без перешкоди радити як сама знає?
13. Громада сі того не приймає. (Наг.)
Жартливо повторяють нераз давні гіркі постанови многих громад, які в спорах із панами за ліси і пасовиська, вислухавши і незрозумівши толкувань комісара звичайно відмовляли своїх підписів під протоколами.
14. Громада як тілько плюне, війта затопит. (Гнідк.)
Війт не може йти против волі громади – се було за панщизняних часів, коли війта іменувала домінія. Тепер, за автономічної ери, буває дуже часто навпаки: громада цілими роками не може позбутися запроданого та злодійкуватого війта, який робить у селі що хоче. Пор. вище ч. 9.
15. Де громада церков ставить, там пан коршму. (Іліьк.)
Інтересний приклад транспоновання релігійних контрастів на соціяльні. З первісної приказки «Де Бог церкву ставить, там дідько коршму» (пор. Бог 181) зложилася отея, де місце Бога заняла громада, а місце дідька – пан.
16. Їден громади не споможе, а громада їдного може. (Дар.)
Зусилля одинииці супроти громади все дрібні, натомість громадська сила супроти одиниці велика. Пор, вище ч. 10.
17. На громаду легко сильце закинути, але тяжко зняти. (Сквар.)
Сильце закинути – наложити якийсь тягар.
18. Панове громада, дурна ваша рада. (Наг.)
Жартливо обертається чоловік до своїх товаришів, що не можуть рішитися ні на що розумне.
19. Пішов на громаду. (Наг.)
Знач. пішов на раду громадську. Пор Wand. 1 (Gemeinde 24).
20. Против громади сам єдеп не йди! (Наг.)
Щоб зробити опозицію в громаді чи в громадській раді, на се треба більшої громадки однодумців. Почуття наших селян не велить вириватися з опозицією одному, хоч би він і як живо відчував несправедливість громадського присуду.
21. Там того велика громада. (Наг.)
Велика сила, велика кількість.
22. Хочеш громаду в біду ввалити? (Наг.)
З погрозами говорили селяни до війта, що підписав протокол на будову нової школи.
23. Хто в громаді, мусит дачку дати. (Стрільб.)
Знач. громадське життя накладає на кожного громадянина певні обовʼязки, від яких він не може відсторонитися.
24. Хто громаді служит, той много панів має. (Кол.)
Знач. усякий може розказувати йому та коверзувати ним. Пор. Wand. І (Gemeinde 1, 14, 16, 17).
25. Що буде громаді, то буде й бабі. (Тучани).
Загальний тягар дасть себе чути також кожній одиниці.
26. Що громада скаже, то й пан не поможе. (Ільк.)
Присуд громади обвʼязує кожного громадянина, а паи, що стоїть осторонь від громади, не може нічого помогти.
27. Що громаді, то й бабі. (Наг.)
Коли загал, громада терпить якесь лихо, то кожний член того загалу мусить відчувати те саме лихо. Пор. Wand. І (Gemeinde 12); Krumb. 47.
28. Я в громаді не перший і yе остатний. (Наг.)
Я не відповідаю за неї, але який обовʼязок спаде на всіх, нестиму й я.
29. Яка громада, така й рада. (Кобилов.)
Знач. коли громада дурна, пʼяна чи залякана, то й ради мудрої та самостійної від неї не жди. Німець каже: Wie die Gemeinde, so der Priester, пор. Wand. 1 (Gemeinde 21).
30. Я сі з громади не виламую. (Наг.)
Знач. я піду туди, куди годиться йти вся громада, піддамся її ухвалі.
Громадити 
1. Громадьит сі люде, як хмари на небі. (Наг.)
Говорять про велике збіговище.
2. Єдин громадит, другий розтрісає. (Наг.)
Знач. один збирає, а другий марнує зібране.
3. Не громадь, дудку, сіна, бо загрузнеш по коліна. (Ільк.)...бузьку...
бо сі вросиш... (Снят.)
Приказкове значення сеї приспівки неясне.
4. Сіно громадила, хлопцьи принадила (Берез.) 
Говорять про дівчину, що сподобалася парубкові задля своєї роботи. 
5. Хто громадит, тому не вадит. (Орт.)
Знач. йому добре діється, він багатіє.	
Громадиця 
1. Як свята громадиця узнала, так має быти. (Дид.)
Говорила стара баба, якій хтось на жарт сказав, що на громадському зборі присуджено, що молоді парубки мають сватати старих баб. Пор. Wand. 1 (Gemeinde 20); Сelak. 14.
Громадка 
1. Що громадці, то й бабці. (Ільк., Петр.)
Значення див. Громада ч. 25; Нос. 473.
Громадський 
1. Випас сі на громадськім добрі. (Наг)
Говорять про несумлінного війта, що забогатів кривдячи громаду.
2. Громадське кождому лакоме. (Наг.)
Кожний громадянин рад би покористуватися громадським добром.
3. Громадське, то богацьке. (Крех.)
Приказка висловлюб сумний досьвід селян, що з громадського добра користають найбільше сільські богачі.
4. Громадське, то так, як сирітське. (Наг.)
Говорив війт Іван Гайгель, додаючи, що в громаді хто багатший, той менше потребує запомоги, як бідні та сироти. Нажаль, практика наших громад дуже далека від такого розуміння речі.
5. Громадського не шкода. (Наг.)	
Індивідуалістичний погляд на громадське добро, яке, значать, можна ушкоджувати кожному.
6. Громадської кривди Бог не подарує. (Наг.)
Ще в більшій мірі, мовляв, ніж усякої індивідуальної.
7. До громадського кождий має право. (Наг.)
Scil. кожднй член громади. Вона спільна власність усіх.
8. За громадське Бог дубельт карає. (Наг.)
Бо хто вкривдить громаду, той кривдить не одного, але цілий гурт людей.
9. На громадськім сі ніхто не напасе. (Наг)
Первісно про громадську толоку, яка все буває гола; в дальшій лінії про громадську касу, з якої ніхто не запоможеться.
10. На громадськім усе пусто. (Наг.)
Мова про поле, толоку, де кожний мав право пасти і де наслідком того все голо.
11. То громадський чоловік. (Наг.)
Давнійше так звали сільських пленіпотентів, що іменем громади вели процеси за ліси і пасовиська. В ширшім значенні: се чоловік, що стоїть за громадою, дбав про громадське добро.
12. То ще громадська курва. (Наг.)
Говорять про непосидючого сплітняка та клеветника, що бігає з хати до хати розносячи сплітки.
13. Що громадське, то не господарське. (Наг.)
Первісно в значенню: се не власність якогось одного господаря, але також у згірднім значінню: се лежить пусткою, не загосподароване, про се нікому дбати.
14. Що громадське, то нічиє. (Голоб.)
Кажуть у тім значенню, що ніхто до того не мав виключного права.
15. Що громадське, то так як боже. (Яс. С.)
Знач. ніхто не сміє того нарушити ані ушкодити.
Гроші, Гріш 
1. Аби гроші, то всьо буде. (Тереб.)
Говорить бідний чоловік, якону здається, що за гроші всього може дістати.
2. – А маєш ти гроші? – Овва, я й без гроший хороший! (Цен.)
Відповідає здоровий і сильний чоловік, почуваючи свою особисту вартість.
3. Без грошей до міста, без соли до дому. (Ільк.)
Рівнорядно покладені речення, хоча друге являється речево наслідком першого. Пор. Wand. І (Geld 1040).
4. Без гроша лишився. (Лім.)
Знач. йому не лишилося ані одного гроша.
5. Без грошей у город – сам собі ворог. (Гнідк.)
Хто йде до міста без грошей, то очевидно йде даремно, бо нічого не купить і не дістане.
6. Без гроший ані руш. (Дрог.)
Знач. нікуди обернутися, не можна дати собі ради. Пор. Adalb. Pieniadz 2.
7. Без грошей і смерті, не красна. (Уриче).
Нема за що справити бучного похорону. Пор. Brzoz. Pieniadz 2.
8. Без грошей нічого не купиш. (Дрог.)
Хіба вкрадеш Пир. Zatur. X, 1134.
9. Без грошей чоловік не хороший. (Ільк., Короп.)
Гроші навіть невродливому додають принади, коли навпаки без них і гарний, вродливий чоловік уступає в тінь.
10. Без грошей чоловік як дурень. (Наг.)
Не вміє собі дати ради, не має смілості. Пор. Schleicher ст. 102.
11. Без грошей як без очей. (Наг.)
Сліпий чоловік не знає куди повернутися; так само й без грошей чоловікові ніде нема ходу. Пор. Даль 1, 93.
12. Без грошей як без рук. (Ільк.)
Гроші в новочаснім суспільнім життю найважніший орган, всесильний фактор.
13. Бідний на гроші, багатий на воші. (Вікно).
Жартують багачі з бідного.
14. Були гроші, гостили тай си взнимили. (Грин.)
Знач. були гроші та на ярмарці минулися. Слово «взнимили» мені досі не стрічалося.
15. Вдавив сі дідько моїми грішми. (Наг.)
Вони пропали марно, без пожитку для мене.
16. Великі гроші – готова біда. (Кол.)
їх треба берегти, турбуватися за них і чоловік робиться предметом різних напастей. Пор. Wand. 1 (Geld 70).
17. Вернув єм свої гроші. (Дрог.)
За продану річ одержав такі самі гроші, які дав за неї купуючи.
18. Видав усе до гроша. (Лім.)
Знач. усе до остатньої решти.
19. Вийшов єм із грошей. (Наг.)
Знач. не стало мені грошей.	
20. Вийшов на свої гроші. (Наг.)
Знач. продавши якусь річ відібрав ті самі гроші, за які вперед був купив її.
21. Випчихав сі з грошей. (Наг.)
Змарнував гроші, пустив їх марно.
22. Вишастав сі з грошей. (Наг.)
Роздав усі гроші, не добре обчислившися.
23. Вишептав єм сі з грошей. (Наг.)
По трохи, по трохи, тай видав усі гроші, які мав.
24. Вишпортав десь троха грошей. (Наг.)
Роздобув відкись, виняв із схованки.
25. Відки я ти грошей озьму? Адже з коліна не вилупю. (Наг.)
Говорить чоловік у відповідь на якесь жадання грошей. Звʼязок ідей «вилупити з коліна гроші» йде мабуть із дитячої забави, при якій усівши на землі двома плоско стуленими долонями бʼють о зігнене коліно; повітря між долонями видає при тім звук подібний до глухого брязчання срібних монет; чоловік, що робить се, приговорює при тім дітям: «Слухайте, у мене в коліні гроші брязчат». Пор. Wand. І (Geld 789).
26. Він би за гріш миш на мотузку аж до Львова гнав. (Наг.) 
Говорять про чоловіка дуже ласого на гроші та на заробіток.
27. Він би за гріш тридненну козу лупив. (Цен.)
Козу, що три дні лежала нежива, дуже тяжко лупити. Характеризують чоловіка крайнє захланного на гроші.
28. Він гроші чвертками міряє. (Кол.) 
Знач. він великий багач.
29. Він сі в свojux грошох не знає. (Наг.) 
Знач. не знає ліку своїм грошам, великий багач. Пор. Wand. І (Geld 1091).
30. Він так за грішми, як щезби! за душев. (Орел.) 
Знач. ласий на гроші, як чорт на душу.
31. В нього грошей як смітьи. (Наг.) 
Знач. чоловік грошовитий, який не дуже й дбає про гроші.
32. Всьо другим за гроші випускає, іно брехню ні. (Гнідк.)
Говорять про безхарактерного, підкупного чоловіка, що при тім любить брехати. Пор. вище Аренда 1.
33. Готові гроші – рада готова. (Гнідк.)
Коли чоловік має готові гроші, то не потребує довго нараджуватися, може швидко дійти до певної постанови.
34. Гріш до гроша складає. (Дрог.) 
Говорять про ощадного чоловіка.
35. Гріш круглий – розкотиться. (Лучак.)
Так висловлюють прикмету грошей – швидко минатися і переходити з рук до рук. Звичайно говорять се протиставлячи гроші тривкому добру – землі, господарству. Пор. Wand. І (Geld 76); Hoc. 238.
36. Грошей з коліна не вилупиш. (Пужн.) 
Знач. відки будь не роздобудеш. Образове речення пояснено вище ч. 25.
37. Грошей на дорозі не назбираєш. (Дрог.) 
На них треба тяжко працювати. Пор. Zatur. X, 1029.
38. Гроші біду pобjит. (Наг.)...найбільшу... (Голоб.)
Маючи гроші чоловік упʼється, загордиться та наживе клопоту. Пор. Adalb. Pieniadz 76; Brzoz. Pieniadz 11.
39. Гроші богача шукают. (Крех.)
Знач. неначе самі йдуть йому до рук, бо він користується чужою працею. Пор. Wand. І (Geld 1196).
40. Гроші – велика річ. (Наг.)...найстарша... (Яс. С.) 
В суспільному життю вони неминуче потрібні. Пор. Hoc. 288.
41. Гроші все зроблят. (Крех.)
Їх сила в теперішній суспільності дуже велика. Пор. Wand. І (Geld 99).
42. Гроші все сі до гроший тьигнут. (Наг.) 
Багатий чоловік звичайно все що далі багатіє.
43. Гроші гроші родят. (Крех.)
За позичені гроші йдуть проценти; розумно видані, в інтерес вложені гроші несуть дохід. Пор. Hoc. 3,2; Wahl. II, 421; Даль II, 7; Wand. І (Geld 56).
44. Гроші до грошей! (Наг.)
Говорять про багатого чоловіка, якому до нагромаджених уже засобів прибувають щоразу нові. Пор. Wand. І (Geld 315); Muka 2817.
45. Гроші лакома річ. (Наг.)
На них усякий ласий. Пор. Adalb. Pieniadz 80.
46. Гроші, молода жінка і бистрі коні, то смерть. (Лучак.)
Бо на твої гроші й на жінку злакомлиться злі люди. а бистрі коні сполошиться і забʼють тебе й самі.
47. Гроші не полова. (Her.)
Знач. вона річ цінна, їх треба шанувати. Пор. Wand. 1 (Geld 1327).
48. Гроші подвійна біда: і тогди як є, і тогди як нема. (Льв.)
Бо коли єсть, то чоловік боїться, щоб не вкрали, або турбується, що би за них купити, а як нема, то турбується, як їх роздобути.
49. Гроші – полова, а земля сьвjита – грунт. (Сор.)
Характеризують контраст між «плинним» капіталом – грішми, і «постійним» – землею.
50. Гроші своє право мают. (Дрог.)
Вони ламають писані й неписані закони.
51. Гроші – слина. (Котуз.)
Знач. щезають швидко і безслідно. Взято мабуть із весільної пісні, де хор говорить до брата молодої:
 Рубай, братчику, рубай, за гріш сестрички не дай,
 Бо гріш тобі слина,
 А сестра тобі мила. (Кот.)
Пор. Етн. Зб.VI, 3; Сим. 785, 854; Дик 1656.
52. Гроші, то мамона. (Замул.)
Мамона – назва взята з арамейського слова маммон, що значило маєток, добро, без ніякого лихого значення, і через посередництво письма сьв. і спеціально євангелій зробилося nomen appellativum для всякого минущого життєвого добра, а ще далі, мб. задля звукової близькості зі словом манити значить усе злудне, блискуче і нестійне, пор. далі Мамона.
53. Гроші то рація. (Дрог.)
Знач. се доказ: у нечистій справі перед підкупленим суддею ніякі докази не стійні крім грошей.
54. Гроші то сила. (Крех.)
З ними чоловік зробить таке, чого без них не зробить ніякий сплач. Пор. Wand. І (Geld 328).
55. Гроші, то смерть. (Балиг.)
Із за них ідуть між людьми забійства, війни та злочини.
56. Грошам усюди місце дают. (Цен.)
Знач. багатого чоловіка пустять туди, куди не пускають бідного. Пор. Adalb. Pieniadz 74.
57. Давали гроші, та не вмів брати. (Дрог.)
Давали на торзі добру ціну за якусь річ, а він надіючися більшої прогавив добру нагоду і потім мусив продати дешевше.
58. Дави сі своїм грішми! (Наг.)
Прокляття скупареві: ковтай свої гроші і подавися ними! Пор. Wand. І (Geld 1275).
59. Дай Боже гроші, а на біду я й сам зароблю. (Ден.)
Іронізує чоловік над собою самим, що все в добру годину запопаде собі якесь лихо.
60. Дай му гріш, а він і на два не дивиться. (Лучак.)
Говорять про такого, що виявляє великі претензії, дорожиться своею услугою.
61. Дасть Бог людьом біду, то гроші будут. (Мшан.)
В біді чоловік мусить роздобути гроші потрібні для його рятунку, яких би нераз не роздобув у нормальних відносинах. Пор. вище Біда 21, 92.
62. Де гроші говорьит, там ти розуме мовчи. (Цен.)
Багатий чоловік хоч дурний має в громаді часто більшу повагу й значення, ніж розумний, а вбогий.
63. Де гроші судьи, там право в кут. (Кол.)
Говорять про підкуплені, продажні суди, мабуть первісно про польські, що мали з того погляду вироблену славу.
64. Де гроші, там розуму не треба. (Лім.)
Багатого шанують хоч він і глупий. Пор. Zatur. X, 1122.
65. Десь єм тут троха гроший розкорпала. (Кос.)
Знач. заробила, випросила чи загалом роздобула.
66. Де-сь не дав гроша, там не пхай носа. (Ільк., Петр.)
Гріш дає чоловікові вступ у товариство, здобував йому рівноправність між людьми і не маючи їх чоловік не мав голосу в суспільності. Сею приказкою уговкують такого, хто без даня рації мішається не в своє діло.
67. Де я ти грошей розкручу? (Дрог.)
Знач. нізвідки роздобути.
68. До міста по гроші, а на село по розум. (Ільк.)
Мабуть стара приказка я тих часів, коли вся вага суспільного життя була в селах. Тепер діється подекуди навпаки: гроші несуть до міст, і в містах набираються розуму, якого в селах нізвідки добути.
69. Доробився: грошей не має; в одежу вбився: підняв поли, яйці голі. (Тисьм.)
Іронізують із такого, що зійшов, як то кажуть на пси, звівся ні на що.
70. Єден гроші складав, другий мішок шиє. (Мінч.. Негр.. Ільк.)
Висловлено звичайне життєве явище, що не все той користає з грошей, хто запопадно збирає ix. Пор. Wand. 1 (Geld 119).
71. За гріш би сі дав обрізати. (Дрог.)
Кепкують із захланного чоловіка, що за гріш готов відректися своєї віри.
72. За гроші всього дістанеш. (Дрог.)
Говорять на ярмарці, коли хтось попитує за якимось товаром. Пор. Adalb. Pieniadz 109.
73. За гроші всього дістане, тілько тата-мами не дістане. (Явор.)
Всесильність грошей має свої межі там, де зі сфери матеріальних інтересів переходить у сферу чуття чи то родинного чи приятельського. Пор. Wand. І (Geld 169).
74. За гроші всьо купиш. (Кол.)
Розуміється, все те, чим люди торгують і що можна купити. Пор. Нос. 856.
75. За гроші дав би си й п – ку врізати. (Наг.)
Знач. готов згодитися на всяке ганебне діло, потоптати свою людську гідність.
76. За гроші дав би ся повісити. (Стан.)
Говорять про скупаря, що волить відмовляти собі всяких вигод у житті, ніж розстатися з грішми.
77. За гроші з дівки к – ву зробиш. (Льв.)
Гроші деморалізують людей, із чесних дівчат роблять проституток.
78. За гроші і тата й маму купиш. (Комар.)
Іронічно пересадно малюють силу грошей. Пор. Нос. 305.
79. За гроші лиш рідної мами не купиш. (Пужн.)
Знач. купиш усе інше.
80. За гроші хиба неба не купиш. (Кал.)
Бо пан Біг судить по справедливости і не дасть підкупити себе. Пор. Сelak. 164.
81. За марний гріш пустив. (Наг.)
За дешеву ціну, за півдармо продав.
82. За мій гріш усюди хоріш. (Наг.)
Величається чоловік, що за свої гроші знаходить усюди пошану та прихильність. Пор. Wand. І (Geld 1217).
83. За мої гроші най міні мокне. (Дрог.)
Говорив чоловік, що купивши новий кожух зараз попав під дощ і отак буцім-то відгризався тим добрим людям, які остерігали його, що його кожух мокне. Значення приказки: хто заплатив, може собі з купленим предметом робити, що йому подобається.
84. За песій гріш продав. (Кол.)
За півдармо. Hop. Adalb Pieniadz 91.
85. За свій гріш кождий хоріш (Ільк.)
Хто заплатив, має право користуватися купленим місцем чи предметом. Пор. вище ч. 82; Нос. 308.
86. За свої гроші ще й відповідай. (Наг.)
Жалувався чоловік, який через свої гроші попав у якусь халепу.
87. За такі гроші й пси мʼясо їдять. (Сіл.Б.)
Знач. що дешеве, те й плохе та мало пожиточне; за добру річ треба заплатити дорожче.
88. Знайдені гроші двом смерть, а третьому згуба. (Тюд.)...тром... четвертому... (Грин. )
Мабуть натяк на відоме оповідання, що два чи три ледарі знайшовши великі гроші потруїли один одного і погибли біля тих грошей.
89. Знаю го як дурний гріш. (Крех.)
Знач. се чоловік поганий, я його знаю з того боку, він і мені дався взнаки.
90. І гріш дав, тай г – о ззів. (Кольб.)
Дурний чоловік і за свої гроші не покористується бажаним добром, його обдурять і обдеруть.
91. Ідут гроші на гроші. (Борисл.)
Знач. ще одні, не минулися, а вже другі припливають. Говорять про добрий, дохідний інтерес.
92. І зломаного гроша не варт. (Кол.)...не дам за тото. (Цен.)
Се нічого не варто, чоловік або предмет ледачий.
93. І то гроші! (Наг.)
Говорить продавець при торгуванні, коли покупець дає йому занадто малу ціну.
94. Його сі гроші ніколи не держьит. (Наг.)
Кепкують із такого, що все буває в грошевих клопотах і ніколи не вміє зарадитися з грішми так, аби йому вистарчало на його потреби.
95. Кілько ти за се дав? – Усі гроші. (Борисл.)
Жартливо відповідав чоловік, не бажаючи докладно признаватися. скільки саме заплатив за якусь річ.
96. Кілько то буде на гроші? (Цен.)
Жартливо питали чоловіка, який жалувався на втрату чогось дорогого та милого; гроші – міра всякої вартості.
97. Коби гроші, біда буде. (Цен.)
Жартує чоловік із своєї долі, яка все нагонить йому якийсь видаток, скоро у нього знайдуться гроші. Пор. вище ч. 59.
98. Коби гроші, мішок буде. (Уриче).
Знач. забрати та сховати гроші не штука, коби лише розстарати їх.
99. Коли гроші говорять, то всї мусять губи постулювати. (Ільк.)
Гроші тут у значенні: багатий чоловік. Його думку всі звичайно респектують. Пор. вище ч. 62.
100. Лихий гріш не загине. (Ільк.)
Говорять про лихого, ледачого чоловіка, який усе вміє дати собі раду і держиться на сьвіті.
101. Лихого гроша ніхто не вкраде. (Ільк.)
Так само й лихий чоловік усе мотається між людьми там, де його не бажають бачити.
102. Ліпший гріш у жмені, як два в чужій кишені. (Гнідк.)
Своя власність хоч мала, ліпша від чужої великої.
103. Має грошей як леду. (Наг.)
Знач. багато, нелічених. Пор. Ad alb. Pieniadz 47.
104. Має грошей як нас – но. (Ком.)
Жартують із чоловіка не дуже то багатого, який про те любить величатися своїми грішми. Пор. Wand. І (Geld 1290).
105. Має гроші як жид. (Кол.)
Жиди здавна вважаються спеціалістами від збирання грошей та маніпулювання ними.
106. Мече грішми як половов. (Бор.)
Говорить про марнотратника та легкодуха, що тратить багато грошей.
107. Можна кождому своїми грішми і воду гатити. (Красноіля).
Знач. можна йому видавати їх на яке хоче, хоч би й як нераціональне підприємство.
108. Нагнав му грошей у кішеню. (Наг.)
Вказав йому якийсь дохідний інтерес, спричинив значний дохід.
109. На гроші би якийсь раз охнути. (Наг.)
Треба тяжко працювати та при тім не раз застогнати.
110. На гроші нема пущіня. (Ільк.)
Знач. люди все приймають і видають їх. Пор. Дик. 1648.
111. Найшов батько гроші тай каже: «Хто рано встає, тому Бог дає». А спи каже: «Овва, той іще ранше встав, що загубив». (Зазул.)
Так ліниві люди зводять ad absurdum відому приповідку: Хто рано встає, тому Бог дає. Знач. рано можна не лише знайти, але й загубити.
112. Не знав грошом ціни. (Дрог.)
Не вміє шанувати грошей, переплачує за все. Пор. Zatur. X, 806.
113. Не знаю, чи будут у кума гроші, хіба хто підкине. (Дар.)
Знач кум безгрішний, у нього гроші не держаться. Пор. Нос. 371.
114. Не маєш грошей, не йди на торг, бо ніхто нічого не дасть на борг. (Комар.)
Осторога практичних міщан. Пор. вище ч. 3, 5.
115. Не на то гроші, аби їх у болото кидати. (Берез.)
Їх можна ужити на щось пожиточніше, не марнувати. Пор. Wand. І (Geld 1245). 
116. Нині за гріш тьижко, як з каменьи. (Наг.)
Важко роздобути гроші, як воду або що-будь пожиточне з каменю.
117. Нині за гроші, завтра за дурно. (Дрог.)
Оповідають, що десь на якійсь корчмі був такий напис. Та хоч і як ходили люди до тої корчми, то все таки ніколи но могли дождатися того «завтра», бо напис усе лишався без зміни.
118. Нині на гроші скупо. (Наг.)
Знач. у всіх людей їх обмаль.
119. По що міні гроші? Ще би мі хто розбив на дорозі. (Наг.)
Жартує бідний чоловік, у якого гроші – рідкий гість.
120. Про гроші не стало. (Наг.)
Знач. грошей можна би роздобути, якби не якась інша перешкода.
121. Промив грошикам очи. (Наг.)
Знач. пропустив їх, змарнував.
122. Пропуцував гроші. (Наг.)
Протратив на всякі витребеньки.
123. Прос – в гроші. (Наг.)
Протратив, пропутав без пожитку, дословно: проїв.
124. Пустив гроші з рук. (Наг.)
На ярмарку давали за щось добру ціну, а він не взяв і потім мусів віддати за меншу.
125. Пустив гроші крізь горло. (Наг.)
Знач. пропив або проїв.
126. Рахуй гроші з тиха, не зазнаєш лиха. (Ільк.)
Значення не зовсім ясне; мб. не хвалися, скільки маєш грошей, бо тим стягаєш на себе захланність злих людей.
127. Розшолопав десь дрібку грошей. (Наг.)
Видобув з тяжкою бідою.
128. Свербjит ті гроші? (Наг.)
Знач. ти рад кидати їх, не можеш приберегти на чорну годину? Пор. Adalb. Pieniadz 24.
129. Сипле гроші, як полову. (Наг.)
Говорять про марнотратника. Пор. вище ч. 106.
130. Сій гроші, най сі родьит. (Наг.)
Говорить жартуючи, коли хто розгублює гроші, пустив їх із рук і вони розкочуються по землі.
131. Святі гроші, моліте Бога за нас! (Лучак.)
Жартливо зітхає бідний чоловік, якому до зарізу треба грошей.
132. Так бідного гріш добрий, як богацьких два. (Лучак.)
Ціна гроша все однакова без огляду на те, з чиїх рук він походить.
133. Так ми якось, як перед грішми. (Унят.)
Жартливо зам. не маю грошей, жду, щоб хто дав.
134. Так як би взьив гроші та в болото верг.(Наг.)
Знач. змарнукав, видав за якусь непотрібну річ.
135. То великі гроші. (Наг.)...грубі... (Дрог.)
Знач. велика сума.
136. То в єдних грошох. (Наг.)
Сим обом річам однакова ціна.
137. То гиркий гріш. (Дрог.)
Знач. здобутий якимось униженням, соромом, тяжкою працею.
138. Того на ніякі гроші не дістане. (Дрог.)
Се дорога річ, її взагалі не можна дістати.
139. То дурний гріш. (Наг.)
Властиво фальшива, непотрібна монета; переносно також кажуть про шахрая, що туманить людей і видурює у них гроші.
140. То й зломаного гроша не варто. (Лім.)
Знач. річ зовсім нікчемна, без ніякої вартості. Пор. вище ч. 92.
141. То керваві гроші. (Наг.)
Знач. кроваво зароблені.
142. То не за гріш перцю купити. (Дрог.)
Знач. се інтерес не простий, тут треба розумно брати ся до діла,
143. То не знайдені гроші. (Дрог.)
Вони не легко прийшли, а тяжко зароблені.
144. То не на мої гроші. (Дрог.)
Знач. я не маю стільки грошей. Говорить покупець, коли продавець править занадто високу ціну.
145. То не які будь гроші. (Наг.)
Знач. се не марниця, се великі гроші.
146. То страчені гроші (Дрог.)
Се справа пропаща, і те, що видано на неї, також пропаще. Пор. Wand. І (Geld 1259).
147. Трісе сі над грішми. (Наг.)
Говорить про скупаря, що не лобить видати ані гроша.
148. Тьижко нині за гріш, як каменьи глодати. (Наг.)
Нема де заробити, нізвідки видобути грошей. Пор. вище ч. 116.
149. Угнав у велікі гроші. (Наг.)
Говорять, коли хтось при торзі або ліцідації підганяє ціну щораз вище аж до крайнього ступеня, дає за ту річ дуже багато.
150. У гроша є два лиця. (Лучак.)
Значення мені неясне.
151. У гроша лиця нема. (Збар.)
Він не соромиться йти з рук до рук, не почуває ганьби, яку причиняє людям.
152. У мене грішми не смердит. (Наг.)
Знач. нема грошей, даремно шукати. Пор. лат. Pecunia non olet, яке одначе має інше значення.
153. У мене гроші не дармуют. (Дрог.)
Говорить лихвар, який раз-у-раз визичує гроші і лупить за се проценти.
154. У мене нині на гроші піст. (Наг.)
Знач. нема грошей, перевелися.
155. У цього грошей як полови. (Наг.)
Знач. чоловік багатий, грошовитий. Пор. Wand. 1 (Geld 1295).
156. У нього грошей як у жида. (Ком.)
Знач. чоловік грошовитий, оборотний. Пор. вище ч. 98; Дик. І639.
157. У нього гроші плісніют. (Наг.)
Знач. багач, держить гроші в схованках.
158. У нього тілько грошей, як у жида свиней. (Цен.)
Жартують із бідного, негрошовитого чоловіка. Пор. Wand. 1 (Geld 9).
159. Хто мав гроші, той все хороший. (Ільк., Петр.)
Гроші дають чоловікові красу й повагу.
160. Хто має гроші, той має розум. (Дрог.)
Багач усе вважається розумний, має повагу між людьми. 
161. Хто має гроші, той пан. (Дрог.)
Говорять про теперішні часи, коли у людей цінять не рід, як колись, а достаток. Пор. Zatur. X, 1121.
162. Хто не стоїть о гріш, той і шелюга не варт. (Ільк.)...тот шеляга сам... (Мінч.)
Хто не вміє берегти, шанувати грошей як результату суспільної праці, той виявляє брак розумного думання і оборотности.
163. Хто ся з грошима не рахує, того біда частує. (Бук. к. Тіс.)
Не числячися з грішми і марнуючи їх чоловік швидко мусить зійти на біду.
164. Чужі гроші не гріют. (Льв.)
Ними не будеш багатий, не купиш нічого, треба мати свої. Пор. Adalb. Pieniadz 10.
165. Шануй гроші, то вони тебе пошануют. (Льв.)
Хто не марнує гроші і доробиться добра, той має пошану між людьми.
166. Шьинуй гроші, бо то праці. (Наг.)
На них би треба тяжко робити, Знач. не слід марнувати їх.
167. Що міні гроші? Я сам гроші. (Наг.)
Говорить чоловік почуваючи свою вартість і силу – в кожнім разі заробити потрібні йому для життя гроші.
168. Я грошей лопатою не горну. (Доброс.)
Відповідає чоловік на жадання позички або грошевого датку, що перевищує його спромогу.
169. Я грошей не краду. (Наг.)
Знач. вона не приходять мені легко, не можу шастати ними. Пор. Wand. І (Geld 1243).
170. Я грошей не робю. (Наг.)
Відповідь на чиюсь претензію, щоб дати йому грошей.
171. Я за грішми не гину. (Наг.)
Мені про них байдуже, обійдуся без них.
172. Як би я мав тоти гроші, знав би я, що з ними зробити. (Наг.)
 Говорить бідний чоловік бачучи, як багач марнує гроші.
173. Як гроші горьит, то треба тото місце перехрестити і кинути щось на нього. (Наг.)
Вірять, що в тім місці, де вночі показуються блудні огники, «горять гроші», закопані і закляті там бог зна коли. В такій хвилі вони підходять на верх землі, і коли перехрестити те місце, то сила прокляття пропадає і чоловік може взяти ті гроші. Від того, що кине чоловік на те місце, залежить, як глибоко треба копати за грішми: коли кине капелюх або щось невелике, то вони будуть близько поверхні; коли кине вужище, то мусить копати так глибоко, як задовге те вужище.
174. Як мав чоловік гріш, то тогди хоріш. (Стоян.)
Тоді набирає краси й поваги між людьми. Пор. вище. ч. 159.
175. Я на гроші тьижко працюю. (Наг.)
Знач. вони у мене не крадені, а чесно зароблені.
176. Я на грошох не сіджу. (Наг.)..не сплю. (Кол.)
Знач. у мене нема готових грошей, не маю звідки ощадити їх.
177. Я нині не при грошах. (Наг.)
Знач. сьогодні не маю грошей.
178. Я ти грошей з рукава не витрісу. (Наг.)
Знач. мушу тяжко заробити, не здобуду так легко, як тобі здається. Пор. Wand. І (Geld 1248).
179. Я ще сі на такі гроші стьигну. (Наг.)
На таку суму мене ще стане, можу роздобути її.
180. Я ще якийсь гріш варт. (Крех.)
Знач. мій маєток, мій кредит ще дають запоруку, що я можу заплатити такі гроші.
Грубий 
1. Вже-с грубший як довший. (Наг.)
Говорять про ненажеру що їсть або пʼє, хоч у нього живіт повний.
2. Вона ходит груба. (Наг.)
Знач. вагітна.
3. Груба як фаса. (Дрог.)
Говорить про грубу, товсту жінку. Фаса з німецького Fass – бочка.
4. Грубий – Богові любий. (Льв.)
Бог дав йому, мовляв, добре здоровʼя і можність угодуватися так, що він зробився грубий.
5. Грубий на палець. (Наг.)...на три пальці. (Наг.)
Говорять про верству чогось, прим, сала у кабана, тощо.
6. Грубий як бочка. (Наг.)
Про грубого, пузатого чоловіка.
7. Грубий як вужище. (Наг.)
Говорять про шнур або іншу подібну річ.
8. Грубий як друк. (Наг.)...як оборожина. (Наг.)
Про молоде дерево або інші подібні речі.
9. Дійшло до грубого. (Дрог.)
Дійшло до якогось рішучого звороту в справі, від слів дійшло до діла.
10. З грубішого кінцьи му заїхав. (Наг.)
Вилаяв поганими словами, набив міцно.
11. То вже грубі гроші. (Дрог.)
Знач. со вже велика сума, сього не можна легковажити.
12. Хто грубий, той Богу любий, а хто тонкий, той дідькови на батіг швидкий. (Ожид.)
Так відповідав черевань на насміхи тонкого, худого чоловіка.
Грубо 
1. Він сі грубо помилив. (Дрог.)
Сильно помилився, далеко відбіг від правди.
2. Грубо – любо, тонко – гірко. (Сор.)
Говорять про скибки хліба, які в давній, патріархальній родині звичайно відкроював кожному голова родини.
3. Та сі ще на тім грубо ошукаєш. (Льв.)
Знач. понесеш велику страту.
4. То грубо збрехано. (Льв.)
Знач. се очевидна, несумлінна брехня.
5. То грубо переплачено. (Дрог.) 
Заплачено далеко більше, як се варто.
Груда 
1. Іде як по груді. (Дрог.)
Діло йде важко, пиняво, з перешкодами.
Груди 
1. А грудьми би-с робив! (Наг.)
Прокляття: щоб ти тяжко віддихав, високо підносячи груди в тяжкій хворобі.
2. Аж ми в грудьох дух захопило. (Наг.)
Говорить чоловік про наглий перестрах, зачудування або взагалі якийсь афект.
3. Аж мі в грудьох закололо. (Наг.)
Жаль чогось зробилося, заболіло в нутрі.
4. Бийся в груди, лайся в матірь. (Мінч.)...мать. (Ільк.)
Жартливо характеризують прикре, безвихідне положення, коли чоловікові не то хочеться плакати та каятися, не то вилаятися.
5. Бийся в груди, лайся в мать, такой віри не хотят дать. (Гнідк.)
Знач. чи вдавай покірного, чичинися брутальним, а все-таки не вірять.
6. Бодай то грудьми робило, як ти міні щире робиш. (Наг.)
Клинуть лінивому, що при пильній роботі поводиться байдужно та пиняво. Роблене грудьми пояснено вище ч. 1.
7. Грудьими робити. (Наг.)
Тяжко конати,важко дихати, пор. ч. 1, 6.
8. Дав му по під груди по жидівськи. (Наг.)
Жиди коли бʼються, то поперед усього бʼють кулаком по під ребра. Се називається жидівський «вец». Сей спосіб боротьби у наших селян уважається нечесним.
9. З грудий ми сі гора звалила. (Дрог.)
Позбувся якогось клопоту, тяжкої журби.
10. Носити грудьми. (Наг.)
Значення ut supra. ч. 1.
11. У грудьох му грає. (Наг.)
Знач. він харчить, має дихавицю.
12. Христос му в грудьох грає. (Наг.)
Він тяжко харчить, кашляє, мав дихавицю.
Грушка 
1. Бо то не грушку вкусити Марушку. (Мінч.)
Значення неясне. Мб. речення еліптичне: закохати, звести дівчину, се не грушку вкусити, Знач. се не таке маловажне діло.
2. Вліз на грушку, рвав петрушку. (Гнідк.)
Передразнюють, коли хтось говорить нісенітниці, перескакує з пʼятого на десяте. Пор. Ada1b. Gruszka 14.
3. Грушка – минушка. (Город.)
Знач. не велика радість, не велика її вартість.
4. Грушки на вербі показувати. (Гнідк.)
Знач. робити комусь зовсім неоправдані надії, обіцювати щось недосяжне. Пор. Adalh. Gruszka 11, 13; Wand. I (Birne 35).
5. Де піде, то все золоті грушки за ним ростуть. (Ільк.)
Знач. усюди вміє дати собі раду, лишить за собою добрі сліди і приємні спомини.
6. І грушок не хочу і на дерево не полізу. (Кол.)
Говорять про лінивого, що не бажаючи трудитися зрікається й користі зі свого труду. Пор. Wand. 1 (Birne 12).
7. Набив грушку на голові. (Наг.)
Вдарив по голові так, що набігла гуля.
8. На вербі грушки не родяться. (Ільк.)
Дарма надіятися чогось зовсім безпідставного та фантастичного. Пор. Adalb. Gruszka 4: Wand І (Birne 35).
9. Не наспить грушок у попелі. (Ільк.)
Говорять про проворного, роботящого чоловіка, який не пропустить доброї нагоди до якогось діла. Пор. Adalb. Gruszka 5.
10. Не паде грушка дальше від листя. (Ільк.)
Діти не бувають надто відмінної вдачі від родичів. Пор. Wand. І (Birne 11).
11. Показує грушки на вербі. (Ільк., Петр.)
Робить фантастичні надіі, пор. вище ч. 4.
12. Яка грушка, така й юшка. (Ільк., Петр., Лучак.)
Яке діло, такі його наслідки; які родичі, такі й діти. Пор Adalb. Gruszka 2.
13. Як грушка достигне, то сама з дерева впаде. (Наг.)
Говорять до чоловіка, що силкується передчасно осягнути якусь річ. Пор. Wand. 1 (Birne 23).
Губа 
1. Аби що до губи, будуть їсти зуби. (Ільк.)
Колиб тільки страви, вже такий знайдеться, що її зʼість.
2. Аж ми сі губи злипают. (Наг.)
Так мені солодко, приємно; говорять первісно про під (див. s. v. Мід), але також образово про іншу приємність.
3. Губа як на коловороті літає. (Ільк.)
Чоловік балакучий, говіркий. Пор. Adalb. Geba 16.
4. Губа як питель. (Голоб.)
Чоловік торкітливий, балакучий.
5. Губа в него як холява. (Ільк.)
Знач. чоловік дволичний, брехливий, що говорить раз так, то знов інакше. Пор. Adalb. Geba 24.
6. Губи ми сі посідали від вітру. (Наг.)
Посідалися з наголосом на «і» Знач. потріскали до крові.
7. Губи му медом мастит. (Кол.)
Підхлібляє, підлещується. Пор. Wand. III (Maul) 405).
8. Губи як капиці віддув. (Наг.)
Говорять про товстогубого, але також про сердитого чоловіка. Пор. польське Geba jak kaleta, AdaIb. Geba 15.
9. Губі своїй жалувати. (Гнідк.)
Говорять про скупаря, що жалує сам собі ліпшої страви.
10. Губою говори, а руками роби. (Ільк.)
Підгоняють балакучого робітника, що мав охоту говорячи стояти склавши руки.
11. Губою що хоч плети, а руки при собі держи. (Ільк.) 
Уговкують сердитого чоловіка, що від лайки зараз переходить до бійки.
12. До готового хліба найдеся губа. (Мінч.)
Образово: до надбаного добра легко знайти такого, що зумів користуватися ним та вживати його.
13. За губу служити. (Гнідк.)
Значення неясне. Мабуть служити за самі обіцянки, без реальної заплати.
14. Запишнив губи. (Наг.)
Зробив горду, недоступну міну.
15. Зашнурував губи. (Дрог.)
Зціпив і зморщив уста, розсердився і перестав говорити.
16. З губи мені вийняв. (Ільк.)
Сказав таке слово, яке я ось-ось готовився сказати.
17. З губи холяву робити. (Гнідк.)
Знач. брехати, дурити когось, обіцяти а не додержати. Пор. Adalb. Geba 24.
18. І в губі нічого не мав. (Дрог.)
Не їв ві рісочки, голодний.
19. І моя губа не з луба. (Дид.)
Знач. і я люблю добре попоїсти.
20. І наша губа не фляша, тик би зʼїла, як і ваша. (Ільк.)
Значення ut supra.
21. Йому сі з губи курит. (Кал.)
Знач. він бреше, йому не можна вірити. Пор. Брехати 8.
22. Коби не губа, була би шуба. (Лиг.) Жеби... (Петр.) Коб... була-б...
(Стоян.) Як би не та... злота... (Гриб.)
Як би чоловік у невідповідну пору не скакав якогось слова, то був би мав якусь користь. Одним лихим словом можна нераз попсувати діло. Пор. Adalb. Geba 12.
23. Лижи мені губи, коли гіркі, а коли солодкі, то сам злижу. (Ільк.)
Знай мене в таку годину, потіш мене в прикрості, тоді й зовися моїм приятелем; у добрій годині мені й без приятелів добре.
24. Має губу від уха до уха. (Ільк.)
Говорить про губатого, широкоротого, а також про сварливого або брехливого чоловіка. Пор. Wand. III (Maul 237, 257); Brzoz. Geba 9.
25. На губах мід, а в серци їдь. (Наг.)
Говорять про облесного, масноязикого а злого чоловіка. Пор. Adalb. Usta 5; Hoc. 351; Wand. ІІ1 (Mund 99).
26. Не вірь губі, положи на зубі. (Ільк.)
Не вір голому слову, додивляйся до діла, зроби пробу. Пор. Adalb. Ggba 56.
27. Не вір губі як псиви. (Лучак.)
Пес любить брехати, тай людський рот також. Пор. Wand. III (Maul 34, 118; Mund 34); Сelak. 296.
28. Не вір губі як псу, бо часом збреше. (Гнідк.)
Значення ut supra. Пор. Adalb. Geba 54; Wand. III (Maul 75).
29. Не кожда губа печериця. (Гнідк.)
Губа тут у значенні всякого гриба (Schwamm). Ширше значення мені неясне.
30. Не можна всім губи заткати. (Ільк.)
Людським брехням, обмовам та спліткам не покладеш запори. Пор. Adalb. Geba 42, 43; Wand. III (Maul 35. 112; Mund, 134).
31. Не роби з губи холяви. (Ільк.)
Не бреши, не обіцяй, щоб потім не додержати. Пор. вище ч. 5, 14; а також Wand. III (Maul 298); Brzoz. Geba 15.
32. Ні з губи мови, ні з носа вітру. (Ільк.)
Говорять про нерозмівного, нездарного чоловіка.
33. Песьсю би губу мав, хто би що против тебе сказав. (Вікно).
Знач. збрехаб би, сказав би дурницю.
34. Пішов на губи. (Наг.)
Звівся ні на що, (біднів, забрався геть із села.
35. По губах текло, в роті сухо було. (Кол.)
Говорять про всяку марну сподіванку, про приємність або користь, що вже видавалася близькою, але минула чоловіка. Пор. Wand. ІІІ (Mund 233).
36. Стидно з губи г-цю робити. (Наг.)
Знач. упившися десь у чужім домі зблюватися. Пор. Zatur. VI, 583.
37. Тогди ми губи лижи, коли чорні. (Ільк.)
Тоді говори мені ласкаві та любі слова, коли я в гризоті та в клопоті.
38. Хто губи отвирає, той лихо має. (Ком.)
Знач. хто за що будь свариться та лається, на того всі сердиті і ніхто йому в біді не поможе.
39. Як би му губи медом помастив. (Наг.)
Сказав йому щось приємне, похвалив його. Пор. Wand. III (Maul 279).
40. Як би не губа, була би золотая шуба. (Ільк.)
Значіння ut supra ч. 22. Пор. Adalb. Geba 72.
Губатий 
1. Хто губатий, буває багатий. (Цен.)
Губатий тут мб. значать язикатий: хто вміє підбрехати, підлеститися або вибрехатися з біди, той буває багатий.
2. Як ти губатий, то тобі вільно і в церкві свистати? (Цен.)
Жартують із губатого, якого губи зложені так. що все здається, буцім він свище. Натяк на анекдоту про глухого й губатого в церкві, пор. Етн. Зб. VI, ч. 232.
Губити 
1. Вій сі губит у гадках. (Дрог.)
Даремно міркує про щось, не може догадати ся правди.
2. Губит ми сі памjить. (Наг.)
Знач. трачу памʼять, забуваюся.
3. Губит сі в тім чоловік, як у лісі. (Дрог.)
Говорять про якусь заплутану справу, повну суперечностей та неясностей. Пор. Wand. IV (Verlieren 68).
4. Губит сі, як вош у кожусі. (Цен.)
Ховається швидко, годі його знайти. Пор. Wand. IV (Verlieren 68).
5. Губит сі голос, як у ямі. (Наг.)
Говорять про глухий закамарок або печеру.
6. Най сі губит, що сі чоловіка не хоче держьити. (Наг.)
Мертвим речам приписується певна воля, симпатія або антипатія до їх властителя.
7. Не губи душі! (Наг.)
Проситься той, кого хтось інший бʼє завзято.
8. Не губи, не будеш потребував шукати. (Дрог.)
Докоряють роззнві, що часто губить свої річи і потім шукає їх.
9. То мепе губит! (Наг.)
Знач. се мені дуже прикро, болить мені, сього мені жаль.
10. Тут ми сі губит нитка. (Дрог.)
Тут починається для мене неясність, тут перестаю розуміти діло.
11. Хто губит, видно що має що губити. (Наг.)
Бо хто нічого не має, той не може й згубити нічого.
12. Хто губит, того пан Біг любит. (Кол.)
Знач. дав йому достаток, із якого частину може й згубити. Так потішають чоловіка, що згубив щось.
13. Що сі губит, то дідько за старий довг бере. (Наг.)
По народній віруванням, опертим на жидівських апокріфах, Адам записав чортові весь свій рід (див. Памятки т. II ст 178), Знач. старий довг, який винен чоловік чортові, се його душа. В отсій і в інших приповідках (див. дальше Дов) і маємо слід вірування, що загублені речі вважалися відплатою чортові за той довг. Щось подібне бачимо також у німецькій приказці: Was man verloren hat, muss man Gott und den Winde zum Ersatz überlassen, Wand. IV (Verlieren 43).
14. Що сі губит, того сі не любит. (Har.)
Що чоловік любить, про те дбає, того пильнує, щоб не згубити.
Губичі 
1. Не йди до Губич, бо в болоті капці погубиш. (Дрог.)
Губичі, село між Дрогобичем і Бориславом, було колись славне з невилазного болота на дорозі до Борислава.
Губка 
1. Вільно губці в своїй халупці. (Ільк.)
Знач. вільно чоловікові в своїм домі говорити, що хоче.
2. Коб не губка, була-б шубка. (Тереб.)
Значення такеж, як вище Губа ч. 22, 40.
3. Коли би не губка, була би золота шубка. (Мик. н. Д.)
Так характеризують наслідки надмірної балакучості або сварливості. Пор. вище Губа 22; Adalb. Hubka 1.
4. Ні з губки, ні з крейдки. (Гнідк.)
Значення неясне, та мб. приказка школярська, бо губка, про яку тут мова, очевидно морська губка, якою в школах стирають таблицю.
5. То ще губка-майстер. (Наг.)
Жартують із самохвалька. що видає себе за майстра, який уміє зробити все що хто хоче, а на правду не вмів нічого, знач. майстер на словах.
Гудити 
1. Гуджу, тай блуджу. (Гнідк.)
Чоловік гудячи інших при тім може бути несправедливим.
2. Здоровенькі будьмо: себе не хвалім, інших не гудьмо! (Наг.)
В добродушнім тоні упімнення самохвалькові та обмовникові.
3. Лекше гудити, як робити. (Наг.)
Уговкують надто резолютних критиків Пор. Adalb. Ganiс 8, 9.
4. Не гудивши не купиш, не хваливши не продаші. (Берез.)
Говорять про торгові звичаї. Пор. Wand. IV (Tadeln 13). 
5. Хто гудит, той купит. (Кол.)
Покупець звичайно критикує товар, який намірився купити. Пор. Wand
IV (Tadeln 23).
Гудіти 
1. Гудит, як пуста бочка. (Лім.)
Про надутого, зарозумілого чоловіка. Пор. Zatur. XV, 84.
2. Най гудят, що хотят. (Рогат.)
Нехай говорять і лають, мені байдуже. Пор. пісню:
Ой люби, люби, не слухай людей,
Най люде гудят, що собі хотят.
Гузя 
1. Всі гузя ва мене. (Наг.)
Усі против мене. ворогують на мене, гонять з поміж себе.
2. Гузя на пана Бога! (Цен.)
Глузують із чоловіка, що нарікав на Бога, хоч сам винен своєму горю.
3. Гузя того, що пес його! (Наг.)
Говорять, воли пакість або сплітка вчинена кимось, обертається на нього самого.
Г– ця 
1. Бий, аби му г – ця спухла! (Крех.)
Кричать діставши в руки якогось винуватця.
2. Бий, аж му а г – ці юшка потече. (Орт.)
Знач. бий до крові.
3. Бий у г – цю, аж сі в голові розвиднит. (Наг.)
Знач дурного, недбалого карай доти, доки не стане розумним та пильним.
4. Буде г – ці в роботі. (Наг.)
Знач. будуть бити.
5. Буде г – ці огню давати. (Дрог.)
Seil, так цупко битимуть.
6. Буде тобі коло г – ці празник. (Наг.)
Знач. будуть заходитися коло неї бʼючи.
7. В г – ци му кістки не зломиш. (Наг.)
Знач. можна бити сміло.
8. В г – цю му лізе. (Наг.)
Знач. підлещується, притакує. Пор. Wand. І (Arsch 67).
9. Взни мі в г – цю! (Наг.)
Значення слова взнути неясне. Німець каже: Leck mich im Arsch, пор. Wand. I (Arsch 25, 26).
10. Видно, що давно г – ці непрана. (Наг.)
Видно, що тебе давно не бито, що ти позволяет собі всякі збитки.
11. Виставив на нього г – цю. (Наг.)
Викпив його, висміяв, завів у прикре положення і лишив безрадного. Пор. Wand. І (Arsch 66).
12. Від г – ці майстер. (Наг.)
Знач. нездара, непотріб, що не вміє нічого вробити порядно. 
13. Він на тебе потім г – цю випне. (Дрог.)
Знач. він потім висьміється з тебе, scil, коли не буде потребувати тебе. Пор. Wand. І (Arsch 66).
14. Говори з г – цев! (Наг.)
Зам. говори з дурнем, він нічого не розуміє. Пор. Говорити ч. 81.
15. Г – ці болит, голові лекше. (Дрог.)
Покарана, набита дитина швидше і ясніше думає.
16. Г – ці все витримає. (Наг.)
Знач. витерпить усяку кару.
17. Г – ці всю правду скаже. (Наг.)
Натяк на давній звичай при слідстві – бити до признання.
18. Г – ці не скльиниці, вдар, не зібʼє сі. (Наг.)
Говорять для оправдання нешкідливості тілесної кари для дітей.
19. Г – ці сі сім літ правувала, аби на дворі вільність мала. (Дрог.)
Знач. на дворі їй вільно подати свій голос.
20. Г – ці ті свербит? (Наг.)
Хочеш, щоб тебе набили? Погроза збиточній дитині Пор. Wand. І (Arsch 6, 11-13, 84). 
21. Г – ця – мучениця: що хто завинив, а її карают. (Збар.) 
Вона сама невинна нічого, а про те відбуває кару інші часті тіла.
22. Г – ця праведниця, все за чужі гріхи терпит. (Крех.)
Жартують із того, що за провину інших частин тіла карають биттям по задку.
23. Г – ця сьвідок, бо ся в неї правди допитуют. (Крех.)
Згадка про давні судові слідства, в яких буками вимушували признання до вини.
24. Держит сі моєї г – ці. (Наг.)
Ходить за мною невідступно, докучає мені.
25. До г – ці ми тото здале. (Наг.)
Се ні до чого нездале.
26. З г – ці виганьий розум до головиці. (Наг.)
Приговорюють караючи непослушних та лінивих дітей.
27. З г – ці не вибʼєш пшениці. (Явор.)
Знач. непотрібного бий скільки хочеш, то про те з нього не зробиш порядного чоловіка.
28. З г – ці сани робити. (Наг.)
Впасти серед вулиці на лід або в болото.
29. З писка г – цю робити. (Наг.)
Знач. блювати.
30. Ледво сі з г– ці вихопив. (Дрог.)
Недавно вродився, смаркач, молокосос.
31. Мало му в г – цю не лізе. (Наг.)
Підхлібляє йому, хвалить його, запобігає його ласки. Пор. W а n d. 1 (Arsch 67).
32. Миє му г – цю, куди ходит. (Цен.)
Знач. боронить його, підхлібляє йому. Про миття г – ці див. Wand. І (Arsch 8) і лат. Podex lotionem vincit (E. Rot 472).
33. Набрав у г – цю. (Наг )
Його набили, покарали.
34. На г – ци поїхав. (Наг.)
Поковзся і впав. Пор. вище ч. 28.
35. На г – ци ти запишу. (Кал.)
Грозить забудькові: коли забудеш, то набʼю, щоб ти памʼятав.
36. На саму г – цю робит. (Наг.)
Робить за саму їду; що заробить, те й проїсть.
37. Не поможе г– ци мило. (Цен.)
Так само поганому, брудному чоловікова не поможе ані похвала, ані догана. Пор. Wand. І (Arsch 8).
38. Пізнав г – ці морес. (Дрог.)
Знач. будуть бити, покарають, щоб ти був пильний та слухняний.
39. Присядь г – цю тай зроби що кажут. (Крех.)
Говорять лінивому а непосидючому чоловікові.
40. Розпарила ти сі г – ці, що не можеш на ні сідіти? (Наг.)
Говорить дітям, що в зимі з теплої хати йдуть на мороз.
41. Сіди на г – ци, коли ти добре! (Наг.)
Сиди в хаті, не рипайся з місця, не шукай собі ніякої новини.
42. Стулив г – цю в жменю тай пішов. (Наг.)
Його висікли різками і він пішов мацаючи болюче місце. Пор. Wand. І (Arsch 58), та пояснення у Вандера хибне.
43. Сховай сі з тим до г – ці. (Наг.)
Се річ непотрібна, ні до чого не здала, се питання зайве. Пор. Wand. 1 (Arsch 65).
44. Темно як у г– ци. (Кол.)
Говорять жартом про густу пітьму. Що в г – ці темно, підносять і інші, пор. Wand. I (Arsch 22).
45. Ти би хотів з єднав г – цев на два празники. (Наг.)
Хотів би за одним заходом здобути дві користі. Пор. Wa n d. I (Arsch 28, 87).
46. То ми сі г– ці не держит. (Har.)
Я сього не тямлю, мені про се байдуже.
47. То міні в г – ци гримит. (Наг.)...не гримит. (Голоб.)
Се мені байдуже, я сього не думаю зробити.
48. Треба сі тобі в г – цю подивити. (Наг.)
Треба тебе набити, дуже ти розгулявся. Говорять до збиточних дітей,
49. Хочеш набрати по г – ци? (Наг.)
Хочеш, щоб набили?
50. Ци тебе г – ці свербит? (Наг.)
Знач. хочеш, щоб тебе набили? Пор. Wand. І (Arsch 84).
51. Ще-с недавно від маминої г – ці відпав. (Наг.)
Ще то молодий, молокосос, знач. не смій мені таке говорити.
52. Що г – ці, то не головиці. (Дрог.)
Голова може бути посвячена. Пор. Wand. І (Arsch -48). 
53. Що ти мені по за очи г – цю лижеш? (Наг.)
Що ти мене обмовляєш? Чого мішаєшся в мої домашні, інтимні справи?
54. Як загляну до г – ці, то три дні на ню не сядеш. (Крех.)
Знач. набʼю так міцно.
Г– чище 
1. Озьміт патичище, та в г – чище! (Наг.)
Scil, набийте. Висмівають грубіянський спосіб вислову старомодних людей. Приказка оперта на оповідання. Піп забарився в церкві, а попадя посилає наймита, щоб кликав єгомостя до обіду. Наймит стає в церковних дверях і кричить: «Єгомость, ходіт обідати, бо вже сі горох розварив па г –о!» Піп жалується потім перед батьком наймита: «Ой Грицю, який же ваш Івась Негречний! Так і так мене кликав із церкви». А батько обурений каже: «Єгомость, та не знаєте що робити? Озьміт патичище, та в г – чище!» Очевидно який був батько гречний, такий і син.
Гук 
1. А то гук буде! (Наг.)
Знач. буде радість, баль, гулятика.
2. Бий, аби аж гук ішов! (Наг.)
Знач. аби лоскіт ішов, аби було далеко чути.
3. Гук гуде – тепло буде; журавель закрюкав тай мороз прикликав.
(Ком.) 
Ранньою весною з крику гука (Rohrdommel) ворожать тепло, а крик журавлів віщує заморозкн.
4. Гук ся зчинив по селу. (Лол.)
Пішла якась тривожна чутка, зробилася тривога, розрух.
5. Гуку, пуку за таляр, а чоботи за шостак. (Ільк.)
Жартують із таких, що веселяться, танцюють та гукають, хоч бідно одягені, а також із самохвальців, що роблять багато шуму із-за марної причини. Пор. Adalb. Huk 1. тільки тут зам. чоботи читаемо «роботи», що змінює значення приказки.
6. Іди без гуку. (Наг.)
Знач. без клопоту, без біди, без паради.
7. Наробив гуку-стуку. (Кол)
Знач. накричав, наробив клопоту та метушні. Пор. Adalb. Huk. 1.
8. Справлю я ти гук. (Наг.)
Знач. набʼю, нароблю біди.
9. Там того не гук. (Дрог.)
Знач. не богато.
10. Тебе би, дівонько, вже чьис до гука відвести. (Берез.)
Лаяли сварливу, остру на язик дівчину. Гук – вепер. Мовляв: ти повинна-б уже скурвитися, тобі не слід бути дівкою.
11. То не люде, то самі свинцкі гуки. (Кривор.)
Свинові гуки – рила. Жалувався гуцул на свою громадську старшину.
12. Як не гуком, то буком. (Цен.)
Коли не осягне своєї цілі погрозою, криком, то хапається до бійки.
Гукнути 
1. Гукнув го меже плечі. (Наг.)
Знач. ударив так що аж гук пішов.
2. Гукнув як з бодні. (Наг.)
Знач. крикнув грубим, сильним голосом. Пор. Wand. 1 (Bass 1).
3. Як гукнеш, так ти сі відгукне. (Цен.)
Як ти про людей говориш, так вони й про тебе; коли кому зробиш лихо, він тобі відплатиться тимже. Пор. Нос. 480; Wand. III (Rufen 17).
Гулянка 
1. Гулянка сон відбирає. (Цен.)
Гуляючи спати не хочетьсся, навіть тоді, коли гуляють прим, толочани по цілоденній а то й цілотижневій роботі в полі.
2. Гулянки до добра не ведуть. (Наг.)
Навпаки, дуже часто ведуть до деморалізації та злочинів.
3. З гулянки сили не прибуде. (Наг.)
Прогулявши всю ніч парубок чи дівка потім у день поводяться як сонні.
4. На гулянки то ти є, а до роботи то тебе нема. (Наг.)
Докір гулящій а не дуже прудкій до роботи людині.
Гуляти 
1. Гуляв би, аж ним підносит. (Наг.)
Рветься до танцю, не може встояти спокійно на місці.
2. Гуляє як вітер по поли. (Наг.)
Говорять про чоловіка, що живе зовсім свобідно та безжурно.
3. Гуляв як огер. (Наг.)
Говорять про здорового, гулящого парубка.
4. Гуляє як теля на мотузку. (Луч.)...на припоні. (Луч.)
Сміються а такого, що танцює не вміючи, або я чоловіка, що стоїть під жінченим пантофлем.
5. Гуляй доню, я ти ни бороню! (Льв.)
Говорить мати дочці звичайно з докором, мовляв: за наслідки відповіси сама.
6. Гуляй душа, поки тепла! (Город.)
Сміють я зі старого, слабовитого, що пускається в танець. Пор. Adalb. Hulaс 2.
7. Гуляй Семене: я до тебе, а ти до мепе! (Войн.)
Жартують із новомодного французького танцю (кадриля), де пари скачуть супроти себе vis а vis.
8. Гуляти аж сі рве, а до роботи хоць го забий. (Наг.)
Говорять про танцюристого, а до роботи лінивого парубка.
9. Гуляют, аж з холаків віхті губjит. (Наг.)
Жартують із гулящої голоти.
10. Гуляют, аж коршма стогне. (Кол.)...дуднит. (Голоб.)
Про гучне гуляння з великим стуком та голосними викриками.
11. Гуляют, аж підковами огню крешут. (Наг.)
Кресати огню підковами в часі танцю вважалося чомусь великим шиком для парубка.
12. Гуляют, аж хата ходит. (Наг.)
Знач. у хаті такий рух, що здається, буцім хата й сама крутиться.
13. Гуляют, пало до повали головами не бʼют. (Наг.)
Говорять про надто голосні та охочі танці з підскоками.
14. Є куди гуляти. (Наг.)
Говорять про який будь широкий простір, або великий пай роботи, яку треба зробити.
15. Не довго вже міні гуляти по світі. (Крех.)
Говорить старий чоловік, що чується близьким смерті.
16. Нехай гуляє молодь, більш копи лиха не наробить. (Ільк.)
Гуляє тут очевидно не значить: танцює, а ширше: нехай забавляється, нехай живе по своїй волі.
17. Ой гуляйте, портки мої, ще вас маю дома двої! (Пужн.)
Кепкують із гулящого, а слабоумного парубка. Приказка основана на анекдоті, пор. Етн. Зб.VI; Schleich. 176.
18. Сама гуляй, сама с – и. (Льв.)
Знач. сам забавляєшся або загалом робиш щось приємне собі, то сам і поноси наслідки.
19. Старі баби гуляют, буде слота. (Стан.)
Жартують, коли старі жінки пускаються в танець.
20. Ще є коли дівков гуляти. (Стрий).
Говорить незасватана дівчина.
21. Як гуляв, гет прогуляв: від шапочки до холяв. (Кол.)
Говорить веселий парубіка, що в своїх забавах не вмів заховати межі.
22. Як гуляв, так гуляв: ні чобіт, ні холяв. (Ільк.)...без... без... (Явор.)
Кепкують із бідолаха, що пускається танцювати босо.
Гуль 
1. Люлю, люлю, старий Гулю, як ти заснеш, я ті друлю. (Наг.)
Значення неясне. Примовляють або приспівують малим дітям, коли ті не хочуть заснути в колисці.
Гульки 
1. В хаті гульки, а в городі ані цибульки. (Голоб.)
Кепкують із гулящої, веселої, а недбалої господині.
2. Гульки йому в голові. (Наг.)
Вів не думає про роботу, а тільки про гулятику.
3. Тобі або гулъки!
Знач. ти рад би вирватися з роботи та бігти кудись на танці.
Гулюкати 
1. Гулюкают на мене як на вовка. (Кольб.)
Кричать, цькують, докучають мені.
Гумно 
1. Дай вам Боже в гумні й по за гумном! (Сквар.)
Бажають господареві, щоб у нього в гумні було повно, і за гумном, себто в полі родилося.
2. На гумні би ти пусто було! (Голоб.)
Клянуть господаря, для якого нема гіршого лиха, як пусте гумно.
3. По гумні газду пізнают. (Голоб.)
Пізнають, чи вій порядний, роботящий та запопадливий. Пор. AdaIb. Gumno 2.
4. Як пусте гумно і пустий сусік, то вже ти драб, а не чоловік (Голоб.)
Говорить збіднілий господар.
Гунцвот 
 1. Гунцвот не моє імju. (Наг.) 
Заклинається чоловік для ствердженя, що сказав правду. Гунцвот – з німецького Hundsfott. Знач. нехай я зовуся собакою, а не чоловіком, коли се не правда. Пор. Za lur. XV, 80.
2. Ти гунцвоте з малої халупки! (Льв.)
Лають якогось збиточника, мб. жартливо. Приказка оперта певно на якімось спеціальнім факті, про який памʼять затратилася.
Гунцвоцький 
1. То гунцвоцьке насіньи. (Наг.)
Лайка: се вся сімʼя ледача, або се чоловік із ледачої, злодійської сімʼї.
Гунька 
1. Гунька на опашки, шапка на бакир, а в череві аргани грают. (Наг.)
Кепкують із бідного парубка що рад би вдавати богача та верховодити серед парубоцтва.
2. Гунька сі на капоту кривит. (Яс. С.)
Шляхтичі, яких улюбленим одягом була капота, підтисалися оттакою при казкою, коли їм допікали «хлопи» що ходять у гуньках.
3. Зійшов з гуньки на лейбик. (Наг.)
Гунька – довга суконна одежа, що сягає понизше колін, а лейбик короткий, сягав лише трохи низше пояса. Значення приказки: з доброго маєткового ставу зійшов на бідність.
Гупу 
1. Гупу, мати, гупу, веземо тобі ступу. (Лол.)
Говорять свати, вводячи молоду невістку на подвірʼя її жениха. Взято з весільної пісні, пор. Zbiör wiad. XIII1, Olga Roszk. Obrz. wes. w Lolinie. 
Гургавс 
1. Моя хата не гургавс! (Яс. С.)
Гургавс іа німецького Hurenhaus, дім терпимості.
Гуркіт 
1. Гуркіт як у млині. (Лол.)
Говорили селяни про гуркіт каміння на дні гірської ріки в часі повені.
Гуркотати 
1. Гуркоче ми в череві, як пусті жорна. (Стан.)
Говорить голодний чоловік, у якого гуркоче в животі.
2. Гуркоче як віз по камінню. (Наг.)
Говорять про голосний гуркіт.
Гурт 
1. В гурті й каші смакує. (Кольб.)
Знач. усяке діло в більшім гурті робиться швидше і веселіше, ніж одинцем.
2. Гурт на гурт продав. (Льв.)
Знач. загалом, сумарично, не розбираючи, що ліпше, а що гірше.
3. Не вибивайся з гурту. (Крех.)
Знач. держи ся гурту, не відбігай від товариства.
4. Не гурт нас тай було. (Сквар.)
Знач. не богато, не велика компанія.
Гусак 
1. Гусаков ідут. (Дрог.)
Один за одним, не рядом. Пор. Brzoz. Ges 3.
2. І гусак знає смак. (Крех.)
А тим більше чоловік любить смачно попоїсти.
Гусільниця 
1. Дуже ся шмарило по нашім селі усяниц. (Д. ВЛ.)
Знач. намножилося гусільниць.
Гуска 
1. Нім виходиш гуску, треба дати ялівку. (Гнідк.)
«Виходити» – спеціальний термін зам. випроцесувати. Характеристика давніх судів, де на вимір справедливости треба було ждати довго тай оплачуватися щедро. Пор. Brzoz. Gasior 1.
Гуслянка 
1. Гусльинка jaк постojит пів року, то така стане, шо jик покоштуєш, то ти в очох сльози станут. (Кривор.)
Говорять гуцули про свого улюблену страву – гуслянку, себто свіже молоко переварене і потім наквашене.
2. Гусльинка си кигне jик ремінь. (Кривор.)
Се знак, що вона добре вкисла і нядається до їди.
3. Гусльинки посербаю, люльки покуру тай бірше не дбаю. (Кривор.)
Говорить гуцул, який одначе не ровуміє гуслянки без «кулешки». Пор. коломийку:
 Посербаєм гусльиночки, покуримо люльки,
 Тай кажемо небощикам заграти гуцулки. (Гол.).
4. За гусльинку гуцул портки дав. (Цен.)
Кепкують із гуцулів ти з їх замилування до гуслянки. Приказка оперта мб. на якімось оповіданню, та я не міг розвідати його.
5. Як у гуслянці миш утопит сі, то гуцул війме за хвіст, оближе тай каже: Ай, мідичька, бідница, аж гезде внерла! (Цен.)
Кепкують із гуцулів та з їх замилування до гуслянки. 
Густий 
1. Густий як квап. (Наг.)
Говорять про страву, болото то що. Квап – гуща.
2. З густого добре черпати. (Цен.)
З готового добре, вигідно брати.
3. Тут густий дух у хаті. (Кол.)
Тут стоїть смрід, богато людей надихало.
4. Що густше, то не пуще. (Цеп.)
Мова про страву, в якій густіша часть уважавться ліпшою, бо вона ситніша.
Густо 
1. Густо ший, рідко пий. (Дрог.)
Приповідають кравці, які найчастійше не держать сн сеї приказки. Пор. Zatur. X 659.
2. Дай ти Боже, аби-с густо сцьив а рідко с – в. (Дрог.)
Прокляття пʼяниці або ненажері.
3. Де густо, там не пусто. (Мінч., Ільк.)
Де густо робітників, там буде що збирати до стодоли Пор. Zatur. X, 16.
4. Не густо там того достатку. (Наг.)
Там не велике багацтво, нема чим богато покористуватися.
5. Шо густо, то ни пусто. (Кольб.)
Густа страва ситить.
Гуся 
1. Гусята, курята як прутом вигнав. (Гнідк.)
Знач. повилазили з яєць.
Гусячий 
1. Ану, до гусьичого пива! (Наг.)
Припрошують напитися води, пор. Вода ч. 31.
2. То ще гусьиче повітрьи. (Яс. С.)
Повітря тут у значенні зараза, чума. Говорять про якогось нужденного, хоровитого або слабосилого чоловіка.
Гусь 
1. Гуси вола валят. (Комар.)
Дрібні прикрості руйнують і доводять до упадку сильного та богатого чоловіка.
2. Гусям ярмо. (Гнідк.)
Знач. якась маловарта, дрібна річ. Трохи аналогічно каже німець про зайву, непотрібну роботу: прибити гусям підкови, Пор. Wand. І (Gans171, 189.
3. Дай гусям сіна! (Голг.)
Говорить про недотепну роботу. Приказки основана на анекдоті, пор. Етн. Зб.VI, 458.
4. І гуси вола з ніг звалят, як їх багато. (Лучак.)
Багато дрібних прикростей переможе й міцного чоловіка. Німець каже: Hundert Ganse erbeissen einen Wolf. Wand. I (Gans 90, 113). 
5. Кожда гусь знає, чому ногу ховає. (Гнідк.)
Кожний чоловік, що нарікає, відмовляє собі приємності або продає щось із свойого господарства, знає, чому це чинить, тобто чинить це з потреби, не без причини.
6. Розмовляє, як гусь з поросятам. (Лім.)
Говорить про розмову двох нетямучих людей.
7. Сто гусей і вола поборе. (Замул.)
Значення ut supra ч. 4.
8. Тлусту гусь ие тяжко скубсти. (Гнідк.)
З багатого. заможного чоловіка легко вимушувати датки та хабарі.
9. Як з гусь води йде му. (Гнідк.)
Знач. йому ведеться добре, ніяке лихо не чіпляєть його, як гусячого пірʼя вода.
10. Я о гусях, а ти о качках. (Гнідк.)
Я говорю про одно, а ти про щось зовсім інше, ми не розуміємо один одного.
Гуцул 
1. Гуцула дразньи: «Адьн, а шо старше, ци сми, ци варе?» А він каже: «Сми старше, бо єк не смикнеш, то й варити не меш. (Кол.)
Отак приговорюють, підіймаючи на сміх улюблені гуцульські слова.
2. Гуцулам добре політє: зелена смеречина як зимі, так літі. (Залуче).
Подоляки сміються з гуцулів, що сидять серед смерекових лісів, мовляв: у них зелено зимою й літом, а про те вони йдуть на доли за хлібом.
3. Гуцул гуцула йик хоче вколоти, то так йик жити. (Грин.)
Інтересна конструкція зам. гуцул гуцула як би не вколов (не підняв на сміх), то би не жив. Підчеркнено охоту гуцулів до кпин та насміхів, охоту, якої зрештою я не завважив.
4. Гуцул не чоловік. (Кол.)
Подоляки не люблять гуцулів і відмовляють їм – розуміється, жартом – людської подоби.
5. Гуцул поганий чоловік. (Кол.)
Вислов зазначеної вище (ч. 4) неохоти покутян до гуцулів. Ся неохота плине головно з того, що гуцули далеко вільніше поводяться з жіноцтвом, як покутяни.
6. Гуцул як хоче, аби чісник був міцний, то бʼє гадьи і кровʼю покроплює молодий чісник. (Кол.)
Про се вірування чув я в Коломиї; серед гуцулів мені не вдалося справдити його.
7. Дрижить, як гуцул над дітьми. (Ільк.)
Чи справді гуцули визначаються такою надзвичайною дбайливістю за дітей, я не можу сказати. А може «дрожит» має тут яке інше значення?
8. На гуцули сі вібрав. (Кол.)
Пішов у Гуцульську країну, в гуцульські села.
9. Отто ти гуцул в очох великий! (Кол.)
Говорить гуцул, коли хтось дивується його одягові, говоренню або поведінці.
10. Патлатий як Гуцул. (Бібр.)
Гуцули, як і бойки, особливо стара генерація, носять довге нестрижене волосся, що спадає аж на плечі.
11. У Гуцулів мертвец скоро в труну, тай під лаву. (Кол.)
Одна з тих поговірок про оригінальні звичаї гуцулів, що полягають більше на їдкім дотепі, ніж на обсервації дійсного життя.
12. Як у Гуцула що здохне, то каже, що то божка вбила, тай їсть. (Кол.)
Гуцули справді не гидують їсти здохлятини, як і цигани.
Гуцулія 
1. Гуцулія-сарачія. (Снят.)
Так звичайно говорять заможні покутяни – не тим, що гуцули всі бідні, а головно тим, що у них у горах хліб не родиться.
2. То ще погана Гуцулія. (Цен.)
Лають гуцулів, пор. коломийку:
 Ой сараку Подоляник кукурузи садит.
 А погана Гуцулія вже бисаги ладит. (Цен.)
Гучний 
1. Гучне весільи, де в кулаки трубjит. (Наг.)
Кепкують із такого весілля, при якому гості побилися та розходилися серед криків та плачу.
2. Гучний баль кому справити. (Наг.)
Знач. набити, насварити його прилюдно.
Гучно 
1. Гучно, бучно, а в пяти зимно. (Ільк.)
Кепкують із таких, що вдають богачів або панів, а при тім терплять недостаток найпотрібнійшнх речей. Пор. Adalb. Huczno 1.
Гуща 
1. Гуща дітей не розганяє. (Ільк., Луч.) Гущі... розгонит. (Наг.)
Від достатку діти ані взагалі ніхто не втікав, а навпаки, втікає від недостатку. Пор. Нос. 289.
2. Гущею голова не болит. (Гнідк.)
Від густої страви люди не терплять голоду, не зазнають гризоти, лише навпаки, від рідкої, від недостатку.
Ґ
Ґабати 
1. Ґабає го, як кат грішну душу. (Наг.)
Знач. чіпляється, напастує, докучає.
2. Не Ґабай другого, як сі сам за себе бojиш. (Наг.)
Не докоряй другому, коли й сам винуватий. Пор. Brzoz. Gahac 1.
Ґабро 
1. Ґабро, зломлю ти ребро. (Дрог.)
Дразнять хлопця на імя Ґабро (теж що Гаврило)
Ґавати 
1. Аби люде не ґавалп. (Наг.)
Знач. аби не нарікали, не лаяли, – scil, треба се або те зробити.
Ґавуля 
1. А ти ґавуле! (Наг.)
Ґавулею називають корову, що любить скакати в шкоду.
Ґаданє 
1. Нема Ґаданя. (Угр. гор.)
Нема ані мови, сього не буде і не може бути.
2. То пусте Ґаданьи. (Наг.)
Пуста бесіда, шкода часу тратити.
3. Що ти міні тут маєш до ґаданьи? (Наг.)
Чого ти тут мішаєшся? Си справа не належить до тебе. Очевидно всі ті поговірки взяті від поляків, хоча одержали в устах русинів певний спеціальний відтінок.
Ґаджала 
1. Ґаджала, маджала, як цигани кажут. (Наг.)
Циганську мову передразнюють улюбленим циганським словом «ґаджала», що значить «візьми».
Ґазда 
1. Без ґазди, які жінці гаразди? (Берез.)
Говорять про бідування вдови без мужа.
2. Виглядаєш на ґазду, а говориш як дурень. (Лім.)
Докоряють чоловікові, що невважаючи на поважний вигляд говорить дурні або цинічні речі.
3. Видно, що тут є ґазда в хаті. (Берез.)
Тут порядок, уся робота в пору пороблена. Говорять як комплімент навіть жінці, вдові, що вміє вести хозяйство.
4. Ґазда на своїм сьмітю. (Дрог.)
Знач. у своїм добрі, хоч воно й яке мале, я собі сам господарь і ніхто не має мені втручатися. Пор. Господар 8.
5. Ґазда премудрпй не знає того, що баба. (Орел.)
І баба може розумом та досвідом зрівнятися з чоловіком, що провадить самостійне господарство.
6. Ґазда цілою губою. (Ільк.)...на всю губу. (Кал.)
Господар зовсім незалежний, порядний, заможний. Пор. Господар ч. 6.
7. Далеко му до ґазди. (Наг.)
Знач. багато хибує, щоб із нього був порядний господар: се чоловік незаможний і негосподарний. Пор. Zatur. XVI, 145.
8. Де два ґазди, там ладу нема. (Кол.)
Бо один робить другому на перекір. Пор. Adalb. Gazda 2.
9. Де нема ґазди, там ладу не жди. (Берез.)
Говорить удова по страті чоловіка.
10. Добрий ґазда перший устає, а останній лягає. (Наг.)
Він мусить дбати про початок і про закінчення всякого діла в хозяйстві. Пор. Muka 1175.
11. Добрий ґазда як рідний тато. (Уриче).
Учить свою челядь праці й порядку. Пор. Zatur. XI, 541.
12. З ґазди на драба зійшов. (Лол.)
Знач. з господаря, властителя ґрунту й дому зійшов на жебрака.
13. Коби мене ґазда слухав, а пес і палиці послухає. (Наг.)...як
схоче. (Наг.)
Огризнувся чоловік, що прийшов до пана, а його на подвірю вилаяв льокай.
14. Коли-с не ґазда, не вбирай сі в кожух. (Стан.)
Кожух з великим на плечі виверненим ковніром уважаються не лише практичною, але й почесною одіжжю статочного господаря. Бідоласі, голодранцеві нівідки роздобути такої одежі.
15. Отто ми ґазда зателепаний! (Наг.)
Лайка на недбалого, негарного чоловіка, хоч і зовсім не господаря.
16. Пізнати ґазду по оборі й по коморі. (Наг.)
Знач. по тім, чи в оборі порядок, а в коморі запас. Пор. Zatur. XI, 543.
17. Сивий соків, сиві його очи; не буде з того ґазди, хто ходит по ночи. (Мшанець).
Се мабуть, приспівка, та вживається як приказка про парубків, що люблять бурлакувати поночі.
18. Хоче бути ґаздов, а не вміє коневі фоста завязати. (Ільк.)
Жартують із недотепного робітника, що не вміє ходити коло коней.
19. Язда, пане ґазда! (Стрий).
З польського «Jazda» в значенні: Їдьте або їдемо. Окрик: рушай, махай геть, уступися з дороги, поспішайся! У Поляків у такім самім значенні вживається приказка: Jazda panie Gwiazda! Adalb. Gwiazda 1.
20. Який ґазда, така й челідь. (Наг.)
Порядний, роботящий господар веде й свою челядь порядно, привчає до роботи. Пор. Zatur. VIII, 874.
Ґаздиня 
1. Ґаздиня, три дни хату не мела, сьмітє по коліна. (Ком.)
Кепкують із негарної хозяйки, що не держить у хаті доброго порядку. Пор. пісню Гол. II 380.
2. Ти така ґаздииьи, як два городи, а одна диньи. (Княж.)
Жартують із лінивої, недбалої господині, пор. вище Господипя ч. 3.
Ґаздівство 
1. В ґаздівстві лиш би сі шьинувати. (Наг.)
В хазяйстві треба держати порядок, пильнувати праці, не марнувати надбаного, то все піде гаразд.
2. Ґаздівства легко позбути, але тяжко набути. (Стан.)
Сим оправдують пошану, яку мають селяни для такого чоловіка, що доробився гарного хозяйства.
3. Мале ґаздівство – велике дідівство. (Голоб.)
Мале хозяйство завдає більше клопоту та гризоти, ніж дає пожитку.
4. На малім ґаздівстві треба робити другому й собі. (Мшан.)
Знач. для удержання треба не тілько обробити свое хозяйство, але ще й заробляти з боку.
Ґаздувати 
1. Бода-сь ся наґаздував, як ворона на хаті. (Городен.)
Прокляття: щоб ти не довго користувався своїм хозяйством, щоб воно тобі загирилося. Пор Господарювати ч. 3.
2. Ґаздувала би й вош, коби мож. (Наг.)
Бідний чоловік думав, що ґаздуваги легко, аби було на чім.
3. Ґаздую: люде орут, я сі волочу. (Наг.)
Говорив чоловік, що в робучий день мусів іти до міста на термін.
4. Добре ґаздувати, як є на чім. (Наг.)
Говорить бідний чоловік, що не має землі. Пор. Zatur. X, 6.
5. І я би ґаздував, коби було на чім. (Наг.)
Значіння ut supra.
6. Наґаздував, як пес за плугом ходячи. (Сквар.)
Сміються з недбалого, незарадного господаря. Пес за плугом ходить лише з аматорства, не для діла.
7. На такім най пси ґаздуют! (Наг.)
Говорять про нужденне, запущене господарство.
8. Не так ґаздую, як бідую. (Наг.)
Говорить бідний чоловік, що числиться ніби самостійним господарем, а не має з чого вижити.
9. Нині ґаздувати, треба кождій біді горло затикати. (Голоб.)
Господар мусить оплачувати безліч усяких данин, податків та додатків, кар та всяких інших трат.
10. Нині ґаздуй – на студене дуй. (Цен.)
Треба берегтися, щоб не наразитася якому посіпаці, бо кожний може нашкодити.
11. Хто добре ґаздує, той гараздує. (Стрий).
Ідеал життя для нашого селянина – заможне, добре ведене хозяйство.
Ґазета 
1. Не знав, що там о тім казети пишут. (Наг.)
Кепкують із самохвалька, який величається, що ось я зробив се й те. Мовляв; се дрібниця, в ґазетах про се нічого не пишуть.
2. Таке би хиба в казети пустити. (Мшан.)
Говорять про якусь незвичайиу пригоду, яку варто подати до прилюдної відомості!
3. Я тебе в казети подам. (Стан.)
Новочасня погроза: я при помочи часописи нароблю тобі сорому на весь край.
Ґаламаґа 
1. Ей, як ти по ґаламазі заїду! (Бор.)
Ударю в лице, властиво в рот.
Ґаламаґати 
1. Ґаламаґає як три дурні до купи. (Бор.)
Говорить дурниці, плете нітвісти-що.
Ґандолити 
1. Він уже фурт по польску ґандолит. (Наг.)
Кепкують із такого, що побувши довше в місті або в війську і вернувши до села говорить ломаною мовою, мішаючи руські слова з польськими та німецькими. Фурт – нім. fort – геть, скрізь.
Ґанч 
1. Ґанч має: з заду му кусник скирки не стає. (Дрог.)
Жартують із парубка, якого не ввили до війська, хоч він на зверх видається зовсім здоровим. 
2. Про такий ґанч можна й сто літ жити. (Наг.)
Ґанч – хиба взагалі, та частійше спеціально хиба в організмі, тривка ховороба або каліцтво.
Ґарбувати 
1. Ґарбує му скиру що день божий. (Наг.)
Знач. бʼє його, січе різками.
Ґваздати
1. Ґваздав той дар божий, що аж сі бридко дивити. (Наг.)
Говорять про господипю, що не вміє добре спекти хліба або зварити страви і тільки марнує муку та інші засоби.
Ґвалт 
1. Без ґвавту, без краку можна то зробити. (Наг.)
Знач. без лайки, без силування, добровільно.
2. Ґвалту рипит, аж хата ходит. (Наг.)
Знач. кричить, просить ратунку. «Гвавту» – від нім. Gewalt, знач. властиво; мене насилують.
3. На ґвавт ми його треба. (Наг.) 
Мені його доконче потрібно і то зараз. 
Ґвалтувати 
1. Ґвавтує, як на зуб. (Наг.) 
Кричить, репетує, немов у нього зуб болить. 
Ґеґера 
1. Бода-сь сі наїв ґеґери! (Город.) 
Що таке гегера – не пояснено. 
Ґедз 
1.Ґедз го напав. (Наг.) 
Зірвався з місця, побіг кудись, ухопився раптом до якоїсь роботи.
2. Ґедз, ґедз, тарадай! Задри фіст тай бігай! Попоїв лободи, тай бігай до води! (Наг.)
Отак приспівують худобі, коли вона в літню спеку ґедзиться.
Ґедзень 
1. Ци якийсь ґедзень на вас зайшов? (Наг.) 
Коли всі в хаті сваряться, пориваються до бійки або грозять, що заберуться геть. Ґедвень – літній місяць, коли літають мухи, що спричинюють безтямне бігання худоби.
Ґедзитися 
1. Ґедзит сі, як корова в ґедзень. (Наг.)
Не може всидіти на місці, поривається на якісь фантастичні діла, втікав з дому.
Ґедзкатися 
1. Ґедзкає як теличка в літі. (Крех.)
Жартливо говорять про сердиту дівчину.
2. Зґедзкав сі тай побіг (Наг.) 
Знач. розсердився, зворохобився тай пішов геть.
Ґенерал 
1. Єднорал – єдно грав. (Наг.)
Гра слів оперта на народній етимології; знач.: і ґенерал має ті самі людські потреби, що й простий вояк. 
2. Найліпший ґенерал мороз. (Бар.)
Бо його наказам не опреться ніхто: коли треба топлива чи паші, то всі йдуть як на коменду.
3. Отто, який ми єднорал над нами! (Наг.)
Кепкують із такого, що береться розказувати іншим не маючи до того права.
4. Самі єднорали, лиш би їли тай с – ли. (Кол.)
Кепкують із лінивих господарів або нездібних до праці членів родинн, яким надто треба ще услугувати.
Ґер 
1. Іде мені не ґером. (Доброс.)
Знач. не добре мені йде, мої діла не мають успіха. Що власне значить слово гер і відки воно взяте, не відомо.
2. Мені то не ґером. (Доброс.)
Знач. се мені не по нутру, не до ладу.
Ґлова 
1. Мудрі ґлові дві-три слові. (Орел.)
Приказка взята з польського: madrej giowie dosc dwiе slowie. (Adalb. Glowa 119)
Ґосподар 
1. Ґосподар від старої кучі. (Цен.)
Знач. знав хиба, куди ходити с – ти, але до праці нездалий.
2. Де два ґосподарі, там ладу нема. (Сор.)
Бо один робить на перекір другому. Пор. вище Ґазда ч 7.
3. Злий там Ґосподар, де кіт з голоду миши їмає. (Стрий)...ґазда...
(Стрий)
Знач. він не має чим погодувати кота.
4. Нема ґосподаря вдома, то миши гризутся. (Сас.)
Знач. нема ладу, нема зверхностн, то підвладні сваряться самі між собою, не дбають ні про що.
5. Такі ґосподарі: до хати с – ти, до кучі обідати. (Лівчиці).
Жартлива лайка в значенні: ти не господар, а свиня. 
6. Ти міні ґосподар: ліпше бис сі в с – ку пошкробав. (Наг.)
Говорять нездарі, мовляв; не мішайся до сього діла, в якому не поможеш, а хіба попсуєш.
Ґосподарство 
1. Більше ґосподарство, більше клоиотарство. (Доброс.)
 Де більше хозяйство, там більше турботи і заходу. Пор. вище Ґосподарство 2.
2. В Ґосподарстві всьо сі здасть. (Наг.)
Усяка, навіть на вид найменше придатна річ може в ґосподарстві оказатися пожиточною.
3. До ґосподарства треба також доброї голови. (Наг.)
Ґосподарство річ важна і скрутна, і тому на думку наших селян не добре відривати від вього що здібнійші голови та посилати в школу.
4. Не бій сі, на ґосподарство ти не сьилу. (Наг.)
Знач. твойого ґосподарства тобі не відберу.
Ґосподиня 
1. Кепска ґосподиня наробит з золота болота. (Вв.)
Знач. із зерна гарного як золото, з доброї муки зробить закальцьоватий хліб як болото.
2. Лиха то ґосподині, що кури на пашу гоннт. (Наг.)
Кури їдять зелену траву хіба в крайнім разі; їм звичайно дають зерно або щось варене.
3. Моя ґосподині три роботи робит: і щит і пердит і стиранку дробит. (Наг.)
Кепкує чоловік із своєї лінивої та нехарної жінки. Стирання – рід дрібних клюсок із твердо замішеного тіста.
Ґралі 
1. Хоч на ґралі, аби далі. (Берез.)
Веди якесь діло хоч з тяжкою бідою, аби на перед, аби не покинув ти не стояв на місці. Ґралі – суховина.
Ґраматично 
1. Ні ґраматично, ні поетично. (Льв.)
Міщанська приказка. Знач. сказано зовсім не до ладу.
2. То не ґраматично. (Мінч.)
Значення мб. як попереднього ч.
Ґраф
1. Сохтували за ґрафа, и дали за драба. (Лол.)
Сохтувати – лагодити, мати на приміті. Говорять про дівку, що зразу мала надію вийти замуж за якогось богаа, а потім вийшла за бідного. Драб у Лолині має значення: бідний чоловік, жебрак.
Ґрейцар 
1. Аби ми ґрейцар дарував, то ньи! (Наг.)
Говорять про твердосердого, скупого чоловіка.
2. Ані ґрейцарьи при души не має. (Наг.)
Не має не лише про собі, але і в усім своїм мяєтку. Пор. Adalb. Grosz 65.
3. Ані ґрейцар не спущу. (Наг.)
Від умовленої ціни не відступлю, не вменшу її ані на гріш.
4. Ану ріж мі, ци маю хоць ґрейцар. (Наг.)
Знач. хоч ба мені. грозили смертю і жадали грошей, то таки я не дав би нічого, бо не маю. Пор. Adalb. Grosz 79.
5. Ану тріси мі, ци з мене ґрейцар витрісеш. (Наг.)
Говорить безгрішний чоловік. Трясти має спеціальне юридичне значення: роботи ревізію, обшукати, та тут очевидпо допущено жартливу гру слів.
6. Без ґрейцарьи сі не випущьий. (Наг.)
Пильнуй так, щоб усе мав дещо грошей на несподівані потреби.
7. Без ґрейцарьив як без очий. (Наг.)
Чоловік не може рушитися нікуди. Пор Гроші 11.
8. Видав єм сі до ґрейцарьи. (Наг.)
Видав усі гроші.
9. Вийшов ємз ґрейцарьи. (Наг.)
Розтратив усі гроші. Пор. Гроші 19.
10. В кого ґрейцар чує, до того прибишує. (Наг.)
Говорить про підхлібного чоловіка, ласого на даремні угощення або дарунки. Прибишує анач. підсусіджується, вчащає до його дому.
11. В нього сі ґрецар не загріє. (Наг.)
Знач. він швидко пустить гроші з рук, видасть їх. Пор. Zatur. X, 806.
12. Все сі десь у чоловіка ґрейцар заваджьиє. (Наг.)
Говорить чоловік, що має гроші, з тим орієнтальним нахилом – виставляти все своє малим, лихим і маловартим, отже з грошей зроблено однн крейцар.
13. Все якийсь ґрейцар капне. (Наг.)
Знач. від часу до часу трапиться заробіток або загалом якийсь грошевий дохід. Капання гроша пор. Adalb. Grosz 54.
14. Всьо до ґрейцарьи заплатив. (Наг.)
Знач. заплатив гладко, вповні, до решти. Пор. Wand. II (Heller 88).
15. Ґрейцар до ґрейцарьи складає. (Наг.)
Говорять про бідного чоловіка, що з трудом, по крейцару стягаєгься на якусь суму грошей.
16. Ґрейцар легко видати а не легко здибати. (Кол.)
Говорять з докором марнотратникові.
17. Ґрейцар не ворог. (Наг.)
Він у потребі не зрадить, а допоможе.
18. Ґрейцар не завадит, а в біді порадит. (Кол.)
Він у життю не затяжить, але в пригоді допоможе.
19. Ґейцар не просит їсти, а ще й сам дасть. (Голоб.)
Приказка малює ідеал доброго приятеля: не бути другому тягаром, але підмогою.
20. Ґрейцар не гроші. (Дрог.)
Знач. се занадто мала сума, щоб торгуюча ся різнитися на ній.
21. Ґрейцар не гроші, коза не худоба, дівка не людина. (Збар.)
Головний натиск вкадеться на третьому реченню, що висловляє погляд якогось мізогіна.
22. Ґрейцером сі не запоможеш. (Наг.)
Занадто мала грошева сума не заратує чоловіка в потребі.
23. Грейцар юшка, а два галушка. (Пужн.)
Так примовляє своїм робітникам скупий чоловік, щоб не багато їли, пор. Етн.Зб. VI, 49.
24. Добро й ґрейцар, як двох нема. (Hаг.)
Нехай буде хоч що будь, коли нема більше.
25. До ґрейцарьи випташив. ( Наг.)
Обікрав його, вибрив по троху у нього всі гроші. Пор. вище Випташити 1.
26. До ґрейцарьи сі витьигнув. (Наг.)
Знач. видав усе що мав; щоб дати потрібні на якесь діло гроші, спродав усе що мав; віддав до останка.
27. Жьидимо того ґрейцарьи, як кані дожджу. (Наг.)
Говорять бідні люди, яким рідко коли удається заробити який гріш. Про те, чому кани жадить дощу, див далі Кани.
28. За ґрейцар би тата рідного продав. (Наг.)
Говорять про ледачого, захланного чоловіка, у якого нема нічого святого.
29. За ґрейцар до віта не підемо. (Наг.)
Говорять ті, що торгуються і вже стало на невеличкій різниці; мовляв, занадто мала різниця, не варта того, щоб за неї сперечатися.
30. Зложив ладний ґрейцар. (Наг.)
Знач. показну суму грошей.
31. І ґрейцар пішки не ходит. (Наг.)
Знач. і найменшої суми не слід легковажити.
32. І ґрейцарьи на дорозі не найдеш. (Наг.)
Знач. і на нього треба заробити. Пор Adalb. Grosz 36
33. І ґрейцар у пригоді стане. (Наг.)
І найменша грошова сума може порятувати чоловіка в пригоді.
34. І за ґрейцар дорого, як ґрейцарьи нема. (Наг.)
Що для грошовитого чоловіка дешево, те для безгрішного дорого. Пор. Adalb. Grosz 11.
35. І зломаного ґрейцарьи би не дав. (Наг.)
Знач. не хоче дати нічого, чоловік скупий.
36. Кервавий то ґрейцар. (Наг.)
Знач. гірко зароблений, добутий з небезпекою життя.
37. Кому варто ґрейцар, а кому й два. (Дрог.)
Говорить продавець, коли покупець мовить йому, що якась річ не варта тої ціни, якоі він просить за неї.
38. Не виджу ґрейцарьи. як сліпий плота. (Наг.)
Говорить бідний чоловік, що не має де заробити на гріш. 
39. Нині на ґрейцар тьижко. (Наг.)
Знач. тепер тяжко роздобути гроша, нема заробітків і нема що продати.
40. Оберне той ґрейцар njuть раз у пальцьох, заки го видасть. (Наг.)
Говорять про скупого, ощадного чоловіка. Пор. Wand. II (Groschen 46).
41. Отой Свьjтий ґрейцар бодай сі й на камени родив. (Наг.)
Говорить бідний чоловік, якому рідко коли удається спромогтися на деякий гріш.
42. Оттаке! і за ґрейцар тай гірке! (Орел.)
Маб. оперто ті відомій анекдоті про дурня, якому нараяно за крейцар купити перцю. Жартують із такого, що купив щось дешево і дивується бачучи, що та річ зовсім ледача.
43. Про ґрейцар не збіднієте. (Любша.).
Звичайна жебрацька формула,якою просять прохожих дарувати ім хоч крейцар. Пор. AdaIb. Grosz 27. 29.
44. Пусти ґрейцар з рук, а сам стій як друк. (Цен.)
Говорить такому, що легкомисно видав усі свої гроші, а в потребі не має чим помогти собі. Друк у покутськім та гуцульськім діалекті – дурень, ледащо.
45. Став єм без ґрейцирьи. (Наг.)
Видав усі гроші, опинився без гроша.
46. Тим ґрейцаром сі не видасьте. (Любша).
Даючи крейцар іще не видасте всього свойого добра. Жебрацька формула, пор. Етн. Зб. V, 107.
47. То не ґрейцар тай не два. (Наг.)
Знач. се значніша сума грошей, се не аби що.
48. То якийсь ґрейцар іззіло. (Наг.)
Знач. се коштувало не малі гроші.
49. Тут кождий ґрейцар кровʼю обкіпів. (Наг.)
Говорив бідний чоловік, платячи тяжко заробленими грішми податок.
50. У мене ґрейцар ґрейцарьи ніколи не видит. (Наг.)...не догонит. (Наг.)
Знач. як один трапиться, то його попередника вже давно нема; доходи не покривають видатків.
51. У нього ґрейцаром не смердит. (Наг.)
Знач. він не має грошей, і духу їх у нього не чути. Пор. вище Гроші ч. 152.
52. У нього сі ґрейцар не заваджьиє. (Наг.)
Знач. у нього грошей нема. Пор. вище ч. 12.
53. Чого в місті за ґрейцар найбільше? Перцю. (Дрог.)
Образово: коли за дешеві гроші дають чогось богато, то се певно буде щось гірке та неприємне.
54. Чує в нього ґрейцарі. (Наг.)
Міркує, що сей має гроші. Чути. себто занюхати гроші див. вище ч. 10.
55. Чужий ґрейцар своїх десіть забере. (Наг.)
Коли хто неправно присвоїть собі або вкраде чужого хоч наймепшу дрібку, то іноді тратить свойого далеко більше Пор. Adalb. Grosz 39.
56. Чую тебе, як ґрейцар у бесагах. (Косс.)
Говорив гуцул до якогось посіпаки; мовляв, ти супроти мене такий маловартий, як той крейцер, якого тягару в бисагах зовсім не чути.
57. Ще ту якийсь ґрейцар маю. (Наг.)
Маю ще дещо, небогато грошей.
58. Як би той ґрейцар потиснув, то видиш би з нього кров потекла. (Наг.)
Говорять про тяжко зароблений або людською кривдою добутий гріш.
59. Я на свій ґрейцар усе дьирку найду. (Наг.)
Говорить чоловік, що давав комусь гроші, а той не хотів приняти їх; Знач. знайду на що їх видати.
60. Я на той ґрейцар тьижко гарую. (Наг.)
Заробляю його важкою працею.
Ґрунт 
1. Без ґрунту чоловік не ґосподар. (Наг.)
Без грунту він зарібник, пролетарій.
2. Він сі на ґрунті не вдержит. (Наг.)
Говорять про задовженого чоловіка, якому грозить ліцітація і утрата господарства.
3. Ґрунт по обочи, а біда поперед очи. (Грин.)
Ґрунт по обочи, себто по спохові гори, в Гуцульщині дуже часто – сам тзв. ґрегіт, зовсім неродюче каміння, тому ґазда, хоч мав богато такого ґрунту, може бути зовсім бідний.
4. До ґрунту го знищив. (Наг.)
Знач. цілковито, до самої основи. Пор. Wand. II (Grund 55). 
5.За ґрунтов і право йде. (Збар.)
Посідання ґрунту надає також права в громаді та в державі.
6. За кавалок ґрунту бив би ся до шпунту. (Сквар.)
Грунт, се основа господарства й життя селянина, тому й не диво, що задля нього повстають у селянському житті найчастіше сварки та бійки.
7. З ґрунту го зігнав. (Наг.)
Знач. зруйиував його, довів до втрати господарства.
8. На ґрунт му то прийшло. (Стрий).
Знач. прнесли додому якусь річ. прим, розолюцію з суду.
9. На ґрунт пристав. (Наг.)
Говорять про чоловіка, що оженився з дівкою за для її ґрунту і війшив до сімʼї її батька. Таке првстайство вважається чимось ненормальним, бож звичайно жінка повинна переходити до сімʼі мужа.
10. То ґрунт, решта все пусте. (Дрог.)
Знач. се головна річ.
11. То добрий ґрунт. (Льв.)
Се чесний, розумний чоловік, з ним можна мати діло.
12. То з ґрунту зіпсований чоловік. (Льв.)
Знач. наскрізь зіпсований. Пор. Wand. ІІ (Grund 65).
13. Тривай сі ґрунту, то не впадеш. (Дрог.)
Жартуючи говорять такому, що борючися з іншнм, або пошпотавшися впав на землю. Пор. Цезарове: Teneo te, Africa, сказане при подібній нагоді.
14. У нас ґрунт не маєток; у нас маєток воли та корови. (Ябл. н.)
Так пояснив бойко маєтковий стан чоловіка, що мав ґрунт, але по його розумінню не маєтку.
15. Чи ти мене з ґрунту зсадиш? (Лімна).
Говорив бойко якомусь міському посіпаці, мовляв: я на своїм становищі стою тривкіше, як ти на своїм.
 Ґрунь 
1. У нас що ґрунь, то інша установа. (Жабє).
Говорять гуцули. Ґрунь – шпиль гори. Пор. Матер, до у. р. етнол. т. II.
Ґудз 
1. Без ґудза перший штих нічого не варт. (Дрог.)
Кравецька приказка. Оповідають, що колись Соломон скликав із цілого краю всіх кравців і шевців, що має їм щось важне сказати, а колі зійшлися, сказав їм: Памʼятайте що без ґудза перший штих нічого не варт; коли протягнеш нитку не зробивши ґудза, то вона тобі висмикнеться. Пор Wand. II(Knoten 4, 9).
2. Ґудза собі шукати. (Наг.)
Знач. шукати собі зачіпки, клопоту. Пор. Adalb. Guz 4,6; Wand. ІІ (Knoten 16).
3. Ґудз му набіг. (Наг.)
Ударився і вдарене місце напухло.
4. На якого ґудза ми тото потрібне? (Наг.)
На якого біса, по що мені се, се зовсім непотрібна річ.
5. Такий ґудз, а вже сі он до чого бере. (Наг.)
Ґудзом називають недорослого або малорослого чоловіка Тут мова про недоостка, що береться до чогось невідповідного для його віку чи росту.
Ґудзик 
1. Виштифтував сі на остатний ґудзик. (Дрог.)
Говорить про джигуна, що вастроївся парадно. Виштифтуватися від иім. stiften; звʼязок мб. такий, що штифтами називалися давніше ученики кадетської школи(від Stift, Stiftung, заклад) у Дрогобичі, що своїм елегантним убранням робили загальний ефект.
Ґудзовата 
1. Був у ґудвоватої в гостині. (Лім.)
Його набили ґудзоватою або взагалі якою будь палицею.
2. До ґудяоватої в куми ходив. (Лім.)
Значення ut supra.
Ґуздратися 
1. Ґуздрав сі, як курка на гнізді. (Наг.)
Порається помалу, не може приготовитися до виходу або до роботи.
Ґуля 
1. Ґулю му висадило. (Наг.)
У нього напухло щось, учинився боляк, набито гудз.
Ґураль 
1. Возьми ґуральи та йди пси бити. (Ясен. С.)
Говорить ледачому та неохочому до праці парубкові. Ґураль – груба палка.
Ґуст 
1. Відпала му від ґусту. (Дрог.)
Мова про дівчину, яку парубок перестав кохати.
2. До Густу му припало. (Льв)
Засмакував у тім. уподобав собі.
3. Кепський ґуст маєш. (Дрог.)
Маєш лихо розвинений смак. тобі подобається щось таке, що не варто того.
4. На мій ґуст то недобре. (Дрог.)
На мій смак, на мою думку.
5. Прийшло му сі до ґусту. (Наг.)
Засмакував у тім, уподобав собі.
6. Стратити ґуст до чогось. (Дрог.)
Стратити охоту, вподобання в якій речі. Пор. Wand. І (Geschmack 20).
7. Τοто має добрий ґуст. (Наг.)
Знач. се смакує, – мова про страву.
8. То міні не до ґусту. (Наг.)
Знач. не до смаку, ие до вподоби.
9. То не в моїм ґусті. (Льв.)...не мій ґуст. (Льв.)
Се мені не до смаку, не подобається.
10. У кождого свій ґуст. (Льв.)
Кожний має свій смак; одному подобається се, другому те Пор. Adalb. Gust 1; Wand. 1 (Geschmack 12).
11. Ци борщ ци капусту, аби до ґусту. (Наг.)
Scil, давай, аби лише їли зо смаком.
12. Як на чий ґуст. (Льв.)
Знач. що кому смакує, що кому до вподоби Пор. Wand. I (Geschmack 5).
13. Я тото з ґустом зроблю. (Дрог.)
Залюбки зроблю, мені се буде приємно.
Д
Давати
1. Або ми давали незнатй що то бим не взьив. (Наг.)
Говорить чоловік зарікаючися продати якусь дуже дорогу йому річ.
2. Аби-с ми за дурно давав, то не хочу. (Наг.)
Знач. ся річ мені зовсім непотрібна, и їі ве то що не куплю, але навіть за дурно не візьму.
3. Ану давай ми золоту гору, ци возьму! (Наг.)
Знач. ніякої суми не візьму, ні за що не продам.
4. А що там давали в церкві? (Наг.)
Жартом питають такого, хто по довгім часі нарешті раз пішов до церкви. 
5. Бук не давай нікому з рук. (Жураки).
Не позбавляй сам себе оборони в разі напасти.
6. Давав нам пан Біг милосерний до тепер, то чень нас і від тепер не забуде. (Наг.)
Потішають себе люди в якійсь тяжкій пригоді, прим, у часі недороду.
7. Давай, давай, тай кінцьи тому нема! (Наг.)
Говорить чоловік, якому наприкрило се давання. Пор. Wand. І (Guben 256).
8. Давали, аж на лаву покладали. (Наг.)
Давали очевидно прочухана, били.
9. Давали, а не виймали. (Кобр., Ільк.).. винимали. (Наг.)
Говорять, коли хтось хвалиться, що йому за се або те давали таку а таку високу ціну. Пор. Нос. 290.
10. Давали їсти й пити, лише не було кому просити. (Наг.)...принуки
не було. (Дрог.)
І для того, мовляв, була недобра гостина. Кепкують із надто великої церемоніальності руських селян старшого покоління. Пор Нос. 443.
11. Давати кому на тикти. (Дрог.)
Не говорити виразно, а натяками, веліти догадуватися, шпигати когось у розмові натяками на якесь неприємне діло.
12. Давати то ми дозрілі, але брати то ні. (Карл.)
Давати scil, податки, а брати – громадські та політичні права.
13. Дає, аж му сі руки трісут. (Наг.)
Говорять про скупаря, захланного чоловіка, що дає дуже нерадо.
14. Дає гроші на руку. (Наг.)
Платіть готовими.
15. Дає з себе дурньи робити. (Наг.)
Допускав, щоб інші глузували з нього та забавлялися його коштом.
16. Дає му на підтики. (Наг.)
В розмові натякав на щось, говорить так, щоб той догадувався.
17. Дає на зелений овес. (Гнідк.)
Боргує, платить наперед ціну за товар, якого ще нема готового.
18. Дає нам пан Біг, що його ласка. (Наг.)
Говорять селяни про добру погоду, добрий урожай та здоровʼя.
19. Дає сі за ніс водити. (Наг.)
Підлягає чийомусь верховодству, чоловік без власної волі і без власного розуміння.
20. Дає тот хто хоче, а не тот, хто має. (Лім.)
Давання залежить поперед усього від доброї волі. Пор. Zalur. X, 880.
21. Дає як не своїми руками. (Hаг.)
Знач. дає нерадо, скупий чоловік. Пор. Adalb. Dac 23.
22. Дай му Боже на розум, аби тото зробив! (Наг.)
Погроза, scil, то се буде його нещастя.
23. Дай ти Боже ліпший розум, як той, що маєш! (Наг.)
Знач. той, що маєш – кепський, не варт нічого,
24. Даю голову за то. (Дрог.)
Знач. ручуся головою, що се правда.
25. Даю, що маю, а долі не вгадаю. (Кос.)
Говорить батько про своїх дітей, особливо відвіповуючи їх. Узято мб. із весільної пісні:
 Я, доню, даю, що лише маю,
 Доленьки не вгадаю. (Кос.)
Пор. також Wand. І (Aeltern 14).
26. Добре тому давати, хто не бере; а як бере, то го за серце дре. (Лучак.)
Друга половина приказки для мене неясна. Найчастіше вживавться сама лише перша половина і то жартом прии. коли гостей просить їсти, а ті не хочуть.
27. Добре тому давати, що не хоче брати. (Кол.)
Знач. я й щедрим покажуся і все таки нічого це втрачу.Пор. попередня ч.
28. Доки давав, доти добрий бував, а як перестав, то лихим став. (Стан.)
Говорять чоловік, який за свої часті датки вкінці зазнав невдячності й обмови.
29. Єднов руков дає, а другов відбирає. (Наг.)
Говорять про захланного, загрібущого чоловіка. Пор Adalb. Daс 55.
30. Коли давали, було брати. (Наг.)
Відповідаюь продавцеві, який хвалиться, що йому за його товар давали таку й таку високу ціну. Мовляв: я такої не дам.
31. Лучше давати, як брати. (Петр.).. ніж брати. (Мінч., Ільк.)
Хто дає, той видно має відки давати, хоча іноді бунав й так, що хто дає, той дає з останнього, а бере такий, що має далеко більше, прим. держава, що бере податки. Пор. Wand. І (Geben 44); Zatur. X, 1001; Osm. 438.
32. Не давай дитині ножа! (Крех.)
Недосвідному, легкодушному не давай у руки того, з чим він не вміє поводитися. Пор. Wand. ІІ (Kind 276); Leutsch. 79.
33. Не давай із себе лико дерти. (Цен.)
Не піддавайся без опору всякому здирству.
34. Не давай із себе сміх робити. (Наг.)
Не виставляй себе на посміх.
35. Не давай по собі їздити. (Наг.)
Не принижуй сам себе, не позволь, щоб інші послугувалися тобою.
36. Не давай тому, хто не просит. (Кол.)
Не набивайся зі своїм даванням, давай лише точу, хто просить.
37. Не давай сі просити! (Наг.)
Що маєш кому зробити доброго, роби зараз, без зайвих припрошувань.
38. Писком дав, а руками бере. (Цен.)
Говорять про здирцю, що любить обіцяти. але при стяганні довгу являється немилосердним. Пор Wand. І (Geben 155, 235, 247).
39. Поким давав, том давав, а тепер не дам. (Кол.)
Чоловік довго запомагав когось, та нарешті відмовляє дальшої запомоги.
40. Само ся дає, коли є. (Ільк.)
Тоді чоловікові легко й приємно давати, коли має що.
41. Сім день давай, а осьмого не дай, то будеш лихий. (Наг.)
Одна відмова щедрого чоловіка гірше болить, як скупість скупого.
42. Треба си давати розвід у голові. (Наг.)
Треба потішати себе самого, не допускати собі до голови зневіри та одчаю.
43. Хто більше дає, тому ся продає. (Тучно).
Звичайна купецька практика.
44. Хто давав доси, най дає й далі. (Цен.)
Мовляв: я не думаю давати, не беру на себе сього обовʼязку.
45. Чим більше даєш, тим менше маєш. (Кол.)
Бо тим швидше вичерпається твій засіб. Пор Wand. І (Geben 101)
46. Ци давали, ци лиш показували? (Наг.)
Кепкують із такого, що хвалиться, буцім-то йому давали щось гарне, але він не взяв. Мовляв: мабуть не серйозно давали, а тільки показували.
47. Що дают, то бери! (Наг.)
Дару не слід цуратися. Пор. E. Rot. 526.
48. Що дают, то їдж, а що кажут, то роби. (Петр.)
Говорять наймитові, щоб не кривдував собі ні з якої страви і не цурався ніякої роботи. Пор. Wand. І (Geben 155).
49. Що дают, то кушай; що кажут, то ділай! (Залісє).
Загальне правило для всякого молодшого в сімʼї, особливо для наймита. «Кушай» тут у такім значенні, яке має се слово в великор; у нас звичайно кутати Знач. kosten.
50. Як би він не давав, то я би не брав. (Наг.)
Відповідь такого, що при купуванні обдурив наївного покупця, взяв із нього занадто солену ціпу.
52. Як давати, то ми є, а як брати, то нас нема. (Збір.)
Жалуються на нерівний поділ тягарів державних та політичних прав. Пор. вище ч 12.
53. Як дают, то бери, як бʼют, то втікай. (Наг.)
Життєва філософія зведена до найпростішої форми. Пор. Zatur. VIII. 603. 608.
54. Якось дамо собі раду. (Наг.)
Знач. зводимо кінці а кінцями, живемо не погано.
Давець 
1. Від злого давці бери і капці. (Мінч.)...давця... канця. (Ільк.) 
Давець тут спеціально довжник, який недбало, неточно сплачує свої довги. Пор. Даль. II, 7; Bebel. 77; Сelak. 275; Wand. IV (Schuld19).
Давид 
1. Куме Давиде, то вам на добре не вийде! (Збар.)
Добродушна не то погроза, не то докір чоловікові, що кривдить іншого надіючися на його безпомічність та безрадність.
2. На Давида не зич у жида. (Довгоп.)
Давида припадає д. 26 червня, та сю приказку годилось би мати на памʼяти не лише в те свято, але й увесь рік.
3. Сину Давидів, хлібець би ти сі привидів! (Наг.)
Говорять вередливому хлопцю, який не хоче їсти сухого хліба.
4. Ще цар Давид жиє! (Яс. С.)
Знач. може упімнутися за всяким жидом, і тому не слід зачіпати жида. Приказка основана на розповсюдженім тут оповіданню про царя Давида, що живе буцім-то за кипучим морем Самбатіон і опікується жидами.
Давний 
1. Ану ми собі по давному! (Наг.)
Scil, погуляймо, напиймося. Говорять старі приятелі здибавшися по довгій розлуці.
2. Давний, а не росте. (Гнідк.)
Наївне зачудування. бож може як раз тому й не росте, що давній.
3. Давний як світ. (Наг.)
Говорять про дуже старого діда, про старий звичай або пишу якусь намитку.
4. Давні пригоди боронять від шкоди. (Ільк.)
Чоловік пригадуючи свої давні пригоди вчиться берегтися від нових. Значення досить аналогічне до лат. Historia vitae magistra, пор. НempеІ. 3164.
5. Давного довгу не вспоминают сі. (Дрог.)
Тут погляд такий, що довг чи взагалі всяка провина з часом забувається, Задавнюється, вигасає. Навпаки у Німців, пор. Wand. IV (Schuld 4).
6. За давних часів, за цара Цьвочка. (Дрог.)
Так характеризують жартливо дуже давню, сіру давнину, часи, до яких не сягає людська памʼять.
7. Ми давні приятелі: на єднім вигоні свині пасли. (Вікно).
Говорять про себе старі люди.
8.То давне, ще від Марії Тереси. (Наг.)
Памʼять цісаревоі Марії Тереси. хоч губиться в давнині в памʼяті наших селян, усе таки вважається свого рода епохою.
9. Хто би там давне згадував! (Наг.)
Давне тут значить якесь лихо, давні свари то урази. Говорить люди, що мали між собою ворожнечу, а потім перепросилися.
10. Що давне, то все славне. (Кол.)
Старцы люд ни даміииа прсд<тавлябть сн н незвичайнім блиску і вони люблять величати її.
11. Я давної верстви чоловік. (Наг.)
Я чоловік старий, давнього покоління.
Давнина 
1. Давнина –свьjита річ. (Наг.)
Говорить старі люди, для яких давніша представляється чимось величним і святним. Пор. Давній 10.
2. На що то давнину відгрібати? (Збар.)
По що згадувати давні, переважно неприємні, гіркі події? Пор. Давній 9.
3. То давна давнина, ще тогди баба дівков була. (Наг.)
Жартливо характеризують давні часи.
Давно 
1. Давно все ліпше було. (Наг.)
Говорять старі люди, у яких їх особисті враження з молодших літ забарвлюють усі спомини.
2. Давно грав на дворі, а нині не хоче, го ніхто до хати пустити. (Гнідк.)
Говорять про зледащілого музику і загалом про чоловіка, що, як то кажуть, «,опустився». «На дворі»1 – гра слів, бож певно сам дотичний субʼєкт хвалиться, що грав десь на панськім дворі, а його розуміють так, що грав на подвірʼю. перед хатою. Пор. далі Двір.
3. Давно мені казали: дубоньки! (Гнідк.)
Знач. чоловік не теперішній, старий. «Дубоньки» говорять дитині, що вчиться ходити.
4. Давно му сі тото належьило. (Наг.)
Говорять, коли якогось злого, напасливого чоловіка спіткала лиха пригода, його побито або обікрадено. 
5. Давно не так бувало! (Hаг.) 
Приговорюють старі люди, хоча звичайно й не знають докладно, що в давнину було ліпше як тепер.
6. Давно пропало, що а воза упало. (Ільк.)
Знач. справа страчена і похоронена. Пор. Віз ч. 16.
7. Давно ти мя пєш. (Гнідк.)
Знач. довго вже докучаєш мені.
8. І давно ріки до гори не плили тай калачі на вербах не росли. (Цен.)
Жартують молоді із старих, що вихваляють давнину.
9. Не давно було, а так як би сто літ минуло. (Кол.)
Говорять споминаючи недавні події, від якнх багато дечого змінилося.
10. То з давен давна так було. (Наг.)
Так характеризують давні звичаї та поведінки.
11. Якось давно лекше було жити. (Наг.)
Говорять старі люди нарікаючи на тягарі теперішнього життя забувши про давні.
12. Як то було давно славно: стояли сади по під столи, їсти, пити, гла голіти, по бороді тікло, а в роті сухо було! (Наг.)
Навмисно баламутячи передразнюють бадакання старих людей про красоту та багатство давніх часів. Сади по під столи перекручено зам. столи по під сади.
Далекий 
1. Далека дорога в того світа до Бога. (Кол.) ·
«Той світ» те саме, що укр. сей світ; дорога по поняттю народа веде через смерть і могилу, бо аж тоді душа чоловіка йде з землі до Бога.
2. Далекий сьвіт! (Наг.)
Говорять загалом про віддалення. прим. одного села від другого або від міста.
3. Не далека то Україна. (Ільк.)
Загально: недалека сторона, не далека дорога. Україна – сторона хоч не зовсім близька, а всеж таки своя, не дуже далека.
4. То мій далекий свояк. (Наг.)
Далекими свояками називають свояків по жінці, по швятрі і т. п. посвоячених через женячку, а не по роду.
Далеко 
1. Далеко глядит, а мало бачит. (Комар..бачит. (Залісє).
Жартують із такого, що строїть далекі плани, а не бачить того, що близько нього.
2. Далеко забристи. (Гнідк.)
Знач. вдатися занадто в якусь справу, так що вже ніяк вертатися.
3. Далеко, з відси там не видко. (Сор.)...відти... видно. (Наг.)
Жартливо відповідають на питання, чи далеко до якогось місця.
4. Далеко з дуба воду пити. (Наг.)
Говорять про непрактичне ведення якогось діла, про трудності, що стоять йому на заваді. Пор. коломийку:
 Далеко ти, голубоньку, з дуба воду пити;
 Далеко ти, мій миленький, до мене ходити. (Наг.)
5. Далеко куртий до довготи. (Гнідк.)
Говорять, коли хтось з вевідповідно малими засобами береться до якогось трудного діла.
6. Далеко куцому до заяця. (Ільк.)
Куций тут очевидно назва пса, який не може догонити заяця. Дотеп лежить у тім, що й заяць куций, то виходить, що між куцим і заяцем велика різниця, хоч не повинно б бути ніякої. Пор. Дик. 1538.
7. Далеко лежало, не дуже боліло. (Гнідк.)....а мало.. (Кольб.)
Значення неясне.
8. Далеко сиджу, а все виджу. (Кол.)
Говорить далекий сусід, який знаєвсі хатні дрібниці з життя свого сусіда. 
9. Далеко стежка від Лешка. (Мшанець.)
Знач. не так би братися до сього діла, не так би його нести.
10. Далеко сховавши близше знайдеш. (Кобил. )
Бо не знайдуть інші та не заберуть.
11. Далеко, як від нині до завтра. (Наг.)
Се може бути дуже далеко для такого, що не дожде від нині до завтра. Поляк каже: Duleko juk od platku do soboty, пор. Adlalb. Daleko 5.
12. Далеко, як небо від землі. (Ільк.)
Знач. дуже далеко, різниця дуже велика. Пор. Дик. 1546; Wand. IV (Weit 32).
13. Дальше сховаєш, близше найдеш. (Кол.)
Знач. тим безпечніша буде схованка. Пор. вище ч. 10; Дик. 1560; Нос. 292.
14. За далеко сі загнав. (Дрог.)
Переборщив щось, осмілився більше як слід було.
15. З далека заходит. (Наг.)
Не просто йде до цілі, говорить таке, що буцім-то не вʼяжеться з ділом, але мав при тім свій певний напір.
16. І йти далеко і нести не легко. (Колом.)
Первісно буцім-то говорить подорожанний, що йде двигаючи якийсь тягар. Загально говорять про якесь важке діло.
17. Не далеко видати, а далеко дибати. (Наг.)
Особливо в горах місцевість, яку з гори видно ось-ось близько, показується нераз дуже далекою.
18. О, то далеко, на кінці язика. (Hаг.)
Значення двояке: або справді далеко, та можна допитатися (пор. далі Язик), або кажуть жартливо: се ось тут блазенько, мало що не язиком досягти.
19. Так далеко міні до тебе, як тобі до мене. (Наг.)
Говорить той, кого другий заклякав до себе, а він не хоче йти, мовляв: однаково тобі прийти до мене, коли тобі треба. Пор. Adalb. Daleko 4; Гильф 2967; Wand. V (Weit 32).
20. Чи далеко? – На кінци язика. (Глещ.)
Значення як вищс ч. 18.
21. Чи далеко? О, звиси не видно. (Глещ.)
Се ще не значить, що дуже далеко, може бути не дуже далеко, та все таки треба потрудитися. Пор. вище ч. 3.
22. Чим дальше в ліс, тим більше дров. (Наг.)
Чим більше входиш у якесь діло, тим більше відкриваєш у ньому деталів та трудностей. Пор. Дик. 1559; Нос. 291.
Далі 
1. Вже далі не витримаю! (Наг.)
Не стає мені терпцю.
2. Вже далі не йде. (Дрог.) 
Не став сили, неможливо нести далі сього діла.
3. Він мене далі з хати вижене. (Наг.)
Ще не богато хибує, щоб він вигнав мене з хати.
4. Далі там з дороги! (Наг.)
Уступися, зроби місце.
5. За далі не ручу. (Наг.)
За будуще не знаю, чи буду міг зробити щось.
6. Кам далі в ліс, тим більше дров. (Дид.)
Чим далі входиш у діло, тим більше трудностей. Пор. Далеко ч 22.
7. Лиш так далі! (Кол.)
Іронічний окрик, коли кого придибають на якімось поганім ділі, мовляв: лиш так далі роби, то вже дійдеш до чогось порядного.
8. На далі хто знав як буде. (Наг.)
Знач. на будуще воно не певне.
9. Не далі як учора то було. (Наг.)
Знач. не вчасніше, не дальше в часі.
10. Нема де далі. (Наг.)
Знач. далі нікуди йти, тай загадом: положене безвихіде.
11. Чим далі, тим гірше. (Кол.) 
Загальний вислів усякого погіршення хвороби чи поводження якогось чоловіка. Пор. Adalb. Daleko 2.
Далібок 
1. Далібок - повішу ті за бібок. (Наг.)
Мудровання, який висмівають звичай божитися польським Dalibog.
Данило
1. Маєш, Даниле, то, що зогниле. (Кол.)
Що добре заховавши собі, не вадить на зогнилім показати свою великодушність і запомогти ним когось іншого.
2. На тобі, Данило, що мені не мило. (Ільк.)
Уживають загалом, коли хтось передав іншому якусь прикру комісію, якусь річ або роботу, до якої сам не мав охоти,
3. Тьигне Данило, хоць му не мило. (Наг.)
Знач. робить, служить, відбуває якусь повинність.
4. Як би на Данила Стовпника пряв, то би стовпом став. (Мшан.)
Данила Стовпника припадає д. 11 грудня. Народне вірування, на якого форму вплинув очевидно сам титул святого.
Дар 
1. Від панів дари – надійся кари. (Крех.)
Селяни не вірять панській ласці і за кождим актом панської щирості надіються якоїсь нової прикрості.
2. Дар за дар. а дармо дуля. (Кол.)
Знач. дармо нічого. Пор. Adalb. Dar 6; Ζatur. VIII, 70.
3. Дар за дар, слова за слова. (Ільк.)
Характеризують спосіб відносин приятелів: хто мене збуває самими словами, для того й я маю лише слова, а хто мені оказує приязнь реальними дарами, для того й у мене знайдеться дар. Adalb. Dar 7.
4. Даром божим гріх сі помітувати. (Наг.)
Дар божий тут Знач. хліб, якого не годиться розкидати ані від нього відмовлятися, коли дають.
5. Забери сі свої дари, а ті міні не до пари. (Наг.)
Говорить дівчина конкурентові який силкувався дарунками окупити собі її ласку, та якого вона не вподобала.
6. Наж тобі, Боже, малий дар за великий! (Наг.)
Наївним способом висловлена вся теорія жертв приношених чоловіком Богу.
7. Не варт того дару божого, щο го їсть. (Наг.)
Про нікчемного, злого чоловіка, який не варт того хліба, що їсть.
8. Не великий дар, а велика щирість. (Кол.)
Говорить чоловік даруючи комусь щось на знак своєї приязні. Пор. Adalb. Dar 8.
9. Нині дар, а завтра віддай. (Збар.)
Характеризують хиткого чоловіка, що сьогодні дав, а завтра відбирає. Поляки сю прикмету характеру називають руською, пор. Adalb. Dar 9; Brzoz.
Dar 9, – та безпідставно, бо приказка, а значить, і прикмета відома вже римським моралістам: Puerilis est mos quae dedisti recipere.
10. Нині дар, завтра жаль. (Крех.) 
Говорить про чоловіка, що любить дарувати, а потім жаліє того. Пор. Adalb. Darowac 1.
11. Ні дар, ні купля. (Ільк.)
Говорить чоловік про презент одержаний буцімто даром, але окуплений нелегкими услугами. Пор. Нос. 382; Дик. 1470.
12. То дар божий. (Наг.)
Даром божим спеціально називають хліб, а також теплий дощ весною. Пор. Wand. І (Gabe 73).
13. Шкода му Дару божого. (Наг.)
Говорять про нікчемного, не роботящого чоловіка, якому шкодують дати шматок хліба.
14. Який дар, така і дяка. (Збар.)
Нерадо, згорда кипений дар викликає замість щирої подяки нехіть або й обурення. Пор. Wand. І (Gabe 50).
Дармий 
1. Дарма сі тебе робота вчепила. (Наг.)
Ти взявся до зовсім зайвої, не пожиточної або безуспішної роботи.
2. Дарма твоя бесіда. (Наг.)
 Знач. даремно говориш, тебе не послухають.
3. Дармий гнів без сили. (Кол.)
Чоловік не може відповідно виявити його. Пор. лат. Vana sine viribus ira. (Hemp. 326); Adalb. Gniew 2 – 5.
Дармичка 
1. Дармичка му сі трафила. (Hаг.)
Запопав задармо якусь користь.
2. На дарямичку просили. (Дрог.)
Спеціальне значення: на гостину або пиятику, за яку платив хтось інший.
3. Нема дармички! (Наг.)
Знач. нема безплатної користі. Пор. Нос. 292.
Дармо 
1. Аби ми хто дармо давав, то бим не брав. (Наг.)
Говорять про якусь непотрібну, нікчемну річ. Німець каже: Das ist mir umsonst zu theuer, Wand. IV (Umsonst 29). 
2. Всьо на дармо, як Бог не ласкав. (Наг.)...не благословит. (Дрог.)
Знач даремні всякі заходи та праця, коли нема ласки божої. Пор. Wand. IV Umsonst 1, Vergebens 4).
3. Дармо Богу докучьиєш. (Дрог.)
Даремно молишся, Бог тебе не вислухає. Кепкують із богомільного, а до роботи лінивого чоловіка.
4. Дармо в Бога день крадеш. (Наг.)
Говорять лінивому,неробі, що їсть і спочиває в робочий день.
5. Дармо в Бога хліб їсть. (Наг.)
 Знач. не робить нічого, користується працею інших.
6. Дармо вмерло давно. (Цен.)
Знач. минули часи, коли давали за дармо, тепер треба все купити. Пор. Adalb. Darmo 5.
7. Дармо з сухої криниці воду брати. (Ільк.)
Бо не набереш нічого відтам, де нічого нема. В ширшім значінні: дарма просити в дурного поради а в бідного помочі. Пор. Adalb. Studnia 7.
8. Дарю колодку через пень валити. (Ільк.)
Говорять про непрактичність такого ведення діла, де чоловік до одної трудності додає собі ще нові, сам утруднює свою задачу. Пор. Adalb. Kloda 2.
9. Дармо-м си чьису збавив. (Наг.)
Жалується чоловік, що змарнував час на якесь безцільне ходження або слухавши якоїсь непутящої розмови.
10. Дармо, небоже: з пшона крупа бути не може. (Гнідк.)
 Знач. людської натури не переробиш. Думка висловлена не зовсім відповідно, бо ж пшоно й само крупа.
11. Дарямо си груди псуєш. (Дрог.)
Даремно говориш, він не послухає, ти не переконаєш його.
12. Дармо си кров псуєш. (Наг.)
Даремно сердишся. Що гнів псує кров, про це пор. Adalb. Gniew 10. Wand. V (Zorn 52, 180).
13. Дармо стайню замикати, як кобилу вкрали. (Кол.)
Обережність по шкоді безхосенна. Пор. Wand. IV (Vergebens 2).
14. Дармо сушиш голову, небоже, крупа з пшона бути не може. (Ільк.)
Значення ut supra. ч. 10.
15. Дармо, треба бренькнути. (Ільк.)
Речення еліптичне: дарма сперечатися чи там викручуватися, треба заплатити.
16. За без-дармо дістав. (Наг.)
За нізащо набрав буків або попав у якусь біду.
17. Завтра за дармо, нині за гроші. (Стрий).
Говорить купець, кили його клієнти дуже завзято торгуються і жадають занадто низьких цін. Пор. Гроші ч. 117.
18. За дармо зламав ярмо. (Грибів).
Говорить чоловік, що через недогляд сам собі зробив шкоду.
19. За дармо й пес не бреше. (Льв.)
Тим менше чоловік не хоче задармо робити. Пор. Adalb. Darmo 1.
20. За дармо ніхто ти і взни мі не скаже. (Наг.)
Сказати комусь «узни мя», се вже в поняттю наших селян найнижчий ступінь чемності, на який тільки може здобутися чоловік. Пор. Wand. IV (Umsonst 20).
21. За пів дармо купив. (Наг.)...продав. (Наг.)
Купив або продав нижче властивої ціни. Пор. Wand. IV (Umsonst 31).
22. Кождий би дармо хотів. (Наг.)
Scil, хотів би мати якусь дармову користь. Пор, Adalb. Darmo 3.
23. Не дармо коваль кліщі має. (Наг.)
 Знач. се зроблено було не без причини, а з якимось практичним планом. Пор. Celak. 381; Adalb. Kowal 2.
24. Не муч сі дармо! (Наг.)
Не трудися, твоя робота даремна.
25. Хто дармо робит, сам собі шкодит. (Берез.)
Бо з його праці користає хтось інший, а не він.
26. Що за дармо, того й шьинувати не варто. (Дрог.)
Се не має ціни, хоч би се була й найпожиточніша річ. Пор. Wand. IV (Umsonst 28).
27. Що за дармо, то сі не рахує. (Дрог.)
Числиться і ціниться лиш те, що заплачено.
28. Я того за дармо не дістав. (Дрог.)
Мусив заплатити чи заробити сю річ. Hop. Wand. IV (Umsonst 33).
29. Я того й за дармо не хочу. (Наг.)
Це така непотрібна, нікчемна річ. Пор. Wand. IV (Umsonst 30).
Дармовис 
1. Телімбає си коло мене, єк той дармовис. (Кривор.)
Говорить про влазливого чоловіка, що своїм балаканням забирає іншому час. Дармовис – Quaste, Fransen.
Дармограй 
1. Дармограй пішов давно в рай. (Цен.)
 Знач. тепер грають лише тому, хто заплатить.
Дармолчих 
1. То якийсь дармолчих, не робітник. (Берез.)
Говорять про лінивого до роботи, а балакучого, жартолюбного чоловіка.
Дармоха 
1. Спустив сі на дармоху. (Кол.)
Понадіявся на дарму користь.
Дармохляп 
1. То пай майстер дармохляп, що хто кине, а він хап. (Кол.) 
Глузують із голодранця, може первісно нероботящого в зимі муляра.
Дармувати
1. День дармувала, два дні спочивала. (Наг.)
Говорить про ліниву жінку, пʼяницю.
2. Рік поле дармує, за то три роки родит. (Берез.)
Поле дармує, коли його лишають облогом. Значення приказки: відпочивши й чоловік робить ліпше. Пор. Wand. 1 (Acker 10).
3. У пана Бога нічо не дармує. (Наг.)
В природі ненастанний рух і праця. Говорить з докором лінивому чоловікові.
4. Хто в літі дармує, той кепсько зимує. (Вороб.)
В зимі прийдеться йому лишатися без засобів до життя. Пор. Wand І (Faul 12).
Дарований 
1. Будеш мати дароване. (Наг.)
Знач. се тобі подарують, прим. провину або кару за неї.
2. Дарованого назад не берут. (Дрог.)
Се вже таке звичаєве право, що дар уважається безповоротним. Пор. Wand.
IV Schenken 10.
3. Дарованому коневі не зазирай у зуби. (Наг.)
 Знач. дароване бери не оглядаючи, не критикуючи, чи воно зовсім добре, чи ні. Пор. Сим. 737; Дик. 1578; Osm. 138; Bebel. 515; Wahl. II 21.
4. По дароване три посли посилай. (Наг.)
Кепкують із такого, що буцімто дарував щось, але потім при віддаванню робить трудності, так що за тим треба находитися. Пор. Adalb. Darowane 1; Darowizna 3.
5. Що дароване, то не раховане. (Кол.)
Знач. те беруть не числячи. Пор. Wand. IV (Schenken 34).
Дарувати 
1. Даруй вас, Боже, щістьом, здоровjoм! (Наг.)
Звичайна формула жебрацької молитви за дар, або святочного віншовання.
2. Даруй житьи! (Наг.) 
Проситься чоловік прилапаний на горячім учинку, бачучи, що його хочуть бити.
3. Не даруй, аби-с потім не жьилував. (Дрог.)
Говорять легкомисному чоловікова, що в приступі розчулення готов дарувати все що мав.
4. Я свого не дарую. (Наг.)
Знач. не лише своєї вдасності забраної ким іншим, але також заподіяної; кривди чи зневаги.
Дати 
1. Аби дав, най би й кляв. (Сквар.)
Клятьба, се пусті слова, а даток діло корисне. Пор. Adaib. Daс 8.
2. Аби дала, най буде й мала. (Цен.)
Значення первісно сороміцьке, та вживається й загальніше: нехай буде хоч не богато, аби дали.
3. Аби дали хоч будь коли. (Белел.)
Все одно чи тепер чи потому, аби дістати щось.
4. Абим дав, потому ми «узни мі» не скаже. (Наг.)
Не то що не подякує, а навіть не буркне нічого, піде геть, забуде. Говорять про невдячного, нелюдяного чоловіка.
5. Або дай, або видру. (Ільк., Петр.)
Характеризують несумлінного галапаса та здирця, що жадає датку а в противнім разі грозить узяти силою. Пор. Adalb. Daс 17; Wand. І (Geben 73).
6. Або дай, або зараз гинь. (Наг.)
Говорять про такого, що вимушує від іншого якусь данину. Пор. Wand. І (Geben 72).
7. Або дай, або льигай! (Наг.)
Scil. лягай на лавку, будуть бити.
8. Або дай, або нас – у ти матери! (Льв.)
 Знач. як не хочеш дати, то я не стою о твою ласку.
9. Або дай, або ззім і сам. (Наг.)
Говорять про такого, що вагається, чи дати якусь річ комусь іншому, чи зужити самому.
10. А дав би Бог милосердний, аби ще нині над тобов панахиду відчитали! ( Лол.)
Прокляття: щоб ти вмер і щоб тебе хоронили.
11. А дайте но й міні троха того доброго. (Наг.)
Впрошується чоловік до компанії, де щось їдять.
12. А не дало би ти дихати! (Наг.)
Прокляття: щоб ти не міг дихати, задушився.
13. Ану, дай му раз! (Дрог.) Шимцю... (Дрог.)
Знач. удар його. Звичайний сигнал для першої зачіпки, по якій наступає загальна бійка.
14. Ану дай, як не маєш! (Крех.)
Хто немає, той не дасть іншому. Пор. Adalb. Dac 97; Wand. І (Geben 16).
15. А ци не дати тобі поторганець? (Дрог.)
 Знач. чи не поторгати тебе за вуха або за волосся?
16. Бодай ти так дало дихати, як ти міні даш! (Наг.)
Прокляття такому, що обіцяє дати з наміром недодержати.
17. Всім дай, а собі нічого не лиши. (Дрог.)
Се вже вершок самовідречення. Пор. Wand. І (Geben 77).
18. Вс – в сі, не дав сі, за двері сховав сі. (Наг.)
Кплять із збиточного боягуза.
19. Всьо дай тай ще мало. (Дрог.)
Жартують із захланного чоловіка.
20. Дав бив вам, як бим мав сам. (Наг.)
Говорить незасібний, а добродушний чоловік, коли в нього просять якогось датку. Пор. Adalb. Daс 97; Wand I (Geben 16); Zatur. X, 356.
21. Дав бим на молебен, алем сам потребен. (Ільк.)
Говорять бідний чоловік, якому ні за що наймати церковні відправи.
22. Дав бим ти з дорогої душі (Наг.)
Дав би радо, та не маю Пор. Wand. 1 (Geben 229).
23. Див бим ти, з під серцьи бим виймив. (Наг.)
Говорить чоловік, що бажав виявити свою щирість та про тім і безсильність допомогти іншому.
24. Дав бим ти кирви в серцьи вточити. (Наг.)
Знач. не пожалував би й найдорожчого. У Поляків аиалогічне: Dal by і skore z siebie, Adalb. Dac 81; Zälur. VIII, 631.
25. Дав бим ти трам, та не маю сам. (Наг.)
Готов дати все, хоч би й яке велике та важке, як би мав.
26. Дав би му і сорочку з себе. (Ільк.)
Говорять про добродушного та податливого чоловіка. Пор. Wand. І (Geben 228).
27. Дав би си н-ку врізати. (Наг.)
Се чоловік без честі, без амбіції, готов за якусь користь на всяке униження. Пор. Wand. 1 (Geben 227).
28. Дав би сі повісити за грейцар. (Наг.)
Такий захланний або неподатливий.
29. Дай би ти Бог біду на голову! (Наг.)
Прокляття. Біду уявлено тут як якийсь тягар, що спадає чоловікові наголову.
30. Дав би ти Бог парть! (Кол.)
Парть мб. із румунського: честь, добра часть, щастя.
31. Дав би ти Бог фрас на кишки! (Льв.)
Прокляття; що то за спеціальна болість – фрас на кишки, – не знаю.
32. Дав го на поталу. (Збар.)
Покинув без опіки і підмоги, на нужду та збиткування інших людей.
33. Дав-єсь мині, куме, дай же й моїй дитині. (Мик. н. Д.)
Захланний чоловік не задовольняється тим, що дістав сам, а бажає ще дарунків і для своїх дітей. Пор. Wand. IV (Schenken 30, 31).
34. Дав ми Панбіг гаразд, та йду по горівку. (Пужн.)
Гаразд має тут спеціальне значення: жінка вродила дитину; друга частина речення являється неминучим висновком першої, бо родини без горівки не можуть обійтися. Пор. Гаразд 32.
35. Дав му, аж сі через верх польило. (Наг.)
Знач. набив його або насварив так, що той аж заплакав
. Пор. Wand. І (Geben 224).
36. Дав му бобу. (Наг.)
 Знач. набив.
37. Дав му бобу зелізного зʼїсти. (Ільк.)
 Знач. застрілив.
38. Дав му, буде мав що нести. (Наг.)
 Знач. набив, наробив прикрості, що той поцамятає. Пор. Wand. І (Geben 271).
39. Дав му бук на себе. (Наг.)
Образово: дав йому оружжя против себе самого.
40. Дав му буханцьи. (Наг.)...пляцка. (Наг.)
Вдарив кулаком або долонею.
41. Дав му верховату міру. (Наг.)
Знач. відплатив за якесь зло таким же або ще більшим злом.
42. Дав му в зуби. (Наг.)
 Знач. ударив, але також: уговкав його, взяв над нам провід, узято від того, що коневі в зуба дають вудила.
43. Дав му в потилицю. (Наг.)..в карк. (Дрог.)
Ударив у потилицю, випхнув із дому.
44. Дав му гірку почесну. (Наг.)
Замість привітання або гостини набив, насварив його.
45. Дав му горячих. (Крех.)
Набив цупко.
46. Дав му добру порцію. (Наг.)
Набив, дав чимале число стусанів або буків.
47. Дав му дрібними. (Наг.)
Ніби то дрібними грішми, – образово: набив палицею або набухав кулаками.
48. Дав му дулю під ніс. (Збар.)
Здурив, відмовив його просьбі.
49. Дав му духа зʼїсти. (Наг.)
 Знач. набив дуже.
50. Дав му завдатку. (Дрог.)
Набив ще перед доконанням провини.
51. Дав му за своє. (Наг.)
Відплатив за свою кривду, помстився.
52. Дав му знати. (Наг.)
Повідомив його, але також дав почути свою силу.
53. Дав му в під самого чона. (Дрог.)
Дав чогось свіжого, іронічно: дав свіжу прочуханку.
54. Дав му з повного. (Наг.)
Набив міцно, щосили.
55. Дав му з причинком. (Наг.)...з додатком. (Дрог.)...з чубком. (Кун.)
Набив досхочу, а потім іще доправив.
56. Дав му з щісливої руки. (Наг.)
По його датку почало йому щаститися.
57. Дав му кілько сі влізло. (Наг.)
Набив так, що той ледве міг витримати.
58. Дав му куку в руку. (Ільк.)
Знач. дав хабаря. Пор. Wand. II (Hand 646).
59. Дав му не жьилуючи. (Наг.)...не рахувавши. (Наг.)
Бив скільки хотілося.
60. Дав му повен міх. (Наг.)...три міхи. (Яс. С.)
Набив досхочу. Пор. Wand. І (Geben 232).
61. Дав му повні холошні. (Дрог.)
Набив по задку.
62. Дав му по едзеню. (Голг.)
Вдарив по роті.
63. Дав му по за волосє. (Наг.)
Вдарив у потилицю.
64. Дав му по макоїдах. (Дрог.)...мухоїдах. (Бор.)
Вдарив по роті.
65. Дав му по мордязі. (Дрог.)
Вдарив у лице.
66. Дав му по під фе. (Наг.)
Набив по задку.
67. Дав ву по фаціяті (Льв.)...циферблаті. (Льв.)
Вдарив у лице.
68. Дав му просто з під чопа. (Наг.)
Оповів якусь свіжу новину.
69. Дав му прочуханку. (Кол.)
Набив крепко.
70. Дав му сі взнаки. (Наг.)
Докучив, наробив прикрості.
71. Дав му сі в руки. (Наг.)
Піддай ся, підлягав його волі.
72. Дав му сім день на тиждень. (Цен.)
Не дав нічого, одурив.
73. Дав му сі під ноги. (Кол.)
Піддався йому, дав коверзувати собою.
74. Дав му слимака облизати. (Наг.)
Викпив його, здурив ще й висміяв.
75. Дав му теплов руков. (Дрог.)
Дати теплою рукою – спеціальний юридичний термін, коли спадкодавець дав щось комусь власноручно перед смертю з тим, щоб сей дар не значився в заповіті і не приходив до поділу з іншими спадкоємцями.
76. Дав му хробака закропити. (Наг.)
Почастував горілкою.
77. Дав му чемериці понюхати. (Стрий). 
Зробив якусь велику прикрість або шкоду.
78. Дав му щигла в ніс. (Берл.)
Первісно дав штовшка (einen Nasenstüber), образово також здурив, викпив.
79. Дав му щиров руков. (Наг.)
Дав по щирости, не жалуючи.
80. Дав му як овадови на пиво. (Наг.)
«Дати овадови на пиво» говорить купаючися; кого тоді кусає овад, то він зловивши його не вбиває, тільки занурює глибоко в воду і там випускає; овад швидко випливає на верх і рятується.
81. Дав на вічне відданьи. (Наг.)
Дав знаючи, що не одержить того ніколи назад.
82. Дав на пропале. (Дрог.)
Дав знаючи, що та річ пропаде.
83. Дав ногам знати. (Наг.)
Пустився навтеки, побіг прудко.
84. Дав під припадком. (Наг.)
Дав ризикуючи, що воно може пропасти.
85. Дав сі на підмову. (Кос.)
Услухав підмови, подався на щось.
86. Дав сі на побліку людську. (Наг.)
Виставив себе на сором, на скандал.
87. Дав сі чути. (Наг.)
Зрадив себе чимось, зашелестів (колу мова про звіря) або забовтався, коли мова про рибу в сіти.
88. Дав що мав. (Наг.)
 Знач. щирий чоловік. Але також іронічно про злого та сварливого, мовляв: у самім зла богато накипіло, тай тим і на інших бризнув.
89. Дав, що му з носа впало. (Наг.)
Дав те, що самому було непотрібне. Пор. Adalb. Daс 21.
90. Дав як за напасть. (Наг.)
Дав нерадо, під примусом.
91. Дай биці за киці. (Наг.)
Дай воли за щось пусте, спеціально за малі коненята. Сміються з такого, що продавши воли купив коні.
92. Дай Боже, аби ти люде завиділи! (Наг.)
Коли комусь люди завиділи, то се в поняттю нашого селянина а особливо селянок належить до щастя. Пор. співанку:
 Ой серденько моє любе,
 Завидьит ми тебе люде. (Наг.) 
а також Нос. 291.
93. Дай Боже в добрий час сказати, а в злий помовчати. (Стан.)
Віра в щасливі та нещасливі хвилі пор. вище Година 21, 22.
94. Дай Боже дочекати! (Наг.)
Додають, волн говорять про великі свята в будущім році або загалом у недалекій будущині.
95. Дай Боже за молоду кости гризти, я на старість мʼясо їсти. (Лім.)
Загальний погляд такий, що хто за молоду бідує, тому на старість ведеться ліпше. Пор. Нос. 290.
96. Дай Боже здоровju і гроший десіть! (Дрог.)
Вітаються жартливо добрі знайомі, що видаються день у день.
97. Дай Боже сто ринцьких! (Калуш).
Говорить жартуючи і вимовляючи остатні два слова невиразно зам. Дай Боже здоровʼя.
98. Дай Боже чьис добрий! (Наг.)
Вітають господаря входячи в хату або заставши його при явкімось ділі.
99. Дай вам Боже і з роси і з води на голові солоди. (Коб.)
Жартливе бажання, де до доброго причіпляють на кінці лихе. Солоди зам. шо луди – лисина, пархи.
100. Дай вам Боже лад, аби вам випав цілий зад! (Дрог.)
Жартливе бажання сварливим та непорадним людям.
101. Дай вам Боже, що си в Бога жьидаєте. (Наг.)
Жебрацька формула подяки за даток.
102. Дай го кату! (Жовк.)
Сердитий окрик на щось таке, що йде не по нутру, сердить чоловіка.
103. Дай добрий приклад із себе. (Наг.)
Загально моральне упімнення: приклад варт більше, як наука, пор. Wand. 1 (Beispiel 1).
104. Дай кождому честь, яка му сі належнт. (Наг.)
Кожного вшануй відновідно до його гідності – правило savior vivreʼa.
105. Дай мале за велике. (Дрог.)
Знач. дай малу що до обʼєму монету за якусь далеко більшу річ, купи.
106. Дай ми розвід у голові. (Наг.) 
Дай мені раду, потіш мене.
107. Дай ми чисту годину! (Немил.)
Дай мені спокій, не докучай мені.
108. Дай ми яку раду. (Наг.)
Не значить: порадь мені, але: поможи мені.
109. Дай му Боже душеньці легко! (Наг.)
Приговорюють згадуючн про близького, дорогого покійника.
110. Дай му на пєц! (Льв.)
Бий, щоб йому гарячо зробилося. Образ узятий із парової лазні, де на разпалену піч наливають горячої пари, щоб напустити нею купальню.
111. Дай му па пиво! (Наг.)
Набий, натовчи його. Пор. вище ч. 80.
112. Дай нам Боже, що нам треба, а по смерти гоп до неба! (Дрог.)
Приговорюють у веселій компанії, випиваючи чарку.
113. Дай не дай, а не лай. (Ільк.)
Говорять бурчливому та сварливому, що не може нічого дати не вилаявшися вперед. Пор. Нос. 365.
114. Дай о собі знати. (Наг.) 
Дай. про себе звістку.
115. Дай си голову обголити. (Льв.)
Ти божевільний чоловік, тебе слід заперти в шпиталь божевільних, де голять голови недужим.
116. Дай собі з тим спокій! (Наг.)
Покинь се діло! Не заходи собі з ним!
117. Дай старче палицю, а тебе най пси їдять. (Ільк.)...діду... (Hаг.)
Іронічна відповідь, коли хтось жадав від чоловіка, щоб дав або позичив комусь річ, яка доконче потрібна йому самому. Пор. Нос. 449.
118. Дай ся випхати. (Льв.)
Ти дурний чоловік до тої міри, що тебе треба-б спрепарувати дли музею як якогось заморського звіря.
119. Дайте, дайте, на Бога впадайте! (Наг.)
Пародіюють жебрацьке прохання; звичайно говорить дитина, коли впавши, або вдарившися обертає се на жарт і вдає каліку, буцімто зі зломаною рукою або ногою ходить і жебрає милостині.
120. Дайте з ласки свої а з просьби мої! (Наг.)
Жартлива просьба; просять і заразом висьміиаюіь надто церемоніальний спосіб прошення.
121. Дайте й перцю, аби лекше серцю. (Наг.)
Горівку з перцем пʼють як ліки проти різання в животі.
122. Дайте й сало, аби за моє стало (Ільк.)
Характеризують немилосердного вірителя, що за свій довг готов у довжника взяти й останнє добро. Приказка основана на оповіданню про лихваря жида, що за свій довг не цурався брати й сало у селян, пор. Етн. Зб. VI, ч. 487.
123. Дайте міні свого, бо міні від чужого язик спух. (Кол.)
Жартують із такого, що все привик запомагатися чужим.
124. Дайте онучу, най сі не мучу! (Наг.)
Звачення неясне.
125. Дайте, то дасть ся вам. (Гнідк.)
Такому, що дає іншим, милосердиться над ними, й інші в потребі допоможуть. Пор. Wand. І (Geben 60).
126. Дай ти Боже з води-роси, з гіля-подвірʼя! (Сор.)
Бажають на новий рік або при іншій празничній нагоді всього добра. «З гіля- подвірʼя» – мб. з ліса і з подвірʼя.
127. Дай ти Боже легкі! (Войн.)
Жартливо перекручено зам. легко; легкі = Lunge.
128. Дай ти Боже щістьи, аси ті спіткало тьижке нещістьи! (Наг.)
Прокляттяе, що для контрасту починається ніби бажанням щастя.
129. Дай ти Боже, щос си в Бога заслужив! (Наг.)
Говорять у сварці злому чоловікові, нехотячи специфікувати ближче лиха, якого йому бажають.
130. Дай тому якийсь лад. (Наг.)
Приведи до порядку, зложи на купу, скажи, як має бути зроблено.
131. «Дай хліба!» – «Скачи діда!» (Наг.)
Відповідають голодному, коли нема що йому дати. «Скакати діда» зам. скакати як дід, тобто як жебрак, як каліка, прим, на деревʼяній нозі.
132. Дала му даньи. (Наг.)
 Знач. очарувала його, отрїла.
133. Дали сі дівка на покору. (Кос.)
Піддала ся парубкові, змовилася з ним.
134. Дали му березової каші. (Дрог.)
Набили різкою. Пор. Zatur. XVI, 165.
135. Дали му двадціть пjить по цісарськи. (Наг.)
Днацять пʼять буків давніше при війську вважилося нормальною чи може мінімальною, «цісарською» карою. Пор. Adalb. Daс 34.
136. Дали му догану. (Наг.)
Винайшли якусь хибу.
137. Дали му на спаньи. (Наг.)
Говорять про хворого, якого хлороформовано перед операцією.
138. Дали му по московську аж ся лоб закурив. (Ільк.)
Набили сильно. Московські прочухани мають славу у нашого народу мб. від 1849 р.
139. Дали му якоїсь отрови. (Климець)...трійки. (Наг.)...трійла. (Берез.)
Отруїли його.
140. Дало му пуду. (Довгоп.)
Він перелякався, йому зробилося страшно.
141. Дай си руку втьити. (Наг.)...голову... (Наг.)
Scil. коли се неправда.
142. Дам ти смоли горьичої, а не хліба. (Наг.)
Сердита відповідь, коли хтось просить хліба у такого, що й сам не має або не хоче дати.
143. Дам та штири неділі на місяць. (Дрог.)
Стількож як і нічого. Пор. Adalb. Daс 15.
144. Дам я тобі, аж у штани наробиш. (Кол.)
Набʼю так, що аж закакаєшся.
145. Дасть Біг, любоньки! (Дрог.)
Передразнюють бойків, які на питання звичайно не відповідають просто, а якоюсь евфемічною фразою, от прим. зам. нема кажуть «дасть Бог».
146. Дасть Біг чьис, дасть і пораду. (Наг.)
Нема чого попадати в розпуку, всяке лихо може минутися. Пор. Нос. 292.
147. Дасть Бог діти, дасть і на діти. (Наг.)
Потішають такого, що боїться женитися, бо мовляв нічим буде прогодувати дітей. Пор. Нос. 290.
148. Дасть Бог і сироті маму. (Кол.)
Вітхне добру людину, що заопікується й сиротою.
149. Дасть Бог красу і від квасу. (Цен.)
I бідна дівчина, що їсть головно квасні, прості страви, виховається гарна.
150. Дасть ся то видіти. (Льв.)
Се ще побачимо, а поки що се діло непевне, ще не рішене.
151. Дати на боже. (Наг.) 
Технічний термін: дати попови, щоб прочитав молитви або службу божу.
152. Даш – добре, не даш – друге добре. (Наг.)
 Знач. я так дуже не стою о твою ласку, хоч і прошу в тебе сеї речі. Пор.
Нос.. 290.
153. Даш руками, не виходиш ногами. (Ільк., Петр.)...бігай... (Дрог.)
Хто зичить щось іншому, той дуже часто потім не може допроситися віддачі і мусить нераз ходити до довжника. Пор. Даль II, 20; Нос. 290; Гильф. 1655: Сим. 804; Дик. 1592; Wand. III (Leicht ); Adalb. Daс 40.
154. Даю ся винним. (Крех.)
Признаюся до вини, готов понести кару.
155. Даю ти як з під серцьи. (Наг.)
Даю що маю найдорожче, чиню з себе жерву.
156. Даю чесне слово. (Дрог.)
Ручуся своею честю, що се правда.
157. Зараз бим дав на боже, аби ті дідько вхопив. (Наг.)
Жартують із чоловіка, що вдає побожного та богомільного і рівночасно бажає іншим усякого лиха.
158. І дала бим і боюся і що мама скаже. (Ходор.)
Жартують із нерішучого, слабохарактерного чоловіка.
159. І не дай і не лай (Ком.)
Значення ut supra ч. 111; пор. Нос. 318.
160. Йому лиш дай потуху! (Наг.)
Дай йому свободу, попусти йому вудила, – Scil. то він не так розбрикається.
161. Коби дав Бог дочекати. (Наг.)
Приговорюють вгадуючи про будущі свята або празники.
162. Коби лиш він дав, якось би я брав. (Наг.)
Говорять малі хлопʼята. коли їх посилають за чимось, а хтось посторонній питає їх: «А як же ти тото візьмеш?»
163. Коли є, само ся дає. (Лучак.) 
З готового засобу легко дати. 
164. Легко дати, тьижко відобрати. (Наг.)
Той, хто бере, не вважає себе зобовʼязаним віддати в обіцянім часі.
165. Маєш дати, то дай, а не відкладай. (Сквар.)
Відкладене добродійство звичайно викликає незадоволення. Пор. Adalb. Daс 76.
166. Не всім єднаково дано: одному сито, другому решето. (Ден)...едному ситце. другому решітце. (Мінч., Петр.)...жито.. (Кол.)
Жартливо висловлюють природну і соціяльну нерівність між людьми. Ценівський варіант мав надто інтересну гру слів, бо «сито» знач. і Satt, по чім можна би в другій части надіятися «голодно» – і Sieb. Власне в тім що з виразного контрасту сито – голодно звернено на секундарний сито – решето, лежить гумор приказки.
167. Не дав ані відітхнути. (Наг.)
 Знач. томив роботою чи яким іншим рухом.
168. Не дав ми Бог на шкоду. (Наг.)
Хоч я й стратив, згубив щось, але се не вийшло мені на шкоду, згуба віднайшлася або замість неї я мав якусь іншу користь.
169. Не дав му ані раз зіпнути. (Наг.)
Знач. оглушив його, вбив.
170. Не дав му сі обиздріти. (Наг.)
Зараз забрав кудись, погнав.
171. Не дає му дихати. (Гнідк.)
Не дає жити, докучає, мучить.
172. Не дай бідному, лише потрібному. (Кол.)
Чоловік ложе не вважатися бідним, але моментально опинитися в більшій потребі, як справді бідний. Пор. Нос. 365; Adalb. Dac 85.
173. He дай Боже, але позволь Боже! (Карл.)
У своїй скромності чоловік просить у Бога не того, щоб дав йому щось готове, задармо, але аби позволив йому здобути та зробити собі самому.
174. Не дай Боже нікому, ані мені самому. (Замул.)...лиш... (Снят.)
Фарисейська молитва; в снятинськім варіанті її значення зовсім ясне і характеризує чоловіка зажерливого на якесь добро, якого-б він не бажав нікому іншому, лиш собі. Замулецький варіант іде ще далі і характеризує скупаря, який не бажав нікому добра, тай сам не вміє ним користуватися.
175. Не дай дурневі ножа, бо ся вріже. (Збар. )
Він не вміє поводитися з ним і замість пожитку зробить собі шкоду. Пор. Muka 2586.
176. Не дай і не лай. (Лучак.)
Говорить сумирний чоловік, який волить обійтися без датку, щоб не слухати лайки. Пор. вище ч. 111, 153; Adalb. Daс. 83; Wand. I (Geben 217).
177. Не лай міні, сховай біді. (Наг.)
Злобна увага чоловіка, якому відмовляють якогось датку, мовляв: не хочеш дати мені, то нехай на тебе зайде біда, щоб ти на неї мусів се видати.
178. Не дай псу білого хліба, бо го повальиє. (Наг.)
Так само недбалому, недотепному чоловікові не давай у руки ніякої порядної речі, бо її понівечить.
179. Не дай сі висьміяти! (Наг.)
Се, що ти говориш, така дурниця, що тебе за неї осміють, Знач. кращс мовчи.
180. Не дай сі, сховай сі! (Наг.)
Кплнть із боягуза, який нахвалявся своею силою та відвагою, а як прийшло до бійки, то він сховався.
181. Не дай то Господи.! (Косс.)
Побожна відворотна формула, яку додають, коли говорить про лихо, нещастя.
182. Не дам, абис тріс. (Наг.)
Хоч би тобі приходилось умерти; Поляк каже: bys krvia plakal. Adalb. Dac 6.
183. Не дам без ока. (Наг.)
Знач. без свойого призору. Коли позичають якусь важну річ, прим, тяглу худобину або що, то порядний господар варяжає з нею когось із свого дому, дитину або слугу, щоб чужі «не збиткували».
184. Не дам си по носі грати. (Наг.)
Не позволю мати себе за дурня, коверзувати над собою.
185. На дасть і каменьи голову провалити. (Наг.)
Такий скупий та захланний. Німець каже: Er gäbe keinem Todten die Erde umsonst, worein er soll begraben werden, Wand. I (Geben 231).
186. Не дасть і соломи на перевесло. (Гнідк.)
Мова про захланного: не дасть найменшої дрібниці. Повересло – підгірський діалвкт зам. перевесло.
187. Не дасть си в кашу наплювати. (Гнідк.)
Мови про смілого, бадьорого чоловіка, який не дасть робити собі збитків.
188. Не тілько я ти дам, кілько ти стіна дасть. (Наг.)
Scil. коли тебе вдарю, а ти звалишся з ніг і вдаришся до стіни.
189. Не хочу – дайте. (Наг.)
Жартують із такого, що зразу відмовляється чи то від їди, чи від чого іншого, а потім візьме.
190. Не штука дати, як є відки взяти. (Збар.)
Говорить бідний, коли у нього просять або допоминаються, щоб дав щось. Та сама думка у великорусів: Подай – не мудрено, а мудренѣй того – гдѣ взять. (Даль І, 70).
191. Нині дав, завтра назад відобрав. (Дрог.)
Говорять про завидющого, скупого чоловіка. Пор. Wand. І (Geben 97).
192. Ні дав, ні взяв. (Збар.)
Діло недоладне, чоловік недотепний та невторопний. Пор. Wand. І (Geben 221).
193. Οй Боже, Боже, дав єсь тому, що не може: а я би зміг, та не дав Біг. (Лев.)
Зітхав молодий парубок бачучи у старого чоловіка молоду жінку. Пор. Бог 119; Adalb. Bog 424.
194. Прийду – дайте; прийдете – принесіт. (Зазул.)
Жартують із чоловіка, що привик жити чужою працею та дармичками.
195. Сьому, тому дай, а сам згибай. (Наг.)
Роздавши всім, хто просить, нарешті й сам згинеш із голоду. Пор. Adalb. Daс 26.
196. Такому дати, що не може брати. (Явор.)...не хоче... (Явор.)
Самолюбний, захланний чоловік любив би давати, але лише тоді, як би обдарований не приймав його дару або не міг ним користуватися.
197. Ти кажи дати, а я заплачу. (Сап.)
Жартливо перевернене речення незасібного чоловіка: я кажу дати, а ти заплати. Казати дати має спеціальне значення: веліти шинкареві, щоб дав горівки.
198. Треба дати, коли є, бо то дармо зогниє. (Кол.)
Говорить весела, розпусна дівчина.
199. Треба знати, кому дати. (Наг.)
Не всякому можна дати і не всякому дане виходить на пожиток.
200. Треба тобі дати по під фе. (Наг.)
Треба тебе набити, висікти. Пор. вище ч. 65.
201. Хто дав, той не відбирає. (Наг.)
Як дав, то вже на завсігди, пор. ч. 185.
202. Хто даст бідному, то йому даст Пан Біг. (Горова).
Дати бідному вважається одним ізперших обовʼязків чесного, людяного життя. Пор. Wand. І (Geben 183. 215).
203. Хто не хоче дати, найде вимівку. (Кол.)
Себто знайде причину, задля якої буцімто не може дати. Пор. Adalb. Daс 65; Wand. І (Geben 129).
204. Ци дасте, ни най ще росте? (Наг.)
Первісно формула, якою запитують свата у батька-матері, чи віддадуть дочку за того парубка, від якого вони прийшли в свати; жартливо уживається також у розмові про всяку позичку.
205. Що дав, до дав. (Наг.)
Scil. добре, що дав хоч що будь.
206. Що дай Господи, то дай, а від того борони й ворога тьижкого! (Наг.)
Всяке лихо чоловік перетерпить, але таке (прим, пожежа або якась страшна хвороба) найтяжче.
207. Що даси руками, виходиш ногами. (Лучак.)
 Знач. будеш мусів ходити затим, допоминатися Пор. вище ч. 147; Adalb. Dac 40.
208. Що маєш дати, дай зараз. (Наг.)
Загально розповсюджена приказка, пор. латинське: Bis dat, qui cito dat, Hemp. 3933; Adalb. Daс 42, 43; Wand. I (Geben 3, 4).
209. Що му дав, то лиш він єден знає. (Бор.)...Бог... (Наг.)
Дав потайно, крадьком, не лічачи. ʼ
210. «Що-с дав за то?» – «Пʼять пальців і шесту долоню». (Кол.)
Так характеризують злодійський спосіб набування власности. Пор. Wand. II (Kosten 28).
211. Що тобі Бог дав? (Наг.)
 Знач. що ти вигадуєш? Який тобі концепт прийшов у голову? Окрик здивування, коли хтось говорить або робить щось дивне.
212. Як ми дав, то аж ми аргани в вухах заграли. (Наг.)
Вдарив по за вуха, аж у вухах зашуміло. 
213. Як не даси з просьби, то даси в принуки, а чого просьба не докаже, то докажуть буки. (Ільк.)
Приказка чи приспівка характеризує підневолене положене селянина серед панщизняного «патрімоніяльного», ніби то батьківського ладу.
214. Як ти дам, аж ти с – ка спухне. (Наг.)
Знач. набʼю сильно.
215. Як ти дам раз, то ти стіна друге тілько дасть. (Наг.)...більше... (Наг.) 
Знач. перекинешся і вдаришся до стіни. Пор. вище ч. 182.
216. Як ти дам, то аж свою бабу ввидиш. (Наг.)...аж ти сі баба привидит. (Дрог.)
Знач. аж зомлієш і в нестямі будеш бачити всякі візії. Пор. Adalb. Daс 102.
217. Як ти дан, то аж ти в очох померкне. (Лол.)...сьвіт... (Наг.)
Вдарю по голові, аж у очах помутить сн, зомлівш.
218. Як ти дам, то аж ти мамине молоко носом потече. (Дрог.)
Вірять, що мерця закопаного в могилі земля тисне так дуже, що аж йому материне молоко носом тече. Отся погроза мб. має звʼязок з тим віруванням і значить дуже сильний удар.
219. Як ти дам, то ані не дригнеш. (Наг.)
Забʼю на місці, що й не ворухнешся.
220. Як ти дам, то в портки наробиш. (Дрог.)
 Знач. утратиш власть над своїм тілом, знесилишся.
221. Як ти дам, то лиш ноги протьигнеш. (Наг.)
 Знач. упадеш і зомлієш.
222. Як ти дам, то не будеш знав, де сі подіти. (Наг.)
Стратиш розсудок і застанову.
223. Як ти дам, то не донесеш. (Наг.)
Набʼю так, що не здужаєш ходити.
224. Як ти дам, то сі не оближеш. (Наг.)
Облизуються по чімось смачнім, а по ударі нема чого.
225. Як ти дам, то сі ні з ким не поділиш. (Наг.)...нікому не вділиш. (Лол.)
Певна річ, ударів одержаних не можна уділити нікому.
226. Як ти дам, то сі погани накриєш. (Наг.)
Перевернешся догори ногами.
227. Як ти лан, то сі три рази перевернеш. (Наг.)
Ударю так сильно, що покотишся мов куля.
228. Як ти дам, то сі тут розіллєш (Наг.)
Вірять, що злий дух ударений на відлів рукою розливається маззю. Отся погроза очевидно має звʼязок і з тим віруванням.
229. Як ти дам, то сьвіта не ввидиш. (Наг.)
Затімиться тобі в очах, зомлієш.
230. Як ти дам, то ти більше не буде треба. (Наг.)
 Знач. тут тобі буде й амінь.
231. Як ти дам, то ти в njuтаx затерпне. (Наг.)
Гумористичний погляд на переношене болю в тілі в найдальші кінці від місця, де вдарено.. 
232. Як ти дам, то ти в вухах задзвонит. (Наг.)
Сильно вдарю по за вуха.
233. Як ти дам, то ти ніхто не відбере. (Наг.)
Набʼю і будеш мусів сам витерпіти.
234. Як ти дам, то ти сі всі сьвjті привидьит. (Наг.)
Знаачення ut supra ч. 208.
235. Як ти дам, то ти сі всього відхоче. (Наг.)
Набʼю так сильно, що стратиш охоту до жити.
236. Як ти дам, то ти сі сьвіт замакітрит. (Войн.)
Звʼязок ідей не зовім ясний. У макітрі труть мак, крутячи в ній макогоном, отже може: світ закрутиться.
237. Як ти дай, то ти сьвічки в очох станут. (Наг.)
При сильнім ударі являються сьвітляні й слухові галюцінації. Пор. Adalb. Dac 100.
238. Як ти дам, то ти стіна дасть більше ніж я! (Наг.)
Значення ut supra ч. 182, 207.
Даток 
1. Датки на всі статки! (Наг.)
Іронізують одержавши якийсь малий дарунок від чоловіка, від якого надіялися більшого.
2. Злий даток доброго псує. (Стан.)
Коли щось дають із злий наміром; підкупство псує доброго чоловіка.
Дачка
1. Він за мене дачки не дасть. (Наг.)
Він не відбуде за мене повинності, не понесе тягару, – Scil. то не має права користуватися моїми правами.
2. Що дачка, то драчка. (Белел.)
Дачка – те що приказано дати урядово, податок, данина, яку можуть узяти й силою.
Дах 
1. Дах дьиравий як решето. (Дрог.)
Говорять про дах, що пропускав дощову воду.
2. Дах у дах мешкаємо. (Дрог.)
Те саме, що стріха в стріху, хата біля хати, в найближчім сусідстві.
3. Дах як дзвін. (Дрог.)
Знач. добрий, цілий, щільно збудований.
4. З даху на голову! (Дрог.) 
Прокляття, Scil. щоб ти впав, злетів.
5. Коби міні під дах! (Наг.)
Коби добратися до якого будь захисту. Говорить чоловік тікаючи з під дощу. Пор. Wand. 1 (Dach 37).
6. Не дай Боже під чужим дахом умирати! (Дрог.)
Під чужим дахом – у чужій хаті.
7. Нема то як свій дах над головов. (Дрог.)
Говорив чоловік тягнучися з остатнього, щоб збудувати свою хату.
8. Там би сі на дасі ворона не всидїла. (Наг.)
 Знач. там у доні такий крик, сварка або бійка.
9. Хоць на дах лізь і кричи, то не поможе. (Дрог.)
На дах вилізши кричать прим. підчас повені, Знач. хоч кричи так як у найбільшім нещастю, то не поможе нічого. Пор Wand, І (Dach 38).
Дбалий 
1. Коби дбалий, був би здалий. (Наг.)
 Знач. робота увішла б, як би лише дбав про точність.
2. Хто дбалий, той до всього здалий. (Кол.)
Він пильністю і точністю переможе всякі перешкоди.
Дбати 
1. Дбає за то, як за якесь незнатищо. (Наг.)
Глузують із такого, що дуже турбуєть ся за якусь маловажну річ.
2. Дбай як жид за солонину. (Кути).
Йому байдуже до того. Він цурається того.
3. Дбай як за ковбасу в піст. (Цен.)
Се стратило для нього вартість.
4. Дбає як люде в літі за пєц. (Дрог.)
Люди дбають за піч (очевидно ту, що служить до огрівання) лише в зимі, а в літі ні.
5. Дбає як себе, буде в тебе. (Кол.)
Звичайне правило егоїстів, що понад свої особисті справи не хочуть бачити нічого. Пор. Wand. IV (Sorgen 33).
6. Дбати за кого, як пес за пʼяту ногу. (Гнідк.)
Псу пʼятої ноги не потрібно. Знач. не дбати зовсім за нього. Пор. Adalb. Dbaс 2; Zätur. IV, 136.
7. За всіх дбай, а за тебе ніхто. (Карл.)
Так характеризують становище селянства в державі. Мовляв: селянство на всіх мусить працювати, а добра ніякою нізвідки для себе не бачить.
8. За всіх не надбаєш. (Кол.)
Кожний мусить дбати за себе, а то одному не стане сили дбати заінших. Пор. Wand. IV (Sorgen 9).
9. Кождий най про себе дбає. (Товсте).
Нехай пильнує своїх діл. Пор. Wand. IV (Sorgen 3, 31).
10. Най за тебе той дбає що ті зродив. (Наг.)
Говорить чоловік іншому, який докоряє йому, що той не подбав за якесь його діло. Німець каже: Lass den dafür sorgen, der über uns ist, Wand. IV (Sorgen 79).
11. На кого маю дбати? (Наг.)
Говорить осиротілий чоловік, оправдуючи тим прим. своє пʼяництво.
12. Не дбавши – не мавши. (Кол.)
Opігінальна конструкція дієприкметникова, трапляється зрідка і в піснях, прим.
 А святий Олексій по пущи блудивши,
 Ні пивши, ні ївши, як земля зчорнівши.
13. Не дбав ні на людей, ні на Бога. (Люб.)
Но соромиться нікого, не оглядається ні ни кого. Пор. Wand. II (Gott 2052).
14. Не дбай ні за кого, лиш за себе самого. (Кол.)
Характеризують егоїста, самолюба.
15. Не дбай о пишно, аби затишно. (Мінч., Петр.)
Знач. не так важна зверхня нарада, краса та блиск, як внутрішнє задоволення та супокій. Пор. Wand. IV (Sorgen 4).
16. Так дбає, як пес о пʼяту ногу. (Ільк.)
Знач. не дбає зовсім, пор. вище ч. 6.
17. Ти лише за себе дбаєш! (Наг.)
Докір егоїстові.
18. Треба добре дбати, аби не купувати сіна до Юрка, хліба до Ілька.
(Гнідк.)
Для бідного чоловіка се ідеал господарства, в якім кінці сходяться з кінцями, себто вистає паші до Юрія, коли почнається нова паша, і хліба до Іллі, кола починаються жнива.
19. Хто дбав, той має. (Ільк., Петр.)
Звичайна приказка ситих, задоволених людей, які не хочуть зрозуміти, що нераз особисте дбання не запевняє ще чоловікові успіха в життю. Пор. Zatиr. X, 395; Wand. IV (Sorgen 58).
20. Хтось тут добре дбав. (Hаг.)
 Знач. порався порядно, руйнував, закрав усе.
21. Як би дбав, то би мав. (Наг.)
Докір недбалому, марнотратникони.
22. Як дбаєш, так маєш; як робиш, так ходиш. (Жуків).
Значення ut supra ч. 19.
23. Як дбеш, так меш. (Балиг.)
Лемківська фирма першої половини попереднього числа. Форми дбеш, меш поиснено вище див. Годувати ч. 16.
24. Як хто дбає, так і має. (Ільк.)
Значення ut supra ч. 19, 22, 23. Wahl. II, 14.
Два 
1. Два більше можут, як єден. (Кол.)..старші... (Наг.)
Сума їх сил, досвіду, маєтку більша. Пор. Adalb. Dwaj 4; Wand. V (Zwei 55, 62).
2. Два єдного не питают. (Наг.)
Коли два згодяться на щось, то третього навіть не питають, чи пристає, бо можуть зробити і без нього. Пор. Wand V (Zwei 12).
3. Два на єдного, то сі не годит. (Наг.)...то неладно. (Наг.)
Се звичайне правило в бійці, що два на одного не повинні йти. Пор. Adalb. Dwaj 8; Wand. V (Zwei66. 67,67; Сelak. 369; Krumb. 73.
4. Два одного споможут. (Кол.)
У них більша сила і більші засоби, як у одного. Пор. Wund. V (Zwei 57). 
5. Два сі побили, третій скористав. (Кол.)
З незгоди двох користає третій, пор. лат. Duobus litigantibus tertius gaudet; Wand. IV (Streiten 9); Zatur. VIII, 122.
6. Два третього не ждуть. (Ільк.)...не чекают. (Наг)
Більшість супроти меншості переводить свою волю. Пор. Wand. V (Zwei 38, 59), Сим 790; Сelak. 62.
7. Два третього не чекают, а четвертого й не питают. (Зазул.)
Зиачіння ut supra ч. 2.6.
8. Де два, там рада, де три, там града. (Борез.)
Два ще змовляться на якесь діло, трьом тяжко згодитися. Пор. Adalb. Dwaj: Wand. V (Zwei1); Zatur. VIII, 340.
9. Де два, там третій із далека. (Гнідк.)
Речень· еліптичне: де дни згодилися або змовилися, там третій, який би хотів противитися їм, мусить держатися здалека, бо вони дужчі. Пор. Wand. V (Zwei15).
10. Де двох бʼє ся, третій не мішайся. (Ільк.) Де два бʼют сі... (Наг.)
Не встрявай у спорне діло. Пор. Wand. V.(Zwei 35); Дик.1605.
11. Де ся двом варить, третій ся поживить. (Ільк.)
При двох засібних запоможеться третій незасібний. Пор. Wand. V (Zwei 48).
12. Де ся двох бʼє, там третій за калитку бере. (Ільк.)
Значення мб. як вище ч. 5, хоч.ч може бути й навпаки: два бʼються, а третій поносить шкоду. Пор. Adalb. Dwaj 3; Wand. V (Zwei 33); Zatur. VIII, 151.
13. Двох вас міні мало. (Наг.)
Говорить силач, на якого виступають два слабші борці.
14. Зараз тут з тебе два буде. (Наг.)...двох зробʼю. (Наг.)
Погроза; вступися, бо розірву, розібʼю тебе на шматки.
15. З двох єдно не зробиш. (Наг.)
Говорять, коли щось зібʼється або зламається.
16. Не буде з него два. (Гнідк.)
Знач. чоловік ані розумом, ані маєтком не заважить понад звичайну пересічність.
17. Той і за двох стане. (Наг.)
Се чоловік розумний, маючий, сильний.
18. Тримайте мі два, бо єдному ніщо! (Кол.)
Кепкують із слабосилого чоловіка, коли він розсердиться та грозить.
19. Тут би й на двох стало. (Наг.)
Говорять про їду, яку дано одному, мовляв; мені аж за надто багато.
20. Тут би сі два влізли. (Наг.)
Говорять про широку, статну одежу.
21. Тут і двом тісно. (Наг.)
Говорять про вузьку вулицю.
22. Тут сі ледво два обминут. (Наг.)
Говорить про тісну вулицю або вузький шматок поля.
23. Хто двох нараз ловит, жодного не зловит. (Сквар.)
Занадто захланний звичайно тратить. Пор. Wand. V (Zwei 44).
24. Що два, то не єден. (Ільк., Петр.)
У двох більше сили, більше концепту та розсудку, як у одного. Пор. Adalb. Dwaj 1; Wand. V (Zwei 19, 20, 25).
25. Я й за двох стану. (Наг.)
Говорив відомий боягуз нібито нахвалюючися своєю відвагою, а коли прийшло до бійки, він і справді сховався за двома видцями.
26. Як два скажут, що-сь пян, то йди спати. (Гнідк.)
Іронізують над ухвалами більшості, які іноді перечать живій дійсності, а яким про тебе треба підлягати. Пор. Wand. V (Zwei 31, 60).
27. Я сі й двох не бою.
Говорить відважний, сильний чоловік.
Двацять пять 
1. Дваціть njить – по цісарськи. (Наг.)...цісарське число. (Цен.)
Пояснення звʼязку понять «цісарський» і «двадцять пʼять» див. вище Дати,131. Тут додам іще, що і в давніх цісарських судах і в часі слідства і при вироках число 25 буків уважалося нормою.
2. Обливаних дваціть пjить. дістанеш. (Наг.) Цісарських... (Наг.)
Обливаних – таких, що за кожним ударом зомлієш і тебе будуть обливати водою.
Двері 
1. Абим я дверми рипнув, уже всі до мене біжиьт. (Наг.)
Знач. скоро тілько пійду до хати. Говорив дід про внучат, що його дуже любили.
2. А най тебе дверима стисне! (Льв.)
Жартливе прокляття: щоб ти не міг протовпитися в двері, зробився грубим. Пор. Brzoz. Drzwi 4.
3. Ані дверий, ні віконець. (Наг.)
Так описують «вічну» хату всякого чоловіка – домовину.
4 Ані до дверей, ані до стола з ним не можна. (Наг.)
З ним ніяк не дійдеш до ладу, чоловік незгідливий.
5. Ані ми сі на двері не показуй! (Наг.)
Говорять нелюбому чоловікові.
6. Ані на задні, ані на передні двері не може. (Наг.)
Говорять про чоловіка хворого на запір.
7. Від дверей сі вернув. (Наг.)
 Знач. не входив до хати, не мав відваги.
8. Він мав двері через вікно. (Кол.)
 Знач. мусів із хати втікати вікном. Пор. Wand. IV (Thür 42).
9. В мене двері не заперті. (Голоб.)
 Знач. вільно війти всякому; хто мав до мене діло, нехай прийде і скаже. Пор. Zatur. X. 1038.
10. В нього сі двері не запирают ні в день ні в ночs. (Наг.)
Чоловік гостинний, людяний, помагав людям, дає добрі поради. Пор. Brzoz; Drzwi 3.
11. Двері ким отворити. (Гнідк.) 
 Знач. випхнути його за двері. Пор. Wand. IV (Thür 148); Zatur. XVI, 417
12. Двері кому показати, як ся вітвирают. (Гнідк.)
Випросити кого за двері, веліти йому забиратися. Пор. Wand. IV (Thur 143). Zatur. VIII, 829.
13. За карк тай за двері! (Наг.)
Scil. узяв за карк і викинув за двері.
14. Запри си двері! (Наг.)
Зачини рота, не кричи. Пор. Wand. IV (Thur 24, 27).
15. Застав заперті двері. (Крех.)
Його не пустили до хати, відмовили його його просьбі. Пор. Wand. IV (Thur 107. 128).
16. Зачинив двері, як коні вкрали. (Зазул.)
Глузують із запізненої обережності.
17. Його дверми викинь, а він вікном лізе. (Снят.)
Говорять при впертого, влазливого чоловіка. Пор. Brzoz. Drzwi 6.
18. Марш за двері! (Дрог.)
Сердитий окрик, яким відправляють влазливого чоловіка. 
19. Меже двері пальці пхаєш. (Наг.)
Мішаєшся в таке діло, що можеш із-за нього мати неприємність. Пор. Wand. IV (Thür 103).
20. Мною двері втвирає. (Дучак.)
Викидає мене за двері, пор. вище ч. 11.
21. Не в ті двері трафив. (Дрог.)
Не на того наскочив, кого йому треба було; не в пору вибрався з якоюсь просьбою. Пор. Wand. IV (Thür 109).
22. Не знаю, куди сі там двері втвирают. (Наг.)
 Знач. я там ніколи не бував, не знаю, куди й зайти. Пор. Гильф. 1770.
23. Низькі двері вчат кланятися. (Збар.)
Високий чоловік уходячи ними мусить похилитися. Образово: бідність учить кланятися та бути покірним. Пор. Wand. IV (Thür 32, 95).
24. Обої двері тобов розвалю. (Наг.)
Випхну з хати так сильно, що вилітаючи відчиниш своїм тягаром хатні й сінешні двері. Пор. Zatur. XVI, 375.
25. Остатний двері запирає. (Кол.)
Звичайне правило, коли люди йдуть більшою компанією. Пор. Wand. IV (Thür 6).
26. Став у дверох, як оборожина. (Наг.)
Став на порозі, відчинивши двері і не входячи до хати.
27. Ти замкни двері, а я вікном улізу. (Сор.)
Говорить влазливий чоловік, але також біда, від якої чоловік не може вберегтися. Пор. Adalb. Drzwi.
28. У високі двері біда чвірков уїздит. (Сквар.)
Коли пан сходить на біду, то се діється швидко, через його виставне, люксусове життя.
29. У нього всі двері на розтвір. (Наг.)
Се чоловік щирий, отвертий і правдомовний.
30. У нього двері пирогов замкнені а кишков засунені. (Дрог.)
Жартують із богача, що опливає в достатках. Пор. Нос. 440.
31. Хто з заду йде, най двері запре! (Наг.)
Значення ut supra ч. 25.
32. Якими-с дверми ввішов, такими й виходи. (Наг.)
Взагалі гидиться виходити з хати тими самими дверми, якими хто війшов. Навпаки у латинян та німців, пор. Wand. IV (Thür 17).
33. Хоць би ти казали дверми рипати, то слухай! (Наг.)
Говорять слузі, виряжаючи його в найми.
Двір 
1. Бодай ти двір заріс! (Гнідк.)
Прокляття: щоб твій двір запустів – для господаря се страшне прокляття.
2. В панських дворах великі вікна, а мало світла. (Сквар.)
 Знач. мало справедливості та правдомовності.
3. Горо дворові, де корова розказує волові. (Ільк)
В такім домі, де жінка верховодить вид чоловіком, нема добра. Пор.Adalb. Dwör 2.
4. Дав би ти Бог на кождий двір запір. (Цен.)
Прокляття: щоб тобі заперло відходові органи з переду і з заду.
5. Дай ти Боже, аби ти двір терньом заріс! (Наг.)
Значення ut supra ч. 1.
6. До двора широка брама, а з двора вузка. (Цен.)
До панського двору все село зносило данини і давало працю, ллє відтам рідко хто дістав щось доброго. Пор. Adalb. Dwor 8. 33; Сelak. 322.
7. Захотіло сі на оба двори. (Наг.)
Мова при відомі натуральні потреби людського тіла.
8. Най кождий свій двір замітає. (Цен.)
Нехай дбав, щоб у нього всьо гаразд було, а не судить та не обмовляє інших. Пор. Wand. IV (Thur 34, 37).
9. На який двір хочеш, на задний ни на передний? (Наг.)
Мова прο фізіологічну потребу. Кепкують із парубка або дівчини, що хоче йти на службу до двора.
10. Прийдеш у двір, нікому не вір. (Ком.)
Мова про панський двір, де скрізь чигає зрада. Пор. Brzoz. Dwor 8, 10.
11. Свій двір мете, а на чужий сьмітьи мете. (Унят.)
Себе виправдує, а на іншого звалює всю вину. Пор. Wand. IV (Thür 35,73).
12. Ще ми двір не заросте. (Цен.)
Scil. коли ти перестанеш ходити до мене. Мені байдуже, коли ти будеш сердитися на мене.
Двірський 
1. Вже двірської поливки хлиснув та оброкового хліба покушав. (Ільк.)
 Знач. уже відмінився, відбився від селянського стану, гордує своїми бувшими товаришами. Про двірську поливку пор. Adalb. Dwör 9.
2. Двірська ласка до порога. (Гнідк.) 
Вона коротка, швидко зміняється. Німець каже; Bei Hofe ists, wie man eine Hand umkehrt, Wand. II (Hof 20), себто хто був на верха, той за хвилину буває внизу, а аналогічна французька приповідка каже: La cour a ses hauts et bas.
Дводушник 
1. То дводушник, не чоловік! (Hаг.)
Про упирів вірять, що вони «,дворушники», тобто що крім звичайної людської душі мають іще якусь демонську, яка не покидає тіла ще й по його смерті.
Двоє 
1. Пери в за-двоє. (Наг.)
Зложи шнур чи пояс у двоє і так бий або вʼяжи.
2. Бодай єсь ніколи двое на єдно не зібрав: як маєш муку, щобись соли не мав. (Стежн.)
Прокляття: щоб тобі в господарстві кінці не сходилися.
3. Двоє, а обоє рідкоє. (Яс. С.)
Кепкують із мізерного обіду, на який були дві рідкі страви.
4. Двоє рідких, третий борщ. (Цен.)
Значення ut supra.
5. Зійшло сі двоє – сліпі обоє.. (Сор.) 
Жартують із немічного або лінивого подружжя.
6. Коби ще двоє, то би була пара. (Цен.)
Відповів бідний чоловік, якого питали, кілько має коней.
7. На двоє небіжка казала. (Наг.)
Знач. се ще може бути і так і сяк. Пор. Brzoz. Dwa 4.
8. По двоє, по двоє, а з заду пара. (Цен.)
Жарт неясного значення. Пор. Wand. V (Zwei 65).
Двоїти 
1. Двojит му сі в очох. (Наг.)
Він сильно пʼяний або хворий, йому привиджується те,чого нема.
2. Я дуже двою над тим. (Снят.)
Сумніваюся, хитаюся зі своєю постановою то в сей то в той бік.
Дворак 
1. Що дворак, то злодій або піяк. (Кол.)
Говорять про двірських слуг, економів і т. п.
Дворачка 
1. Кожда дворачка – курва або піячка. (Кол.)
Такою славою користуються селянські дівчата, що закоштували двірської цивілізації.
Дворка
1. Що дворка, то хльорка. (Вікно).
Дівчата, що служать по дворах, мають дуже непочесну славу в селі.
Дебеліти 
1. Аж дебелію зо встиду. (Корч.)
Сором обезсилює мене, трачу духову притомність.
2. Аж єм одебелів зо страху. (Наг.)
Знач. остовпів, помертвів.
Дебра 
1. Іди на дебри та на скали! (Кол.)
Одна з формул заклинання злого духа. Дебри і скали – місця незаселене людьми.
2. І я не в дебрях зріс. (Кол.)
Scil. але між людьми і знаю, яка кому честь належиться.
3. Не сіди в дебри, а йди на жебри. (Наг.)
Жартливо говорять відлюдкові, що сторонить від людей, хоч і терпить крайню нужду.
4. Там такі дебрі, що ні зайти ні заїхати. (Наг.)
Говорять подоляни про недоступні гірські села.
5. Ци ти з дебрів прийшов та не знаєш, як до людей говорити? (Войн.)
Докоряють дикунові, що не має «людяного» виховання, не знає звичаю.
Декан 
1. Буцім ксьондз дзєкан дурень, а то дзєканова розумна. (Луч.) 
Значення не зовсім ясне; видно, що приказка основана на споминах про якогось о. декана, що сам був тупа голова, але мав розумну жінку.
День 
1. Аби день переднувати та ніч переначувати. (Ільк.)
Знач. аби як будь провести час. Пор. Adalb. Dzien 1.
2. Абим завтрішного дньи не дочекав, коли то не правда. (Наг.)
Найзвичайніше закляття: щоб я ще сьогодні вмер!
3. Абим такий день був! (Дрог.)
Клянеться чоловік на правду своїх слів.
4. Абим такий день мав! (Дрог.)
Значення ut supra.
5. Абим так нинішниий день опровадив! (Наг.)
Scil. як правду говорю. Прокляття в роді попереднього.
6. Аби ще за дньи доробити! (Наг.)
Квапляться докінчуючи пильну роботу.
7. Більше днів, як ковбас. (Ільк., Петр.)
Говорить замість загального: більше ожиданки та заходів, ніж користі. Німець каже: Der Tage sind viel, der hungrigen Mahlzeiten noch mehr, Wand. IV (Tag 94); II (Jahr 30).
8. Кода-с так знав, що ти нині за день! (Наг.)
Scil. як ти знаєш те, про що говориш. Не знати, що сьогодні за день – знак ідіота, крайнього дурня.
9. В день заробити, а в ночі пропити. (Бор.)
Приговорювали колись бориславські ріпники. Пор. Wand. IV (Tag 34).
10. В день роби, в ночи заснеш. (Гнідк.)
Говорять такому, що лягав спати в робочий день.
11. В день сі погризут у ночі сі полижут. (Цен.)
Говорять про сварливе подружжя. Пор. Wand. IV (Tag 142, 143).
12. Весь день єм на ногах. (Наг.)
Ходжу, працюю, не маю коли сісти. Пор. Wand. IV (Tag 597).
13. Вже білий день на дворі. (Наг.)
Знач. уже зовсім засвитало.
14. Вже день як бик. (Наг.)
Говорять про перше світання, коли вікна ще лише сіріють; порівняння основане на однаковій сірій барві бика і такої досвітної години. Пор. Adalb. Dzien 13.
15. Вже ти день настає? (Наг.)
Знач. знов починаєш робити пакости, зводити сварку? Пор. Wand. IV (Tag 6).
16. Він за день більше зробит, як інший за два. (Наг.)
Говорить про роботящого, пильного чоловіка. Пор. Wand. IV (Tag 584).
17. Він і в день нічого не видит. (Наг.)
Чоловік сліпий, розсіяний. Пор. Wand. IV (Tag 544, 607).
18. Він той день держит. (Орт.)
 Знач. у той день у нього заведено справляти щороку поминки і угощення: (комашню) за покійників, Пор. Wand. IV (Tag 592)·, хоча значення приказки Er hat heut seinen Tag значно відмінне, та мабуть виплило з якогось аналогічного звичаю.
19. Він у мене що день добрий день. (Лол.)
Знач. що день виходить до моєї хати, близький і любий сусід.
20. В мене що день, то новий кужель. (Тереб.)
Так хвалилася дівка перед парубком, що бачив її великий кужіль, и вона, тим часом по тижневі пряла той сам.
21. Вона три дні з Богом говорила. (Красносілці).
Іронізують над жінкою, що вдає, буцімто знає дуже багато і про всяку річ говорить зовсім напевняка.
22. В пана Бога дне не купуєм. (Комар.) 
 Знач. мусимо використати той, який він дає нам, мусимо працювати пильно.
23. Вчорашного дньи стома кіньми не догониш. (Наг.)
Що минуло, те пропало безповоротно. Пор. Adalb. Dzien 4.
24. Дай Боже добрий день! – Дай Боже здоровʼя! – Дай Боже щасливо! – Дай Боже й вам. Дьикуемо. (Котуз.)
Се звичайні формули привітання та відповіді на привітання, коли хтось уходить у хату сусіда або знайомого.
25. День добрий, з ким добрий! (Стрий).
 Знач. з ким я добрий, з тим і вітаюся.
26. День за дньом іде, а все близше до смерти. (Наг.)
Рефлексія старого чоловіка, що доживає свого віку. Пор. Zatur. XIV, 289; Wand. II (Jahr 129).
27. День за дньом минає. (Наг.)
І з ними зменшується наш вік. Пор. Adalb. Dzien 7.
28. День минув, як в пальці тріснув. (Наг.)
День минув швидко, бо був короткий (у зимі), або за пильною роботою й не зчулися, коли минув.
29. День ми роком став. (Наг.)
Видався мені незвичайно довгим.
30. День ми сі кучіт. (Наг.)
Навкучила мені сьогоднішня робота або гризота.
31. День переїхати, а ніч переспати, далі до заплати. (Гнідк.)
Жартують хлібороба з тих, що трудяться фірманством, і за нього беруть добру плату.
32. День по за день волочит ся Лень. (Гнідк.)
Говорять про лінивого чоловіка; Лень (від Лесь, Олекса) гра слів а «лінь».
33. День робит, два дни лежит. (Наг.)
Говорить про хворовитого, слабосилого чоловіка.
34. До білого дньи догуляв сі. (Наг.)
ІІрогуляв усю ніч, не спав ані крихти.
35. Дурно ми день пішов. (Наг.)
 Знач. я нічого не зробив і не заробив.
36. Ей Господи, коби ті три деньки перебий, а четвертий перемучиш! (Ценів).
Говорив чоловік засуджений на смерть, якому дали три «лоскаві» дні. Кепкують сею погрозою з лінивого чоловіка, якого гонять до праці.
37. За день сі, набігаю, а вечір і їсти не хочу. (Наг.)
Говорить робочий чоловік, особливо літом, почуваючи вечером непереможну охоту до сну.
38. І вдень і вночи лізе біда на очи. (Кол.)
Говорить про невідступну турботу, але також про закохання.
39. Йому вже леда день година. (Hаг.)
Він не сьогодні, тο завтра вмре.
40. Коби день до вечера! (Наг.)
Зітхав чоловік утомлений важкою працею.
41. Ладний день, варто би ся впити. (Льв.)
Кепкують із міських дармоїдів, що без пиятики не розуміють гарно проведеного дня. Пор. Adalb. Dzien 16.
42. Ледво сі на день зазоріло. (Наг.)
Наближення дня пізнають селяни по становищі певних звіздяних констеляцій на небі.
43. Мене день виганяє, а ніч приганяє. (Гнідк.)
Говорить чоловік, що мусить день у день іти на заробітки десь по за домом. Пор. Adalb. Dzien 11.
44. На судний день ти віддай. (Наг.)
Мова тут очевидно не про жидівське свято «судний день», а про день страшного суду. Знач. у сьому життю не віддам. Пор Wand. IV (Tag 581).
45. Не що день Великдень. (Наг.)
Не що день празник або щедро заставлений стіл. Пор. Wand. IV (Tag 15).
46. Не що дня бридня. (Кол.)
Така дармичка, таке діло не трапляється кожного дня. Німець каже: All Tag ist kein Jahrmarkt, Wand. IV (Tag 2).
47. Нині день – година. (Наг.)
Говорять про короткий зимовий день.
48. Нині дньи лиш тілько, що перднув тай обіздрів сі. (Наг.)
Мова про короткий зимовий день.
49. Нині раз пчихнути, тай день минув. (Наг.)
Значення ut supra.
50. Нині такий день, що я сі й на njuтку не дивю. (Любша).
 Знач. гарячий, робочий день, у який можна заробити більше як пʼять гульденів.
51. Ні вдень ні вночи нема спокою. (Наг.)
Жалується бідний, усяким лихим пригноблений чоловік. Пор. Wand. IV (Tag 595). 
52. Остатний би ти день був тай послідна година! (Наг.)
Прокляття: щоб ти ще сьогодні вмер.
53. Пропало на нинішний день. (Наг.)
 Знач. і до сьогоднішнього дня не віднайдено, нема й сліду по якійсь речі.
54. Робит із дня ніч, а з ночі день. (Наг.)
Говорять про пʼяницю, що вночі пʼє а вдень спить, але також про музику. Пор. Wand. IV (Tag 602).
55. Сюда тень, туда тень, тай минув день. (Дар.)
Говорять про ліниву, недбалу, панщизняну роботу, яку відбували з мусу та нерадо. Німець кажи: Hofarbeit ist Todschlag der Zeit, Wand. II (Hofarbeit I). 
56.Та мене день при тім осьвіне. (Наг.)
Знач. забарюся при тім, що вже засвітає. Говорить, коли хтось лагодиться вирушити кудись досвіта, а йому дають якусь посторонню роботу.
57. Того і вдень по свічков не найдеш. (Наг.)
Се вже пропало, рідка річ.
58. То не на день, а на вік. (Кол.)
Приговорюють такому, що хоче женитися.
59. Треба день до хати впустити. (Наг.)
Говорить хазяйка, замітаючи та чепурячи хату вранці. Приказка основана на поетичнім погляді, що день, як великий пан, не радо входить у брудну хату.
60. Треба той день записати вугльом у комині. (Наг.)
Жартливо говорить, коли сталося щось незвичайне, прийшов у хату якийсь рідкий гість. Пор Wand. IV (Tag 564, 565).
61. Ту тень, там тень, тай піде день. (Мшан.)
Вештаючися по хазяйству та роблячи тут щось трохи, там щось трохи тай проведеш день. Пор. вище. ч. 55.
62. У Бога день краде. (Наг.)
Говорять про лінивого неробу. Пор. Adalb. Dzien 19; Ζatur. X,554.
63. Уже день під полудне. (Наг.)
Знач. минула значна часть дня.
64. У мене нині день дорогий. (Наг.)
День робочий, якого гріх марнувати.
65. Хвали день у вечір, а жінку рано. (Цен.)
Хвали всяку річ по тім, як вона покажеться в ділі, в результаті. Пор. Wand. IV (Tag 206); Zatur. XII, 186.
66. Ци осліпило ті в білий день? (Наг.)
Сердито говорять такому, що шукав і не знаходить якоїсь близько положеної речі. Пор. Wand. IV (Tag 580).
67. Чекай до судного дньи. (Наг.)
 Знач. не дождешся ніколи. Пор. вище ч. 44.
68. Чекай три дні, прийдут злидні. (Переч.)
Ждати, се марно час гаяти: все дождеш лиха, а не добра.
69. Шукай учорашного дньи! (Наг.)
Шукай чогось безповоротно страченого, – говорять до чоловіка, що займається якоюсь безхосенною роботою або журиться за тим, що пропало. Пор. Wand. IV (Tag 101).
70. Ще й завтра день буде. (Кол.)
 Знач. і завтра буде час зробити те, чого не можеш зробити сьогодні. Пор. Wand. IV (Tag 19); Zatur. X. 431.
71. Ще сі на день не заносит. (Наг.)...не вискирило. (Наг.)
Ще глупа ніч, не зачинав дніти.
72. Ще ти сі за весь день не навтьмило? (Наг.)
Не досить тобі, що весь день робив або говорив?
73. Що в день на гадці, то вночі на сон лізе. (Наг.)
Звичайна психологічна обсервація, пор. Adalb. Dzien 3; Wand. IV (Tag 451).
74. Що день, то добридень. (Ільк.)
 Знач. щодень бував в якійсь хаті, товаришує, приятелює. Пор. вище ч. 19.
Деньок 
1. Дав пан Біг деньок, лиш роби та Богу дьикуй. (Наг.)
 Знач. день гарний, погода сприяє полевій роботі.
2. Деньок – ласка божа! (Наг.)
Говорять про погідний, ясний робочий день.
3. Деньок як злото. (Наг.)
Неоцінений для праці.
4. На деньки, на деньки! Не до роботи, а на витребеньки! (Батят.)
Кепкують із таких, що викликають парубків і дівчат на поденну роботу до двору.
5. Не все деньок, бував й днище. (Гнідк.)
Знач. не все день гарний щасливий, буває й поганий та нещасливий.
Деревина 
1. Гни деревину, доки молода. (Наг.) Пригинай... (Голоб.)
I дитину нагинай відповідно до своєї волі, поки мала. Пор. Adalb. Drzewo 11; Krumb. 61; Osm. 47; Wand. ІІ (Hoiz 160); I (Hatun 174).
2. Нагинай деревину, поки їй верха досягнеш. (Гнідк.)
Карай дитину, поки можеш узяти її за чуприну. Пор. Wand. V (Zweig 8).
3. Нагинай деревину, поки ся дає гнути. (Гнідк.)
Дитину карай і картай, поки боїться і слухає тебе. Пор. Adalb. Drzewo 6.
4. Як єс не гнув деревину за молоду, то на старість не зігнеш. (Наг.)
Хто не вчив дитину за молоду, той не буде мати з неї на старість потіхи.
Дерево 
1. Великоє дерево поволи росте. (Ільк.. Кобр.)
Велике діло дуже тяжко попхнути наперед, воно зміняється і росте дуже помалу.
2. Високе дерево найборше вітер зломит. (Цен.)
Так само й чоловіка, що серед громади визначається чи то розумом, чи енергією, найчастіше ламає велике громадське горе. Пор. Adalb. Drzewo 46.
3. Де дерево рубають, там тріски падають. (Ільк.)
Де йде боротьба, там бувають і втрати. Пор. Adalb. Drzewo 44; Wand. II (Holz 29); Zatur. X. 15.
4. Єдно дерево, то ще не ліс. (Наг.)
Один чоловік іще не громада. Пор. Adalb. Drzewo 21; Zatur. VIII, 345. 
5. І в німе дерево сі не сховаєш. (Бор.) 
Німе дерево – труна. Знач. і смерть не заховає тебе Scil. від моєї помсти. 
6. Із сухого дерева кепсько ужовки крутити. (Наг.)
Так само старим слугою не добре послугуватися. Пор. Wand. II (Holz 46).
7. І сухе дерево без підпалу не горит. (Берез.)
До всякого діла, навіть при найліпших засобах, треба ще людської ініціативи й охоти. Пор. Wand. II (Holz 16).
8. З єдного дерева хрест і лопата. (Лев., Петр., Ільк.)
З одного роду виходить і побожні, чесні, порядні, і безбожні та ледачі члени. Пор. Adalb. Drzewo 49: Krumb. 237; Гильф. 3076; Wand. II (Holz19); Сим. 406.
9. 3 одного дерева хрест тай лопата: та хрест цюлюють, а лопатов гній мечут. (Кольб.)
Люди, що вийшли в одного роду, дізнають у світі неоднакової пошани, відовідно до свойого, життям виробленого характеру чи становища. Пор. Wand. II (Holz 19).
10. Коло сухого дерева і мокре горит. (Кобр.)...і сире згорить. (Ільк.)
По при добрий товар піде й пліхший. Пор. Adalb. Drzewo 85; Wand. II (Holz 14, 36, 172); Гильф. 3097.
11. Криве дерево горит так як і просте. (Hаг.)
Злий і добрий чоловік мусить однаково вмирати. Інше значення має аналогічна приказка у німців, пор. Wand. ІІ(Holz 52, 58).
12. Кривого дерева в лісі найбільше. (Ільк.)
Так само в світі найбільше грішних, хибами обтяжених людей. Пор. Wand.
II (Holz 63).
13. Кривого дерева не напростуєш. (Берез.)
Злого, лукавого чоловіка не направиш. Пор. Wand. II (Holz 1, 53).
14. Круте то дерево. (Гнідк.)
Знач. крутий, самовільний, сердитий чоловік. Пор. Wand. II (Holz 293).
15. На круте дерево треба крутого клина. (Петр.)...бʼют крутий клин.
(Іванівці).
На чоловіка крутого, твердого характеру добирають острих та діймавих способів. Пор. Adalb. Drzewo 29; Wand. II (Holz 17); Muka 599, 2410.
16. На оден раз не нітнеш дерева. (Ільк.)
Так само за одним розмахом не зробиш трудного, важного діла. Пор. Heller.
II, 14; Wahl. І, 14; Beb. 458; Wand. І (Baum 33,34).
17. На похиле дерево і кози скачуть. (Ільк.)...всі кози... (Петр.)
Над покірним, слабохарактерним чоловіком коверзують і зовсім нікчемні людці. Пор. Adaib. Drzewo 28; Zatur. XII. 145; Wand. I (Baum 14).
18. Ни кожде дерево яблінка. (Кольб.)
Не кожний чоловік здібний бути добрим приятелем та помічником. Пор. Wand. II (Holz 184).
19. Похиле дерево вітер не ломає. (Кол.)
Так само тихого, покірного чоловіка минає неодна халепа, яка валить із ніг гордого та сильного Пор. Adalb. Drzewo 2.
20. Пʼяний як дерево. (Наг.)
Речення еліптичне: пʼяний до тої міри, що зробився безвладний, нечутливий, як дерево.
21. Сире дерево, гіркий дим. (Пужн.)
Непослушиий, непокірний слуга наробить більше прикрості та поговору, як услуги. Пор. нім. Grun Holz giebt mehr Rauch als Warme, Wand. ІІ (Holz 91).
22. Скрипливе дерево найдовше стojит. (Наг.)
Хворовитий, слабосилий чоловік жиє нераз довше від здорового. Пор. Adalb. Drzewo 7; Hoc. 427; Wand. I (Baum 43).
23. Скрипливе дерево скрипит-скрипит тай стоїт, а здорове вітер попре тай переверне. (Цен.)
Здорового, міцного чоловіка іноді несподіване горе або хвороби швидше звалять з ніг, як хворовитого. Пор. Adalb. Drzewo 3.
24. Старого дерева не зігнеш. (Берез.)
Так само й старого чоловіка не повернеш як хоти. Пор. Wand, ІІ (Holz 5); 1 (Baum 1, 4).
25. Сухе дерево хоць кілько підливай, то сі не зазеленіє. (Наг.)
Говорив чоловік, що мав стару жінку. Пор. Wand. II (Holz 47).
26. То дерево не чоловік. (Наг.)
Се чоловік без чуття, без милосердя. Пор. Wand, ІІ (Holz 310).
27. У найвисше дерево грім би. (Наг.)
Найбагатших, найвизначніших людей постигає найтяжче горе. Пор. Wand. І (Baum 148).
28. Як дерево зітнуть, кожний тріски збирає. (Ільк.)
Колі розпадеться велика фортуна, то багато бідних людей користає при тім. Пор. Adalb. Drzewo 9; Wand. І (Baum 140).
29. Як дерево зрубают, усі тріски збирают. (Гнідк.)
Значення ut supra.
30. Яке дерево, такий клин; який батько, такий син. (Ільк.)...такий пень... (Тереб.)
Вроджена вдача переходить з батьки на сина так само як рід дерева з цілості на кожну частину. Пор. Adalb. Drzewo 16; Нос. 479. Wand. І (Baum 248, 249).
Деревляний 
1. Деревjиний віз і деревині ланцюхи. (Наг.)
Сміються з бойків, що їздять старосвітськими возами, в яких нема ні одного залізного цьвяшка і замість ланцюгів прутяні ужовки.
2. Ти деревjиними руками робиш. (Наг.)
Говорять лінивому, неповертливому робітникові.
3. То ще деревjина голова (Наг.)
Тупа, недотепна голова.
Держати
1. Ви з біди держите, оно з біди служит. (Мшан.)
Говорять такому господареві, що держить слугу буцімто лише з ласки, аби не згиб з біди.
2. Він сі єї держит. (Наг.)
Говорять про жонатого чоловіка, що закохався в мужу жінку і має зносини з нею.
3. Він сі не держит хати. (Наг.)
Блукає кудись, рідко проходить додому.
4. Держи мі, бо ледво стою! (Наг.)
Кепкують із сердитого а безсильного; держи тут у подвійнім значінню: задержуй, щоб я не кинувся та не побив противника, і піддержуй, бо не можу стояти на ногах.
5. Держи своє, а на чуже не лакомся. (Крех.)
Бо можеш і своє втратити. Пор. Wand. II (Halten 21)
6. Держи сі єдного! (Наг.)
Не хитайся сюди й туди, стій на чімось однім. Пор. Zatur. IX, 356.
7. Держи сі землі, то не впадеш! (Наг.)
Кепкують із такого, що впав. Пор. Дик. 1098.
8. Держи сі руками й ногами! (Наг.)
Тримайся свойого становища, не покидай свойого наміру. Пор. Adalb. Trzymac 3.
9. Держи сі того, а чого хліб їш. (Наг.)
Пильнуй того ремесла, що тебе гордує. Пор. Zätur. X. 429.
10. Держит го на тузі. (Hаг.)
Знач. поводиться з ним остро, не дає йому волі.
11. Держит го як пса на припоні. (Кол.)
Має його в своїй залежності, на свої услуги. Пор. Αdalb. Trymac 4, 5.
12. Держит му сі фости. (Наг.)
Ходить за ним скрізь, не може без нього дати собі ради, мов дитина без матері.
13. Держит нас Пан Біг іще до якогось чьису. (Наг.)
Говорять старі люди, коли їх питають про здоровʼя.
14. Держит сі міцно на ногах. (Наг.)
Його діла йдуть добре, він багатіє, перемагає своїх противників.
15. Держит сі на жилах, як пісок на вилах. (Зазул.)
Говорить про хворого, немічного чоловіка.
16. Держит сі, як вош кожуха. (Наг.)
Пристав раз у раз, не можна його спекатися.Пор. Adalb. Trzymaс.19; Zatur. XV, 8.
17. Держит сі, як кліщ с – ки. (Сквар.)
Приссався, визискує його.
18. Держит сі, як пʼяний плота. (Наг.)
Обстає при якійсь немудрій думці, повторив якесь безпідставне твердження. Пор. Adalb. Trzymaс. 17; у словаків як глухий дверей, Zatur. XV, 112.
19. Держит сі, як смола. (Дрог.)
Ніяк його спекатися, – говорять про якогось нелюбого товариша.
20. Держи, що маєш; кажи, що знаєш. (Кол.)
Будь дбайливий за своє, а отвертий у поступуванню з іншими. До першої половини пор. Adalb. Trzymaс 11; Zatur IX, 357.
21. Держит щось Пан Біг і для нас. (Лім.)
 Знач. ще й ми колись зазнаємо добра.
22. Держит, як шевська дратва. (Дрог.)
Кепкують, коли хтось запевняє, що якась річ зроблена міцно, держить добре.
23. Держит, як умерлий зубами. (Наг.)...руков. (Наг.)
Знач. держить слабо, зовсім не держить Пор. Adalb. Trzymac 8; Ζatur. XV, 285.
24. Держім сі землі, бо земля нас держит. (Цен.)
Говорять селини бачучи, як наслідком усяких шахрайств земля висувається їм з під ніг.
25. Держіт мі два, бо єдному ніщо! (Наг.) 
Кепкують із Погрози безсильного чоловіка Пор Wand. II (Halten 26).
26. Держіт сі єден другого, то не впадете. (Наг.)
Жартують із таких, що всі разом не твердо стоять на ногах. Пор. Adalb. Trzvinac 1.
27. Держіт сі куни, як яйці лупи. (Явор.)
Сміються з таких, що все ходять купою, з нерозлучних товаришів. Пор. Zatur. VIII, 633.
28. Держу го за Біг заплать. (Наг.)
Держу за дармо, він мені не платить ані не робить нічого.
29. Держу ті за слово. (Дрог.)
Покладаюся на твоє слово, що зробиш те, що обіцяв. Пор. Wand. II (Halten 99).
30. Держу, хоць сам дрижу. (Наг.)
Характеризують комічне положення чоловіка, що держить у руках якогось ворога. якого сам боїться.
31. Держьив би ті Пан Біг на світі сто літ на покаяніє! (Наг.)
Прокляття злому чоловікові.
32. Доки держу, то держу, але бо далі не видержу. (Наг.)
Говорить чоловік, якому важко стає справляти якусь роботу, заходити господарство, за яке не дбають інші.
33. Най сі тебе тото держит! (Наг.)
Говорять у відповідь, коли хтось бажав другому якогось лиха або хвороби.
34. На нього держи камінь за пазухов. (Орт.)
Се чоловік підступний, злий, з яким у кожній хвилі можеш дійти до боротьби.
35. Не держит ми сі тото голови. (Наг.)
Забув, не тямлю сього. Пор. вище Голова ч.
36. То буде держати, поки не пустит. (Крех.)
Сміються з майстра, який захвалює свій товар, що буде держати вічно. Пор. Wand. II (Halten 83).
37. Що не можеш держати, то пусти. (Крех)
Коли тобі занадто тяжко зробити щось, то покинь. Трохи відмінно у німців, Wand. II (Halten50).
38. Що ня ся не держит, няй ми ся не бажит. (Мшан.)
Чого у мене дома не водиться, до чого я не привик, того не буду й забагати. 
39. Я би го не держьив, аби ми ще доплачував. (Наг.)
Говорять про непотрібного слугу.
Деришкіра 
1. Банк деришкіра. (Льв.)
Так прозвано сумної памʼяти тзв. крилошанський або руський банк, який зруйнував досягни тисяч селянських господарств східної Галичини.
2. То майстер деришкіра. (Кол.)
Так називають лупія, що здирав шкіру зі здохлої скотини.
Дерн, дерня 
1. Будеш ти ще в дерну правди питати. (Берез.)
 Знач. будуть тебе бити простигши на 8емлі, на межи, мабуть аа переоране межі.
2. Вже мені свіжої дерні не топтати. (Наг.)
Вже я не доживу весни, – говорить старий, хворий чоловік.
8. Най на мні дерня поросте, як то не правда. (Уриче).
Клятьба дерном мабуть таков глухий спомин старосвітської присяги під дерном, пор. ч. 4.
4. Під дерном руська присяга. (Сенеч.)
Старий спосіб присяги, особливо в спорах за межу: обійти спорно місце несучи на голові дерню, себто свіжовикопаний шмат землі з травою. Про сей звичай вгадує вже староруська гльоса в перекладі одного поученя св. Григорія Назіанзена: Окь же дрьнъ въскроуш на главѣ покладашм присягоу творитьпор. Митроп. Євгеній, О присягѣ у Славяноруссовъ, ст. 86 –7; сучасні пережитки сього звичаю див. Охримович у Ж. Сл. III. 400; пор. Сelky Lid, VI, 265.
5. Під дернев сі виспимо. (Наг.)
Знач. у могилі. Потішають себе люди, яким у робочу пору ніколи виспатися гаразд.
6. Чень сі ще на свіжу дерню виберу. (Наг.)
Надіюся, що ще дочекаю весни. Говорить старий, хворовитий чоловік.
Дерти 
1. А дер бис сі по стінах! (Наг.)...горі стінами! (Наг.)
Прокляття. Дертися по стінах уважається виявом якоїсь страшної хвороба, отруєння, або божевілля. Пор. Wand. IV (Wand 37); Zatur. VI, 513.
2. Аж землю під собов дре. (Наг.)
Такий сердитий. Образ узятий із бугая або іншого звіря, який у пересердю дре землю під собою.
3. Аж ми в печінках дре. (Наг.) 
Душить щось, побуджув до кашлю; образово; докучає, набридає щось.
4. «А ти сконд?» – «Дер воробці з гонт». (Лол.)
Зразок несуразноє відповіді глухого на питання зле дочуте, та вживають також як приказку для охарактеризовання всякої недоладної відповіді.
5. Вдер з нього,що міг. (Кос.)
Набрав, вимусив даток.
6. Дер, дер, поки зовсім не подер. (Стрий).
Сміються з Німців, які в мові так часто вживають родівника der.
7. Дереться, на нове береться. (Дар.)
Жартують, коли на кін дереться старенька одежина. Пор. Нос. 375.
8. Дери, не дери, ай горі дубом ся бери, бо бурило роздер бадьови с – ило. (Мшан.)
Приказка (не відгрожуйся дерти когось іншого, а тікай поки сам живий) основана на народнім оповіданню про батька, що з двома синами вийшов полювати на ведмедя з ручицями замісь ручниць і був роздертий ведмедем, пор. Етн. Зб.VI, ч. 67.
9. Дерли би з тебе паси! (Наг.)
Прокляття, ремінісценція нелюдської смертної кари давніх часів, що полягала на здиранню пасів шкіри з живого чоловіка.
10. Дерли би ти пси матір! (Дрог.)
Прокляття: щоб твоя мати не мала чесного похорону, а сталася жиром псів; се очевидно ганьба на весь рід.
11. Дер бис на собі сорочку! (Наг.)
Щоб ти збожеволів і скидав із себе сорочку в нападі божевілля.
12. Дре, аж сі пjитами в с – ку бʼє. (Наг.)
Знач. утікає щодуху.
13. Дре з мене остатну скиру. (Наг.)
Говорять про лихваря, деруна, що руйнує свойого довжннка. Пор. Wand IV (Schinden 9).
14. Дре з ним коти. (Льв.)
Свариться, гнівається.
15. Дре людьом очи. (Наг.) 
Докучає їм випрошуючи, жебраючи у них. 
16. Дре ми сі з рук, як дикий. (Hаг.)
Говорять про дитину або скотину, що пручається в руках, кричить перелякана.
17. Дре му сі лико, що аж-аж. (Наг.)
Його діла йдуть добре, йому пливуть зиски з різних боків.
18. Дре сі кіт до дверий – гості йдут. (Наг.)
Коли кіт дреться на порозі до дверей при вході, вірять, що швидко якийсь гість війде до хати. Пор. Етн. Зб. V, 174.
19. Дре сі кіт по звишках – вітер буде. (Har.)
Коли кіт дряпається десь по звишках, чи то в хаті на полиці або на подвірʼю на плоті, то се віщує вітер. Пор. Етн. Зб. V, 82.
20. Дре сі по стінах. (Наг.)
Дослівно: він збожеволів, а ширше: сердиться чогось, лається. Пор. вище ч. 1.
21. Дре сі, як би го зі ськири дерли. (Наг.)
Кричить розпучливим голосом, мов на муках.
22. Дре сі як лепусина. (Наг.)
Говорять про слабку, трухлу матерію, що дреться за першим дотиком.
23. Дре, що сі влізе. (Наг.)
Говорять про немилосерного деруна.
24. Дре, що аж скира тріщит. (Hаг.)
Сказано образово: чоловік не може настачити на всі драчки.
25. Дре як кіт пазуріма. (Наг.)
Говорять про такого, що в бійці замісь битися дряпається нігтями. 
26. Дри з богачів, бо бідний і так обдертий як липка. (Лол.)
Говорив бідний чоловік громадському присипному, що прийшов до нього на екзекуцію.
27. Дри, куди видиш! (Наг.)
 Знач. утікай, куди очі бачуть.
28. Дри, куди рідко! (Корч.)
Тікай туди, де найменше людей стоїть. Кричали цигани до свого товариша зловленого на крадіжі в часі ярмарку, який вирвався у своїх переслідовників. Пор. Ж. і Сл. IV, 363; Етн. Зб. VI, 573.
29. Дріт і великі ростіт і на нове заробіт! (Берез.)
Говорить добра мати дітям, що швидко друть на собі шмаття.
30. Друт сі, як два коти. (Наг.)
Говорять про двох сусідів, що раз у раз сваряться та бʼються. Пор. Adalb. Drzeс 1.
31. Ліпше дерти, ніж умерти. (Замул.)
Логіка деришкір, які завсігди виставляють себе бідними, буцімто їм самим грозить голодна смерть.
32. Не дри-ж мене приступаючц! (Ільк.)
Жартливо проситься чоловік у іншого, який грозить йому бійкою, а сей не дуже й боїться його.
33. Тогди дри лико, коли відстає. (Наг.)
Усяке діло роби в пору, яка найліпше надається до нього. Пор. Adalb. Lyko 3.
34. Чого дереш горло? (Збар.)
Чого кричиш? Чого сваришся?
35. Який сі там дідько з тебе дре? (Наг.)
Дослівно: який дідько з тебе кричить? Значення: чого кричиш так голосно?
Десять 
1. Десять рахуй, то ся не замилиш. (Луч.)
Десятичний спосіб числення найлегший. Може зрештою ся приказка має й яке інше, не арифметичне значення, та воно невідоме мені.
2. Е, в тебе, бачу, десіть на копу йде! (Наг.)
Жартують із такого, що помиляється в дуже простім рахунку.
3. Є нас ту десіть люда тай Жук. (Дрог.)
Жартувала парубки зі свого товариша Жука, якого буцімто не числили до дюдей.
4. То вже в десітьох водах мите. (Цен.)
Се справа давно і широко обговорена і всім відома.
Дешевий 
1. Дешева печеня під стіл. (Гнідк.)
Вона недобра, її хіба дати псам. Що дешеве, то нездале. Пор. Zatur. XI, 239.
2. Дешева риба, дешева й юшка. (Ільк.)
З дешевої матерії й виріб не мав високої ціни. Пор. Zätur. XI, 242.
3. Дешеве дурному примана. (Берез.)
Дурний лакомиться на дешеве і купує за свої гроші дрантя.
4. З дешевої риби дешева юшка. (Гнідк.)
Значення ut supra ч. 2.
5. На дешеве кожний ласий. (Кол.)
Всякому хочеться купити дешево. Пор. Wand. V (Wohlfeil І).
6. На дешеве не лаком сі. (Кол.)
Бо викинеш гроші зовсім пусто. Пор. Zatur. XI, 241.
7. На дешеве шкода грошей. (Кол.)
Бо воно звичайно не варто того, що вя нього жадають. Пор. Wand, V (Wohlfeil 9); Сelak. 331.
8. На дешевий товар дешевий купец іде. (Кол.)
Порядний, солідний купець купує порядний товар і не жалує заплатити за цього дорожче.
9. То дешевий купец. (Кол.)
 Знач. хотів би купувати все за дешеву ціну.
10. То дешевий товар. (Кол.)
Говорить про ледач; людину, про жінку або дівку кепської кондуіти.
11. Що в місті дешеве і багато дають, аби наїстися і свої гроші відобрати? (Ден.)
Жартують із захланного покупця. Приказка оперта на анекдоті, що буцімто якийсь сільський багач питав отак міського хлопця, а сей порадив йому купити фляк: «Дешево дасте, багато дістанете, г – о зʼїсте – наїстеся, а за фляк свої гроші відберете». Пор. Етн.Зб. VI, ч. 60.
Дешево 
1. Дешево купи, дорого продай, то будеш добрий купец. (Кол.)
Се, як відомо, ідеал купця по всім світі.
2. Дешево купиш, дубельт заплатиш. (Цен.)
По товар буде нездалий і швидко мусиш купувати другий. Пор. Wand. V (Wohlfeil 9, 12, 14,18).
3. Дешево купує, ні за що продає. (Берез.)
Кепкують із нефортунного гандляря. що тратить на своїх оборотах, лакомлячися на дешевий товар. Пор. Wand. V (Wohlfeil 15); Adalb. Тaniо 3.
4. Дешево пустиш, богато продаш. (Кол.)
Звичайна купецька практика: тоді набігають покупці.
5. Дешево як борщу за грейцар. (Стан.)
Богато дають за малі гроші. Пор. Adalb. Тaniо 2; Wand. V (Wohlfeil 5).
6. То му сі не дешево впало. Кол.)
Се коштувало його богато, вимагало богато праці або клопоту.
Дєдик 
1. Дьидик ни дід. (Кольб.)
Дєдик у гуцульськім та покутськім діалекті – не дід, а батько.
Дєдя 
1. Йик дьндя ледіника не бгат, то легінь на дьидю бучка зібгат. (Грин.)
Коли батько сина не вчить, не заставляє до послуху змалку, то потім такий син батькабʼє. Пор. Wand. IV (Vater 70).
Джаган. 
1. Джаганом удар, тай ще відскочит. (Наг.)
Таке тверде. Говорять про впертого, твердосердого чоловіка.
2. Того сі й джаган не хопит. (Бор.)
Се таке тверде, замерзле; се чоловік завзятий, скупий.
Джус 
1. Джус крутит вус: котру дівку хочу, тоту теркочу. (Цен.)
Характеризують самохвальбу сільського Дон-Жуана.
2. То ще джус непосідущий! (Наг.)
Говорять про верткого, запобігущого парубка, що всюди вміє вкрутитися і прпподобатися.
Дзвін 
1. Бода-с не чув дзвона! (Наг.)
Клинуть такому, що недочуває або на докір, чому не зробив, що йому було велено, відповідає, що не чув наказу.
2. Будеш ти ще від великого дзвона посторонком брати. (Дрог.)
Погроза ледачій дівчині. Давніше був у Дрогобичі звичай, що дівчину, яка привела нешлюбну дитину, били по голім задку в неділю біля церкви посторонком від великого дзвона, ще до того три дні перед тим моченим у соляній воді.
3. Вже той дзвін реве, що воли й корови бере. (Лемк.)
Мабуть про давній двірський дзвін, яким оголошувано речинець складання данини званої «поволівщиною». Інше і, здається, фантастичне толковання сеї приказки давав колись о. Торонський, див. Молот стор. 259.
4. Вже у всі дзвони передзвонили. (Наг.)
Справа стала вже загально голосна, про се вже всі знають. Пор. Wand. 1 (Glocke 22).
5. Від великого дзвона. (Гнідк.)
Значення мені неясне. 
6. Десь певне дзвін ллют, та таку байку пустили. (Наг.)
Говорять чуючи якусь зовсім неправдоподібну новину. Вірять, що майстри ллючи новий дзвін пускають між людей якусь дивовижну побрехеньку, аби дзвін був голосний і чувся так далеко, як та вістка. Пор. Adalb. Dzwon 4; Дик. 4217.
7. Дзвін до церкви кличе! (Наг.)
Знач. пора йти до церкви.
8. Дзвін до церкви скликає, а сам в ній не буває. (Ільк.)
Говорять про всяких фарисеїв, що все мають на устах боже імʼя та морильні принципи, а самі жиють брехнею та людською кривдою. Пор. Adalb. Dzwon 2, 3; Wand. І (Glocke 27); Сelak. 334; Гильф. 390.
9. Дзвін каже на погребі: бамбилю, бамбилю, з гостини до дому на вічну дорогу. (Ясен. С.)
Так толкував голос дзвонів один старий селянин.
10. Дзвін кличе: нині моє, завтра твоє. (Дрог.)
Так толкують голос дзвонів підчас похорону, Пор. Celak. 310.
11. Дзвін лиш бам, а дід уже там. (Сан.)
Жебраки стягаються на всякі врочисті богослуження, відпусти та ярмарки.
12. Дзвін має голос як розбитий горнець. (Наг.)
Говорять про невдало вилитий дзвін.
13. Дзвін, то голос божий. (Балиг.)
Він кличе до церкви, на молитву та богослуження.
14. Дзвін украсти. (Гнідк.)
Значення неясне.
15. Дзвони ся хвалят по голосі, люди по бесіді. (Гнідк.)
Розум, вартість чоловіки можна пізнати вже по його словах, так як добре закінчення дзвона по голосі. Пор. Wand. І (Glocke 15).
16. За великим дзвоном малих не чути. (Кол.)
Коли на чоловіка спаде якесь велике лихо, то він забуває про буденні, дрібні прикрості. Пор. Wand. І (Glocke 68).
17. І дзвін без серця не дзвонит. (Крех.)
Scil. тим менше можна дивуватися чоловікові, коли він часом промовляє з серцем, сердито. Пор. Wand. І (Glocke 31).
18. І дзвін без серцьи нічого не варт. (Цен.)
Тим менше варт чоловік без серця. Пор. Wand. 1 (Glocke 9, 46).
19. Іще на тоє в великий звін не дзвонили. (Лев., Ільк.)
 Знач. се ще не правило, не загальний наказ, який обовʼязував би всіх. Пор. Wand. І (Glocke 95, 107).
20. На що тото в великпй дзвін дзвонити? (Наг.)
По що розголошувати таку неприємну, соромну справу? Пор. Wand. 1 (Glocke 84).
21. Не будуться за цим дзвони розбивати. (Ільк.)
Знач. не буде по нім великого дзвонення, великого жалю.
22. То великий дзвін, що як задзвоньит на Великдень, то аж до другого великодньи гуде. (Дрог.)
Говорять про завзятого чоловіка, що раз ображений довго сердиться. Легенда про такий великий дзвін живе серед народу; її прикладають то до якогось дзвона у Львові, то в Києві, то в Москві.
23. То вже би далі у дзвона серце пукло! (Цен.)
Говорить чоловік доведений до розпуки якимись лихими пригодами або людським переслідуванням.
24. Чим більший дзвін, тим грубший голос. (Стрий).
Говорить про грубих співаків, які звичайно співають басом. Пор. Wand. І (Glocke 46).
25. Чув дзвін, а не знає, де він. (Збар.)
Говорять про чоловіка, що оповідає якусь новину, але не тямить добре найважніших її деталів. Пор. Wand. ІІ (Lauten 19, 26).
26. Як у дзвін ударив. (Наг.)
Scil. так пішла якась чутка по селу, розійшлася моментально.
Дзвінок 
1. Голосний то дзвінок. (Гнідк.)
Се чоловік самолюбний, що любить хвалите себе. У поляків і у чехів ця приповідка мається в ширшій формі: Glosny dzwonek, zla slawa. пор. Сelak. 101; Wand. I (Glocke 20).
2. Чия менший дзвінок, тим тонший голосок (Стрий).
Чим менший співак, тим голосніше співає. Пор. Wand. І (Glocke 50).
Дзвонити. 
1. А дзвонив бис зубами! (Наг.)
Прокляття: щоб ти змерз або перелякався та стукав зубами.
2. А дзвонило би ти в вухах! (Наг.) 
Прокляття: щоб ти захворував на горячку.
3. Будут тобі ще бздинами дзвонити. (Дрог.)
Твоя карʼєра скінчить ся скандалом. Пор. Wand. І (Furz 32).
4. Дзвонит ми в вухах. (Наг.)
Се вважають віщуванням якоїсь новини, доброї або лихої відповідно до того, в котрім вусі дзвонить, пор. Вухо ч. 6, 12; Етн. Зб. V, 83, 252.
5. Дзвонит як на градову тучу. (Наг.)
Голосно, сильно дзвонить, кричить на Гвалт. Приказка оперта на віруванню, що голос дзвонів розбиває градові хмари. Пор. Wand. II (Läuten 5).
6. Дзвоньит, до церкви гоньит. (Наг.)
Селяни вважають обовʼязковим у неділю на голос дзвона всім із хати, крім немічних та конче потрібних у господарстві, йти до церкви.
7. Дзвоньит як по вмерлому. (Наг.)
Коли хто в селі вмре, то дзвонять особливим способом (у один дзвін), який зараз можна пізнати.
8. І я дзвонив на тоту відправу. (Льв.)
І я давно говорив про се, ширив сю думку. Пор. Brzoz. Dzwoniс 1.
9. Колись не дзвонив, то й не калатай. (Льв.)
Коли не робив діла, то й не хвалися.
10. Ще тобі не дзвонили на «Достойно». (Наг.)
Ще ти до сеї гідності не доріс, не маєш повних прав у громаді.
Дзига 
1. Крутит сі як дзига. (Дрог.)
Дзига – дитяча забавка, звана також чмелем. Говорять про вертку, веселу дівчину.
2. То ще якась дзига! (Дрог.)
Говорить про непосидющу, веселу дівчину.
Дзигар
І. Вже сі до дзигарів береш? А не закурив бис си кітці з під фоста? (Наг.)
Докоряють молодий хлопцям, що беруться курити цигари.
2. Він такий як дзигар, що йде а на місці стojит. (Наг.)
Говорять про лінивого або немічного, слабосилого чоловіка.
3. Вій так як дзигар: інакше показує, а інакше бʼє. (Дрог.)
Се чоловік фальшивий, двоязичний. Пор. Wand. IV (Uhr 21).
4. Гола с – ка, а дзигар при боці. (Стрий).
Кепкують із міського джигуна в короткім убранні і при годиннику.
5. Дай на дзигар! (Наг.)
Дай тютюну на сигаретку!
6. Дзигар бʼє, а нікого не забʼє; за щож його вішьиют? (Наг.)
Жартують на тему суперечностей, які виходять із різних відтінків у значінню слова «бити» в приложенню до годинника.
7. Дзигар їсти не просит, а свою роботу робит. (Яс. С.)
Наївний вислів подиву над механізмом годинника, що йде не зуживаючи матерії.
8. Дзигар му став. (Дрог.)
Він умер, перестав жити, але також говорять про ерекцію родильного органа.
9. Дзигар усе йде і все на місци стojит. (Наг.)
Суперечність виясняється двояким значенням, яке тут має слово йти: рушатися на перед і рушатися довкола.
10. Завиває дзигар, як би ховав на зиму. (Жураки).
Дзигар тут у значінню: цігаретка. Крутить цигаретку жалуючи до неї тютюну, немов би хотів ховати його на зиму.
11. Його дзигар уже давно на шестій стojит. (Дрог.)
Говорять про чоловіка діткненого половим безсиллям.
12. Мій дзигар ще рано і в вечьир на дванацьиту показує. (Дрог.)
Хвалився старий міщанин, що не вважаючи на своїх 70 літ не стратив іще своєї мужеської сили. Пор. Wand. IV (Uhr ІІ).
13. На моїм дзигарі все не тота година. (Цен.)
Говорить чоловік, що запізнився на гостину або взагалі туди, де можна було щось скористати.
14. Не треба ми дзигара, в мене когут дзигар. (Наг)
Бо піє все о одній означеній годині.
15. Такий дзигар, як бідного дитина. (Кнігинин).
І тут дзигар значить цигаретка.; вона скупо наложена тютюном, ледве куриться.
16. Той дзигар іде як сам хоче. (Наг.)
Він неврегульований, показує фальшиво. Пор. Wand. IV (Uhr 41).
17. То накручений дзигар. (Дрог.)
Сей чоловік говорить так, як його навчив хтось інший, у нього нема власної думки.
18. Що варт дзигар без вказівки? (Кол.)
Розуміється, практично беручи не варт нічого, бо по нім не пізнати, котра година. Образово: чоловік без полової енергії не мужчина.
19. Як дзигар накрутиш, так він бʼє. (Дрог.)
Так само й нетямущого або злого чоловіка намовлять, а він кидається до бійки. Говорять також про свідків, що зізнають у суді фальшиво з чужої намови.
Дзигарок 
1. Бʼє як дзигарок. (Дрог.)
Бʼє цупко, раз за разом.
2. Найшли хлопи дзигарок тай били палиціма. «Бий – каже, – бо там
щось цяпкає». (Стрий).
Сміються з сільських простаків, що не пізналися на дзигарі.
3. Ус – ти сі в дзигарок, коли не пізнаєш години. (Дрог.)
Говорять такому, що посідає якусь річ, із якої не вміє користати. Пор. вище 1ʼ– о ч.14; Wand. IV (Uhr 15).
Дзінь добрий 
1. «Дзінь добрий» з ким добрий, а з вами непорадна година. (Гриб.)
Сміються з уживання при вітанню польських слів. Пор. вище День ч. 25.
Дибати 
1. Дальше дибати, як видати. (Наг.)
Глянувши на віддалення видається не далеко, а йти далеко. Пор. Далеко 16.
2. Дибає на мою душу. (Льв.)
Загрожує моєму життю, засідається на мене, щоб замордувати.
3. Дибає як кіт на сало. (Наг.)
Ласий на щось, пошукує за чимось. Пор. Adalb. Dybac 2.
4. Дибав як старий дід. (Наг.)
Іде помалу, ледве ходить.
Диби 
1. А бодай ті в диби взьили! (Наг.)
Прокляття: щоб тебе закували в дибн, в кайдани.
2. Не треба ми й диб на ноги. (Голоб.)
Говорив чоловік надівши дуже великі та тяжкі чоботи.
3. Та то якісь диби не чоботи! (Наг.)
Про тверді, тяжкі, незугарні чоботи.
4. Ци в дибах ідеш? (Наг.)
Кричать такому, що йде дуже помалу,
Дивдур 
1. Дивдур якис, не чоловік. (Жабє)
Що таке дивдур, н не міг розвідати докладно.
Дивити ся
1. А дивив би ти сі мир на цудо! (Наг.)
Прокляття: щоб усі люди дивилися на те нещастя, яке впаде на тебе.
2. А дивив ти сі вже в чорну книгу? (Орт.)
Жартуючи запитують парубка, чи мав уже зносини з дівчатами.
3. А дивили ти сі тато в стару паню? (Наг.)
Запитують нечемну дитину, чи часто бʼє її батько.
4. А дивіт но сі на нього, який мудрий! (Наг.)
Окрик, коли хтось сказав якусь імпертіненцію, образив другого або взагалі зробив щось непутяще. Пор. Wand. IV (Sehen 277).
5. Бодай єс сі дивив, а нічого не видів. (Наг.)
Прокляття: щоб тобі очі зайшла більмами, щоб ти дістав курячу сліпоту.
6. Бодай то сі кождий у свою лиску дивив! (Берез.)
Щоб їв свій, зароблений хліб, не висів ні на чиїй ласці. Пор. Wand. IV (Schauen 8).
7. Бодай то сі нікому в жменю не дивити! (Наг.)
Щоб чоловік не висів ні на чиїй ласці, не залежав ні від кого.
8.Він сі високо дивит. (Наг.)
Носиться з великами планами, задумує щось велике.
9. Він сі лиш туди дивит, де сі з комина курит. (Наг.)
Знач. де можна надіятися дармої гостини. Пор. Adalb. Patrzec 20; Wand
IV (Schauen 251).
10. Він сі на тото й не дивит. (Наг.)
Се йому байдуже, не мая в його очах ніякої ціни.
11. Волів бим сі не дивити на світ божий. (Наг.)
Говорить чоловік у знеохоті, якому остогидло те, на що дивиться щодень довкола себе.
12. Вперед сі дивит, а назад видит. (Стан.)
Говорить про зизоокого. Пор. Wand. IV (Sehen 234).
13. Дивив би ти сі весь світ на цудо та на покаяніє! (Наг.)
Прокляття: щоб з тобою сталася така незвичайна ти страшна пригода, щоб усі люди ззиралися на тебе. Пор. вище ч. 1.
14. Диви, вже по життю твому! (Наг.)
Кричить той, що дістав свого противника в руки і грозить йому смертю.
15. Диви ми сі просто в очі. (Наг.)
Говорить допитуючи у когось правди, вірячи, що під острим поглядом допитуваний чоловік не посміє збрехати, а мусить сказати правду.
16. Диви му сі в зуби! (Дрог.)
Стережися його або взагалі майся на бачності, бо тебе хочуть одурити. Приказка взята з худобячого торгу, при якім заглядають у зуби скотині, щоб пізнати її вік.
17. Диви сі в воду на свою вроду! (Наг.)
Говорять чоловікові, що являється між людьми брудний, заталапаний, з немитим лицем. Пор, Wand. І (Ansehen 15).
18. Диви сі в свій кут, а не стій тут! (Наг.)
Говорять такому, що встряває в чуже діло, занедбуючи своє власне.
19. Диви сі й очі видиви, то нічого не ввидиш. (Наг.)
Говорять такому, що шукає чогось там, де нічого нема.
20. Диви сі, за що гроші даєш! (Кол.)
Остерігають покупця. Пор. Wand. IV (Sehen 57).
21. Диви сі на задні колеса! (Наг.)
Озирайся на наслідкв своїх слів або своїх поступків. Пор. Wand. IV (Sehen 65).
22. Диви сі на перед себе, але не забувай і поза себе обзирати сі. (Кольб.)
Будь обережний, дбай за будуще, але числися також із тим, що було. Форма радше афоризму, як приповідки.
23. Диви сі під ноги! (Наг.)
Гляди, на чім стоїш, що найблнжче окружає тебе. Пор. Wand. IV (Sehen 53).
24. Диви сі свojими очима. (Наг.)
Не спускай сі ні на кого, сам доглянь усе що треба.
25. Дивит ми сі в кулак. (Наг.)
Жде від мене датку, запомоги, спускається на мою ласку.
26. Дивит сі, а дідька видит. (Наг.)...а не видит. (Наг.)
Знач. не бачить нічого, сліпий або непритомний. Пор. Wand. І (Auge 417). Приказка взята з євангелії, пор. Матв. ХІІІ, 13.
27. Дивит сі, аж молоко кисне. (Берез.)
Глядить сердито, завидливо. Пор. Wand. І (Auge 80, 84); IV (Sehen 240).
28. Дивит сі, аж му очі з голови лізут. (Наг.)
Напружує свій зір до крайності, вирячив очі з подиву або страху.
29. Дивит сі до Рахманів. (Наг.)
Заглядав на той світ, лагодиться вмерти, хворує дуже.
30. Дивит сі зизом. (Дрог.)
Глядить скоса, з під лоба, завидливо. Пор. Wand І (Ansehen 22).
31. Дивит сі крізь пальці. (Наг.)
Не добачав чогось, поблажає йому в чімось лихім. Пор. Вeb. 583.
32. Дивит сі, куди ворони літают. (Наг.)
Роззирається на всі боки, ловить гави, не пильнує того, що перед ним.
33. Дивит сі, мало не осліпне. (Наг.)
Глядить довго, з великим напруженням.
34. Дивит сі на мене тим оком, що на пса. (Цен.)
Глядить сердито, з нетаєною погордою.
35. Дивит сі на мене, як би мі ззісти хотів. (Наг.)
Глядить сердито, з ненавистю. Пор. Wand. IV (Sehen 264).
36. Дивит сі на нього кривим оком. (Наг.)
Глядить гнівно, з завистю. Пор. Wand. І (Ansehen 35).
37. Дивит сі на нього, як на образ. (Наг.)
Глядить з уподобанням, із замилуванням та пошаною. Пор. Adalb. Patrzec 40.
38. Дивит сі, оком не змигне. (Наг.)
Давиться пильно.
39. Дивит сі сам на себе. (Наг.)
Не бачить нічого зі свогого окруження, робить зовсім ве до ладу, пор. далі Робити.
40. Дивит сі, як би три дні не їв. (Наг.)
Гладить милосердно, жалібно, з жадобою. Пор Wand. IV (Sehen 257).
41. Дивит сі, як бойко на свjитого. (Наг.)
Глядить з зацікавленням, витріщивши очі.
42. Дивит сі, як вовк на вівцю. (Наг.)
Глядить захланно, немилосердно.
43. Дивит сі як збуй. (Наг.)
Глядить грізно, сердито, як розбійник.
44. Дивит сі, як кіт на сало. (Наг.)
Глядить ласо, захланно. Пор. Дик. 1865.
45. Дивит сі, як кобила, що віз перевернула. (Наг.)
Глядить байдужно, тупоумно. Пор. Wand. І (Ansehen 38).
46. Дивит сі, як сорока в кість. (Цен.)
Заглядає цікаво та з певним розчаруванням, бо там пусто. Пор. Adalb. Patrzeс 42.
47. Дивит сі, як тельи на нові ворота. (Цен.)
Глядить безмисними, зачудованними очима. Пор. Wand. І (Anglotzen 1).
48. Дивит сі, як щур з муки. (Наг.)
Визирає боязко. Пор. Wand. IV (Sehen 245).
49. Дивит ся басом. (Берез.)
Сердиться, відвертається від мене.
50. Дивит ся скляними очима. (Льв.)
Глядить безтямно, непритомно.
51. Дивит ся, тільки му очи не вилізут. (Лучак.)..мало... (Наг.)
Говорять про цікавого або завидющого, що витріщав очі на якусь річ.
52. Дивится, як ясочка. (Вікно).
Глядить ясно, весело, невинно.
53. Дивіт сі єгомость, у Петриху, то будете знати, кілько міні. (Цен.)
Жартують із нетямущого, який сам не зпав, скільки йому літ і мішає метрику з петрихою.
54. Дивjит сі на нього, як на комедію. (Наг.)
Ззираються на нього, бачуть на ньому щось смішне.
55. Зараз сі чоловік інакше дивит на світ, як попоїсть. (Наг.)
Робиться веселий, задоволений, жартливий.
56. Йому сі треба дивити на пальці. (Наг.)
Се чоловік злодійкуватий, любить украсти.
57. Кождий сі дивит за свojим. (Яс. С.)
Кожний пильнує свойого, дбає про своє.
58. Лекше ся на інших дивити, як на себе. (Рава Р.)
Легше бачити хиби інших, як свої власні. Пор. Wand. IV (Sehen 56).
59. Не дивив бим сі й на сто ринських. (Наг.)
Говорить чоловік понісши якусь значну страту. Мовляв: ця річ цінніша для мене.
60. Не диви сі на личко, питай за роботу. (Наг.)
Говорять парубкові, що хоче сватати якусь дівчину.
61. Не диви сі сюди, бо осліпнеш! (Наг.)
Говорять старші малим дітям переодягаючися, щоб не заглядали на їх полові органи.
62. Не дивися на мене, бо вречеш. (Сквар.)...наврочиш. (Замул.)
Жартливо говорять, коли хто надто пильно дивиться другому в лице.
63. Не дивися на мене, бо я грошей не маю. (Замул.)
Scil. із твого погляду я вирозумів, що ти хочеш у мене просити позички.
64. Не кождий сі той дивит, хто очі має. (Кол.)
Дуже часто чоловік дивиться неуважно і не бачить докладно. Пор. Wand.
IV (Sehen 37).
65. Нема сі на що дивити. (Наг.)
Справа пропала, діло змарноване, чоловік схорований, нужденний.
66. Так ся на мене дивит, як бн-м я у маму вбив. (Стан.)
Глядить на мене ворожо, сердито.
67. Так як бим сі нині на нього дивив. (Наг.)
Говорять згадуючи покійника або якусь давно минулу подію. Пор. Adalb. Patrzec 1.
68. Хто би сі на тото дивив! (Наг.)
Се діло, на яке не варто звертати уваги.
69. Хто сі високо дивив, той низько впаде. (Карл.)
Із великих планів, високих намірів не буде нічого, коли чоловік занедбав те, що найближче в його окруженню. Пор. Adalb. Patrzec 4.
70. Хто сі на мене з гори дивит, най того вдвоє скривит. (Берез.)
Лихословлять гордого чоловіка, що любить трактувати інших звисока.
Дивний 
1. Дивним дивом дивуюся. (Тарной). 
Інтересна градація поняття, висловлена при помочі згрупування трьох слів із одного пня.
2. Дивними голосами зверещьив. (Наг.)
Закричав страшенно, не своїм голосом.
3. Дивні діла твої, Господи! (Кол.)
Рефлексія взята з біблії (мабуть із псалтирі) і вішла в уста народні мб. через дяків на означення якоїсь несподіваної, злої або доброї події.
4. Дивні кінці становит. (Лучак.)
Знач. виробляв дива, робить несподіванки.
5. Дивного фелю чоловік. (Ільк.)
Дослівно: мав дивну хибу (Fehl), ширше: дивної вдачі, дивак.
Дивно 
1. Дивно си починав. (Снят.)
Поводиться якось незвичайно, його поводження не можна зрозуміти.
2. Лиш то ми дивно, чому курка їсть і пʼє, а не щит. (Дрог.)
Жартують із філософа, який силкується вишукувати мотиви в найпростіших речах.
3. Не то дивно, як с – в, я то дивно, як став. (Наг.)
Жартують із такого, що дивується якійсь простій речі. Приказка оперта на народнім оповіданні про гостя, що ночуючи в замкненій хаті і не можучи вийти на двір, зробив свою потребу в хаті, а г – о кинув до стелі, де воно прилипло. То потім господар побачивши сю штуку сказав буцімто повисші слова. 
4. То ще не дивно, що в зимі зимно. (Цен.)
Це діло зовсім природне.
Диво 
1. А диво на тебе! (Явор.)
Прокляття: щоб тобі сталося щось дивне, якась незвичайна пригода.
2. Більше дива, як того пива. (Крех.)
Коли якійсь неважній речі занадто люди дивуються, богато про неї балакають. Пор. Adalb. Dziw 5.
3. Видав би ті Бог на диво та на чудо! (Наг.)
Прокляття: щоб Бог допустив на тебе якесь страшне, нечуване нещастя.
4. Дивеса виробляє. (Лучак.)
Робить чудасії. Інтересна тут старосвітська, церковна форма дивеса.
5. Диво би на тебе зайшло! (Наг.)
Прокляття: щоб на тебе впало якесь нечуване лихо.
6. Диво не решето! богацько дірок, а нікуди вилізти. (Ільк.)
Кепкують із такого, що дивується найпростіншій речі. Трохи далека аналогія Wand. V (Wunder 45).
7. Диво: чоловік їв, їв тай ще хоче. (Наг.)
Жартує такий, що встає голодний від обіду.
8. Диво, що у пана жінка хороша. (Ільк.)
Жартом; це ж зовсім не диво, бо пан міг собі вибрати по своїй уподобі. Пор. Нос. 365.
9. Диво як сито, а чудо як решето. (Ільк.)
Значення неясне, мабуть розвинено ширше те наївне зачудування над решетом, яке бачимо вище в ч. 6.
10. З дива ми не зійде. (Гнідк.)
Не перестаю дивуватися.
11. З доброго дива. (Наг.) З добра дива. (Наг.) З добра-длива. (Наг.)
Scil. сталося щось, без ніякої видимої причини, ні з сього ні з того.
12. На диво-м сі надивив. (Наг.)
Говорить чоловік, що був свідком якоїсь незвичайної, комічної пригоди.
13. На диво сі вигнав угору. (Наг.)
Виріс високий напрочуд.
14. Не може мені з дива зійти. (Лучак.)
Не можу досить надивуватися тій речі.
15. Отто диво, що чорна корова біле молоко дає! (Берез.)
Жартують із такого, що дивується простій речі. Пор. Wand. V (Wunder 44).
16. Отто ми диво, що пʼєся пиво. (Кол.)
Жартують пʼяниці. Се зовсім не диво, бо ж пиво на те й є, аби його пити. Аналогічну німецьку приказку Пор. Wand. V (Wunder 15).
17. Щоби на тебе диво прийшло! (Явор.)...зайшло! (Наг.)
Прокляття: щоб тебе постигла якась нечувана пригода.
18. Що за диво? (Гнідк.)
Говорить чоловік завваживши щось незвичайне, несподіване. Пор. Wand. V (Wunder 31).
19. Що за диво: коли прийду до церкви, все паски сьвjитьит. (Наг.)
Жартують із чоловіка, що лише раз до року буває в церкві, себто на Великдень.
20. Що за диво, що у пана жінка хороша! (Луч.)
Говорить бідний чоловік, який мусить жити бік-обік зі старою, сварливою та негарною жінкою. Пор. вище ч. 8.
21. Яким то сі дивом стало? (Наг.)
Яким чудом, який способом це зробилося?
Дивогляд
1. Дивогляд, як на тура. (Гнідк.)
Дивогляд має тут активне значення: люди збіглися та дивляться з подивом на щось незвичайне.
2. Збігают сі, як на дивогльид. (Наг.)
Scil. подивитися. Говорять, коли в селі потривожить людей якась голосна сварка або бійка в якій хаті і всі біжать туди.
3. Не роби з себе дивогльиду! (Наг.)
Не роби скандалу, щоб на тебе всі люди зглядалися та сміялися.
Дивуватися 
1. Дивує сі, аж язик вивалив. (Наг.)
Сам себе не тямить із зачудування.
2. Дивує сі, як заєць у вершці. (Цен.)
Характеризують комічне положення чоловіка, що опинився в якімось непривичнім для нього положенні.
3. Дивуєся, аж рот роззявив. (Крех.)
Говорять про чоловіка, що дивується якійсь речі сам себе забувши.
4. І дивуй сі дурневі, коли мудрий таке робит! (Hаг.)
Дурневі було б зовсім не дивно.
5. Не дивуюся молодому, як тобі старому. (Замул.)
Коли молодий робить якусь дурницю, то це не так дивно, як коли її робить старий.
6. Нема му сі що дивувати: в світі не бував, людий не видав, звичаю не знав. (Наг.)
Говорять про простакуватого, неотесаного чоловіка.
7. Сама собі дивуюсі: з чорним вусом цілуюсі. (Войн.)
Жартують із закоханої дівчини.
Дикий 
1. Великий, а дикий. (Берез.)
Великий виріс, а не вмів поводитися між людьми, не знав звичаю
2. Дикий, як би го йно вчора з ліса привели. (Наг.)
Про чоловіка без виховання, неотесу.
3. Дикий, як вовк у лісі. (Наг.)
Нелюдяний, нечемний чоловік. Пор. Adalb. Dziki 1.
4. Дикі му гадки по голові стрільиют. (Дрог.}
Надумує якісь шалені плани, безпідставні обвинувачення на інших.
Дико 
1. То ми якось дико вигльидає. (Дрог.)
Це видається мені чимось несуразним, невідповідним.
Дилькотати 
1. Дилькочут під ним ноги, що ледво стojит. (Наг.)
Говорять про xoporo, слабосилого або переляканого чоловікаʼ.
Дим 
1. А вмієш ти дим очима пускати? (Дрог.)
Се такий парубоцький жарт. Той, що його не знає, запитує того, хто його запитав: А ти вмієш? Сей заявляв, що вмів, затягав диму з цигари і поки нетямучий дивиться йому в очі, сей притикає йому буцімто через недогляд горючу цигару до руки, поки не впече.
2. Без диму й горіти не буде. (Кол.)
Так само ніяке діло не зробиться без прикрості й невигод.
3. Без диву й огню нема. (Наг.)
Значення ut supra.
4. Без диму й сухе не горит. (Кол.)
Навіть найкраще діло не обійдеться без прикрості та обмови.
5. Більше диму, як огню. (Наг.)
Образово: більше перехвалок, спліток, як того діла. Поляк каже: Wiecej dymu, jak pieczeni, Brzoz. Dym 8; Adalb. Dym 10; Wand. II (Rauch 140).
6. Богато диму, мало тепла. (Збар.)
Богато крику, перехвалок, а мало діла, пожитку. Пор. Wand. III (Rauch 74).
7. Вали як в дим! (Льв.)
Іди або роби сміло, на осліп, не питаючи нічого. Пор. Adalb. Dym 5.
8. Від диму хробак у дереві гине. (Мшан.)
Говорять бойки оправдуючи свій звичай жити в курних хатах.
9. Він такий, як у диму буджений. (Наг.)
Знач. худий, висохлий, пожовклий на лиці.
10. Гіркий дим мене зайшов. (Кол.)
Обвіяв мене дим, гризе мене в очі і витискає сльози.
11. Де дим, там і огонь. (Кол.)
Де грозить небезпека, там і вибухає лихо. Пор. Гильф. 1325.
12. Дивит сі, де сі дим із стріхи курит. (Наг.)
Говорять про дармоїда, ласого на чужі угощення. Пор. Дивитися 9.
13. Дими, аж сонцьи не видно. (Наг.)
Говорять про велику пожежу.
14. Дим іде в гору на погоду. (Наг.)
Говорять, коли дим із стріх іде простим стовпом у гору.
15. Дим і лиха жона найборше виженут з хати. (Лім.)
Фізичні й моральні недогоди обриджують чоловікові родинне життя. Пор, Adalb. Dym 2; Brzoz. Dym 4; Wand. ІІІ (Rauch 15).
16. Дим клубами йде. (Наг.)
Клубиться, видобувається купами з великого огню.
17. Димом заносит, село недалеко. (Цигани).
Говорив чоловік, що заблукавши в полях кермувався запахом диму, щоб дійти до села.
18. Димом сі все розвіяло. (Наг.)
Знач. пропало безслідно.
19. Дим очі виїдає. (Наг.)
Говорять про життя в курних хатах або взагалі коли дим заповнить хату. Пор. Wand. III (Rauch 1, особливо італйську приказку).
20. Дим очі їсть, але не виїсть. (Наг.)
Образово: сварка, сплітки, обмова – прикрі речі, але від них чоловік не гине. Пор. Wand. ІІІ (Rauch 59).
21. Дим по під стріху вʼє сі, то буде слота. (Наг.)
В сільських хатах без коминів при кожній зміні повітря дим не йде в гору, а клубиться в сінах та по під стріху. Пор. Етн. Зб. V, 164.
22. Дим стовпом валит. (Дрог.)
Говорять, коли з великого огнища йдуть великі клуби диму.
23. За димами й світа не видно. (Наг.)
Говорять, коли де сильно куриться і дим стелиться по землі.
24. З димом гроші пускати. (Наг.)
Курити тютюн. Пор. Wand. ІІІ (Rauch 132).
25. З димом пішло. (Наг.)
Згоріло щось, пропало марно.
26. Напустив му диму. (Кол.)
Наговорив йому всякої всячини, розводив усякі фантастичні плани. Німець каже: Einen Rauch verkaufen. Wand. III (Rauch 121).
27. Нема диму без поломіни. (Луч.)...огню. (Наг.)
Нема чутки без якогось зерна правди, без причини. Пор. Adalb. Dym 8; Wand. ІІІ (Rauhc 2, особливо лат. Flamma fumo est proxima, 41).
28. Ho димі огень пізнают. (Наг.)
Знач. де куриться, там видно й горить. Пор. Brzoz. Dym 9; Wand. ІІІ (Rauch 25).
29. Пропав, як у дим пішов. (Наг.) 
Пішов невідомо куди, пропав без вісти.
30. Пустив го з димом. (Наг.)
Спалив його хату. 
31. Тебе би в дим до гори ногами вішьити! (Наг.)
Погроза комусь неслухняному, впертому, злодійкуватому. Давніше часто практикована тортура для вимучування признання при слідствах.
32. То всьо дим і пара. (Тюдів).
Все наше життя минуще і нестійне, – говорять моралісти та аскети. Пор Brzoz. Dym 3.
33. Уникав диму, тай упав у огонь. (Гнідк.)
Бажав охоронитися від меншого лиха, а попав у більше. Пор. Wand. III (Rauch 72); Leutsch, 220; Osm. 187.
34. Усьо з димом пішло. (Наг.)
Знач. згоріло, минулося, пропало. Пор. Brzoz. Dym 7; Wand. ІІІ (Rauch 129).
35. Щезло як дим від вітру. (Наг.)
Пропало без сліду.
36. Що мав, то з димом пустив. (Наг.)
Прокурив або спалив усе що мав. Пор. вище ч. 24.
37. Я го з димом пущу. (Наг.)
Погроза: я підпалю його дім або обійстя.
38. Як дим сі розвіяло. (Наг.)
Говорять про якусь минулу прикрість чи небезпеку, що не полишила по собі ніяких наслідків.
Димениця 
1. Як би по дименици худобину вдарив, то міг би відразу забити. (Наг.)
Димениця – часть заднього кадовба, чи може лише мʼякі органи в ньому. У Желех. сього слова нема.
Дименіти
1. Здименів ми з перед очий. (Наг.)
Щез, заховався кудись.
Димити 
1. Димит сі, що й світа божого не видно. (Наг.)
Говорять коли дим стеліться по подвірʼю, але також коли на дворі сніговійниця та завірюха.
2. Димjит сі діли на слоту. (Наг.)
Коли на горах появляються білі тумани, мов клуби диму, то знак, що буде слота.
3. Задимив си голову. (Дрог.)
Впився, у нього в голові неясно, він говорить без звʼязку.
Диміти
1. Здимів передомнов. (Наг.)
Знач. щез як дим.
Димка 
1. Вже сі й димка на мні не держит. (Наг.)
Жалується жінка, мовляв: так я вихудла та змарніла.
2. Він сі вже до димки бере. (Наг.)
Береться до дівчини, до спідниці. – докір молокососові.
3. Ще си на димку можу заробити. (Наг.)
Говорить жінка, якій чоловік закидує, що їі дармо годує і зодягає.
Диня 
1. Дині, дині, дідько в середині. (Наг.)
Кричать діти під час забави ходячи гусака, пор. вище Веред ч. 1 і Гаду ч. 1.
2. Кріпится, як диня на морозі. (Мінч., Петр.)
Диня на морозі псується, Знач. і тут значення таке, що він не кріпить ся, а слабне, пропадає.
3. Хто любит гарбуз, а хто диню. (Дуліби).
Різний буває смак у людей.
Дитина 
1. Або я не свого тата дитина? (Сор.)
Я не байстря, я праволожна дитина, повноправний член громади.
2. А ти не господарська дітино! (Наг. )
Лають неробочого, недбалого, непорядного чоловіка, особливо молодшого.
3. Бабиній дитині все не в лад. (Лучак.)
Бабина дитина, тобто сирота без матері, яку виховала баба, або дитина вдови, що виростає без батька, звичайно буває розпещена і капризна. Пор. вище Бабин ч. 5.
4. Бідна дитина без тата, без мами, що її тітка з ласки на світ породила. (Льв.)
Жартують із дорослого чоловіка, що видає себе за бідну сироту.
5. Бідна на світі пещена дитина. (Дуліби).
Вона не дасть собі ради, бо не вміє панувати над собою. Приказка взята мб. із відомої Устіяновичевої вірші, основаної зрештою на факті загально відомім у стрийському Підгірʼю. Пор. Wand. II (Kind 271, 818).
6. Борше буде дитина, як біла сорочка. (Гнідк.)
Говорять про молоде подружжя, що за любощами занедбує роботу.
7. Виховав дитину в добру годину. (Ільк.)
Виховав щасливо, вдячно.
8. Він вам малої дітини послухає. (Наг.)
Чоловік добродушний, готов кожному послужити.
9. Він і за дітину не зʼїсть. (Наг.)
Вів їсть дуже мало, чоловік слабосильний.
10. Він малої дітини не оскорбит. (Наг.)
Говорять про добродушного чоловіка, делікатного в поводженні. Пор. Wand.
II (Kind 1156, 1176).
11. Волит дітина мене просити, як я її. (Наг.)
Говорить батько не бажаючи за свого життя віддавати своїм дітям усього свойого добра. Пор. Wand. II (Kind 29, 294); Сelak. 409.
12. Всі в хаті сіділи тай дали дитині вмерти. (Комар.)
Жартують із пересадного жалю матері, якій здається, що смерть її дитини могли спинити ті, що були присутні в хаті.
13. Голодна дитина забавку ломає. (Берез.)
Вона не хоче тоді бавитися. Пор. Wand. II (Kind 937).
14. Дай дитині волю, а собі неволю. (Гнідк.)
Коли попустиш дитині, робити, що їй подобається, то мусиш догоджати різним її капризам і станешся її невільником. Пор. Adalb. Dziecko 35; Wand. II (Kind 124, 727).
15. Дай ми Боже дітину, най си відпочину. (Мщан.)
Просить Бога сільська жінка обтяжена ненастанною роботою при господарстві; час, який вона перележить у злогах «за заслоною», се для неї пожаданий відпочинок.
16. Дитина, а татова сорочка по коліна. (Гнідк.)
Знач. сорочка робиться коротша як повинна бути, бо треба укроїти полотна на сорочку дитині. На Підгірʼю носять сорочки поверхи штанів; така мужеська сорочка мб. сягала колись понижче колін; тепер звичайно вони не доходять колін.
17. Дитина без прута не виросте. (Крех.)
Поки мала, її треба карати та навчати розуму. Пор. Adalb. Dziecko 1, 71; Wand. II (Kind 42, 449).
18. Дитина вмерла, вс –ти сі в кумство. (Цен.)
Пустий титул, коли не має реальної підстави. Пор. Wand. II (Kind 69, 846); Сelak. 412.
19. Дитина в тата вдалася. (Крех.)
Одідичила його поставу і його вдачу. Пор. Wand. II (Kind 84).
20. Дитина доти рачкує, доки ся не навчит ходити. (Лім.)
I чоловік доти пробує всяке діло, доки не навчиться робити порядно. Пор. Wand. II (Kind 236).
21. Дитина забагає раз того, раз сього. (Кол.)
Вона не має застанови ані постійної волі. Пор Waud. II (Kind 622).
22. Дитина за ножом їй висит. (Гнідк.)
Значення для мене неясне. Мабуть мова про вагітну жінку, яка ось-ось має вродити дитину.
23. Дитина їла би що година. (Лів.)
Вона все має апетит. Німець із сього погляду рівняє її з псом, Пор. Wand.
II (Kind 249).
24. Дитина ми сі каліка вродила: зубів не має. (Войн.)
Жартують із тих, що нововроджену дитину оглядають занадто пильно, чи нема у неї якого каліцтва.
25. Дитина не втікає від колача, але від бича. (Тереб.)
Тай не лише дитина, Пор. вище Втікати ч. 17.
26. Дитина паде – ангел подушку кладе; старнй паде – дідько камінь кладе. (Кол.)
Дитина хоч як упаде, то не скалічиться, а старий так і дивись, що зломить собі щобудь. Пор. Adalb. Dziecko 31, 76.
27. Дитина плаче, мама мусить співати. (Сквар.)
Scil. щоб утішити її плач своїм співом. Пор. Wand. II (Kind 139, 778, 891). 
28. Дитина умирає, а кума ся не питає. (Луч.)
Значення не зовсім ясне. Мабуть дотинок на зайву церемоніальність, якій навіть очевидний факт не факт, доки про нього не запитано в принятій формі.
29. Дитина що в дома чує, тото й говорит. (Снят.)
Вона повторяв слова старших. Пор. Wand. II (Kind 81, 160, 869).
30. Дитина що ся поступить, то лупить. (Ільк.)
Її вигодування та виховання вимагає ненастанних коштів та видатків.
31. Дитина як копистка, а носа повна колиска. (Кути).
Жартують із сухорлявих а носатих дітей місцевих вірмен.
32. Дитина як рукавиця, а г– о як решето. (Тисьм.)
Підіймають на сміх звичайні пестощі матері, яка свою дитину називає малесенькою та ніжнесенькою, хоч та дитина добре їсть і росте нівроку собі.
33. Дитині волі не давай. (Кол.)
Не потурай усім її капризам та забаганкам. Пор. Zalur. VII, 720.
34. Дитині співают: Люляй, люляй, голопупа; мама єдна, татів купа. (Сквар.)
Висловлюють погляд, що оскільки при кожній дитині певне материнство, остільки не певне батьківство.
35. Дитину годувати – каменя глодати. (Стежниця)
Знач. важко, завдає клопоту і коштів. Пор. Wand. II (Kind 417).
36. Дитину люби і скуби. (Збар.)
Не потурай їй, держи в карності. Пор. Wand. II (Kind 1030).
37. Дитину люби як душу, а тряси як грушу. (Ільк.)
Старе педагогічне правило, що дитину при всій любові до неї треба держати в страсі й карності. Пор. Wahl І, 75; Wand. II (Kind 373, 449).
38. Дитину серцем люби, а руками гнети. (Ільк.)
Значення ut supra.
39. Дитину ховати, то камінь глодати. (Щутків)
Ховати має тут двояке значення: виховувати і хоронити, коли вона помре.
40. Дитину язиком лижи, а зубами гризи. (Гнідк.)
Значення ut supra ч. Лизання язиком як знав любові та дбайливості взяте мабуть із корови, яка облизує свое теля.
41. Дитину як розпустиш куди само схоче, то потім буде тебе мати ні по чому. (Зазул.)
Ширше мотивування приказки з ч. 33.
42. Дітина – викапаний тато. (Наг.)
Звичайно говорять про новонароджену дитину, хоча ця подібність буває іноді зовсім фантастична. Пор. Wand. ІІ (Kind 1048).
43. Дітина заплаче, маму серце болит. (Наг.)
Характеризується материнська любов до дитини. Пор. Adalb. Dziecko 44.
44. Дітина і пʼяний усе правду скаже. (Наг.)
Вони не вміють таїти нічого. Пор. Adalb. Dziecko 17; Wand. II (Kind 488).
45. Дітина мала – голові мозола. (Наг.)
Вона не дає матері ані працювати ані спочити.
46. Дітина не знає годі. (Наг.)
Воно їло б, бавилось би до втоми, не вміє панувати над собою. Пор. Zatur. VII, 712.
47. Дітина не плаче, то мати не знає. (Наг.)
Дитина плачем заявляє свою потребу, якої не вміє виявити словами. Пор. Adalb. Dziecko 16; Zatur. V, 365.
48. Дітина не розуміє, що кого болит. (Наг.)
Для того бʼє або шторкає ножем. 
49. Дітина сі скривит, а маму серце болит. (Наг.)
Всяка найменша долегливість причиняє матері біль. Пор. Wand. II (Kind 867).
50. Дітина, що много кричит, буде довго жити. (Наг.)
Знач. вона сильно збудована. Пор. Wand. ІІ (Kind 965).
51. Дітина, що много плаче, буде мати чорні очі. (Наг.)
Жартують із плаксивої дитини.
52. Дітина, що не плаче, не буде довго жити. (Наг.)
Голосний плач і крик дитини, це знак здорової будови і доброго апетиту.
53. Дітині не давай ножьи в руки, бо сі скалічит. (Наг.)
Вона не вміє поводитися ним. Пор. Zülur. VII, 715; Leutseh 79; Wand. ІІ (Kind 276. 882).
54. Дітині прутом наганьиют розум з г – ці до головиці. (Наг.)
Загально розповсюджена віра к високе педагогічне значення прута. Пор. Wand. ІІ (Kind 975).
55. Дітині співают: «Люляй, люляй по під сволок; мати одна, татів сорок». (Кол.)
Висловлено загально розповсюджений погляд, що материнство абсолютно певне, натомісь батьківства дитини не мав за собою такої певності. Пор, вище ч.34. 
56. Дітину за носик, маму за серце. (Наг.)...за руку....(Кол.)
Хто малій дитині утре носик, або підійме їі з землі, як вона впаде, тому мати вдячна. Пор. Adalb. Dziecko 18; Zatur. VII, 703; Нос. 270; Wand. ІІІ (Mutter 20); II (Kind 993 996); Сelak. 400.
57. Добра то дитина: коли спит, то не плаче. (Гнідк.)
Жартують із крикливої та плаксивої дитини. Пор. Wand. II (Kind 101).
58. Доти дитина, доки не вженена. (Ком.)
Відповідь матері на дотинки, що свого дорослого сина все ще називає дитиною.
59. Дух сьвjитий при дітині. (Наг.)
Говорять, коли в присутності малої дитини зайде розмова про щось страшне, хтось згадав чорта або заклине.
60. З дитинов на відпуст, а з лихов долев на весілє. (Ільк.)
Scil. то однакова морока. На відпусті звичайно бував стиск, невигода, знач. з малою дитиною там подвійний клопіт. Пор. Brzoz. Dziecko 15.
61. З малою дитиною до церкви, з лихим мужем па весілє пн йди. (Гнідк.)
Значення ut supra. Мала дитина в церкві кричить або робить свою потребу, і се робить перешкоду в молитвах. Пор. Adalb. Dziecko 90.
62. З ним треба як з дітинов. (Наг.)
Треба поводитися обережно, педагогічно. Пор. Brzoz. Dziecko16.
63. Його би й дітина пальцьом перевернула. (Наг.)
Він такий безсильний, недужий. Пор. Zätnr. VI, 526.
64. Каже дитина, що бита, але не скаже, за що. (Ільк.)...що її били... (Петр.)
Говорять, коли хтось жалується на свою кривду, а не подає причини. Пор. Гильф. 2363; Wand. II (Kind 82).
65. Коли умре дитина, то малая долина, але як умре мама, то великая яма. (Петр.)
Смерть малої дитини, се ще не таке велике нещастя в сімʼї, як смерть матері.
66. Котра дитина занадто розумна, тота си ни віховає. (Жабє).
Вчасно розвинені діти звичайно вчасно вмирають. Пор. Brzoz. Dziecko 9; Adalb. Dziecko 63; Wand. II (Kind 9); Zatur. VII, 718.
67. Крикливу дітину маківков заливают. (Наг.)
Докучливого чоловіка задурюють чим- будь, заспокоюють брехнею. Натяк на нелюдяний звичай давати малим дітям вивару з маківки на те, аби спали.
68. Ледача дитина, котрої батько не вчив. (Ільк.)
З такоі дитини, по народнім поглядам, не могло вирости ніщо путнього.
69. Ліпше як дітина тепер поплаче, ніж має тато потому. (Наг)
Ліпше щоб батько карав їі змалку, ніж мне вона збиткувати його на старість. Пор. Wand. II (Kind 29); Сelak. 409.
70. Мала дитина відбирає родичам сон, більша хліб від рота, а велика і сорочку з тіла дре. (Гнідк.)
Звичайний досвід родичів з дітьми. Пор. Wand. II (Kind 657).
71. Мала дітина всьо знає, лиш сказати не може. (Наг.)
Вірять, що у малої дитини, доки ще не говорить, є знання надприродних речей, якого вона набирається розмовляючи з ангелами.
72. Мала дитині в хаті старша цісаря. (Кол.)
Бо їй не можна наказати ані від неї відпроситися, коди зачне кричати та плакати. Пор. Wand. II (Kind 76).
73. Мала дитина – не виспишся, більша дитина – не наїсися, велика дитина – не уберешся. (Ільк.)
Мала не дає матері виспатися, більша зʼїдає свою часть в ущерб іншим, а доросте, то її зодягнення творить значну часть домашнього бюджету. Пор. Wand. II (Kind 758).
74. Моя дитина кому як постіл, а мині як сокіл. (Дар.)
Говорить мати, якій її дитина наймиліша і найкраща над усі інші. Пор. Сelak. 400; Wand. II (Kind 802).
75. Мудра дитина не виховає сі. (Берез.)
Знач. вона вмре малою. Пор. вище ч. 65; Adalb. Dziecko 63; Wand. ІІ (Kind 92, 335, 336, 344); Сelak. 402.
76. Найліпшу дітину Пан Біг собі бере. (Наг.)
Найкраща, вчасно розвита дитина звичайно вмирає. Пор. Wand. II (Kind 174)
77. Най сі ще дітина вродит, то вже потім якось охрестимо. (Дрог.)
Цею приказкою уговкують таких, що сперечаються за назву якоїсь речі, ще поки та річ. Пор. Wand. II (Kind 741).
78. Не будь же дітинов! (Наг.)
Не ображайся, не сердься за всяку дрібницю.
79. Нелюба дитина всюди на заваді. (Кол.)
Де б її не здибали, все вона заважає, їі поштуркують. Пор. Wand. II (Kind 220).
80. Не можна дітині на всьо позволити. (Наг.)
Її не слід занадто пестити та давати їй волю. Пор. Wand. ІІ.( Kind 706, 724.727).
81. Нім дитина запіяла, когут вуха спустив. (Мінч., Ільк.)...Богу духа віддав. (Яс. С.)
Жартливо переплутано оповідання затурбованої матері: поки когут запіяв, дитина вмерла.
82. Остатна дітина – пошкребок. (Наг.)
Знач. найменша,найслабша, слабого здоровʼя. Інакше у Поляків, пор. Adalb. Dziecko 72.
83. Покинь дитину, хапай солонину! (Дар.)
Пародіюють окрик цигана в якійсь небезпеці. Пор. німецьке: Das Kind geben, um die Wiege zu behalten, Wand. II (Kind 1109).
84. Поки сі дітина не впече, поти сі огню не бojит. (Наг.)
Тільки власним досвідом вона робиться розумна й обережна. Пор. Wand II (Kind 197, 342, 343, 817).
85. Своїй дитині і каменем голови не провалиш, а чужій і маслом не загоїш. (Гнідк.)
Свою дитину хоч як побий, то се їй не пошкодить і вона забуде, а чужої лише доторкнися, то наробить вереску і потім буде довго випоминати.
86. Своя дитина кождій мамі найкраща. (Берез.)
Кожна мати найліпше любить свою дитину. Пор. Wand. II (Kind 780); Zatur. VII, 719.
87. Своя дітина наймиліша. (Наг.)
Особливо для матері. Пор. Wand. II (Kind 188)
88. Та-бо ти такий як дитина. (Hаг.)
Такий капризний, не вмієш панунати над собою.
89. Та дітині бис сі противив? (Наг.)
Уговкують такого, що сердиться на дитину за якусь її нечемність. Пор. Wand II (Kind 1194).
90. Так вам, егомосць, дитина дрище, що най Бог боронит! (Яс. С.)
Жартливо вгадують оповідання якоїсь затурбованої матері, що прийшла до священика просити поради на слабість своєї дитини і описала сю слабість такими словами, на що «єгомость» уражений відповів їй: «Та най тобі дрище, не міні».
91. Такий як дитина. (Кол.)
Говорять про спокійного чоловіка.
92. Тиха дитина довго не пожиє. (Берез.)
Вона очевидно слабо збудована, лихо відживлявться. Пор. Wand. II (Kind 221).
93. Тілько вас було в хаті, тай єсте дали дитині вмерти! (Пужн.)
Значення ut supra ч. 12. Приказка оперта на анекдоті про батька, що їздив у дорогу і вернувши додому не застав одної дитини і такими словами докоряв своїм домашнім, пор. Етн. Зб. VI, ч. 22.
94. То би й дітина зровувіла. (Наг.)
Се така ясна річ. Пор. Wand. II (Kind 1102, 1105, 1106).
95. То божа дитина! (Крех.)
Значення двояке: 1) добра, гарна дитина, 3) знайденя, дитина без батька й матері.
96. То відміна не дітина. (Наг.)
Се погана, лиха дитина. Основано на вірунанню, що демони підмінюють непильнованих малих дітей, пор. Wand. II (Kind 1162).
97. To дідько не дітина. (Наг.)
Зла, збиточна дитина.
98. То кара божа, не дітина. (Наг.)
Говорить батько збиточної, неслухняної дитини. Пор. Wand. II (Kind 1148).
99. То нещістьи не дітина. (Наг.)
Говорить чоловік, коли дитина зробить якусь шкоду, або сама попаде в біду.
100. То отецька дитина. (Крех.)
Гідна, добре вихована дитина.
101. То так, як бис дітині бритву в руки дав. (Наг.)
Говорять, коли хтось дав марнотратникові гроші або дурному повірив якусь тайну.
102. То циганська дітина! (Наг.)
Говорять про дитину з сильно чорним волоссям і темною шкірою, або про брехливу, злодійкувату дитину.
103. То ще дитина, що воно зрозуміє? (Кол.)
Життєві справи ще для неї чужі.
104. У дитини плач і сьміх у єдній пазусі. (Кол.)
Вона поплаче і зараз потім сміється. Пор. Wand. II (Kind 150).
105. Хоць дітина, а має старий розум. (Наг.)
Говорять про розумну, практичну дитину. Пор. з противним значенням Wand. II (Kind 226).
106. Хто би сі там на дітину гнівав? (Наг.)
Дитині не можна брати за зле, коли часом окажеться нечемною.
107. Чеснок дітині під язиком! (Наг.)
Говорять, коли хтось при малій дитині в хаті згадає жабу або якусь іншу обридливу річ. Пор. Етн.Зб. V, 83, 252.
108. Чужій дитині і чужому псу не вір. (Цен.)
Осторога подіктована сумними досвідами. Пор. Adalb. Dziecko 6.
109. Чужу дитину годувати, то так як гадину за пазухов ховати. (Берез.) 
Вона певно окажеться невдячною Пор. Wand. II (Kind 1000).
110. Як дитина видит, що другі їдят, то й собі хоче. (Льв.)
Вона наслідує все, що роблять старші. Пор. Wand. II (Kind 935).
111. Як мала дитина в хаті, то не можна з тої хати нічого зичити, бо миші полотно поїдят. (Лол.)
Це загально розповсюджене вірування, пор. Етн. Зб.V, 84.
112. Як сі дітина в вечір огньов бавит, то сі в ночи вщит. (Наг.) 
Звичайна обсервація; чи в тут якийсь причиновий звʼязок – не знаю. Пор Wand. II (Kind 410, 969).
113. Як сі дітина в люстро подивит, заки ще вміє говорити, то потім довго не буде говорити. (Наг.)
Приказка-вірування. Пор. Wand. II (Kind 973, 993); Етн. Зб.V, 252.
114. Як сі дітина в сні сьміє, то сі з ангелами бавит. (Наг.)
Загально розповсюджене вірування. Пор. Wand. II (Kind 949); Етн. Зб. V, 252.
115. Як сі дітина втопила, тогди кирницю заткали. (Наг.)
По невчасі, по страті роблять люди часто те, чим повинні були забезпечитися від страти. Пор. Wand. II (Kind 904, 905)
116. Як умре дитина, то є в родині ангел. (Папір.)
Дитина як безгрішна по передньому віруванню йде по смерті просто до неба. Пор. Wand. II (Kind 953).
117. Як умре дитина, то мала щербина, а як тато або мана, то велика яма. (Ільк.)...долина, а як мама... (Залісє).
Значення ut supra ч. 65 Пор. Adalb. Dziecko 32; Wand. II (Kind 398, 806).
118. Яку-с си дітину виховав, таку маєш. (Наг.)
Говорять батькові, що занедбав виховання своєї дитини, а потім має через неї гризоту. Пор. Wand. II (Kind 1051).
Дитинка 
1. Кажут, що бʼют дитинку, а не кажут, за що. (Стрий).
Стилізація баламутна, бо звичайно побита дитина не вміє, або не хоче сказати, за що її побили. Пор. вище Дитина ч. 64.
Дитинський 
1. Вій перейшов на дитинський розум. (Берез.)
Вів здитинів. зробився обмежений як дитина. Мова про старого чоловіка Пор. Wand. ІІ (Kind 1171).
Дитинячий 
1. Він на дитиньичий ровзм зійшов. (Наг.)
Він здитнів, вробився нерозумним як дитина. Пор. Дитинський ч. 
Дитя 
1. Дитя як котя. (Лім.)
Маленьке, слабеньке, безпомічне.
2. Як умре дитя без хресту, то буде нечисте на обійстю. (Папір.)
Приказка оперта на віруванню, що нехрещені діти робляться з часом злими демонами і докучають людям на тім місці, де вмерли, пор. Етн. Зб. V, 216. ч. 17.
Дитятко 
1. Дав Бог дитятко, коли б перш телятко! (Дар.)
Говорить бідне подружжя, або й посторонні люди, що бачуть, як бідні люди подружившися плодяться, а добра у них не прибуває. Поляк каже; Latwiej
о dzieciaka, niz о cielaka, Adalb. Dziecko 57; Сим. 943; Wand. I (Armer 4);
II (Kind 40).
Дихавиця
1. Дав би ти Бог дихавицю на груди! (Цен.)
Прокляття: щоб ти не міг дихати, занедужав на астму.
2. Ци тебе дихавиці душит? (Наг.)
Говорять, коли хто не вміє або не хоче відповідати па питання зацукується або загикується.
Дихавичний 
1. Дихавичний як старий дід. (Наг.)
Говорить про чоловіка, що від швидкого ходу або йдучи під гору засапався.
Диханіє 
1. Всякое диханіє любит попиханіє. (Наг.)
Жартлива пародія біблійного: Всякое дихаиіе да хвалить Господа. Попиханіє – те, що впихається в рот, їжа. Пор. Нос Доп. 7.
Дихати 
1. Абих так дихав! (Косс.)
Звичайне у гуцулів закляття; дихати – синонім життя. Пор. Hoc. 321.
2. Бода-с так дихав по тій правді! (Наг.)
Щоб ти так жив, як правду говориш, – заклинають чоловіка, який оповідає щось дивне та неправдоподібне.
3. Вжем дихати не годен. (Hаг.)
Не можу жити, недужий, утомлений.
4. Він уже ледво дихає. (Наг.)
Ледво жиє, йому близько до смерті.
5. Не дає ми дихати на світі. (Наг.)
Докучає мені, робить пакості.
6. Ще дихаємо до якогось чьису. (Наг.)
 Говорять бідні люди: ще якось заробляємо собі на життя.
Дихнути 
1. Він би не дихнув, як би не брехнув. (Кол.)
Брехати, се у нього така органічна потреба, як дихати. Пор. Брехати 42.
2. І раз ми дихнути не дасте! (Наг.)
Говорить бідний, хворий чоловік тим, що йому докучають.
3. Коби ще хоць раз дихнути простовільно! (Наг.)
Бідний чоловік бажає собі хоч один момент прожити без клопоту та гризні.
Дихтіти 
1. Він уже ледво дихтит. (Наг.)
Ледво дихає, ось-ось умре. 
2. Дихтит як збитий горнець. (Наг.)
Ледве держиться купи.
Дихтура 
1. То стара дихтура. (Наг.)
Стара, схорована людина, чоловік або жінка, якій не багато до смерті.
Диявол 
1. Де диявол нічого не вдіє, там бабу пошле. (Залісє).
Відгук давніх песимістичних поглядів на жіноцтво, пор. Баба 3. 8, 9, 10, 13, 25, 29, 30, 31і д.
Дібрати 
1. А то дібралися оба добрі! (Луч.)
Знайшли один одного, стоваришувалися.
2 Дібрав на нього способу. (Наг.)
Зайшов його хитро, зумів дати собі з ним раду.
3. То дібрана пара, як Хома й Варвара. (Цен.)
Говорять про ледаче, неробоче, сварливе подружжя.
Дідня 
1. Ді-дньи, як прийде дід з Відньи. (Явор.) 
Жартують із такого, що обіцяв устати досвіта, а прокинувся аж пізно в день.
Діждати 
1. Абим так діждав до вечера, як то не правда! (Наг.)
Клянеться чоловік на правду своїх слів. 
2. Абис не діждав потіхи зі своїх дітей! (Наг.)
Клянуть батькові, що має збиточні, пакісливі діти.
3. Подай я не діждав того! (Наг.)
Клине себе чоловік згадуючи якесь будуще лихо.
Діл 
1. В долі втинає, в горі латає. (Луч.) 
Жартують із господаря, що сходить на біду, не зводить кінців з кінцями.
2. Доли горбів не наситят. (Ком.)
Так само бідні не наситять, не запоможуть багатих. Розуміється, новочасна суспільна економія виказує щось противне, що великі багатства повстають і ростуть працею бідних.
3. Долів з горбами не порівнаєш. (Кол.)
Так само не вирівняєш усіх суспільних різниць між людьми.
4. З долу му заплатили. (Наг.)
Жартливо: покарали його, надавали буків на долішню часть тіла.
5. Іди на доли, не вертай ніколи! (Лім.)
Окрик до нелюбого чоловіка, мб. ремінісценція « тісних років», коли з гір багато людей пішло на поділля. 
6. Кому не милі доли, най іде на гори. (Наг.)
Говорять слугам із горішнього кінця, що кривдують собі в долішнім кінці села. Пор. Wand. IV (Thal 8).
7. Що доли, то не гори. (Наг.)
На долах хліб – жито та пшениця, а в горах – овес.
8. Як на долах, так і в горах у портках паски сьвjитьит. (Дрог.)
Жартлива обсервація. Коли хто дивується їй: Та невже в портках? – відповідають: А у вас хиба без порток?
Дім 
1. Дім без господаря плаче. (Лім.)
Бо в ньому нема ані порядку, ані достатку. Пор. Hoc. 292.
2. Дім господаром стojит. (Наг.)
Во він дбає за нього і за порядок у ньому. Пор. Wand. IV (Haus 46); Celak. 374.
3. Дім не ворог, завше прийме. (Петр.)
Розуміється, свій дім, до якого чоловік вертає спочити від життєвих тривог.
4. Йому дай і ще додому занеси! (Hаг.)
Говорять про лінивого неробу, що звик жити дармицею.
5. Нехай сей дім буде весільний, преподобний рік від року на многа літа. (Hаг.)
Так кінчиться кожне «вінчовання», проголошуване колядниками по відспіванню коляди або щедрівки.
6. Свій дій не ворог. (Мінч., Петр.)
У ньому живуть наші найближчі, наша рідня. Пор. вище ч. 3.
7. Свій дім не ворог: коли прийдеш, то прийме. (Коб.)
Для чоловіка, що зазнав всяких пригод у світі, свій дім – тиха пристань.
8. Свого дому не чужи сі! (Наг.)
Не чуй себе в ньому чужим, не цурайся.
9. У него домів, як у заяця ломів. (Гнідк.)
Говорять про жебрака або цигана, що не має свого дому. Пор. Adalb. Dom 40.
Дістати 
1. Дістав на горіхи. (Льв.)
Його вилаяли, набили.
2. Дістався як пес під костур. (Смільник).
Попав у тяжке лихо, в тверді руки.
3. Дістане, ще му сі й на завтра зістане. (Дрог.)
Набʼють його суто, що ще й завтра буде боліти.
4. Кобим го дістав у свої руки, то потер бим на табаку. (Богородч.)
Погроза на неприсутного ворога. 
5. Там то дістав і облизався! (Сквар.)
Його набили, надавали позаушників.
6. Хто дістав, той ще дістане. (Кол.)
Погрози: кого раз бито, той буде ще битий. Пор. Wand. І (Bekommen 180).
7. Що дістав, то дістав, того му ніхто не відбере. (Наг.)
Його набили сильно, налаяли, осоромили. 
8. Як ті дістану, то попамьитаєш мої руки. (Наг.) 
Побʼю сильно, покараю. 
Дівиця 
1. Кожда дівиця діждеся Гриця. (Гнідк.) 
Коли й не вийде зяміж, то бодай знайде такого, що закохається в ній.
2. Нім піде замуж дівиця, зложится як лисиця; а як жінкою зістане, чоловік біса дістане. (Явор.)
Характеризують звичайну появу, що женщина перед шлюбом і в замужнім життю, можна сказати – дві різні людини.
Дівка 
1. Аби си ніхто добрий дівков ви віддавав! (Кривор.)
Значення мені неясне. Мб. таке, що в життю обік доброти все потрібва доза хитрості та самолюбства.
2. А йдут дівки й молодиці, нисут пироги й вариниці! Подай Господи! (Кол.)
Радісний окрик робітників, яким несуть у поле полуденок. Пародія церк. Пісні.
3. В богатої дівки горба не видно. (Кол.)
Вона вийде заміж не зважаючи на всі свої фізичні й моральні хиби. Пор. Muka 2261.
4. Вже би сі до дівки брав. (Наг.)
Про хлопця, коли хочуть сказати, що вже доходить до парубочих літ.
5. В затінку ззіде за дівку. (Наг.)
Жартують із старшої, а кремезної жінки, мовляв: як би хто не бачив її лиця, приняв би її за дівку.
6. Він такий чьимний, jик дівка по семій дитині. (Довгоп.)
Говорять про нечемного, безсоромного чоловіка. Пор. Wand. II (Jungfer 59).
7. В селі дівок, як за шеляга маку. (Дар.) 
Дівчат богато, є в чім вибирати.
8. Дала си дівка міні па покору. (Косс.)
Знач. приняла мов женихання. Пор. Перший вінок стор. 198.
9. Де дівок сім, там доля всім, а де єдна, і ті рідка. (Мінч.)...і тій
бідна. (Петр.)...і тій нема. (Наг.)...хороше... і та бідна. (Незаб.)
 Одиначка, яку родичі пестять і не заставляють до роботи, звичайно в життю буває нещаслива. Пор. Brzoz. Dziewczyna 1.
10. Дівка богацька – к- ва громадська. (Наг.)
Злобна увага; богацькі дівки привикли до вигоди і легкої роботи, часто здеморалізовані.
11. Дівка вбрана як пава. (Кол.)
Одягнена гарно, вистроєна.
12. Дівка всьову винна. (Цен.)
Іронічна відповідь, коли хтось чіпляється іншого посуджуючи його, що зробив лихо. Мовляв: нема кого винуватити, та дівку. Може натяк на оповідання про «глухе село», яке я 1880 чув від одного селянина з Кут. Було десь село з самих глухих людей. Вийшов один чоловік на поле і городить пліт, а другий надходить шукаючи загубленого барана. Сей питає за бараном, а тому здається, що він сварить на нього, по що в тім місці пліт городить. Розкричалися оба, але не розуміли один одного; йдуть до війта. А в війта була дочка на віддані і він думав, що се до неї в свати прийшли. Знов балакають усі три, кожний про своє. Не порозумівшися йдуть до попа. А цьому здавалося, що парубок одного з тих людей зробив дитину дівці другого, і не дослухуючи їх виводів, яких зрештою й не розумів, бо й сам був глухий, заявив, що дівка всьому винувата, і дав шлюб дівці з парубком. Якесь подібне оповідання мав на думці Пушкін, пишучи свою епіграму:
Глухой глухого звалъ, къ суду судьи глухого.
Глухой кричалъ: «Моя имъ сведена корова».
«Помилуй, – возопилъ глухой тому въ отвѣтъ, –
Сей пустошью владѣлъ еще покойный дѣдъ».
Судья рѣшилъ: «Почто идти вамъ брать на брата?
Ни тогъ и ни другой, а дѣвка виновата». 
 (А. С. Пушкинь, Сочиненія, 1887, ІІІ, 398).
 Інший варіант оповідали про глухе село див. О. Kolberg, Pokucie IV, 228 – 229; Етн. Зб.VI, 238.
13. Дівка до грьидки, коса до пjитки! (Наг.)
Таким бажанням вітають куми нововроджену або новоохрещену дівчину, себто, щоб виросла висока до «грядий», т. є. до тих поперечних вальків, що в селянській хаті впущені в дві протилежні стіни понижче стелі, і щоб мала довгі коси – також одна з невідлучних прикмет жіночої краси.
14. Дівка заплетепа, а хата не метена. (Гнідк.)
Говорять про матір, що чепурячи дочку не зробила порядку в хаті.
15. Дівка на відданю. (Наг.)
Дівчина в таких літах, що її можна віддати ваміж.
16. Дівка не плетена, хата не метена! (Наг.)
Бідкається господиня в неділю вранці; її обовʼязок також розчесати і заплести коси дочці та вирядити її до церкви.
17. Дівка росте як жидівська лифа. (Кос.)
Росте швидко, особливо в пору полового дозрівання. Пор. Brzoz. Dziewczyna 2.
18. Дівка румjина як ружі. (Наг.)
Румʼянці на лиці вважаються одною з головнях прикмет дівочої краси, знаком здоровʼя.
19. Дівка, то скуска. (Наг.)
Спокуса, що навіть на праведника навіває грішні помисли. Приказка оперта на оповіданню про пустинника, що виховав свого сина в лісі, а сей при першій стрічі з дівчиною не міг опертися потягові до неї, пор. Житє і Сл. ІІ, 186.
20. Дівка – тяжка пола. (Гнідк.)
Значення неясне.
21. Дівка – чужа поміч. (Наг.)
Батько-мати годують її не для себе, а для чужої сімʼї. Словак каже: Dievky – vyvleky, Zätur. VIIIl, 287.
22. Дівка як верба: де її посадиш, там приймеся. (Ільк.)
Говорять про те, що дівка виходячи замуж звичайно переходитьу сімʼю свого мужа і привикає там. Пор. Brzoz. Dziewczyna; Сelak. 411; Wand. ІІІ (Madchen 152).
23. Дівка як гранатир. (Наг.)
Знач. високого росту, огрядна.
24. Дівка як лялька. (Наг.)
Гарно одягнена, румʼяна.
25. Дівка як москаль. (Батят.)
Знач. велика, росла, огрядна. Пор. Етн. Зб.VI, 26.
26. Дівка як муц. (Наг.)
Знач. товста, гладка, заживна.
27. Дівка як огонь, невіста як хоругов. (Ільк.)
Поки дівчина, вона гаряча, палка, натуральна: вийшовши заміж вона підміняється, переробляє свою вдачу відповідно до нових обставин, серед яких опинилася.
28. Дівка як прищіпка. (Дрог.)...приліпка. (Льв.)
Знач. мила, сердечна, така, що від першого погляду подобається всякому.
29. Дівка як сьвічка. (Дрог.)
Проста, струнка. Пор. Zätur. VI. 50.
30. Дівка як ступа. (Наг.)
Знач. отяжіла, груба, неповертлива.
31. Дівка як чічка. (Наг.)
Як квітка, гарна, принадна.
32. Дівко, дівко, не стій коло бзу, не вірь хлопові як псу. (Мшан.)
«Хлоп» тут у загальнім значінню: мужчина. Осторога дівці, щоб не дивалася на підмову мужчинам.
33. « Дівко, коновку твоїми руками чути». – «Щем не мила, як єм купила» (Невід.)
Жартують із недбалої, нехлюйної дівки.
34. Дівці тото так шкодит, як прутом по воді вдарив. Доки сі весільи скоїт, то сі загоїт. (Кол.)
Такий погляд держиться декуди про передшлюбні зносини дівчат з парубками. Що сей погляд не має нічого спільного зі старою острою моральністю, це очевидно.
35. Добра дівка: як старости йдуть, тогди хату мете. (Ільк.)
Іронізують над недбалою, негосподарною дівкою.
36. Добру дівку сватают і в Петрівку. (Орел.) 
Їй і заміж вийти не важко.
37. До дівок, то я не змерз і не змок. (Матв.)
Говорить парубок, що вимовляється від якоїсь іншої роботи. 
38. За грейцар позлітки, а за корч барвінку – тай сі віддасть за дівку. (Ден.)
Дівочий стрій – дуже дешева річ, на нього нема що звертати уваги при виборі дівчини. Пор. Етн. Зб.VI, 61.
39. Заручена дівка два рази красша. (Сор.)
Перед тим на неї не звертали уваги, а коли заручена, робиться предметом пожаданія для різних кавалерів.
40. Кожна дівка гарна, котра заручена. (Ільк.) Кожда тота що ся віддає. (Луч.) Тота... файна... (Красноіля)...ладна... засватана. (Петр.)
Загальна обсервація, пор. попереднє число, а також Wand. III (Мadchen 189).
41. Коли дівці сходить на вінці, то збабіє. (Ільк.)
Значення не зовсім ясне, мб. таке, що коли дівчина починає занадто «дівочитися», показуватися молодшою і кращою, ніж є на правду, то се значить, що вона старіється, боїться лишитися старою дівкою.
42. Красна дівка, а великі гроші, то смерть. (Комар.)
Одна і другі побуджують пристрасть і захланність різних людей.
43. Нагадала сі дівка, як її не обійшла півка. (Кол.) 
Жартують із дівчини, що жартувала з парубками, поки це завагоніла.
44. Найкрасша дівка, що замуж пішла. (Дар.)
Значення як вище ч. 39, 40, а також Wand. ІІІ (Mädchen 201).
45. Не видасться дівки без обмівки. (Дид.)
Перед весіллям «вороги» завсігди стараються обмовити дівку, перешкодити її пошлюбленню.
46. Не давай дівку близько, бо чиром ся впече і до тебе втече; а дальше, то хоть і пібʼє, заки до тебе ся завлече, а то від неї втече. (Мшан.)
Осторога батькам, що віддають дівку заміж. В остатнім реченню еліпса: «від неї втече» scil. її сердитість.
47. Не скакали би дівки дрібно, як би їм того не потрібно. (Ком.)
Дівочі танці, веселість, іграшки – натуральна примана для мужчин.
48. Не штука з дівки молодицю зробити, але з молодиці дівку. (Наг.)
Жартують із новозамужної молодиці. 
49. Ого, вже по дівці: втєли голова по сам коса! (Пужн.)
Жартливо перекручено зам. утяли косу по саму голову. Давно так карали прилюдно дівчат, що мали нешлюбну дитину. Пор. Етн. Зб.VI, 175.
50. От так тобі, як Бог дав: любив дівку, чорта взяв. (Дар.)
Жалуєгься чоловік, що оженившися пізнав свою жінку зовсім з іншого боку, немов іншою людиною, ніж була перед шлюбом.
51. Поки ся дівка не віддасть, то і псови води подасть; а скоро ся віддасть, то і собі не хоче. (Ільк.)
Одна з проб спеціфіковання того контрасту, який у життю так часто завважується між женщиною до шлюбу і по шлюбі.
52. Сиділа дівка тай висиділа дідька. (Дар.)
Говорять про дівку, яка довго не виходила заміж і нарешті придбала нешлюбну дитину.
53. Так ся моя дівка вигуляла вчора на музиках! Ішла з рук до рук, а стояла як друк: що і пустив пастух, то і взяв свинтух. (Перем.)
Жартують із поганої, незугарної дівки, яку хлопці не хочуть брати в танець, а лише поштуркують.
54. Танцювала дівка дворська, а маслянка з д – и порскат. (Галівка)
Сміються з «дрібного» танцю дворачок.
55. То дівка бистра як зелізний птах. (Підвол.)
Жартують із ліннвої, неповертливої дівки.
56. То така дівка: хто хотів, той вертів. (Рогат.)
Згірдно, знач. проститутки. Сей сам зворот знаходимо і в жартливій пісеньці:
 А я в місті була,
 Понедівкувала:
 Хто хотів, той вертів,
 А я дівков була. (Рогат.)
57. Уже дівка пси виганяє. (Гнідк.)
Значення неясне.
58. У людей дівок сім і доля всім; у мене іно єдна, і тая негідна. (Лев.)...а в мене одна.. (Ільк.)
Значення ut supra ч.
59. Хоть дівка збреше, то личко не збреше. (Цен.)
Хоча заперечує, буцім то мала зносини з парубком, але їх наслідки швидко можна пізнати поїї лиці.
60.Чи ти дівка, чи я брешу? (Дар.)
Жартливо обертається чоловік до дівчини, що носить у животі нешлюбну дитину.
61. Як дівку припече, сама до хлопців потече. (Цен.)
Коло їй захочеться полових зносин, то відкине на бік усяку соромливість.
62. Як по обіді дівка не запре стола, буде мати засмарканого чоловіка. (Лучак.)
Правило savoir vivreʼa, жартливо стилізоване.
63. Як сі веде, то й дівка хлопця приведе. (Кол.)
Іронізують над поводженням того батька, якого дочка привела нешлюбну дитину.
Дівованє 
1. Гирке моє дівованє! (Наг.)
Говорить дівчина, що перебідувала молоді літа.
2. Дівованє таке як господарство: коли дівка добре заходиться, го й їй добре. (Кос.)
Дівовання тут має спеціальне значення: відносини дівчини до всього гурту парубків перед засватанням, пор. Перший вінок.
Дівонька 
1. Бола-с сі, дівонько, завила! (Наг.)
Прокляття: щоб ти зробилася покриткою. Для дівчини се найбільший сором.
Дівочий 
1. Дівоча краса як майова роса. (Кол.)
Вона пропадає в тяжкім житті по шлюбі, повнім праці та турбот. 
2. Дівоче серце, як у літі сонце: хоіь темненьке, такой тепленьке. (Гнідк.)
Так характеризують любов дівчини в протиставленні до любові вдови, про яку співають:
 А вдовине серце 
 Як у зимі сонце.
 Хоть ясніє, а не гріє,
 Зимний вітер віє.
3. Дівочі сльози як весняний дощ. (Крех.)
Вони не гіркі, не шкідливі. По них лице дівчини швидко прояснюється.
4. От таке то дівоче, що штуркає хто хоче. (Кольб.)
Жартливо характеризують долю дівчини, яку позволяє собі зачіпати або сватати всякий, хто захоче.
Дівочити 
1. Вона сі вже дівочит. (Наг.)
Із віку підлітка доросла до літ дозрілої дівчини, вбирається по дівочому, ходить на танці і т. п.
2. І я навчуся по семій дитині дівочити. (Ільк.)
Сміються з такого, що задумує якесь запізнене діло.
Дівочка 
1. Бодай єс дівочко не дочекала видіти на своїй оборі-гівнюха, а на своїм плоті порток! (Наг.)
Кляла сусідка дівчину, що чимось допекла їй. Знач. щоб ти ніколи не вийшла заміж і не стала своею хазяйкою.
2. Дівочька як чічечка. (Жабє).
Як квітка гарна, мила.
Дівувати 
1. Бодай-с дівувала до сивої коси! (Глещ.)
Прокляття дівчині, щоб не вийшла заміж.
2. Бода-с дівувала, поки гір та каміньи! (Наг.)
Прокляття: щоб ти ніколи не вийшла заміж.
3. Волиш дівувати як бідувати. (Наг.)
Говорить батько до доньки, не бажаючи дати її заміж у бідну, сварливу, пʼя ницьку сімʼю.
4. Дівувала, поки сі не зкозачила. (Наг.)
Знач. поки не почала заходити собі з козаками, з парубками і не стратила вінця.
5. Загадала по семій дитині дівувати. (Заставці).
Кепкують із чоловіка, що по невчасі задумує якесь діло невідповідне для його літ або вдачі. Пор. Дівочити 2.
6. Ліпше вік дівувати, як чужі діти годувати. (Наг.)
Говорить дівчина, не бажаючи виходити заміж за вдівця, що має діти від першої жінки.
Дівча 
1. Дівча – іншому радість. (Сквар.)
Не рідному батькові й матері, а мужові й його сімʼї.
2. Дівча на відданю. (Крех.)
В таких літах, кола вже можна віддати замуж.
3. Дівча на самій порі. (Сквар.)
Дозріло, пора віддавати замуж.
4. Дівча – чужа поміч. (Терн.)
Вона вийшовши замуж мусить помагати свекрусі та сімʼї мужа. Пор. вище ч. 1.
5. Дівча як душа. (Сквар.)
Люба, щира дівчина.
6. Дівчьи, що лише в пазуху сховати. (Наг.)
Дівчина малого росту, але також мила, прихильна.
7. Дівчьи як вивjирка. (Наг.)
Звинна, весела, роботяща дівчина.
8. Дінчьи як звоздик: де поступит, то все бздит. (Наг.)
Кепкують із дівчини, що любить богато їсти.
9. Дівчьи як злото. (Наг.)
Щира правдомовна, вірна. Пор. Zatnr. VI,116. 
10. Дівчьи як мальоване. (Наг.)
Дівчина гарна, румʼяна на лиці, вродлива.
11. Дівчьи як перепелиці. (Наг.)
Скромна, господарка дівчина.
12. Дівчьи як прилипка. (Дрог.)
Люба, щира дівчина, що горнеться до кожного і кожному сподобається. Пор. вище Дівка ч. 28.
13. До дівчат – то я вмію, хоць не вчат. (Перем.)
Жартливо говорить парубок, коли хто викине йолу, що не вмів сеї або тої роботи.
14. Йому до дівчьит, а не до книжки. (Наг.)
Говорять про старшого ученика, якому вже не хочеться вчитися. Пор. Adalb. Dziewczyna 30.
15. Красні дівчата і тут ростут. (Сквар.)
Говорять парубки в відповідь такому, що хвалить красу чужосільних дівчат. Мовляв: усюди здиблеш гарних.
16. Нині дівчьи ледво поріг перелізе, а вже му сі п – у сливка влізе. (Ценів)
Цинічний жарт на тему вчасного зопсуття дівчат, яке попадається особливо в селах положених близько великих міст.
17. Он дівчата мої милі, рухаются в мене жили! (Рогат.)
Жартливо висловлює парубок свій запал до дівчат.
18. Ще тото дівчьи в пеленках, що має моє бути. (Наг.)
Говорить парубок, коли його питають, чи не жениться.
19. Як ся дівча вродит, то всі кути плачут; як ся хлопець вродит, то всі стіни скачут. (Стежниця)
Кути і стіни тут виставлені символами роду, який у дівчині не знаходить собі прибутку, а тільки ущерб, бо її мусить з віном віддавати іншому родові.
Дівчина 
1. Була дівчина, тай ся на пси пустила. (Бібр.)
Була порядна, та потім піддалася розпусті.
2. Де дівчина в хаті, там плоти поломані. (Цен.) 
Там парубки вечером лазять через плоти і ломлять їх.
3. Дівчина пішком ішла, черевику візком везла. (Наг.)
Допікають вагітній дівчині.
4. Дівчина як дівчина, лиш черевина, як діжчина. (Наг.)
Значення ut supra.
5. Дівчина як маків цьвіт. (Кол.)
Характеризують ріст і красу вродливої дівчини. Пор. Zälur. VI,116.
6. Дівчина як малина. (Берез.)
Люба, солодка, всякому мила. Пор. Zatur. VI, 116.
7. Дівчина як своя душа. (Збар.)
Така мила, щира, прихильна Пор. вище Дівча ч. 5.
8. «Дівчино, який у вас хліб добрий з закальцем!» «Еге, то ще мама пекла, а як би я, то би було два». (Дар.)
Кепкують із недбалої, негосподарної дівчини, що не вміє спекти хліба, та з її матері, що також не вміла навчити її.
9. Поти дівчина не видасться, поки не осудят. (Явор.)
Перед зашлюбленням не мине спліток та лихого поговору. Пор. вище Дівка ч. 45.
10. То дівчина в перцьом. (Дрог.)
Остра на язик, уміє відрубати, не любить зайвих жартів.
11. «Чому, дівчино, нічо не говориш?» – «Або я віддана?» (Сапог.)
Сільський savoir vivre, особливо давніше, велів дівчатам у крузі старших осіб мовчати. Отся приказка, що висміває сей звичай, являється признаком нових часів і нових поглядів на становище дівчини. Пор. Етн. Зб.VI, ч. 48.
Дід
1. А ти діду, торбею! (Наг.)
Лають убогого чоловіка, не конче жебрака.
2. Всім дідам хліба не настарчиш. (Голоб.)
Бідноти, нужди на світі стільки, що один чоловік не заратує її.
3. Дай діду костур, а тебе най пси їдьит. (Наг.)
Іронічно говорить чоловік, коли хтось у нього просить позички, а він сам потребує грошей, або просить якоїсь услуги, що мусила б зашкодити йому самому. Пор. Дати 117.
4. Вставай, уже дід з Єсениці прийшов. (Наг.)
Будять досвіта в зимі челядь до роботи, мовляв: уже он який пізний час, що дід здужав устати і пришкандибати аж із другого села. Пор. вище Ді-дня. ч. 1.
5. Дід бабі вуйко. (Гнідк.)
Жартують із неясного свояцтва. Пор. Adalb. Dziad 5.
6. Дід бабі вуйко, а вона йому друге тілько. (Балиг.)...стрийна. (Балиг.)...тітка була. (Терноп.)
Жартують із неясного, заплутаного свояцтва.
7. Дід бабці купив капці, за короткі – то втьив палці. (Белел.)
Кепкують із чоловіка, що не вміє іншому зробити добра, щоб рівночасно не зробити йому якоїсь шкоди.
8. Дід дідом, хоць го в кожух убери! (Дрог.)
Хто вбраний у кожух, має право вважатися господарем, і повинен поводитися не так, як жебрак-пролетарій.
9. Дід за образи, баба за гарбузи. (Наг.)
Констраст між більш ідеально настроеним мужем і більше практичною жінкою. Пор. Wahl. І, 172.
10. Діди по селі, кури по сьмітю, вставай дівко до куделі. (Сяніц.)
Знач. уже не то ранок, але білий день. Кепкують із господині, що своєі челяди не будить досвіта до куделі. Пор. Brzoz. Dziad 2.
11. Дід на ніхоть, борода на лікоть. (Залісє).
Жартують із малого ростом а бородатого діда.
12. Дідови хліб, а бабі фіялки. (Саніц.)
Контраст між практичним способом думання мужчин і непрактичним ідеалізмом жінок.
13 Дід о хлібі, а баба о фіялках. (Ільк.) 
Кожний думав про своє; мужчина про практичне діло, а жінки про строї, пор. Adalb. Dziad 9.
14. Дід перднув, бабу звернув. (Наг.)
Се в гумористичнім освітленню пропорція сили мужчини до сили жінки.
15. Дід своє, баба своє. (Кол.)
Характеризують незгідливе подружжя, або загалом розмову, в якій жадна сторона не хоче попустити другій. Пор. Adalb. Dziad 15.
16. Дід усе дідом буде (Наг.)
В кого натура жебрацька, той ніколи її не позбудеться.
17. «Ділу, село горит!» – «Я торбу беру, на друге іду.» (Ільк.)...Я мішок беру тай... (Залісє)...А він іде на друге. (Петр.)
Характеризують індиферентність чоловіка, якому дана справа не допікає, не робить ніякої різниці. Пор. Adalb. Dziad 8.
18. Дід як медвідь. (Наг.)
Жебрак здоровий і сильний, міг би ще робити. 
19. Допоки діда, допоти й обіда. (Луч.)
Говорить старий чоловік до невдячної молодої генерації, яка лає його не тямлячи, що він надбав те, чим жиють молоді.
20. За дідову душу йзіли бабу вуши. (Махн.)
Жартують із надмірного жалю баби за дідом або загалом із нехлюйної баби, що буцімто з жалю за дідом занедбує всяке діло.
21. Захтів у діда упросити хліба. (Ільк.) 
Захотів у бідного жебрака запомогтися.
22. Зійшов на діда (Доброс.)
Звівся ні на що, зійшов на жебрака. Пор. Adalb. Dziad 29.
23. «Змовте дідуню отче наш за утопленика!» – А най би го був дідько не ніс на глубоке!» (Наг.)
Жартують із напущеної побожності жебрака.
24. І дідам пива! (Залісє).
Говорять, коли хтось доломинається чогось, до чого не має права. Пор. Wand. І (Bettler 153).
25. «Їджте, діду, борщ!» – «В тамтій хаті давали». –»«То їджте
Пироги». – «Пошли ж вам, Боже, царствечко небесноє, люде добрії та милостивії, що старця до хати приняли та як Бог приказав погодували!» (Коб.)
Жартують із вередливості сільського жебрака, особливо в празничний день, коли в кожній хаті дають не лише хліб, а й теплу страву.
26. Йому би лише сліпі діди водити. (Наг.)
До роботи, до господарства він невдалий.
27. Любит го, як пси діда. (Наг.)
Між жебраками і псами пану в давня ворожнеча, пор. Wand. І (Bettler 21).
28. Маєш діду струп! (Тереб.)
Говорять, коли комусь до звичайної біди прибуває ще якась надзвичайна болячка. Поляк каже в разі якогось наглого розчарування: Masz dziadu plaszcz! Пор. Adalb. Dziad 21.
29. Мій дід з твойов бабов ходив на сорокопуди. (Наг.)
Жартують із чоловіка, що без ніякої підстави видав себе свояком другого. Scil. отсе й весь титул нашого свояцтва.
30. Набрав, як дід у торбу. (Луч.)
Наслухався лайки, набрав побоїв, наївся сорому.
31. Надіявся дід на мід, та без вечері ліг. (Кобр.)...на мід та льиг спати не ївши. (Наг.)
Характеризують усякі марні сподівання, за якими чоловік занедбує реальне діло.
32. Надіявся дід на обід, тай без вечері поклався. (Тереб.)
Значення ut supra.
33. Надіявсі дід на чужий обід, тай свою вечеру не їв. (Дрог.)
Жартують із усякого безпідставного сподівання
34. «Нате вам дідуню за татуневу душечку!» – «Бог да прости! А як же ваш татуньо помер?» – «Та втопив сі». – «Дітьтьо го бери, най сі не пхає на глибоке!» (Кол.)
Жартливий діалог, пани характеризують жебрацьку покірливість перед одержанням милостині і брутальність по одержанню. Пор. вище ч. 23. Інтересна тут форма «Дітьтьо», де к перейшло на ть (аиалогічне доньтя зам.. доньки), а дь перед ть асимілювалося
35. Наші діди не знали біди, а ми, їх унки, зазнали муки. (Збар.)
Давніше було ліпше, а новому поколінню все гірше жити. (Пор. Brzoz. Dziad 8.
36. Нема лиш діда тай баби, (Гнідк.)
Говорять про таке місце, де накладено в безладі різних речей. Пор. Adalb. Dziad 27.
37. Ой ти сліпий діду! (Наг.)
Кричать невидючому або заспаному, що мацає дорогу, хоч би він був і зовсім молодий.
38. Пішов дід на гриби, а баба на гливи; дід свої посушив, бабині погнили. (Доброс.)
Характеризують контраст дідового, мужеського, і жіночого господарства.
39. Пішов дід на гриби, баба на підпеньки; дідові висхли, бабині сиренькі. (Льв.)
Значення ut supra.
40. Пішов дід на жебри, та не мав у що хліба класти. (Ільк.)
Кепкують із недотепи, що не вміє використати доброї нагоди. Пор. Adalb. Dziad 24.
41. Пішов дід на мід. (Сяніц.)
Пішов зваблений якоюсь пустою обіцянкою, надіючися чогось незвичайного. Пор. Brzoz. Dziad 10.
42. Поки діда, поти хліба. (Ільк.)...й хліба. (Збар.)
Поки жив дід, то дбав, а внуки самі не вміють заробити. Пор. вищеч.19.
43. Пустив сі на діда. (Наг.)
Покинув господарювати, спустився на жебранину, укр. пішов у старці.
44. Сподівався дід на мід, ліг спати не ївши. (Петр.)
Значення ut supra ч. 31–33.
45. Спомігся дід на обід, а баба на кисіль. (Ільк.)
Жартують із худих достатків бідних людей, особливо коли вони дуже величаються ними.
46. Опустився дід на лід, та ляг без вечері. (Сан.)
Говорять про всякого, що понадіявшися на якесь непевне добро занедбав те, що мав під рукою. Пор. Сим. 934.
47. Спустився дід на чужий обід, тай свого не їв. (Лев.)
Понадієшся на чуже, та й своє занедбаєш. Пор. вище ч. 33.
48. Тихо, бо вас дід у торбу забере. (Наг.)
Уцитькують малих дітей.
49. «Тікай діду, бо село горить!» – «А я беру пугу тай іду в друге.» (Яс. С.)...» А я торби беру тай на друге деру.» (Цен.)
Значення ut supra, ч. 17.
50. «Тікай діду, село горит!» – «А я беру суму тай на друге суну.» (Льв.)
Значення ut supra. «Сума» в значінню торба зрештою в сих сторонах невживане.
51. Того й дід у торбу не забере. (Наг.)
Говорять про купу непотрібних, попсованих речей, які заважають десь та займають місце.
52. То дід з діда- предіда. (Наг.)
Се жебрак із жебрацького роду, се чоловік невдалий до господарства.
53. Тут так, як би де діда на дорозі розбили. (Наг.)
Говорять, коли в хаті непорядок, усе порозкидувано, шматки хліба валяються.
54. Тут ще лиш діда та баби бракує. (Наг.)
Говорять, коли десь зійшлося багато людей або лежить без ладу богато речей. Пор. вище ч. 36; Adalb. Dziad 27.
55. Тьигнут сі, як діди на Кальварію. (Наг.)...до Милятина. (Рава Рус.)
Волочуться, йдуть помалу, постоюючи та спочиваючи. Кальварія Паславська – відпустове місце в добромильськім, а Милятин у сокальськім пов.
56. У діда в торбі не поживишся. (Ільк.)
У бідного чоловіка нема що взяти, нічим запомогтися.
57. Ходит як дід остатний. (Наг.)
Ходить обідраний, занедбаний.
58. Чекай, прийде дід, посолит ніж тай ти запхає в с – ку. (Русів)
Страшать малих дітей.
59. Ще й дідам пива по обіді? (Збар.)
Значення ut supra ч. 24.
60. Як дід до баби, так баба до діда. (Перем.)
Scil. промовляє, повертається, ласкаво чи сердито. Пор. Brzoz. Dziad 6.
61. Який дід, такий його плід. (Замул.)
Дід мав тут родове а не соціальне значення: Grossvater.
Дідицтво 
1. Мале дідицтво, велике головництво. (Наг.)
За малу спадщину бідні спадкоємні найдужче сваряться та бʼються.
Дідич 
1. Дідич на великім бурку. (Дрог.)
Кепкують із голодранця. «Бурк» береться очевидно в двоякім значенню, як Burg, валок, і брук, себто гола вулиця.
2. На-дідича подався. (Крех.)
Жартують із чоловіка, що змарнував своя господарство; мовляв, він; надіється посісти панські добра.
3. Я на своїм такий сам дідич, як пан на своїм. (Кол.)
Говорить господар, коли пан хоче по давньому старшувати над ним.
Дідичний 
1. Ци ти тут дідичний? (Наг.)
Чи се твоє батьківське, родове добро? Чи ти маєш право тут розпоряджатися?
Дідовід 
1. Ой ти дідоводе якийсь! (Наг.)
Лають невдалого до роботи чоловіка, який любить волочитися від хати до хати.
2. Хто хоче зійти на дідовода, най сі заприязнит з видродушником, картилюшником та піяком. (Ком.)
Товаришування з убійцями, картарями та пʼяницями деморалізує чоловіка. Інтересні тут зразки зложених слів, уковані немов ad hoc.
Дідько 
1. Аби-с дідька ззїв, то не буде по твому. (Наг.)
Щоб ти зробив і Бог зна які зусилля.
2. Аби сі який дідько запитав за нього! (Наг.)
Ніхто не питає про нього, всі забули за нього. Пор. Wand. IV (Teufel 1697).
3. Аби ті зараз дідько вхопив, то би ми не жьиль було. (Наг.)
Говорять якомусь нелюбому чоловікові, неслухняній дитині.
4. А дідька бис іззів! (Наг.)
Прокляття: щоб ти набрався якогось лиха.
5. А дідько би го просив, не я. (Наг.)
Я б його не просив, не хочу просити його. 
6. А дідько го лисий знає! (Наг.)
Зам. її того не знаю. Пор. Wand. IV (Teufel 1143, 1164).
7. А дідько му на тото радив, не я. (Наг.)
Коли мова про якесь зле діло, а чоловік відпекується, що воно не сталося за його порадою. Пор. Zätur. ІІІ, 287.
8. А дідько сі тебе допросит. (Наг.)
Говорять до немилосерного чоловіка, в якого довго й даремно прошено чогось.
9. А дідько тут ладу дійде! (Наг.)
Тут так заплутано, запоганено все, що нінк не дійдеш до ладу.
10. Аж мі дідько бере. (Наг.) Аж чоловіка... (Наг.)
Нетерпливлюся, не можу всидіти на місці. Пор. Wand. IV (Teufel 1531).
11. А най ти дідько матір мучит! (Наг.)...трастує (Дрог.)
Прокляття: щоб твоя мати попалася в пекло на муки. Трестувати – з чеського trestaf – карати.
12. Бери дідьку, що твоє! (Лучак.)
Окрик резигнації, коли чоловік загубив щось або коли вмре хтось лихий, що по загальному розумінню має дістатися чортові. Пор. Wand. IV (Teufel 60).
13. Бовтнув як дідько в смолу. (Збар.)
Говорять, коли хтось раптом упав у якесь лихо, стався жертвою якоїсь лихої пригоди.
14. Богу не потрібно, дідькові не спішно. (Лучак.)
Говорять про лихого, а старого чоловіка, якого, мовляв, Бог не бери з сього світа, бо йому не треба, а дідько не квапиться, вважаючи його життя на сьому світі потрібним для своїх цілей.
15. Богу сьвічку, дідькови дві. (Терноп.)
Характеризують тих фарисеїв, що чиняться побожними, а служать більше чорту, як Богу. Пор. Wand. IV (Teufel 69); Adalb. Djabel 30.
16. Бодай ним дідько по смерти каміньи возив! (Наг.)
Прокляття. В народі розповсюджене вірування, що тяжкі грішники по смерті відбувають сей найтяжчий рід праці і то в ролі тяглих коней.
17. Бодай сі тобов дідько натішив! (Наг.)
Щоб ти дістався чортаві в руки, зробився його іграшкою. 
18. Бодай ти дідько голову урвав! (Наг.)...вкрутив! (Наг.)
Прокляття: щоб ти нагло вмер.
19. Бодай ти дідько рижки смажив! (Наг.)
Жартливе прокляття, може основане на якійсь забутій анекдоті; тепер не має ніякого злого значіння, навпаки, вживається як окрик подиву, коли хтось зробить або скаже щось дотепне або смішне.
20. Бодай ті дідько злапав. (Воробл.)
Прокляття: щоб ти попався дідькові в руки. Пор. Waud. IV (Teufel 1319).
21. Боїтся, як дідько хреста. (Берез.)
Хрестови признається особлива сила над чортом, вірування пішло мб. із церковних пісень на честь «чесного хреста», пор. «Кресть твой, Господи, оружіе на діявола: трепещетъ бо и трисетъ ся» і т. д. Пор. Сим. 303.
22. Борше бис у дідька вопросив, як у нього. (Наг.)
Говорять про твердосердого, немилосерного чоловіка.
23. Бреше як дідько. (Кол.)
Дідько вважається вже в письмі святім батьком брехні. 
24. Булькоче як дідько в болоті. (Наг.)
Говорять про пʼяницю, що говорить невиразно. Осідком дідька на землі вважаються між іншим глубокі трясовини, болото та калабані, де він часто страшить і робить пакості людям.
25. Вдавив сі дідько моїми грішми. (Наг.)
Говорить чоловік згубивши або стративши без пожитку гроші або якусь річ куплену за гроші. Пор. Гроші 68.
26. Верещить як дідько. (Ільк.)
Дідькові приписують дикі, страшні голоси, які іноді чути серед ночі або яких жерела не можна дійти. Пор. Ж. і Сл. IV, ст. 189 (Диво в Лосинци).
27. Верни, дідьку, бо то папове. (Тисьм.)
Що попове, того й дідько не сміє взяти.
28. Взяв го дідько за старий довг. (Ільк.)
Про старий довг, за який дідько бере загублені речі або людей лихого поводження, див. Губити 13; пор. Adalb Djabel 96.
29. Взьив дідько за своє. (Наг.)
Говорять про лиху, збиточну дитину, яка вмерла, буцімто дідько адоптував її.
30. Взяв дідько кобилу, най бере й лоша. (Сквар.)
По більшій шкоді чоловік не так жалує меншої. Пор. Wand. lV (Teufel 577); Zatur. XII, 231.
31. Вилізай дідьку з болота 1 (Наг.)
Жартують, коли хтось тягне чоловіка з поганої компанії.
32. Витріщився як дідько. (Ільк.)
Дідько чатуючи на кожний людський поступок уявляється народній фантазії з усе отвореними, витріщеними очима.
33. Від дідька відхрестиш сі, а від злого чоловіка ні. (Наг.)
Злий чоловік гірший дідька. Пор. Wand. IV (Teufel 569).
34. Відхрестишся від дідька, а збудешся гріха. (Ільк.)
Значення не зовсім ясне. Мабуть дідько тут – лихий чоловік, від якого відкараскившися чоловік збудеся його лихої компанії, сварки та бійки з ним. 
35. Він а дідько то все одно. (Стан.)
Це лихий, злий, пакісливий і зрадливий чоловік.
36. Він би й дідька з пекла вигнав. (Кол.)
Такий непосидющий, напасливий чоловік. Пор. Wand. IV (Teufel 1657).
37. Він би йі дідька одурив. (Кал.)
Се чоловік хитрий, шахрай. Пор. Wand. IV (Teufel 1077).
38. Він би іі дідька продав. (Дрог.)
Се великий шахрай, він може й найгірший товар продати за добрі гроші.
39. Він би й душу дідькови записав. (Наг.) 
Се чоловік без сумління, не дбає за свою душу і за людську кривду.
40. Він би сі з самим дідьком за барки брав. (Наг.)
Говорять про завзятого чоловіка, готового до бійки.
41. Він би ще й дідька навчив. (Наг.)
Це такий хитрий, підступний та злий чоловік. Пор. Wand. IV (Teufel 169З).
42. Він з дідьком за панібрат. (Наг.)
Про лихого, поганого чоловіка.
43. Він з дідьком у змові. (Кол.)
Се чоловік поганий, хитрий, злобний. Пор. Zatur. VIII, 722.
44. Він і дідько, то близькі сусіди. (Наг.)
Се чоловік небезпечний, зрадливий, бо близьке сусідство з дідьком піддає йому дідьчі норови.
45. Він і для дідька нездалий. (Дрог.)
Говорять про лінивого, нероботящого, тупоумного чоловіка. Пор. Wand. IV (Teufel 1264).
46. Він сі дідькові запродав. (Наг.)
Загальне вірування в те, що чоловік може запродати за певні матеріальні користі свою душу чортові.
47. Він усім дідькам кревний. (Крех.)
Поганий, хитрий чоловік, що всякого одурить та скривдить.
48. Він якогось дідька в собі має. (Наг.)
Се чоловік несамовитий, опутаний демоном.
49. Вміє єс дідьку до церкви влізти, то вмій же й вилізти. (Цен.)
Говорять такому, що вміє заварити якусь кашу, наробити клопоту, а не вміє виплутатися з нього. Пор. Wand. IV (Teufel 578).
50. Волів бим дідька видіти, як тебе. (Наг.)
Говорять нелюбиму, ненависному чоловікові.
51. Волів би мі дідько зараз ухопити! (Наг.)
Говорить знетерпеливлений, доведений до розпуки чоловік. Пор. Wand. IV (Teufel 1584).
52. Вона з дідьком кума. (Голоб.)...всім дідькам... (Наг.)
Говорить про злу, сварливу жінку. Пор. Zätur. VIII, 435.
53. Впав дідько з гори, вітер го бери! (Явор.)
Дідько тут згірдливо про якогось недоброго, непосидющого чоловіки, натомість, «вітер» має значення лихого демона.
54. Все пішло до дідька. (Наг.)
Пропало, пішло марно, розтрачено. Пор. Wand. IV (Teufel 1518).
55. В тім би й дідько ногу зломив. (Кол.)
Се діло заплутане, в якім тяжко розібратися, а легки дійти до страти.
56. Гони до дідька! (Наг.)
Тікай геть, забирай ся мені з очей. Пор. Wand. IV (Teufel 1426).
57. Гонит ним як дідько лугами. (Крех.)
Говорять про іншого чоловіка, що хитається як дерево від вітру.
58. Гонит сі як дідько в трощи. (Ком.)
Говорять про непосидющого, неспокійного чоловіка. Нироднв вірування бачить у мочарах, у трощах та очеретах також осідок дідьків.
59. Де дідько не може, там бабу пішле. (Наг.)
Погляд, що баба влізливіша, облеспійша, шкідливіша від чорта, пор вище Баба ч. 25.30,31; Wand. IV (Teufel 771, 783 1041, 1056); Дик. 1342; Zätur. VII, 154.
60. Де дідько не посіє, там ся баба вродить. (Ільк.)
«Не посіє» тут не має негативного, а власне потверджуюче значення: баби родиться з чортового насіння. Пор. Баба ч. 3, 8, 67.
61. Де єден дідько, там зараз і другий. (Наг.)
Де одно лихо, там і друге прибуває. Пор. Wand. IV (Teufel 1040).
62. Десь сі вже ним давно дідько тішит. (Дрог.)
Говорить про лихого чоловіка: мабуть він уже давно вмер. Пор. вище ч. 17.
63. Десь сі ним дідько вдавив. (Наг.)
Знач. проковтнув його, він пропав безвісти, без сліду. Пор. вище ч. 25.
64. Дідька в бік мати. (Гнідк.)
Не мати нічого, мати якесь лихо, тут спеціально кольку, що шпигає в бік і уважавться хворобою насланою лихим демоном.
65. Дідька в бік на цілий рік! (Дрог.)
Злосливе бажане новорічне замість усякого добра. Пор. Brzoz. Djahel 8.
66. Дідька в куми не бери. (Кол.)
З лихим чоловіком не приятелюй, бо потерпиш через нього. Пор. Wand. IV (Teufel 647, 1219, 1245).
67. Дідька зʼїдж і води сі напий! (Сор.)
Говорять, коли чоловік згубив, стратив щось і даремно жалує та вдається в розпуку. Мовляв: тепер не лишається нічого більше, як дідька зʼїсти і води напитися. Перша половина пор. Adälb. Djabel 28.
68. Дідька зʼїж, а правду в очи ріж! (Кобил.)
Потерпи всякі прикрості, наразися всім, а скажи правду, Вислів завзяття і впертості правдолюбного чоловіка.
69. Дідька ззїсть, поки тото дістане. (Наг.)
Знач. не дістане ніколи, даремні всі його зусилля. Пор. Zätur. XVI. 311.
70. Дідька зʼїсти, а правду повісти. (Луч.)
Знач. хоч би прийшлося нажити бог зна якої неприємності, а правду сказати треба. Пор. Wand. IV (Teufel 125).
71. Дідька і сьвjиченов водов не викропиш. (Наг.)
Тілько чесним, трудящим житям. Пор. Adalb. Djabel 31.
72. Дідька маєш! (Наг.)
Не маєш нічого, от тобі й клопіт.
73. Дідька не дразни! (Цен.)
Бо подразнений він іще гірший, як звичайно. Пор. Wand. IV (Teufel 659).
74. Дідька не здуриш. (Кол.)
Він навпаки тебе здурить. Про те в численних легендах і анекдотах дідько являється одуреним.
75. Дідька не клич, він сам прийде. (Teрноп.)
Ніякого лиха чоловік не повинен накликати на себе, бо може вимовити се бажання в лиху годину, і все так і станеться йому. Пор. Wand. IV (Teufel 58, 645); Adalb. Djabel 80.
76. Дідька посій, дідько ся вродить. (Ільк.)
Знач. посій лихе, нечисте зерно, то й уродиться лихе та нечисте збіжжя.
77. Дідька ти дам, не гроші. (Наг.)
Знач. грошей не маю, не дам нічого. Пор. Wand. IV (Teufel 1244).
78. Дідька чеши зрідка. (Доброс.)
Лихому потурай, не протився йому занадто, щоб не нагнав ще більшого лиха.
79. Дідьки би ти маму гонили! (Наг.)...матір мучили! (Наг.)
Прокляття, пор. вище ч. 11.
80. Дідько бере мʼясо, а Бог кости. (Добром.)
Товсті, опасені люди йдуть до пекла, а худі, вимучені постом до неба – по думці моралістів. Пор. Wand. IV (Teufel 113).
81. Дідько би на ній на Лису гору їздив! (Наг.)
Клянуть лихій жінці. Прокляття основане на численних оповідання про те. що дідько ніччю їздить на людях, перемінених у коней, на Лису гору на чортячі гулянки.
82. Дідько би ти в печінки вліз! (Наг.)
Прокляття: щоб тебе кололо в печінках.
83. Дідько би ті вхопив! (Наг.)
Прокляття: щоб ти пропав, зійшов ні на що. Пор. Wand. IV (Teufel 1224, 1297).
84. Дідько – бодай моци не мав! (Наг.)
Також одна з відворотних формул, які звичайно додають згадуючи дідька.
85. Дідькови очи промив. (Ільк.)
Значення неясне. Промити очі в іншім звороті (див. Гроші ч. 121) має значення розтратити, пустити марно. Але яке значення має тут?
86. Дідько в нім сідит. (Наг.)
Се чоловік злої волі, зрадлиний, збиточний. Пор. Wand. IV (Teufel 1447).
87. Дідько вночі воює і в день не дармує. (Берез.)
Ніч, а особливо північ уважають часом панування дідька – слід давнього дуалізму, що вважав чорта паном пітьми.
88. Дідько го вирвав. (Наг.)
Він пропав, умер (спеціально про жидів, про яких вірять, що кожного судного дня дідько мусить вирвати одного з них), Пор. Wand. IV (Teufel 1297).
89. Дідько го сюда приніс. (Ільк.)
Прийшов непрошений, непотрібний, робить прикрості. Пор. Wand. IV (Teufel 1221, 1299; Zatur. XVI, 301.
90. Дідько – Дух сьвjитий при хаті! (Наг.)
При кожній згадці про дідька годиться додати отсю відворотну формулу. Пор. Wand. IV (Teufel 1284).
91. Дідько з води, а я в воду. (Наг.)
Примовляють ідучи перший раз у воду купатися.
92. Дідько знає, що робит. (Дрог.)
Лихий чоловік робить усе з обдуманим наміром, щоб пошкодити іншому.
93. Дідько з тебе говорит. (Наг.)
Говориш погань, радиш на зле, мов чорт.
94. Дідько мені там до того. (Льв.)
Мені до того байдуже. Пор Wand. IV (Teufel 1635).
95. Дідьком сі не доробиш. (Наг.)
По народному віруванню чоловік, що запродав чортові душу, хоч про око й видається богачем, а про те всі ті його багатства – одна мана і він не може гаразд покористуватися ними, і живе серед ненастанної гризоти, як і всякий бідний чоловік.
96. Дідько му на язиці. (Наг.)
Бреше, обмовляє, балакає богато, а все на шкоду інших. Пор. Wand. IV (Teufel 1339); Zatur. XII, 245.
97. Дідько нас – з розуму. (Наг.)
Згірдно говорять про чоловіка, що видає себе дуже розумним.
98. Дідько не згине. (Наг.)
Говорять часто зам. лихе не згине.
99. Дідько не спит, а людей зводит. (Наг.)
Лихо все готове впасти на чоловіка. Пор. німецьке: Der Teufel feiert nicht, Wand. IV (Teufel 100, 437): Сelak. 21; Leroux 1, 9: Adalb. Djabel 181 Zatur. II, 116.
100. Дідько не такий чорний, як го малюют. (Дид.)
Даний чоловік не такий злий, як про нього говорять. Пор. Wand: IV (Teufel 44, 48); Zatur. VIII, 135.
101. Дідько ним темлює. (Наг.)
Кидає ним сюди й туди, охає там, де його не треба.
102. Дідько свого не дарує. (Цен.)
Він дуже добре, тямить, що йому належиться, і допімнеся свого. Мови про те, що лихий чоловік по нар. віруванню не уйде дідьчих пазурів.
103. Дідько сі женит. (Наг.)
Говорять про вітер, що крутить курявою Пор. Brzoz. Djabel 6.
104. Дідько сім пар ходаків сходив, поки їх до купи звів. (Наг.)
 Говорять про дібрану пару лихихлюдей. Пор. Wand. IV (Teufel 147, 1101, 1288).
105. Дідько старий розум має. (Кол. )
Чорт і сам старий, то мусить мати довгий досвід і практику в злім.
106. Дідько сьвятий то знає. (Ільк.)
Жартливий вислів, кпини з добродушного чоловіка, який у своїй добродушності навіть дідькові не відмовляє епітета святий.
107. До дідька з тим! (Перем.)
Се ні до чого не здале, се треба викинути. Пор. Zätur. ІІІ, 287.
108. Дреся як дідько по смереках. (Клинець).
Знач. чіпляється вгору, лазить по звишках. Приказка основана набуть на якімось оповіданню, але воно не записане. Знаємо лише, що дідько хотячи напакостити Богу, понабивав гвіздків (суччя) у смереку, що перед тим була найкращим деревом, пор. Ж. і Сл.ІІІ, стор.
109. Є – в ти дідько матір! (Наг.)
Звичайна лайка.
110. Єден дідько. (Наг.)
Оба однаково лихі – коли мова про двох людей; однакова страта, однакове лихо. Пор. Wand. IV (Teufel 1628).
111. Єден дідько гірший від другого (Цен.)
Один окомон, посіпака, війт гірший другого. Пор. Wand. IV (Teufel 50).
112. Єден дідько по цьотку їхав. (Тереб.)...тітку... (Тереб.) 
Знач: однаковий кошт, однакова страта.
113. Єдні дідьки бояться хреста, а другі батога. (Ільк.)
«Дідьки» в двоякім значінню: лихі демони, що бояться хреста, і лихі люди, на яких вистарчить батіг або дрючок. Пор. Wand. IV (Teufel 71).
114. Єдних дідьків відганяют хтрестом, а других батогом. (Гнідк.)
 Значення ut supra.
115. Зайди си з дідьком, то сі ні відхрестиш, ні відмолиш. (Наг.)
Зайшовши в якесь діло, або зачепившися з лихим чоловіком потім ніяк не розвижешся з ним.
116. Заталапаний як дідько. (Наг.)
Коли болото дідькова оселя, то сидячи в ній дідько мусить заталапатися по вуха.
117. З дідьком до ладу не дійдеш. (Кол.)
Він усюди покажеться розумнійшим і хитрішим від чоловіка. 
118. З дідько не грай! (Наг.)
З лихим чоловіком не заходи в жарти, не вода компанії, бо зазнаєвш лиха. Пор. Wand. IV (Teufel 698): Сelak. 32.
119. З дідьком нема жартів. (Кол.)
Він бере все на правду. Пор. Wand. IV (Teufel 700): Zatur. VIII, 205.
120. В дідьком непорадна година. (Наг.)
З поганим чоловіком годі дійти до якої будь згоди.
121. З дідьком не сягай до одної миски. (Ільк.)
З лихим чоловіком не приятелюй, Бо дійдеш до лиха.
122. З дідьком си зайдеш, то дідька найдеш. (Наг.)
Зайшовши в діло з лихим, зрадливим чоловіком наживеш клопоту та нещастя.
123. З дідьком у глібоку воду! (Берез.)
Сердитий окрик. Scil. іди, щоб ти втопився.
124. Зʼіш дідька на обід, а дідьчу маму на вечеру. (Кол.)
Знач. не їстимеш нічого, будеш голодувати.
125. З нев і дідько справу програє. (Дрог.)
Говорять про завзяту, язикату жінку.
126. З ним би й дідько кінцьи не доїхав. (Наг.)
Це чоловік незгідливий, крутар та брехун.
127. І в старій печі дідько топить. (Ільк.)
І старий чоловік почуває іноді лихі (тілесні) похоті та бажання.
128. Іди до дідька в зуби! (Наг.)
Іди геть, пронадь. Пор. Wand. IV (Teufel 1543).
129. Іди до дідька до лабатого! (Наг.)
Сердитий окрик комусь наприкреному та нелюбому.
130. Іди до дідька, до тристенного! (Наг.)
Чим тристенний дідько гірший, страшніший від інших, невідомо.
131. Іди до сто дідьків! (Наг.)
Сердитий окрик, з яким виганяють когось або викидають щось непотрібне, шкідливе.
132. Іди собі з Богом до дідька! (Цен.)
На пів добродушно, на пів сердито говорять комусь нелюбому або зайвому при якімось ділі.
133. І дідька в церкві малюют. (Добром.)
Певно для контрасту зі святими, та народна забобонність виводить із того нераз дивні консеквенції, пор. Бозя 1.
134. І дідька не треба дразнити. (Стрий).
І найгіршому ворогові не треба докучати, щоб не побудити його до гіршої ворожнечі. Пор. вище ч. 73.
135. І дідько би такого не вигадав. (Наг.)
Говорять, коли один одному зробив якусь незвичайну пакість.
136. І дідькові сьвічку! (Добром.)
І лихому чоловікові зроби якусь концесію. щоб задобрити його. Пор, вище ч. 15; Wand. IV (Teufel 9, 1198); Adalb. Djahel 29; Zatur. VIII. 200.
137. І дідько в пеклі му не догодит. (Наг.)
Говорять про вередливого та сварливого чоловіка, якого нічим не можна заспокоїти.
138. І дідько го в решеті не ззімає. (Наг.)
Такий він верткий та швидкий. Натяк на ловлення риби решетом.
139. І дідько в нього не буде мати потіхи. (Наг.)
Він не вдалий ні до чого, навіть для чорта. 
140. І дідько му нічого не зробит. (Наг.)
Він безпечний, сильний, певний себе.
141. І дідько не такий злий, як говорят. (Збар.)
Жартливо-добродушний погляд народний на дідька. Пор. Wand. IV (Teufel 234).
142. І дідько тому ради не дасть. (Наг.)
Се справа дуже замотана і трудна, тут не спосіб дійти до ладу.
143. І дідько хреста боїться. (Крех.)
1 для найсильнішого та найгрізнішого бував щось страшне та недоступне.
144. І з дідьком можна говорити. (Голоб.)
Scil. не то з паном. Говорять про дуже острого, нелюдяного пана.
145. Його й дідько не хоче. (Дрог)
Бо такий невдалий або такий злий. Пор. Wand. IV (Teufel 1222).
146. Йому дідько гроші носит. (Наг.)
Приказка оперта на віруванню, що чорт – володар скарбів і достарчав їх чоловікові, який запродасть йому свою душу.
147. Йому й дідька не страшно. (Голоб.)
Говорить про сьмілого, відважного чоловіка.
148. Кожний дідько в свою дудку грає. (Ільк.)
Кожний своє говорить, по свойому радить – говорять про компанію лихих людей. пʼяниць, дерунів.
149. Кривий як дідько. (Наг.)
Дідька вважав народня фантагія кривим на одну ногу, пор. Етн. Зб.XII, ч. 24, 25; Zatur. II, 307.
150. Курит, як дідько дорогов у осени. (Ценів) Копотит... (Наг.)
Великі тумани куряви, що схапуються по шляхах, іноді в часі тиші та спеки, вважає народна фантазія дідьчим ділом, дідьчою забавкою.
151. Лаковий як дідько на душу. (Дрог.)
Дідько всяких способів добирає, щоб ловити і зводити людські душі.
152. Мав сі дідько вродити, тай когут запіяв. (Дрог.)
Говорять про лихого чоловіка, ніби се спинений у своїм родженю дідько. Пор.Brzoz. Djabel 14.
153. Маєш дідька на голову! (Наг.)
Маєш свіжий клопіт замість сподіваної користі. Пор. Wand. IV (Teufel 1248).
154. Ми казали, що ваші, а дітько си гадав, що його. (Лівчиці).
Жартливе розвнзанв «когось спору за маловарту річ: коли не ваша, то мабуть вона дідькова.
155. Набрав дідько богатих, тай сі бідними помітує. (Наг.)
Жартує бідний чоловік упавши; мовляв:се мене дідько кинув, не бажаючи брати мене собі, бо мав досить багачів.
156. На дідька ми ті треба. (Наг.)
Мені тебе зовсім не треба.
157. Най за то дідько дбає, не я! (Кол.)
Се мені байдуже, я тим не турбуюся.
158. Най мене дідько возьме! (Берез.)
Scil. коли се не так. коли не правду кажу. Пор. Wand. IV (Teufel 1579).; Zatur. XVI, 74.
159. Най си дідько над тим голову ломит, не я! (Льв.)
Се діло темне, не хочу над нам мучитися.
160. Най ти дідько голову зломит без мене! (Льв.)
Іди і чіпляйся до когось іншого та наберися від нього лиха, а мені дай спокій.
161. Най то дідько бере! (Бор.)
Се погана, прикра справа. Пор. Wand. IV (Teufe) 1124).
162. На нього вже дідько вили острит. (Цен.)
Говорять про лихого, скупого чоловіка, що хворує і готується вмирати.
163. На якого дідька ми сі тото здало? (Наг.)
Сердитий окрик: мені се зовсім ні до чого нездале. Пор. Wand. IV (Teufel 1278).
164. Не бій сі дідька, бій сі лихого чоловіка. (Наг.)
Бо дідько по за лихим чоловіком то ще може й видумки. Пор. Wand. IV (Teufel 79); Сelak. 33.
165. Не бій сі, дідько ті не вхопит. (Наг.)
Не згинеш, не буде тобі ніякого лиха. Пор. Hoc. 375; Zätur. VIII, 722.
166. Не бojит сі дідько кадила, хиба кропила. (Сквар.)
Так само всякий ворог не боїться підхлібства та похвали, а діяльного, енергічного опору. Пор. Adalb. Djabel 13.
167. Не буди дідька, най спит. (Берез.)
Не зачіпай лиха, не викликай сам собі клопоту. Пор. Adalb. Djabel 73; Brzoz. Djabel 16.
168. Не вір дідькови, хоць би сі ангелом чинив. (Берез.)
Лихому чоловікові не вір, хоч би вдавав побожного. Пор. Wand. IV (Teufel 63).
169. Не впече так чужий дідько, як свій. (Наг.)
Чужий дідько – сердито, чужа дитина. Своя гірше докучить, болючіше оскорбить, як чужа.
170. Не гризи з дідьком горіхів. (Ільк.)
Гризти горіхи – сваритися, правуватися (пор. Горіх ч. 6), отже з дідьком не заходи в суперечку ані в право, бо він усе тебе одурить та отуманить. Пор. Adalb. Djabel 74; Zätur. VIII, 436.
171. Не заходи з дідьком в заклад. (Ільк.)
Бо він ніколи не додержить слова. Натяк на численні оповідання про заклади та контракти людей з чортами.
172. Не згадуй дідька під ніч, бо ти сі приснит. (Наг.)
Вірять, що сама згадка про чорта вже прикликав його. Пор. Brzoz. Djabel 19.
173. Не мав дідько квасу, тай впав у розчину. (Лучак.)
Значення неясне. Образово: не міг лихий чоловік оттакої пакости зробити, та зробив ось яку.
174. Не мав мі де дідько здибати, та на гладкій дорозі. (Наг.)
Говорить чоловік, якого зовсім несподівано, неприготованого заскочила якась лиха пригода.
175. Не проси дідька в гості, він прийде й непрошенпй. (Цен.)
Лиха не треба самому накликати на себе, воно все готово впасти на чоловіка. Пор. Wand. IV (Teufel 683). 
176. Не такий дідько страшний, як го малюют. (Кол.)...чорний... (Цен.)
І всяка небезпека здалека видається страшнішою, як тоді, коли чоловік опиниться в ній. Пор. Adalb. Djabel 78; Сelak. 21: Wand. IV (Teufel 234. 409, 539).
177. Ніякий ти сі дідько не стане. (Наг.)
Говорять сердито такому, що боїться або кричить без причини і без потреби.
178. Ото якийсь дідько не чоловік. (Наг.)
Говорять про злого чоловіка.
179. Перес – в му дідько дорогу. (Наг.)
Щось перепинило йому діло, запізнився, змінив свою постанову.
180. Питалися дідька, чим би хотів бути? «Окомонською кобилою, мельника куркою, або панською мамкою». (Ільк.)
Всі три ті «фахи» мають добру годівлю, а ніякої роботи – ідеал лихого, лінивого чоловіка.
181. Пищит як дідько в градові хмарі. (Берез.)
Вірять, що град – дідьче наслання і що спинений чародійською силою дідько пищить у хмарі і проситься у хмарника. Пор. Етн. Зб.XV, 252.
182. Пішов до дідька в зуби. (Наг.)
Пропав без вісти – мова про якогось злого чоловіка. Пор. Brzoz. Djabel 21.
183. Рад як дідько грішній души. ( Наг.)
Бо вона його власність.
184. Свій дідько гирший, як чужий. (Наг.)
Говорять про свою неслухняну, нероботящу дитину. Пор. вище ч. 166.
185. Сто дідьків ти на голову! (Наг.)
Прокляття: щоб тебе обсіли, опанували демони. Пор. Wand. IV (Teufel 1248). 
186. Страшит як дідько в комині. (Ком.)
Виття та шум у комині, особливо зимовими ночами, також приписують дідькові, який такий способом страшить сонних людей.
187. Такий єден дідько добрий, як другий. (Наг.)
Мова про двох лихих людей, один не ліпший від другого. Пор. Wand. IV (Teufel 515).
188. Такими й дідько сі помітує. (Наг.)
Се таке ледащо, що його й дідько не хоче брати.
189. Такого дідько й за дармо пе бере. (Дрог.)
Такий лихий, ледачий чоловік. Дідько не бере його, бо має таких досить.
190. Там до дідька! (Наг.)
Сердитий окрик, коли чоловікові впаде щось із рук і розібʼється. Пор. Wand. IV (Teufel 1414).
191. Там то му дідько в писку сідит. (Наг.)
Згірдно говорять про чоловіка балакучого, брехливого. сварливого, мовляв: усе те він говорить не власною силою, а дідьчою.
192. Там то му дідько на язиці сідит! (Наг.)
Знач. говорить усяку погань, свариться, бреше. Пор. Wand. IV (Teufel 1339).
193. Тікає, як дідько від хреста. (Кол.)
Говорять про боязливого. Пор. Wand. IV (Teufel 1684).
194. Тішит сі, як дідько сухов вербов. (Войн.)
Суха верба – один із найчастіших осідків дідька. Знайшовши її дідько тішиться, бо знайшов собі хату.
195. То вже дідько чоловіка бере. (Льв.)
Чоловік не може витримати, сердиться, тратить терпливість. Пор. Wand. IV (Teufel 1105).
196. Того й дідько з перцьом не ззість. (Наг.)
Говорять про недобре зладжену страву, а також про лихого чоловіка.
197. Той ще й дідька закасує. (Льв.)
Се поганий, лукавий чоловік. Пор. Wand. IV (Teufel 1275).
198. Тому дідько мудрий, бо старий. (Кол.)
У всякій випадку має довгий досвід. Пор. Adalb. Djabel 32.
199. То ще куций дідько! (Наг.)
Говорять про малого і збиточного чоловіка, про таку ж дитину або скотину.
200. То якийсь дідько! (Наг.)
Говорять про злого, хитрого, мудрого чоловіка. Пор. Wand. IV (Teufel 1476).
201. Трафив дідько на поганого. (Збар.)
Зійшлися оба однаково лихі. Пор. Brzoz. Djabel 24.
202. Тьфу до сто дідьків! (Наг.)
Сердитий окрик, знак обурення або обрадження.
203. У дідька грошей багато. (Кол.)
Він наділяв ними своїх прихильників та запроданців.
204. У дідька смоли не купити. (Кол.)
Смола, се дідьків елемент, її у нього багато.
205. У нього би й дідько душі не купив. (Цен.)
Scil. бо вона й без того дідькова. Се чоловік без сумління, на якого слово не можна покладатися.
206. У таке би сі дідько вс – в. (Наг.)
Се діло зовсім непутяще, його не слід вести далі.
207. Хиба би му дідько помагав. (Сквар.)
Scil. щоб я його не переборов.
208. Хиба би там не знати який дідько був! (Наг.)
Хиба би була Бог зна яка перешкода або трудність, щоб я сього не зробив. Пор. Wand. IV (Teufel 1537).
209. Хиба би тут дідько сидів! (Сквар.)
Говорить смілий чоловік, мовляв: не злякаюся нічого, хиба самого дідька.
210. Хитрий як дідько. (Крех.)
Про злого і хитрого чоловіка.
211. Хап її дідько! (Товсте).
Прокляття: нехай її чорт бере, нехай вона пропаде.
212. Хочеш, дідьку, гріш? На тобі два, тілько відчепися! (Вікно).
Говорять до якогось влазливого чоловіка, або в випадку якоїсь біди, від якої ножна відкупитися грішми.
213. Ци тебе дідько мордуе? (Голоб.) 
Сердитий окрик, коли хтось кричить без причини, нетерпливиться, кличе помочи, де міг би й сам помогти собі.
214. Ци ти дідько лице подрапав? (Цен.)
Кепкують із рябого та струповатого.
215. Ци ті дідько зі ськири дре? (Наг.)
Scil. що так кричиш. Сердито запитують, коли хтось дуже кричить. Пор. Wand. IV (Teufel 1481).
216. Чеши дідька зрідка. (Лев., Петр.)
Знач. не задирайся з лихим чоловіком, потурай йому, щоб не вчепився тебе.
217. Чеши дідька зрідка, бо як покрачеш, то певно заплачеш. (Городен.) 
«Покрачеш» не походить від гранати, а від нім. kratzen – дряпати.
218. Чеши дідька зрідка, нех іде до дідька. (Ільк.)
Знач. потурай лихому чоловікові, нехай іде далі, минає тебе.
219. Чеши дідька зрідка, щоби гладкий бив. (Явор.)
Заходися з усяким чоловіком так, щоб не кривдував собі на тебе.
220. Чеши дідька костубом, аби не був кострубатий. (Кол.)
Злого, напасливого чоловіка побий, щоб прикоротити його охоту до зачіпок,
221. Чигає, як дідько на душу. (Сяй.) Чатує... (Наг.)
По загальному віруванню чорт ненастанно полює на людські душі і добирає всяких способів, щоб уловляти їх.
222. Ще го дідько не взьив. (Наг.)
Мовлять про лихого, ненависного чоловіка Зам. ще не вмер, ще живе.
223. Щезай дідьку від мене! (Наг.)
Значення двояке: 1) заклинання від духа, і 2) сердитий окрик до нелюбого, напасливого чоловіка.
224. Щез як дідько від кропила. (Наг.)
Почув погрозу і втік.
225. Ще ті дідько не хаиле. (Наг.)
Знач. чого кричиш, чого кличеш помочи, ще не гинеш.
226. Що дідько вхопит, того не пустит. (Наг.)
Що впалося йому в руки, те пропало на віки. Пор. Wand. IV (Teufel 142).
227. Що дідько назначит, то вже його. (Дрог.)
За дідькові знаки вважають зизоватість, кульгавість, руде волосся, рябину
і інші подібні тілесні хиби. Загальне вірування, що люди з такими прикметами бувають злі і служать чортові.
228. Що дідько, що чорт, то єдна біда. (Стан.)
Всі три назви в устах народу означають одну категорію лихих демонів. Приказка вживається також, коли мова про лихих людей; один назве даного чоловіка так, другий каже, що він не називається так, а он як, а перший відповідав: «Е, що дідько, що чорт» і т. д. Пор. Сelak. 20; Wand. IV (Teufel 536).
229. Що му дідько зробит? (Наг.)
Він не боїться дідька, resp. ніякого лиха. Пор. Біда ч. 201.
230. Що сі до дідька наставило, то дідько возьме. (Цен.)
Що попсоване, невдале, те й пропаде. Пор. Wand. IV (Teufel 788).
231. Що там за дідько? (Наг.)
Сердитий окрик: що там таке? Коли щось докучає чоловікові, не в пору добивається до хати. Пор. Wand. IV (Teufel 1111).
232. Що то дідько може! (Наг.)
Говорять, коли сталося якесь велике нещастя через недогляд або злу волю когось близького, прим, пожежа або крадіж. Пор. Wand. IV (Teufel 1616).
233. Який дідько печений, такий і варений. (Ільк.)
Говорять про якусь погану страву, а також образово про лихого чоловіка, що все однаково напакостить другову, чи причепиться до нього в добрім чи в злім способі. Пор. Adalb. Djabel 44.
234. Який дідько тото зробив? (Наг.)
Сердитий окрик при виді якоїсь поганої роботи, накоєної шкоди. Пор. Wand.
IV (Teufel 1125).
235. Який єден дідько такий і другий. (Наг.)
Один не ліпший від другого. Пор. вище ч. 187; Adalb. Djabel 43; Zätur. II, 286.
236. Якийсь мі дідько обпутав. (Наг.)
Говорить чоловік про своє минуло блукання, про безпідставну сварку чи бійку, яку зчинив був з іншим.
237. Якийсь там дідько страшит. (Наг.)
Говорять при всякій невиясненім тріскоті та гуку, особливо вночі.
238. Якого дідька рогатого кричиш. (Наг.)
Сердито говорять такому, що кричить без причини, або кричить там, де би слід було мовчати.
239. Якогось єм дідька вродила замість дітини. (Наг.)
Говорить мати про непокірну, непослушну дитину.
240. Я сі й самого дідька не бою. (Наг.)
Говорить смілий чоловік. Пор. Wand. IV (Teufel 594).
Дідьчий 
1. Він у дідьчої мами на хрестинах був. (Ком.)
Се поганий, лукавий чоловік.
2. Іди до дідьчої мами, аби ті обйойкала! (Наг.)
Сердитий окрик, яким виганяють когось нелюбого, наприкреного.
3. На дідьчу маму ми того треба. (Наг.)
Сього мені зовсім не треба.
4. Пішло в дідьчі руки. (Наг.)
Пропало, дісталося поганим людям.
5. По дідьчому тото йде. (Бор.)
Се йде лихо, тут доброго кінця не жди.
6. То дідьча робота. (Наг.)
Знач. се важка, погана робота.
7. То дідьча справа. (Наг.)
Се погана, нечесна справа. Пор. Wand. IV (Teufel 1569).
8. То дідьчий накоренок. (Наг.)
Се людина з поганого, злодійкуватого роду.
9. То дідьчий писок. (Наг.)
Це язиката, сварлива, брехлива людина.
10. То дідьчий танець. (Унят.)
Говорить про вихор, що схапується раптово і крутиться довкола.
11. Що за дідьча мама? (Наг.)
Сердитий окрик, коли чоловік шукав чогось даремно або взагалі не може чогось вияснити собі.
12. Якої дідьчої матери тут чекаеш? (Наг.)
Сердитий окрик: чого тут чекаеш? Тут тобі не дадуть нічого.
Діжа 
1. Бодай ти діжа не росла! (Сквар.)
Кляла одна господиня другій.
2. Діжу мішу, біду тішу. (Ком.)
Говорить жінка, що не може знайти кінця щоденній роботі.
Діжка 
1. Діжками коробок. (Гнідк.)
Значення неясне. Мабуть кепкування з чванька, який хвалиться сноїми достатками, мовляв: у мене повні діжки такого й такого збіжжя; та народний гумор замість сього каже: коробок, тобто знов таки порожніх посудин.
Діл. 
1. Ділами сі накурило на дощ. (Наг.)
Коли над горами підіймається клубами мряка, віщують дощ. Ділом називають крайнє пасмо Карпат, що притикав до Підгірʼя.
2. Щезай на Діли та на гори! (Наг.)
Прокляття. Діли, покриті лісами, вважаються осідком нечистих духів «диких баб» і т. і.
Діло 
1. Діла не ділай, а від діла не бігай. (Гнідк.)
Чи робиш сам, чи не робиш, а все таки держися при ділі, хоч удавай, що робиш. Мабуть вислід панщизняної цивілізації.
2. Діло майстра величав. (Гнідк.)...хвалит. (Наг.)
По довершенім ділі пізнаємо майстра. Пор. Wahl. І, 70, 175; Гильф. 305; Сим. 410.
3. Добрим ділам не все добрий кінець. (Гнідк.)
Конець усякого діла залежить не лише від доброї волі та вмілости робітника, але й від маси посторонніх обставин, які добре почате і добре ведене діло можуть знівечити.
4. От то ми діло! (Наг.)
Іронічно: се пуста річ, нікчемна людниа.
5. Яке діло! (Мшан.)
Окрик здивування, маловаження, коли якнйсь недоросток добирає собі права старших. Пор. Етн.Зб. VI, 20.
Діра
1. А вмієш ти двома дьирами єдну залатати? Запхай ніс до рота. (Дрог.)
Говорить, коли хтось строїть фантастичні плани допомогти якомусь, лиху зовсім невідповідними способами.
2. Діру дірою латає. (Лучак.)
Говорить, кола хто одній хибі силкується зарадити другою, прим. щоб спекатися одного довгу, затягає другий.
3. До кривої діри тра кривого ківка. (Мінч., Ільк.)
На хитрого, нещирою чоловіка треба хитрого та дипломатичного поводження.
4. Дьира на дьирі. (Наг.)
Говорять про дуже подерту одежу.
5. Нема діри в плоті, свиньи не лізе. (Явор.)
Не дай лихому чоловікові заохотити, то він не присусідиться до тебе.
6. Потрібний як діра в мості (Льв.)
Зовсім непотрібний.
7. Яка діра, такий клин. (Гнідк.)
Яке діло, такий спосіб дні його довершення.
8. Як не зашиєш малої діри, то буде велика. (Комар.)
Як не зарадиш лиху в самих початках, то воно з часом виросте і зробиться великим. Пор. лат. Principiis obsta.
Діравий 
1. Дьираве насіньи. (Наг.)
Говорить легковажно про женщин.
2. Діравого міха не напхаєш. (Кол.)
Скупого, марнотратника не наситиш ніколи. Пор. Дик. 857.
3. Куда не вивернеш, а всюда діраве. (Лучак.)
Мудруй як хочеш, а все кінці а кінцями не сходяться. Говорить бідний чоловік, якому в господарстві не сходяться кінці а кінцями.
4. Куда оберну, то все дзюравим на верха. (Лучак.)
Говорять про подерту одежу.
Дістоді 
1. Дісто-ді то він, а то Грім. (Наг.)
«Дісто-ді то» – місцевий прислівок у значенню: неначебто, нібито. Значення приказки: говорили на нього, що зробив щось, а се зробив хтось інший.
Діти 
1. Дав Бог діти, дасть і на діти. (Сор.)
Потішають себе бідні а многодітні люди. Пор. Brzoz. Dziecko 2; Adalb. Dziecko 46.
2. Дай вам кумоньку, Боже, многая літа тай діти такі файні як сови! (Стан.)
Іронічне побажання.
3. Дай ти Боже здорові діти, бо файні вже міні дав. (Кол.)
Жартливе бажання.
4. Десь у людей діти як діти, а тут єдно, тай то якийсь вирід, не дітина. (Борисл.)
Бідкається чоловік над своею невдатною дитиною.
5. Діти, а де вас подіти? (Бар.)
Жартливий окрик до дітей, що роблять галас у хаті.
6. Діти годувати – не меду лизати. (Гнідк.)
Се важка праця, богато заходів та гризоти. 
7. Діти, де вас подіти? Поставлю вас в коробочку, мете шкроботіти. (Снят.)
Жартлива погроза бідного а многодітного чоловіка, що не знав, як йому вистачити всього потрібного на прогодовання дітей.
8. Діти, діти, де вас подіти? В грубу сховати, кілком заткати. (Лучак.)
Жартує многодітний чоловік. Пор. Дик. 1683.
9. Діти дрібні, як у скринці врізані. (Орел.)
Знач. у сі однакового росту, однаково малі. Скринка – давня ручна січкарня.
10. Дітей як бобу. (Наг.)
Знач. богато, а всі дрібні.
11. Діти мої гарбузові, чи ви хорі, чи здорові? (Гнідк.).
Жартливо говорять до дітей чоловік, вернувши якоїсь не дуже далекої дороги.
12. Діти, ремінь!
Жартлива погроза, що має метою замаскувати щось інше. Приказка оперта на анекдоті про гостя, що обʼївшися в гостині не знав, як попустити пояс на туго навантаженій животі, та користаючи з тої нагоди, що діти в запічку почали щось гомоніти, крикнув: Діти. ремінь! І розщепивши пояс защепив його потім на дальшу дірку.
13. Діти ховати, а камінь глодати на одно вийде. (Лучак.)
Зпачення як вище Дитина ч.
14. Діти як роса: тут є, тут нема. (Петр.)
Натяк на велику смертність селянських дітей, а також на те, що підростаючи діти покидають своїх батьків і йдуть у світ.
15. Добрі діти вінець, а лихії конець. (Ільк, Петр.)
Добрі дітя дія батькін гордощі й потіха, а лихі загибіль. Пор. Muka 2038; Wand. II (Kind 294).
16. Є діти, то нема що зʼїсти; як підростут, то нема в що огорнутися. (Зазул.)
Поки малі, то головний видаток на їх прогодовок, а пізніше на їх одежу.
17. Єдного тата мами, та не єдні діти. (Наг.)
Не однакові, мають різні вдачі й уподобання. Пор. Hoc. 391.
18. З дітьми спав, мокрий устав. (Цен.)
Хто зайшов собі в діло з нерозумними, той зазнає халепи й сорому. Пор. Гильф. 2914.
19. І ми дітьми були. (Наг.)
Знач. повинні бути вибачні дітям. Пор. Wand. II (Kind 1060, 1246).
20. Коби не діти, лиш би в коршмі сидіти. (Мінч., Петр.) Як би... (Ільк.)
Говорять пʼяниці, яким думка про полишених дома без призору дітей бентежить коршемну забаву.
21. Мав дітей як льиду дрібного. (Рогат.)
«Льид» – дрібний горошок, що росте в збіжу. Знач. у нього дітей богато. Пор. Hoc. 294.
22. Малі діти – малий клопіт, а доростут – хату рознесут. (Кобил.)
Дорослі діти хотять ділитися батьківським добром. Пор. Hoc. 342; Wand. II (Kind 652 – 4).
23. Малі діти – малий клопіт, великі діти – великий клопіт. (Ільк., Петр.)
Разом зі зростом дітей більшають також обовʼязки батьків супроти них та видатки на них.
24. Малі діти не дают спати, а великі діти не дают жити. (Мшан.)
До малих дітей треба вставати вночі, а дорослі діти бажають жити кожне по свойому, і батьки їм на заваді. Пор. Brzoz. Dziecko 8.
25. Не годит сі, аби діти татів розум касували. (Наг.)
Старосвітське правило, що вимагало, аби діти жили зовсім за показом батьків і не виходили з утертої ними колії.
26. Обложився дітьми, як дід онучками. (Ільк.)
Говорять про многодітного чоловіка.
27. Свої діти наймиліші. (Кол.)
Очевидно для своїх родичів. Пор. Wand. II (Krähe 1).
28. То не для дітей. (Дрог.)
Сього діти не повинні чути, бачити. їсти. Пор. Wand. II (Kind. 1104).
29. У дітей високі пороги, а в родичів бодай ще висші були. (Ільк.)
Родичам до дітей важко ходити за запомогою; супроти того висловлено бажане, щоб родичі заосмотрюючи своїх дітей були обережні і дбали також за свою старість.
30. Хто дітей не має, той біди не знає. (Добре.)
Говорить многодітний чоловік, не міркуючи, що бездітному нераз гірше лихо без дітей.
31. Хто з дітьми спати лягає, той мокрий устає. (Терноп.)
Хто заходиться з дурними, нерозважними людьми, той дізнає шкоди й сорому, Пор. вище ч. 18.
32. Хто має діти, той має смрід. (Наг.) 
Терпить усякі недогоди при їх вихованню. Пор. Wand. II (Kind 1013).
33. Що єсте діти робили? – Боліли. – А хліб де? – Поїли. (Гнідк.)
Жартують із дітей, що все ніби то хворують, а їсти їдять добре.
34. Як діти підростут, то хату рознесут. (Цен.) 
Поділять між себе батьківське господарство. Пор. вище 22; Hoc. 294.
Кінець першого тому.
