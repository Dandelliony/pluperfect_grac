«В неділю 7 квітня б.р. зачалися в Чернівцях спортові змагання.
Пополудню відбувся меч між «Довбушем» і «Польонією» який випав 1:0 в користь Польонії. Дружина Довбуша в якій бракують Рибак мол. і Драґан цілком не вправлена. Особливо напад дуже слабий, так що мимо того, що мав силу нагод стріляти брамки, не міг нічого зробити. Особливо Іванович не знати, чи недиспонований чи забув грати, грав як початкуючий. Одинокий Лесько стояв на висоті і йому одному треба завдячити що побіда Польонії не була значно більшою. Брамкар Лупуляк був досить добрий. Коли Довбушанці будуть дальше так грати, то мало надії, щоб лишилися в 1. клясі. — По цім мечу відбувся меч між Драґош-Водою а Робітниками який скінчився побідою Драґош-Води 2:1» [«Хліборобська правда» за 11.04.1929].
«В послідніх двох тижнях відбулися цікаві гри в мистецтві копаного мяча,
в котрих особливо дружина «Довбуша», яка в першій грі весняного сезону пописалася слабо, показала, що вона може побити і найсильніші дружини.
В неділю 14. ц.м. побили Довбушанці дружину «Макабі» 5:1. В цій грі брали участь Драґан і Рибак мол. і головно їм треба завдячити гарну побіду. З прочої дружини відзначилися як звичайно Лесько, Попик і Іванович.
В неділю 21 ц.м. побили Довбушанці «Яна» 1:0, «Драґош-Вода» побили «Польонію» 1:0 а «Гакоаг» і «Макабі» грали 2:2.
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Гакоаг	8	5	2	1	21	10	12
Драґош-Вода	8	6	 — 	2	15	9	12
Довбуш	9	5	2	2	13	9	12
Макабі	8	3	2	3	13	13	8
Польонія	9	3	 — 	6	9	19	6
Ян	8	2	2	4	10	14	6
Робітники	8	1	 — 	7	10	17	2
[…]» [«Хліборобська правда» за 28.04.1929].
«Минулого тижня відбулися три грі в першій клясі,
які дали несподівані результати.
Макабейці побили Драґош-Воду 2:1, Гакоаг — Польонію 4:1, а Яск — Довбуша 3:0.
Довбушанці вже давно не грали так лихо, як в цій грі.
Одинокий Лесько грав з пожертвованням, а брамкар Драґан тримав що міг. За те проча дружина грала так, що жаль було дивитися. Цікаво як управа Довбуша могла виставити таку фігуру як Пестик, який не знає рушатися і самий стрілив брамку — своїй дружині.
Після такої легковажної гри, сни про мистецтво мусяться остати — снами.
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Гакоаг	10	6	2	2	25	11	14
Драґош-Вода	10	7	 — 	3	17	11	14
Довбуш	10	5	2	3	13	12	12
Макабі	11	5	2	4	21	19	12
Польонія	11	3	2	6	13	23	8
Ян	10	3	2	5	16	19	8
Робітники	10	2	 — 	8	12	21	4
[…]» [«Хліборобська правда» за 09.05.1929].
«В неділю, 1 вересня почався новий сезон мистецтва копаного мяча.
Перші гри сезону випали хоч нецікаво, зате не так як сподівалися деякі. «Довбуш» побив новий першоклясний клюб «Борохов», який здобувши мист. другої кляси, піднявся до першої — не менше як 11:0 (4:0).
Новий клюб, грає ще за слабо, щоби міг ставити опір сильним клюбам першої кляси, а в нападі, як і в обороні «Довбуша» мож бачити великий поступ, заслуги тренера п. Басічка.
Пополудневі гри: «Польонія» — «Робітники» випало 2:2. Обидва противники грали слабше як минувшого року. «Гакоаг» — «Драґош Вода» випало 1:1. Наш буковинський мистець «Драґош Вода» втратив вже в першій грі один дорогий пункт з «Гакоаг», яка грала досить добре, і при частішім стрілянню на брамку була би побила «Драґош-Воду», які грали за грубо. «Макабі» побили «Яна» 2:0 проти всяких сподіванок.
Цеї неділі, на 8. ц.м., грає «Довбуш» з «Робітниками». Ця гра тим цікавіша, що «Довбуш» з «Робітниками» майже завсіди грав нещасливо.
Побачимо цей раз як справиться наша дружина на яку тепер покладаємо великі надії» [«Хліборобська правда» за 08.09.1929].
«Минувшої неділі продовжилися гри о мистецтво копаного мяча.
Наші побоювання, що до «Довбуша» справдилися. Наша дружина програла з «Робітниками» 0:2 (0:1).
«Довбушанці» грали цим разом дуже слабо, Іванович і Рибак були під їх звичайною формою; одинокі Лесько і резервний брамкар могли вдоволити. Коли «Довбуш» буде завсіди так грати, остане з тими двома пунктами, що вже їх має.
Вислід дальших ігор такий: «Польонія» — «Борохов» 2:2, «Драґош-Вода» — «Ян» 3:2 і «Гакоаг» «Макабі» 1:1. Ця послідна гра, між обома жидівськими клюбами випала досить інтересною. «Гакоаг» мали більше з гри, але їх напад не міг нічого вдіяти перед воротами противника.
Цеї неділі продовжається трета етапа мистецтва. «Довбуш» має за противника «Польонію». «Польонія» є тепер досить слаба, як доказує вислід гри проти «Борохов» якого побив «Довбуш» перед двома тижнями 11:0. Отже може «Довбуш» надіятися» [«Хліборобська правда» за 15.09.1929].
«Минувшої неділі продовжалися дальше змагання о мистецтво копаного мяча.
Рано побили «Робітники» «Борохова» 4:0 і цим чином «Робітники» стоять поки що на першім місці в табелі. По полудні відбулися решта змагань, і то як слідує: «Драґош-Вода» — «Макабі» 3:2, «Ян» — «Гакоаг» 5:1 і «Довбуш» — «Польонія» 3:2. Хотя й «Довбуш» виступив із ослабленою дружиною, майже цілий час був у нападі. За кождою даною «Довбушем» брамкою «Польонія» вирівнювала. По павзі «Довбуш» цілий час сильно нападає на противника, але за слабий напад не міг нічого зробити, аж в послідній мінуті дав Цопа молодший третого, побідного ґоля.
В другій клясі грали «Спартак» — «Урядники» 2:2 і «Геркуляс» — «Приятелі Спорту» 5:1.
Цєї неділі грає «Довбуш» з мистцем «Драґош Вода». Надії нашої дружини зі вигляду на слабий напад, як і на слабу оборону, дуже маленькі.
Все-ж таки «Довбуш» буде боротися, щоби з честю вийти з цего змагання» [«Хліборобська правда» за 22.09.1929].
«Минувшої неділі відбулися в нас дуже цікаві змагання,
при яких наша дружина «Довбуш» особливо відзначилися. Побіда «Довбуша» над мистцем «Драґош-Вода» була цілком заслужена.
Довбушанці майже цілий час диктували гру, їхні напади були дуже докладні і вже в 12. мінуті паде перша брамка в користь «Довбуша» наслідком гарної комбінації. «Драґош-Вода» починає нападати але незрівняний Лесько і Цопа молодший нищуть всі нападові акції румунів. Судія Ерліх призначує несправедливу одинадцяту проти «Довбуша», яка не приносить жадних наслідків. Пилка відбивається від горішної лати, а Рибак молодший відбиває її сильним копом далеко на грище. Павза 1:0 для «Довбуша».
По павзі «Довбуш» знов починає завзято нападати на ворожі ворота і їхні комбінації увінчуються в 56 мінуті успіхом. 2:0 для «Довбуша». Сейчас потім грають «Довбушанці» дуже нервово і при одній слабій пилці на наші ворота, кидається воротар на землю за пилкою, яку не міг зловити і оден грач нехотячи вкопує пилку у власні ворота.
По цім почали румуни напирати, але наша оборона з легкістю відбиває всі їх напади. Взагалі ціла наша дружина грала з незвичайним пожертвованням і завзятістю. Кождий грач був на своїм місци.
Цієї неділі грає «Довбуш» проти «Макабі». До тепер «Довбуш» завсіди побирав жидів і є всі надії що й це змагання випаде на нашу користь.
Вислід недільних змагань:
Ян — Робітник 2:1 (1:0) Резерви 3:3
Гакоаг — Борохов 1:1 (1:0) Резерви 1:2
Макабі — Полонія 2:1 (1:0) Резерви 2:1
Довбуш — Драґош-Вода 2:1 (1:0) Резерви 1:1.
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Довбуш	4	3	 — 	1	16	5	6
Робітники	4	2	1	1	9	4	5
Макабі	4	2	1	1	7	5	5
Драґош-Вода	4	2	1	1	8	7	5
Ян	4	2	 — 	2	9	7	4
Гакоаг	4	 — 	3	1	4	8	3
Польонія	4	 — 	2	2	7	9	2
Борохов	4	 — 	2	2	3	18	2
В другій клясі грали «Спартак — Приятелі Спорту» 3:0 (1:0) і «Желізнічники — Урядники» 1:1. На першім місті стоїть наша дружина «Спартак» із 3-ма пунктами» [«Хліборобська правда» за 29.09.1929].
«Минувша неділя принесла прихильникам «Довбуша» гірку несподіванку.
Наша дружина, яка надіялася виграти змагання з жидівською дружиною «Гакоаг», програла 0:4. Хотя й «Довбуш» до павзи грав ліпше чим жиди, неміг нічого вдіяти перед ворожими воротами через партійність судії Мігалискула і ще одного румуна. Розуміється, що судія яко член «Драґош Води» мав інтерес щоби «Довбуш» програв, тому що «Довбуш» був одиноким суперником «Драґош Води» на мист. Буковини.
По павзі судія Мігалиску, здушував кожду акцію нападу «Довбуша» і виключив трох найліпших грачів, а ще до того жиди грали дуже завзято і грубо, то «Довбуш» мусів дістати не менше як 4 ґолі.
На посліднім змаганню «Довбуша» проти «Драґош Води», який виграла наша дружина, мав п. Мігалиску висловитися, що він зреванжується «Довбушови» при нагоді. За невдачу «Драґош-Води» вже зреванжувався минувшої неділі. При тім мусимо назначити, що на це змагання був призначений судією п. Ерліх, а «реджіональний комітет» вислав румуна члена «Драґош-Води», Мігалискула. Видно одже, що й «безсторонній» «редж. комітет» має в тім інтерес і мистці Буковини назначуються вже з «гори», без ріжниці чи заслужено чи ні.
Одиноким світлим пунктом змагання була запасна дружина «Довбуша», яка побила запасну дружину «Гакоаг» не менше як 6:0. Видно, що наша молодіж працює систематично і додає собі більше праці чим старші.
Коли запасна дружина «Довбуша» буде й на далі завзято й з запалом вправляти, то на слідуючий рік скріпить ряди першої дружини «Довбуша» і може їм тоді легше чим тепер буде здобути мист. Буковини в копанім мячи.
Висліди недільних змагань:
«Макабі» — «Робітники» 4:0,
«Ян» — «Борохов» 4:0 і
«Гакоах» — «Довбуш».
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Макабі	5	3	1	1	11	5	7
Довбуш	5	3	 — 	2	16	9	6
Ян	5	3	 — 	2	12	7	6
Робітники	5	2	1	2	9	8	5
Драґош-Вода	4	2	1	1	8	7	5
Гакоаг	5	1	3	1	8	8	5
Польонія	4	 — 	2	2	7	9	2
Борохов	5	 — 	2	2	3	22	2
В другій клясі грали «Геркулес» — «Урядники» 1:0 і «Спартак» — «C.F.R.» 2:1. На вершку табелі стоїть дружина «Спартак» з 5-ма пунктами яка має найліпші вигляди на мистецтво другої кляси. Лише трохи більше рухливости і частіше стріляти на брамку не завадило-б їм» [«Хліборобська правда» за 06.10.1929].
«Минувшої неділі відогрався передостанній акт трагікомедії
буковинського мистецтва в копанім мячи. Аж тут далася добре зрозуміти народня пословиця: «Хто під ким яму копає, сам в ню впадає». Пани з «регіонального комітету» в своїй шовіністичній заїлости, перелили мірку. Думали, що як будуть шкодити «Довбушови» здобути мистецтво, або бодай ліпше місце в табелі, — то «Драґош-Вода» буде певним мистцем, а тим часом показалося, що до здобуття мистецтва треба чогось іншого як протежувнаня «з гори». Бо мистцем осінного сезону буде «Макабі». Коли б «Довбуш» був побив минувшої неділі «Макабі», «Драґош-Вода» був би певним мистцем, а так «Довбуш» грав без найліпших грачів, яких суспендував «редж. комітет» і не міг виграти. Окрім цієї хиби, дружина «Довбуша» грала з великим пожертвованням і завзяттям, головно брамкар Суховерський, котрий має неабиякий талан. На жаль при підбиттю «одинадцяти», яку присудив несправедливо судія Мохні, Суховерський тяжко ранився в голову і мусів відступити. На його місці грав Цопа молодший, який з певністю відбивав найтяжчі пилки.
Цеї неділі грає «Довбуш» з «Яном». Зі нагляду на те, що «Довбуш» грає з ослабленою дружиною, а «Ян» є досить сильною дружиною, мусів би по «паперовій формі» виграти. Розуміється, що з «Довбушом» не так легко виграти і німці мусять добре попрацювати, коли хотять добути ці два останні пункти.
Вислід минувших змагань.
«Драґош-Вода» — «Борохов» 2:0 (0:0),
«Робітники» — «Гакоаг» 3:1 (0:0),
«Як» — «Полонія» 4:0 (2:0),
«Макабі» — «Довбуш» 2:0 (1:0).
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Макабі	6	4	1	1	13	5	9
Драґош-Вода	6	4	1	1	13	9	9
Ян	6	4	 — 	2	16	7	8
Робітники	6	3	1	2	12	9	7
Довбуш	6	3	 — 	3	16	11	6
Гакоаг	6	1	3	2	9	11	5
Польонія	6	 — 	2	4	9	16	2
Борохов	6	 — 	2	4	3	24	2
[…]» [«Хліборобська правда» за 20.10.1929].
«Кінець змагань осінного сезону. Макабі є осінним мистцем.
Минувшої неділі скінчилися змагання о мистецтво копаного мяча. Висліди принесли публіці деякі несподіванки, хотя й кожний вже знав хто буде мистцем. Рано грав «Довбуш» з німецькою дружиною «Ян». Хотя й «Довбушанці» виступили з численною резервою, грали дуже гарно, і коли б не за слабий брамкар, то могли виграти 2:0, а так мусіли вдоволитися вислідом 2:2. В «Довбуши» визначилися особливо Буш, Бриндзан, Цопа молодий і Рибак старший, який стрілив чудово другого ґоля, головою. Першого ґоля стрілив Бриндзан нестримно, з комбінації довбушанського нападу. «Довбуш» остався через зиму з 7 пунктами на 5-ім місци. Маємо надію, що в весняннім сезоні будемо бачити нашу дружину висше в табелі першої кляси. До здобуття мистецтва її ще багато бракує, в першій мірі зміняти деяких грачів дружини, які «грають» за легкодушно, не маючи на увазі великого значіння технічної гри, яка конче потрібна, щоби здобути так важний титул мистця.
По полудни грали «Робітники» проти «Драґош-Води» 0:0. Обидві дружині грали слабо і вислід цілком відповідній грі. На площі «Макабі» грали «Гакоаг» — «Польонія» 2:0 і «Макабі» — «Борохов» 2:0. При цім мусимо напятнувати цілком неспортове поведення жидівської публики яка робила страшний рейвах, і влізла на грище, так що судія не міг дальше провадити гру і мусів її вчасно перервати. Це вже другий раз так, бо як звісно при грі «Макабі» — «Польонія» жидівська публика невдоволена з обєктивного судії, який повнив свій уряд цілком тактовно, вмішалася на грище між грачів, і судія був приневоленим перервати гру 23 мінуті перед кінцем. Так, то легко стати мистцем. Гарна політика провадиться в «реджіональнім комітеті».
Жидівські і румунські клюби протежуються, бо членами «редж. комітету» самі жиди і румуни. А дружину «Довбуша» за яку небудь «провину» карають тим, що суспендують найліпших її грачів на 4-8 місяців.
Табеля мистецтва:
Клюби	гри	побіди	не ріш.	прогр.	ґолі (дали)	ґолі (діст.)	пункти
Макабі	7	5	1	1	15	5	11
Драґош-Вода	7	4	2	1	13	9	10
Ян	7	4	2	2	18	9	9
Робітники	7	3	2	2	12	9	8
Довбуш	7	3	1	3	18	13	7
Гакоаг	7	2	3	2	11	11	7
Польонія	7	 — 	2	5	9	18	2
Борохов	7	 — 	2	5	3	26	2
(у таблиці помилка — одна щонайменше. — В. Б.)» [«Хліборобська правда» за 27.10.1929].
