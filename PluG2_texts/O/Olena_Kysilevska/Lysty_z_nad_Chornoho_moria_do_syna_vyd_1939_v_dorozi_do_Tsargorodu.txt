В ДОРОЗІ ДО ЦАРГОРОДУ



...От я вже й у Констанці... Сиджу при столику на бальконі, в тіні трохи припорошеної зелені. Пишу листа і вслухуюся в так знаний мені ритм життя більшого та щ е й портового міста,
П і д моїми ногами роєм чмелів гуде публіка при столиках перед рестораном. Туркочуть по гранітовому бруку вози, трублять автові сирени, кричать, захвалюючи свій крам, торговці винограду,газет, папірос. Публіка, ріжнородна, ріжнобарвна, пливе туди й назад, туди й назад, без устанку, без упину. Наче потоки ляви.
На недалекій площі стають великі відкриті
 автобуси. Народ товпиться коло них. Здалека читаю написи місцевостей: „Carmen Sylva", „Mamaia"
„Eforie"... Енергійні силою добувають місця.
Аж тут табличка: „Комплет". Автобус поїхав.
Решта нетерпеливо чекає чергового.
Решта? Ні, бо на місце тих, щ овідїхали, прибувають нові - двічі, тричі більше. Незносна спека виганяє всіх з міста. Втікають над море. Чи не поїхати б і мені? Але ні... Поперше і в Констанці є теж море; подруге, — жду на телефон п. інженера В. — мусимо мовитися, коли зайдемо до польского консуля
 по „благословенство" на дорогу в Туреччину...
Чуєш? В Туреччину! Це вже не давня дитяча мрія, а правда... близька правда... Після завтра, якщо добре полагоджу пашпортові
 справи, відпливаю до Царгороду... Кличуть до телєфону...
Того самого дня ввечері.
Були в консуля. Добре, що мала пана інженера, який поручив за мою особу. Тепер вже все „благополучно". Оставила пашпорт — завтра рано відберу й просто до турецького консуляту.
3 легким серцем вибралась уже й на оглядини міста, а там і над море.
Властиво місто нема так дуже що й оглядати. Як кожне. Камениці... безліч каварень, ресторанів. Здається, все життя зосереджується
 в них, а радше при тих незчисленних столичках під бальдахінами, величезними парасолями.
Присідаю і я... Як же не покуштувати морозива, не прочитати часопису? Давно їх не читала. Там, у Сергіївці, не хотіла собі сільської ідиллі псувати політикою. Тут щ о інше. В місті без цього не обійдеться...
А далі? Не була б я жінкою, якби не поцікавили мене багаті крамничні вистави. Це ж цікаво: які тут носять черевики? Які
капелюхи? Які матерії й кольори модні?
Н а це все вистане кинути оком. Але с вікна,які затримують при собі довше. Це передусім орієнтальні базарі, магазини. Шовки, гапти, золототкані матерії і всякі металеві речі, виконані менше або більше майстерно
  з бронзу, срібла, золота, обсипані самоцвітами, чи просто ріжнобарвними шклами, Правдиве це чи підроблене? Не знаю. Для цього треба бути знавцем — але все
таки цікаве.
Д о магазину запрошує турок у фезі;
показує килими, хустки, подушки, пантоолі... Справді, треба добре берегтися, щоб не дати себе спокусити.
Друге, чому дуже важко встоятися і що бачитен е тільки в Констанці, але й у Чернівцях, — це маґазини з румунськими гаптами. Чи тільки румунськими? Скільки ж там наших українських буковинських зразків, мотивів підтягнено під цю одну назву? Така вже наша доля...Таякі б не були, вони чудові, райдужно — барвні, працьовито ручно виконані й незвичайно дешеві. Блюзочки, сорочки, суконки, настільники, серветки й усе інше, шите на шовковому тонесенькому, як павутиння, бурунчуку. Мабуть не м а є ніде інде пари...
Вже недалеко від надморського бульвару натрапляю на окрему виставу й продаж цих виробів. Заходжу, оглядаю, милуюся й остаточно таки купую дрібничку для малого Петруся в Царгороді.
1 ще одна затримка: крамниця з квітами.
Які б не були гарні пільні, степові квіти, але ж годі опертися чарові чудових гвоздиків, тубероз, гортенсій, рож... Це своєрідні чари великого міста, яким з розкішшю віддаюсяп о конечній втечі з села...
Й тільки всього? --спитаєш. Покищо так, Може тут є музеї, може бібліотека, читальня, оці найбільші примани й цінності більшого
міста, але.. в порівнанні до моря, до так



близької подорожі до Царгороду просто не цікавлюсь тими справами. Може пізніше, як повернуся з Царгороду. Тепер якнайскоріше
над море.
Запахли в надвечірньому холоді свіжо
зрошені водою кущі, квіти. Зпоміж дерев саду
 виглянуло море.Темноголуба, безкрая скатерть, закидана білим квіттям. Сильніше забилося серце. Хочеться зійти до нього, але тут не село! Спершу — терасувато опускастьсяс а д (багато
пахучого квіття, кущів); далі — широка алея з лавочками при краю й грубе обмуровання Море щойно за ним глибоко вдолині. Крім муру, здержують розгін води ще й величезні сірі, зелені від вогкости камені.
Море здається ображене таким недовірям. Лютиться, піниться, високо стріляє міліярдами дрібних білих крапочок. Іноді діста-
сться аж на мур, забризкує очі тим, що безпечно приглядаються його герцям.
Гарно!
Пахне море, але пахнуть і квіти з саду. Грає хвиля, але долітає з тераси касина й відгомін циганської музики. Заблисли, зірки заясніли й вогники набережних ліхтарень,
вікон касина й довгі світляні намиста порту й численних пароплавів.
Природа й культура — це теж неабиякі вражіння..

 Увечері на пароплаві.
...Нарешті підняли місток, витягнули якір. Пароплав злегка здригнувся, відплили. Втікає від нас засипаний світлом беріг. Чимраз рідші, чимраз слабші світелка. Блимнуло ще там і тут, як загублена серед темряви золота зірочка, й погасло.
Гасне в душі й той неприємний спогад передвідіздових клопотів, метушні, вистоювання в черзі перед віконцями урядовців. За цей спокій за цю тиху ніч серед моря можна багато простити.
Віє прохолодний вітер. Охолоджує не тільки тіло, але й душу. Помалу все в ній успокоюється, улягає, вертається на своє місце. Без огляду на біганину й шум подорожніх, що кругом мене, чуюся самітною й добре з тим, спокійно...
Це правдива плавба в незнане. Не видно перед нами не то шляху, але й обрію. Пароплав здається світляним мячиком, що його загубило Боже дитятко, й він тепер гойдається по смоляних водах без жадної ціли. Високо над нами на невидних ниточках звисають
 блискучі цяпочки — зірочки. Тонісінькими срібними сверликами намагаються пробитися крізь живу млисту чорняву, дістатися ген глибоко а ж до дна моря...


Маєте місце в каюті, чи ночуєте на чердаку? — будить нараз з задуми голос біл о одягненої штюардеси.
Маю..
То відшукайте й займіть його... Котре число? Туди, туди наліво, східцями вдолиНУ...
Віднайшла, лишила валізку, але не осталася в душній каюті. Ще раз виходжу на чердак. Він тепер представляє цілий табор. Велика частина подорожніх ночує таки тут.
Трохи їм завидую: таки краще й практичніше зробили, що вибрали нічліг на вільнім повітрі. Тільки ж... для того, щоб заночувати хоч би одну нічку на дворі, треба було взяти бодай малу подушечку та пледа, а я так не люблю возитися з клунками.
Знаєш що? На цьому пароплаві їдуть теж наші свояки — п. п. К, 30 Львова, наш знайомий стрілецький лікар др. В. з родиною з Станиславова. Стрінулася з ними аж на двірці в пристані. Але дороги наші в Царгороді розійдуться знову. Вони їдуть з прогулькою "Орбіса", а я не хотіла втратити свободи рухів і виреклася тої вигоди, яку дас така зорганізована Їзда.
Правда, там постійно хтось за нас думає, рішає, клопочеться всіма нашими земними справами. Але за цю всю вигоду людина платить своєю свободою, перемінюється в клуночок, наданий на почті. Не сміє ані на крок відкотитися від товариства; мусить іти наперед наміченою дорогою, мусить дивитися на те, що хтось признає за найцікавіше, й не довше, як це той "хтось" вирішить за відповідне.

 Волію йти своєю дорогою, зазнавати хоч би й не дуже присмних несподіванок, але дійсно несподіванок. Волію на власну руку вишукувати наперед намічені собі цікаві місця, спокійно приглядатися життю, людям. Тільки одне мене трошки бентежить. Звичайно їду добре підготована. Буває хоч трошки присвоєна чужа мова, добре перестудійованаісторія,мапи, пляни;знаю, щ отам найцікавіше, де його шукати. А тут, — в Констанці не могла найти ні турецького словника, ні якогось "провідника". Не мала нагоди хоч би переглянути якоїсь поважнішої нової публікації про Туреччину. Навіть з літератури турецької н езнаю нічого більше, крім "В огні" Галіди Едіб.
Це трошки непокоїть, але нема ради. Зате в мене тепер с те, чого не бувало деінде — є знайомі. Правда, не особисто ще, але давні добрі приятелі й співробітники "Жіночої Долі" п. сотник Микола й п. Катерина Забелли. Отже вмілого проводу не забракне. А історія? Хіба ж вона не виписана в душі кожного українця вогняними літерами? За неї ж наші кобзарі складали свої глибокопоетичні думи: її переказав нам Т. Шевченко в „Гамалії". "Невольнику", тощо. В душі українця Туреччина — це козаки, приковані до галєр; це — славний козак Байда,
повішений в Царгороді за ребро. Турки — це ті, що враз із татарами руйнували наші землі, брали жіноцтво в ясир. Це ті, що видумали найнікчемнішу на світі річ: виховували христіянські діти на яничарів, робили з них найгірших ворогів своїх батьків, батьківщини, своїх предків Для тої бісурменської ТуречЧини, з якою ввесь христіянський світ боров•



ся цілими століттями, в і д віків ми чуємо не тільки ненависть, але й погорду. Для неї не було в нас співчуття тоді, коли крок за кроком меркла її слава й сила; коли хилилася щораз нижче, аж дійшла, здавалося, до найбільшого упадку. Не було в нас ні краплини співчуття тоді, коли по світовій війні переможні держави вже паювали їЇ між себе, коли ділили шкуру на живому ведмеді. Це все таке природне, виссане з матернім молоком. Але ось тепер, по війні, стає перед очима побіч тої давньої, зненавидженої Туреччини — інша, нова, цікавіша, але й незрозуміла...
Там, на тій землі, сталося чудо. Зявився народній герой — і в завмерлу, зледащілу, здавалось, споронявілу націю вдмухнув нового, живого духа. Перемінив здеморалізованих турків у героїв. Не тільки молоді мужчини, але й жінки, діти, старі діди та опришки на йогопоклик вхопилисязазброюізгаслом „Туреччина для турків* пішли на видиму смерть, на одчайдушний бій проти окупантів. Та ще й прийшлося воювати не тільки
 з чужими наїзниками, але й з власними маловірами, зрадниками, боягузами, рабами. Кемаль паша всупереч усім розумовим обчисленням, передбачуванням, на диво всьому світові не тільки звільнив корінно турецькі
 землі від ворога, але дав туркам силу втримати здобуте добро, пробудив їх до нового, зовсім іншого життя...
От що захитало в мені вроджену ненависть до турків.
В моїй душі борються тепер два суперечні почування: давня нехіть, упередження й нова цікавість, подив, а то й... зависть. Так,

 зависть, бо ж серед кільканадцять мільйонів турецкого народу знайшовся вождгерой, що, як Мойсей, вивів його з неволі, пробудив з обмертвіння й повів до нового життя. А зробив це саме тоді, коли в нас, між сорок мільйонами геройських козацьких нащадків не було такого, що збудив би приспану неволею силу, волю народу. Дав міць втримати, закріпити здобуту вже волю.
Ось чому побіч давніх історичних спогадів, що їх хочу відшукати на турецькій землі, цікавить мене й новітня, сьогоднішня Туреччина. Хочу побачити її. Хочу підглянути, як на давніх руїнах виростає нова Кемалева дер•
жава. Чи могла б мені в цьому помогти збірна,
 на одну міру скроєна шаблонова прогулька?
Ні. Задля цього куди цінніша буде поміч людей, що мешкають у Туреччині коло 20 років, що бачили ті нечувані переміни
власними очима.
Ось чого я хочу від цієї моєї їзди. Скільки дасться це осягнути в такому
короткому часі, що його маю до розпорядиМоСти,•побачимо. Тимчасом треба спочити...


 Н а пароплаві

 На пароплаві ранком.
...Ми серед моря.
Ти переїздив кілька разів океан, то знасш те могутне, пянке свосю дивною красою почування, коли в ясну, погідну днину знайдешся посеред моря. Ні знаку землі, ні знаку берега. Н іпташки, ні комашки в воздусі. Відсуваєшся від людей, хочеш бути сам-на-сам
з морем.
Здається, що малою комашкою даєш се• бе уносити на відірваному від дерева листочкові.
Куди?
Не питаєш і не хочеш знати. Хочеться плисти безконечно в безконечність...
Н... Справді нема нічого кращого, як така плавба по незмірній голубій безодні, під бездонною кришталевою шафіровою банею неба. Ні хмарочки, тільки ясне непритьмаре• не земним порохом, блискуче сонце. Але його жари не відчуваєш, бо безнастанно холодить лагідний розкішний подих вітру.
Не думаєш ні про що. Вистачає дивити• ся на оцю довгу білу дорогу, що її лишає за собою наш пароплав. Вистачає бачити, як нарешті й вона розпливається в прозорій живій
 синяві, посипаній золотими соняшними листочками.


Якщо Їдемо так кілька днів, то освоюємося і з цею красою. Навіть вона буденіє. Але я в своїй сьогорічній мандрівці маю щастя. Ніде не затримуюся задовго. Іду все далі й далі. . Може тому все здаєтьсямені таке особливо свіже, гарне, цікаве,
Ось і тут. Стою спершись на поруччя, наче загіпнотизована цією безкраєю синявою. Думки без контролі полетіли десь світами. Так добре без них. Легко, свобідно. Не чуєш тягару життя; не чуєш важких ланців, якими життя привязує до себе людину.... Чому не
можна плисти так довго - довго, вічно? Чому й тепер десь за плечима вже падає необачне
 слово, від якого тріскає оця миляна банька, що її снувалося.
— Дивіть, дивіть... там далеко видно вже землю!..
Відриваюся від мрій — повертаюся д о життя, Що? Де? Ох, так... Ця тоненька ниточка, щ о відрізала синяву неба від синяви води — -це вже береги.
Вмить вертається свідомість: щ о ж це?
Я й не помітила, що ми вже на давньому козацькому шляху? Таж це ось тут, на цих водах колись боролися запоріжці з грізними морськими хвилями. Може якраз тут, під нами спочиває не одна козацька чайка, затоплена бурею, чи ворогами? Мимохіть напружую зір: чи не замаячіє в глибині її марево? Може колись ще добудемо її наверх і почорнілу від купелі, що тривала сотні літ, помістимо в музеї, так як норвежці примістили вийняті з води чайки вікінгів?
Тимчасом береги щораз виразніші. Ниточка переходить у поясок, прибирає подобу землі. Вже видно, як зеленіють хвилясті горби.
  По обох сторонах, Зпосеред ясної зелені
вистрілюють у небо кипариси, віночком вються
 села, містечка. Видно рівмочасно Европу й Малу Азію. Пропала самота. Це ж світовий шлях. Минаються пароплави під ріжними прапорами;
 ластівочками вються малі судна, моторівки.
Українці якось мимохіть збираються в купку. Напружуємо зір. Підносимо до очей далекогляди. Десь тут на найвужчій частині Босфору має бути те місце, де турки розтягали під водою грубі ланці. Не одне козацьне судно на цьому стрималося, а то й розбилося.
Так, то тут. На европейському березі видніються почорнілі руїни замку - твердині РумеліГісар, на берегах Азії — Анадолю —
Затримуємося довгі хвилини. Нашого пароплава має ввести до порту турецьке судно. Вінок сіл, містечок щораз виразніший, а нарешті зарисовується згористо розложений чудовий Царгород. Ясна зелень садів. Ліс чорних кипарисів. Білі будівлі одні понад одні. Серед них пнуться вгору гострі мінарети. Велика срібноверха св. Софія. Пізнаю її з образків.
— А це по другому боці? — питаю
сусідів,
Це Скутарі, — пояснюють ті, що знають околиці.
Там перш за все впадає в очі й записується
 в памяті дуже чітко величезна довга
біла будівля простого, давнього вигляду. Певно казарми.
Що ближче до пристані, то густіше пароплавів, суден, вітрильників, моторівок.

Всі ладяться висідати. Прогульковці, а між ними й українське товариство, збираються разом. Всіх ждатиме хтось на березі. А
мене? Аж тепер, коли вже стою при борті з валізочкою в руках, коли юрба народу, що на березі жде пароплава, стає щораз виразніша,приходить мені на думку: ану ж пан• отво Забєлли не дістали мойого повідомлення?
 Ану ж їх нема в цю пору в Царгороді? Що тоді? Не знаю ні слова по турецьки. Хоч як вигрібую в памяті все, що там „з туреччини" •могло заховатися, але крім кісмету, фезу, кумису,Аллаха, направду нічого не знаходжу. Здалека зачинаю вимахувати "Ділом" — це умовлений мною знак. На решту вже не звертаю ніякої уваги. Аж тут далеко серед
густої юрби підноситься вверх рука й вітає
так, як і моя, з часописом у руках.
Отже с! Все гаразд! Чи ж це не щира правда, що не маю „пеха"?
