Лікарка
Олексиха умирала. І відшептували і підкурювали, буряка тертого до підошв прикладали — не помогло нічого. Болить під грудьми і коло серця, тай годї.
— Кличе кум попа, — радять сусїди, — най осьвятить єлей. Будете знати, чого си тримати. Як дим із кадила тай сьві чок піде в стелю тай у вікна, то знак, що буде жити, а як у двері,
так і душа її туди війде, хотьби-сте що робили.
Закликали попа. Посходили ся сусїди та знайомі, дивлять на дим, аж дух у собі запирають. Лиш закадили — а дим
у двері, погасили сьвітло — теж !
— Не буде вам, любко, житя, не буде ! — заголосила перша
Василиха.
— Таже вона вже почорнїла, як землев присипана... комуж
тут жити ! — жал ує Явдоха.
— Вона вже й до стїни обертає си, — шепче Василь до
Олекси.
На запічку спав тихо семилїтнїй синок Олексихи і не чув що мамі ворожать ; за те почула дочка, пятнацятилїтня Доця, що поралась коло печи.
— Мамкож моя, мамко І на що ви мнє лишиєте? Що я без вас робитиму сама сирота I — заголосила.
Хора, що лежала на постели ледво жива, на сей голос наче прокинулась.
— Не плач, дитино... може мене Господь ще помилує !... Радьте ми, добрі люде... коби ми під грудьми пустило, може бих си ще піднесла, — простогнала слабим голосом.
— Може би ще по Томчиху з горбка післати, — радить ся кумів зажурений Олекса.
— Та де вже, куме ? — як дим пішов у двері ? А в тім, я не спинєю, трібуйте, аби-сте не казали, що-сте свою ґаздиню не ратували.
Післали по Томчиху. Не минуло і пів години, як отворили ся широко двері і вбігла здоровезна червона баба, троха з шля хоцька убрана. Хустина на нїй завязана округло з ґудзом над чолом, на плечах накинена велика тепла хустка.
— Слава Йсусу. —
— На віки слава. — І очи всїх звернули ся на неї. Том чиха оглянула ся по хатї і певним кроком приступила до постелї. На вид її здорового, круглого лиця, тепер від скорого бігу
зрошеного потом, якась надїя вступила в серце хорої.
— Ой любко, ратуйте мене!... коби мнє так під грудьми не
тиснуло, то бим ще прожила, — просила Олексиха.
Томчиха обтерла з поту лице і ycїла в ногах хорої. Всї
утихли і з пошаною глядїли на бабу, "що всякому знала раду ДатИ".
— Щож ви мене тепер, Олексихо, кличете, як на вас уже муравиця виступила, як-єсте висхли як тота кочерга
— Не гнївайте ся, любонько ! Поможіть, коли ласка, — просить і собі Олекса.
— Най вперед випє порцію горівки, тай попоїсть троха, бо так нема до кого брати ся.
— Горівки ще би може й пролигнула, але їсти не годна, любко, — каже Олекса. — Вже й огірка давали, й оселедця при носили, та не тодна, нема що й казати.
— Смажте яєчницї — будете видїти, що з'їсть, — обставала при своїм баба.
Але хора й яєчницї не хотїла їсти, що вже всї признали за неомильний знак близької смерти.
— Коби мнє під грудьми пустило, — повторяла своє хора. — Га, треба трібувати — може Бог поможе, що й пустить. Закотила рукави від білої сорочки, а її здорові червоні руки
стали слабу обмацувати.

— Давай горшка та клоча, Доцю — задецидувала вкінцї. — Як уже сесе не шоможе, то нема що й казати, мусить умирати. Дївчина кинулась до замисника, висипала з здорового чор
ного горшка бараболї на миску і подала.
Томчиха справно взялась до лїченя. Налила в горнець капку
води, на верх поклала жменю клоча і запалила. По хвилї, як клоча розгоріло ся, швидко обернула горі дном і приложила його під груди хорій.
Слаба почала стогнати, зразу тихо, а далї чим раз дужче. — Бійте ся Бога, Томчихо, відійміть, бо не видержу.
Але Томчиха й не гадає. — Терпіть, — каже — кумо, най відтєгне.
А баба чим раз гірше.
— Ратуйте мене, людоньки ! Поможіть, бо без часу мину ся ! — благає крізь плач.
Донька й собі в крик та до мами, а Томчиха якби й не до неї. Аж дивить ся, Олексиха біла як полотно, починає втихати. Тоді кинулась здоймати горнець. Та не так воно легко, живіт геть втягнуло в горнець, а хора лиш трошка дихає, вже й пі
її обливає. Видить Томчиха, що біда.
— Давайте полїно! — Та як тарахне по горшку, лиш че репє розскочило ся !
Знала лїчити, нема що казати ! Але як кому на вік, тому й на лїк, а бідній Олексисї і те не помогло, до рана й Богу душу віддала.
