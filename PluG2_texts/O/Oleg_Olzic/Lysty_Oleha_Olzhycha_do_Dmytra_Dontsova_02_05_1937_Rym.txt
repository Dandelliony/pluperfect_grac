2 травня 1937 р., Рим (п. ш.)
Високоповажаний Пане Докторе!
Привіт з Італії. Прошу вибачити, що занедбав надсилку матеріялів. Дістав стипендію наукову і це мене зактивізувало в иншому напрямі. Сподіваюся надолужити це пізніше – тут мені тяжко зі сх[ідно]–укр[аїнською] пресою. На мене, з моїми римськими симпатіями давньої дати, Місто і Країна зробили, звичайно, сильне вражіння. Взагалі, тутешній клімат підносить в кожному відношенні. Може, це дасть свої наслідки і по лінії віршувальній, але назагал життя тут зуживає людину дуже безпосередньо. Дякую за Клена. Гарна річ, тільки шкода, що безперспективна. Писати мені прошу до хати – перешлють.
Ваш О. Ольжич
Вийшла моя більша фахова праця на нім[ецькій] мові. На жаль, маю лише пару автор[ських] прим[ірників]. Можливо перешлю для Н[аукового] Т[оварист]ва Шевченка.
Щиро дякую за рекляму "Свята Д[ержавности]".