21 серпня 1931 р., [Ржевніце]
Вельмишановний Пане Редакторе!
Чи хотіли б Ви взяти до Л.Н.В. ряд моїх поезій, що творять певну цілість, повставши під впливом моїх археольоґічних студій? Це чотири циклі: "Кремінь" (4 вірші, 12 строф),
"Камінь" (7 віршів, 20 строф),
"Бронза" (4 вірші, 13 строф),
"Залізо" (15 віршів, 47 строф).
Поезії ці треба було б видрукувати за собою, кожен цикль в окремому числі журналу, "Залізо" можна було б розбити на два числа.
У випадку Вашої згоди чи незгоди, напишіть мені, прошу, по можливості скоро, на
адресу: Řevnice 229.
З правдивою пошаною до Вас
О. Ольжич
21/ VIII. 31.
P. S. Прикладаю чотири зразкові вірші. Їх прошу не друкувати, – вони мають прийти на певне місце.