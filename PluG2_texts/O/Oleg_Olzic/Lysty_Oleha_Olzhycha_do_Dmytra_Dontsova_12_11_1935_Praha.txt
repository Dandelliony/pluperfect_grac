12 листопада 1935 р., Прага (п. ш.)
Високоповажаний Пане Докторе,
Дякую за всі клопоти, що для мене маєте. Над річчу для п. Таранька ще мушу працювати. Нотатки до пресов[ого] фільму "Вістника" пришлю вчас. Спасибі за адреси О. Теліги та инших. Що не мав коректи – не така вже велика біда – помилок зовсім мало.
Що до літ.-вечора "Вістника", то мені здається, що було б добре упорядкувати матеріял за проблєматикою його. Це зробило б плястичною цілу вістниківську поезію на тлі сучасности, так і окрему постать кожного автора. До укладу річей мав би бути пристосований реферат. Цікаво узгляднити такі моменти: фільософія укр[аїнської] історії (у Маланюка, Липи і т.д.), фільософія доби (тобто сучасности), фільософія життя взагалі,
остання боротьба, [зброя], тема еміґрації, укр[аїнська жінка і т. д.
Думаю, що в ілюстративній частині вечора співпоставлення річей різних авторів за цими проблемами виявить найкраще, що вони мають спільного і що їх різнить.
Бажаю Вам найліпшого успіху і думаю, що він буде.
З пошаною
Ваш О. Ольжич
17/ ХІ. 35.
Радив би Вам не надто обмежувати число авторів, взяти Чирського, Стефановича, адже їх теж виплекав "Вістник".