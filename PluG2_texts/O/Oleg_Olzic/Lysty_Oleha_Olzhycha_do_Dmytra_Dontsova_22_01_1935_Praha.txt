22 січня 1935 р., Прага (п. ш.)
Високоповажаний Пане Докторе!
Дякую за лист та за "Мадону". Що до Самчука, то думаю, що про "малороссійскую шатость" говорити не можна. Знаю добре, як він ставиться до Вас і "Вістника". Але становище його як прозаїка, і то такого продуктивного дійсно прикре. Преса, яка йому єдино близька, може вийти йому назустріч тільки в дуже незначній мірі. (моя назустріч не має нічого спільного з "Назустріччу"!!). Це взагалі хиба занедбання нашого культурного сектора. Бракує нам капіталу, щоб закласти якесь спільне видавництво. Ми тут в Празі маємо думку чи скорше ще тільки мрію видати маніфестаційний альманах, з відповідним складо співробітників. Це було б репрезентац[ійне] видання, з участю ліпших тутешніх плястичних мистців. Проблєму, як все, творять кошти. Прошу дуже зробити уважно коректу моєї "Люкреції", зокрема, в передостанній строфі має бути, як написано:" В незлічних постатях, в незлічених обличчах".
У "Зімовнику" прошу змінити у першім рядку: замість: "... пригнаних д'собі" на "тісно при собі"; у третій строфі: замість "полетіли швидко" треба: "полетіли прудко".
З найкращими побажаннями.
Ваш О. Ольжич
22/І. 35.