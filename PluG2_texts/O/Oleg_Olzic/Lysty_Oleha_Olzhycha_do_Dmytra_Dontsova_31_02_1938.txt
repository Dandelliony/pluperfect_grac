31 березня [1938] р., бмн
Високоповажаний Пане Докторе!
Ваш лист з 28.ІІІ. дістав. Теж "Н[ову] Зорю". Дякую.
Атаки на "Вістник" (за винятком їх донощицького елементу), уважаю, були вкінці і будуть тільки позитивом. Коли потвори інтелєкту і національної моралі так активізуються і єднаються для штурму журналу і Вашої особи, то не можна це сприймати інакше як сатисфакцію. Так це бере весь чогось вартий український загал і немає в цьому питанні двох думок.
Про характер голосів з цього боку Вам вже писав. Шкода, що сталося те, що сталося. Між молоддю багато говорилося з приводу Вашої відповіді і коли в самому предметі рація визнається за Вами, то самий тон і деякі узагальнення статті справили прикре вражіння. Бож питома вага і рівень "апольоґій" не були такі, щоб жадали аж такої відповіді. Продовження цього роду дискусії без сумніву відчулось би дуже болюче.
Так і не знаю, про який мій вірш іде мова. Певне це якась стара річ, що залежалася у редакційній теці. В такому разі не варто їй і бачити світу.
Сподіваюсь, що з часом зможу надіслати Вам щось свіже – наразі дуже далекий від лірики.
Щиро Вас вітаючи,
Ваш О. Ольжич
31/ ІІІ.
