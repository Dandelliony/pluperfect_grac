18 лютого 1932 р., бмн
Високоповажаний Пане Редакторе!
Дуже мені шкода, що Ви не видрукували "Купця". Це на мою думку найкращий вірш з "Бронзи". Його треба буде колись пустити на світ зі зазначенням циклю. Посилаю Вам три нові поезії, на цей раз ультрамодерні. Не друкуйте їх, прошу, аж доки не з'явиться ціле
"Залізо".
Приємна мені надзвичайно дбайливість друку моїх віршів; я не знайшов в усіх трьох циклях ні одної хиби і дякую Вам за уважність.
З правдивою пошаною
О. Ольжич.
18/ІІ. 32.