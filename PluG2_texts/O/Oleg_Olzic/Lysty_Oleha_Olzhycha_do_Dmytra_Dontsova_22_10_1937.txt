22 жовтня [1937] р., бмн.
Високоповажаний Пане Докторе!
Десь на початку місяця вислав Вам дещо матеріялу зі совєтських ґазет та один вірш. Сподіваюсь, що отримали це.
Що цікавого діється на львівському ґрунті? Чи не гадаєте Ви, що давно потрібно нам збірок Мосендза, Теліги, Стефановича? Не має "Вістник" у тому напрямі якихось плянів?
В Совєтах від яких 5 літ майже неможлива ніяка поетична продукція (бачили збірку Рильського "Літо"?), навіть на "невтральні" теми. Тим цінніше мати її заманіфестовану тут.
Микитенка, як знаєте, з шумом зліквідовано. Гірше, що черга приходить здається остаточно на Ю. Яновського, за перевидання в Москві в перекладі заборонених на Україні творів.
Тут у нас ходять чутки, що Ви з Вишиваним та князем Токаржевським заклали якийсь Орден Імператорського Юра. Чи це правда?
Здоровлю щиро
О. Ольжич