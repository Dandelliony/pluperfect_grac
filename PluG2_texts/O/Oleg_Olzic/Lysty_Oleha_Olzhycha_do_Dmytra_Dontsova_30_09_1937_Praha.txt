30 вересня [1937 р.], Прага (п. ш.)
Високоповажаний Пане Докторе!
Щиро дякую за листівку. П. Лагут[енкові] книжки на жаль не можу вислати, бо не розпоряджаю вільним примірником. Зрештою – це така нецікава матерія для нефахового читача... Незабаром пришлю Вам чергову посилку виписок зі сов[єтської] преси. Там діється щось несамовите. Ніколи ще не мав такої втіхи, читаючи її – кінець ідеї і близький кінець імперії віє з усього.
Жанр подорожніх вражінь щось надто несподіваний для мене. Волію вірші.
Щиро Ваш О. О[льжич]