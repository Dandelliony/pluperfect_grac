21 листопада 1935 р., бмн.
Вельмишановний Пане Докторе!
Прикладаю дещо виписок. Сподіваюсь, що вони встигнуть ще до цього числа. Грубі журнали виходять на Україні з запізненням і особливо пізно надсилаються за кордон. Цим поясняється те, що оперую матеріялом з 5 – 6. книг "Черв[оного] Шляху" і "Рад[янської] Літератури".
"Літер[атурна] Газета"– свіжа, хоч [теж] з нею маю клопіт, чомусь перестали мені висилати. (Маю її приватно). Вибачте, що матеріяли писані рукою – не мав до диспозиції машини.
Гроші одержав. Дякую.
Був би Вам вдячний, коли б при нагоді зберегли та вислали мені вирізки рецензій на "Рінь". Тим часом маю тільки з "Н[ового] Часу" та "Бюлетеню".
З найкращими побажаннями
Ваш О. [Ольжич]
21/ХІ.35.
