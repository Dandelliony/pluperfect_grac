8 января. […] Другий день Різдва. Але у всіх людей важко на серці. Хліб забирають до фунта. Сьогодні приїхали забрати хліб у нашого конторщика Кузьменка.
Я вийшла з себе і кричала, що треба залишити хліб для дітей до нового врожаю. Мені відповіли, що залишать 20 фунтів і все. Я продовжувала суперечити з прибулими людьи. У конторщика Кузьменка забрали 3,5 пуда.
Цікаво відмітити, що один з прибулих – член КНС (комітету незаможних селян). Він сказав, що винні не вони, які вимітають хліб, а ті, що бувають на з’їздах та затверджують плани. Я сказала йому, що якби такі, як ми, сиділи вверху, то таких незрозумілих розпоряджень не давали б. Але, на жаль, такі як ми зараз ніщо. Повертаючись назад, член КНС сказав мені, щоб я поменше балакала, а то мене за такі слова зв’яжуть. Я замітила йому, що завжди балакала й буду балакати за нарід і за це ніхто не повинен мене чіпати.
Прийшла до лісу нова група селян, арештованих за хлібоздачу. Особливо мені запам’ятався один селянин – Коник. Він працює сьогодні в дворі. Важко було на нього дивитися. Він почуває себе ображеним. Він добре розуміє, що всі селяни караються даремно. Хліб, як і раніше, забирають скрізь. Всі незадоволені, у відчаї. […]
