Березень 1900 р.  	Відп[овів] 20
       Дорогий Ілля Людвиковичу!
Зараз отеє прийшла до мене з Києва від Лот[оцького] звістка , що вельми порадувала мене. Та не менш того і зажурила. Се звістка про Ваш ювілей. Невимовно радію я. коли бачу, що українці не забувають свого обов'язку дяковати своїх трудовників! Мене не дивує, що з нашіх «свідомих» українців не знайшлось ніже єдиної душі, що б тямила, що коли вже не самий моральний, так хоч національний обов’язок, або хоч такт елементарної ввічливости і солідарности наказував подати про сей ювилей заздалегідь звістку і до мене... Ні! Я чи не більш би здивовавсь, коли б сей обов’язок справили «свідомі», а проте все ж таки прикро; бо я тієї думки, що мій голос на ювилею не пошкодив би нічій, «свідомости» і ні якому «енералу» не став би за конкурента, - Але ж!.. Що сталося-то сталося! Тупоголова інтрига ще довго пановатиме у нас. - Хоча воно й трохи й запізно, а все ж - добре мені повітати Вас і щиро-прещиро подякувати за Вашу працю на нашій національно-суспільній ниві. Дай Боже, Вам здоров’я доброго і віку довгого, що б Ви на сій ниві попрацювали ще стільки, а то й більш.
Про себе - нема що сказати, я писав до Вас - здається. 20 лютого; з того часу ніщо на ліпше не перемінилося; тільки напала була на мене інфлуенца і добутки її і досі відчуваю. - В Криму, гадаю - перебуду до другої половини квітня, а коли на Україні буде холодно, то й далі.
Що доброго у Вас, що там Сивий, чи таки справді переходить на Кубань?
Бувайте здорові. Мій низенький поклон Єлизаветі Ісаковні.
Ваш О. Перебендя.
