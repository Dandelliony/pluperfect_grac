Лютий 1900 р.
Не писав я до Вас, Дорогий Ілля Людвиковичу! Тому що довідався з Вашого листу, що Ви у лютому усе їздитиме, гадав собі - що лист мій все одно лежатиме!.. Да таки було знов мині не добре; кляте оте «воспаление» має вдачу рецидивіста... А оце тижднів зо два вже вдень почуваю дуже добре, а вночі до Бога руки здіймаю - такі болі!..
І що отеє примірко вав собі Сивенький ?! Треба Вам, Дорогий Ілля Людвиковичу - усієї сили доложити да не пустити його на Кубань! Се він сам лізе в халепу! Куди таки йому смотрителювати в Колонії! Пропаде чоловік не за понюх табаки. Вже коли редакторство збірника так йому остогидло, дак чи не можна б його примостити у Київі на залізниці; а ще б ліпше, коли б Уманець зробив його пусто ким в музеї, лишивши і редактором: тоді б йому і грошей прибавилось і - я дуже певен в сему, музей надав би йому натхнення і він порадовав би нас ще не однією піснею про Україну.
Що Ви знаєте про заходи Шаховського переробити Цензурний] Устав і скасувати крепацтво нашого слова? Скоро до мене дійшла з П[етер]б[урга] ся звістка я послав листи і до Сипягина і до Шахов[ського]. Написав до Сип[ягина] звідсіль ще один чоловік з великою вагою6 і мині здається, що його слово зробить діло ліпше, ніж усі наші заходи.
В сій справі я ще дещо маю на думці зробити у квітні.
З фактів бачу я, що цензура геть пом’якішала до нашого слова, та на жаль - ми дуже мало користуємося з сього!.. «Вік» тільки тепер роспочали друковати, а коли ж він надрукується ? Є немало і інчих фактів нашого ледарства і лінощів.
Надряпав я невеличку статейку про Шевченка, друкується вона в «Молве» - з 7 №. Я гадав написати про цю річ до «Рус[ской] Мысли» і написати широко і вже умовився був з редакцією, але недуг не дав мині се зробити, дак я вже - нашвидку скомпоновав для «Молвы». З сієї часописи можна нам чимало покористуватися, да щось не видно на те охоти у наших «свідомих і богорівних»; хиба «несвідомі» - може що зроблять.
Як Ваше здоров’я і Вашої родини? Що доброго по світах? Ви чимало де їздили і багацько певне, де чого чули. Напишіть тоже.
Зробіть ласку - вибачте, що тружу Вас - доручіть мою цідулу Сивенькому.
Братерськи цілую Вас
Ваш щирий до віку О. Перебендя.
