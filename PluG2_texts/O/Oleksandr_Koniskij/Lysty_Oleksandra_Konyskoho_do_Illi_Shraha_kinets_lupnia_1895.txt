Кінець липня 1895 р.                	1 серпня
            Дорогий Ілля Людвиковичу!
А я собі сежу, та сежу, нікуди не рушаю, щодня збираюсь і щодня запевняюсь, що я прилип до своєї келії, мов та шевська смола до чобота. 1-го серпня останній день моїх сподіванок: мабудь, седітиму. бо погано.
Тим часом оце зараз прийшла з Чернигова чудна звістка, що земський збірник І-ПІ кн. «не может быть разослан подписчикам по причинам вполне от редакции не зависящим...». Що воно за знак? Чи справді яка причина, чи це Сивий 3 жартує? Скажіть, будьте ласкаві, що воно й до чого? Коли надруковано, дак чом же не можна розсилати? Нічого не тямлю, а цікаво, коли не жарт?
Щиро дякую Вам за адресу Суханова: я вже вчора і відповідь од його одержав. Здається - це якийсь вихроватий чоловік [нерозбірливо]. А проте обіцяє подати про Шевченка, що мене інтересує. Тепер я взявся улаштовати хронологію до Ій частини «Кобзаря»; да щось на матеріали люди скупі; ніде не добуду книжок, про які ото писав до Кума6. В П[етерб[урзі] в Пуб[лічній] биб[ліотеці] зовсім не дають беллетристики. Попробую ще в Москві в Румянцевському музею.
Нового у нас, а ні-ні. Ходять чутки, що от-от будуть переміни; але коли ж тих чуток не було! Кажуть, на місце Бунге - сяде Дурново, а на його місце Сипягин, а замісць Делянова - Побідоносець; а замісць сього Тертій Филипов і т.д. і т.д.
От нам на театр повезло. Після Кропивницького буде на осінь Саксаганський. Тепер аж дві трупи тут грає - Еге! А у Вас там що доброго? Чи здорові Ви з сім’єю? Чи правда, що Сивий одружився? У нас усі в роз’їзді. Фільолог пропав десь і чутки нема й не обзивається. Чи до Вас писав?
Бувайте здорові.
Лизаветі Ісаковні і Кумові низенько кланяюсь.
Братерськи цілую Вас. Ваш О. Перебендя.
