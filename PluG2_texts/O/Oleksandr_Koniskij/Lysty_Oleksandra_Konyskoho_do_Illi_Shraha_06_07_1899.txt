6-VII.99. З Київа.
Маріїн[сько] -Благовищ [енська],80.
6 липня 1899 р.
                 Дорогий Ілля Людвиковичу!
Переїзд на нову кватеру, потім холоди, а далі через холод - нездорівлє і досі не пустили мене з Києва. Гадаю виїхати увечері позавтрову. От би добре було, коли б і Ви знялись та приїхали в Погорільці!..  В літературних сферах є дещо нового і хоч трохи доброго. Між інчим: дозволено друковати Кулішеву «Чорну Раду» і трилогію «Байда». «Наливайко». «Сагайдачний»...  Не відаю - чи знайде Кулішиха видавника на останні, бо колись від них вельми несло духом ярим «Возсоединения» ; а може, з того часу встиг Куліш переіначити їх: я кажу про те, що читав літ 13-14 назад; - коли «Наливайку» хотіли надрукувати в «Киев[ской] Стар[ине]» .
Поїду я не на Чернигов, а навпростець, так швидче, от коли б я був певен, що з Чернигова заберу Вас, тоді б инча річ.
Коли 8 не виїду - дак подам Вам звістку.
               - Ваш О. Перебендя.
