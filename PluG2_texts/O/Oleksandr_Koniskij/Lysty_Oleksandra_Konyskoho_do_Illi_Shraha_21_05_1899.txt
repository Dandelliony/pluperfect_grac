21 мая	                    Відп[овів] 24 мая.
21 травня 1899 р. 
           Високоповажний
        і Дорогий Ілля Людвиковичу!
Вже з тиждень буде, як жду я Вашої відповіді на свій лист. Чи здорові Ви, що не відповідаєте? Я питав Вас: чи поїдете до Л. М. Жемчужникова і коли саме? Та яким би чином, коли і де найліпше нам з’їхатися; бо Л[ев] М[ихайлович] прохав днів за два до виїзду подати до його телеграму. Про мене все одно: коли і кудою не їхати, аби не ранійш 27 мая. Я пропоновав Вам: коли що, дак ми приїдемо в Чернигов, щоб звідтіль вже вкупі з Вами через Крути. Але на Крути путь трохи кружна і нудна, бо треба двичі пересідати і ждати в Крутах і в Бахмачі; так чи не ліпше б найнять в Чернигов! коней до Городні, якби трапився возниця з добрячим фаетоном, щоб не вельми бити старі кістки. - Так от, будьте ласкаві, - напишіть до мене свою думку. А коли не поїдете, дак вже сам рушу, просто на Сновське.
Звідсіль нічого доброго Вам подати, а гидке хиба? Он до «Киевл[янина]» Флоринський пускає своїх крюків6 та саме вибрав зручну для їх табора годину, знявши попереду в Археолог [ічному] Комітеті бучу, щоб не пустити на з’їзді рефератів українською] мовою. Справа ся пішла до Хана і, мабуть, пропаде. Учора чув, що Хан заборонив на святі Пушкина в Литературному] Клубі читати переклади на мову українську.
А ось зовсім непевна, хоч і характерна поголоска: ніби вже підписано приказ, щоб усі университети позатикати, а Київський, аж на три роки.
Бувайте здорові. Жду швидче відповіді. Ел[изаветі] Іс[аківні] низенько кланяюсь.
                    Ваш Перебендя. 
21 мая.
