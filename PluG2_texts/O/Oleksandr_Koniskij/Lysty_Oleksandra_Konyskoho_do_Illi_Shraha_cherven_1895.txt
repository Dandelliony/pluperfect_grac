Червень 1895 р.
                     Чи не в рік смерті Драгоман[ова]
Отак як бачте, Дорогий Ілля Людвиковичу! і досі сежу в Києві, і не рушаю, та мабуть і не рушу нікуди, оприч хиба на ту окраїну Києва, що зоветься Байковою горою. Благаю тільки свою долю, щоб вона швидче доводила своє діло до краю; а то вже вельми вона мордує мене.
Спасибіг Вам за Ваш щирий лист. Я одержав його ще 11; але саме з того дня і до вчора, так мені зводило руки, що чисто не спроможно було писати. І що воно за біс оцей недуг, дак і лікарі не втнуть: з пів-дня й до пів-ночи і я собі нічого, часом випаде днина-друга, що й зовсім добре; а з пів-ночи - хоч возьми та й вішайсь.
Знаєте вже недобру звістку про Драг [оманова]. Шкода! Яко учений і навіть яко публіциста він пережив себе, а проте його треба було; бо се були ті наші дрожчи, що примушували тісто сходити. Тепер - робота може розлізтись ще гірше. Хаос неминуче настане ще більший; бо у нас є чоловік кілько кандидатів на Драгоманова і піднімуть, певна річ, таку сварку, якої ще й не було!
От ще цікава новинка: на кінці січня подали ми до Одеської цензури один рукопис задля дітей, - звістно, беллетристики. Але ось приходить він з Министерства] Нар[одного] Просвещения] до Хана, а від Хана до Науменка, яко до «человека вполне компетентного» - щоб сказав свою думку «можно ли розрешить к напечатанию?». Доки що не відаю, що скаже Науменко, хвалився людям «чи не ловлять оце його»?.. Я бачу тут ступінь Глав [ного] управления] по д[елам] печати на добру задля нас дорогу. Але хто вгадає, що і як висловить Науменко? А тут коли б не вийшло так, що унтер-офіцерша сама себе висікла...
Приїхав тут зі Львова (властиво, з Перемишля) один приятель Франків, то наговорив нам таких новинок про діяльність «передових» Галичан, що аж сумно стає! Коли з того хоч десятина правди - дак просто знати, що там (як се потроху і в нас вже пробивається) усякі заходи добрі, коли ведуть до доброї мети.
Бувайте здорові. Сердешно цілую Вас. Вашій Пані низенько кланяюсь.
                    Ваш О. Перебендя.
