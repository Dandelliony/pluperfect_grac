ЗО червня [ 18]96 [р.] Київ	Від[повів] 5 липня.
ЗО червня 1896 р.
Вибачте, Дорогий Ілля Людвиковичу, що я загаявся відповідати. У Києві, такого чоловіка не трапилося тепер; є аж три охочих, але вони тільки восени стануть лікарями, здавши державний іспит. Тим часом в Таращан[ському] повіті є у мене такий саме лікар, якого Вам треба. Я ото й написав до його, і ждучи його відповіді, не писав до Вас. Зараз приняв його листа. Не хоче й він до осени зрушати, бо в серпні дружиться, пише, де живе тепер. Шкода, що не можемо забрати сього місця, та нічого не вдієш; бо певна річ - до осени не ждати.
У нас усе, як і було. 20 серпня «в 9 ч[асов] 8 мин[ут] утра экстренным поездом» приїде Полковник . Отут тепер усі наші турбацїї. - Чистимося та нові тумби становимо.
Здоровье моє, спасибіг Вам, ліпше. Ледві чи поїду куди з Києва до осени, бо куди не приміряю, скрізь виходить не до смаку.
Що чутно у Вас про Курси учительські? До нас пришли звістки з Борзни: кажуть - трошки гірше, ніж позаторік було в Чернигові .
Так воно й повинно бути; бо в Борзні «наш» чоловік. - А коли Ви гадаєте до Києва?
Бувайте здорові. Вашій В[исоко]п[оважній] пані поклін.
Щиро прихильний до Вас Перебендя.
