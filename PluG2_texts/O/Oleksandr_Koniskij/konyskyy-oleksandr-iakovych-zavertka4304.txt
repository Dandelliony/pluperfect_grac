Завертка
   Приятель мій Іван Хуторний, — він таки і з рідні мені приходиться, хоч і далекої, — набув собі пдааторік хутір та й зазиває, мене до себе в гостину.
   "Приїзди та й приїзди! Хутір мій, — пише він щу мене^ — стоїть, щоб ти побачив. Не хутір, а просто рай; і садок, і млинок, і ставок, і гай, і степ, і гори, і долини... А до того ні пана, ні підпанка, ні посмітника. (Посмітники — се полі-ціанти; офіціальна назва їх "урядники", а народ продражнив їх "посмітниками"). Нікого, нікого нема, крім мене, та самого чистого народу, все козаки!.. Навіть ні жида, ні шинку нема".
   Улітку сього року, випало так, що і в мене діла ніякого: порадився спершу з жінкою, далі з Опанасом.
   — 	Як ти, Опанасе, чи їхать, чи ні?
   — 	Авжеж їхать; чого тут смалиться. Роботи ніякої; а що треба — хіба я сам не догледжу? їдьте, провітритесь, та ще й дітей малих візьміть з собою...
   Послухав, поїхав...
   Приїхали, вже темно було; люде повечеряли. Дві доньки мої так потомились за день в дорозі, що швидше в перину, і їсти нічого не схотіли. На другий день ми собі з Іванам щз протягаємся, а дітвора вже скрізь оббігала: і в саду, і в городі, і в пастівнику, і біля ставка, та все до дядини (Іванової сестри):
   — 	Що отеє таке, дядииочко? А се що?
   — 	Се гарбузи.
   — 	А се що?
   — 	Се кавуни ростуть.
   — 	Які кавуни? Оті великі, смачні да солодкі? Чом же вони такі малесенькі у вас?
   — 	Ще не виросли.
   — 	
   — А се що? А се що?
   Набігались, аж попріли, та тоді в хату до нас: одна тягне окривало з Івана, друга з мене.
   — 	Тату! Дядьку! Годі спать! Вставайте! Ми вже з тьотею усюди були, все бачили, а ви все рутитесь... Тьотя казала пообливать вас холодною водою, — да з сим словом справді за питунець з водою. Мусили ми повставати.
   — 	Десь у вас ні стиду, ні сорому нема! Люде от-от обідатимуть, а вони ще й очей не попротирали! От засоні! — шуткує сестра Настя, усаджуючи нас за сніданок.
   Поснідали, вийшли на рундук, сіли, смокчемо люльки.
   — 	Пече? — процідив до мене Іван.
   — 	Допікає-таки! Дивись, чи не на дощ воно так жарить.
   — 	Може!.. Барометр посунувся на "дощ"... а воно б дощу й не треба.
   — 	Як не треба! — вмішується Настя. — Квасоля пожовкла.
   — 	Що квасоля! Квасолі твоєї лисий не візьме, а сіно в покосах... нехай би дав догребти да в копиці зложить, тоді хоч і спорсне трохи, дак байдуже... Сьогодні гребуть?
   — 	Гребуть...
   — 	Толочане чи за спаші?
   — 	За спаші... 4
   — 	А ти ж їх почастувала, Насте?
   — 	Іще б пак ні! Думаєш, без тебе дак ніхто й не знає вже, як з людьми треба поводитися. По дві чарки вже піднесла: в обід по третій, на полудень по четвертій, да за вечерю по дві, — от і буде.
   — 	Буде! Буде... А догребуть сьогодні?
   — 	Навряд...
   — 	То се ти, Іване, за спаш береш? — питаю я.
   — 	А ти ж як думав? Дарувати? Ні, зроду не можна. Колись і я гадав, що за спаші не слід брать, а треба по-сусідськи дарувати, а як приїхав торік сюди да як сів господарювати, — побачив, що сього не можна: се дурниця. Почалось з того: займуть, було, телицю в житі або лошицю в овсі — прийде хазяїн; я його гарненько висповідаю, що у нього такий недогляд, поганьблю його, попрошу удруге не пускати скотину в чужий хліб і віддам... Що ж, ти думаєш, вийшло з сього? Як почали — сьогодні дві телиці в гречці, завтра — чотири в просі, позавтрому — десятеро в сочевиці... Погано; а соромно якось брати за спаш, не по-сусідськи, думаю, буде... да таки і випаси у моїх сусідів не вельми великі, хоча й не малі. Що ж його діяти? От я зазвав самого старшого з громади діда, усадив його, почастував, і давай його благати: і се йому, і те, і п'яте, і десяте: вас, кажу йому, діду, послухають, — вговоріть їх, щоб не пускали товару в чужий хліб. А він мені на се: "Даремна річ, пане! Шкода й починати, не послухають. Самі ви, пане, вино-ваті..." Я аж на місці не всидів: "Яка така моя вина?" — питаю.
   — Така вина, що свого добра не вмієте берегти!.. Де таки се видано, щоб за спаш нічого не брати?! Сього в нас зроду-звіку не було!.. Ми ж от — громадяне, свої люде, — 
   — а попадеш в спаші, — викупись... Інакше не молена! Чуже треба шанувати... Воно й без спашу не можна: раз на раз не встережешся; інколи й рад би догледіти, да не зуздриш, коли вона й смикне... А все ж — чи умисне чи неумисне нашкодив, а прощать не можна! Ні вовік не можна... Ви думали, як лучче, по-божому, а воно вийшло не так: люде зараз запримітили, що ви, не во гнів вам сказати, хазяїн такий собі... слабенький, не вмієте свого берегти... От вони уші й розвісили... Самі, пане, виноваті...
   — Дак виходить, що треба брати за спаш?
   — А то ж як? Звісно, треба, тільки по-божому, по-людськи, не грабуючи, не позиваючи... особливо — не судячись... цур їм, тим судам! У суді* час тільки збавиш, а так по^усідськи: нашкодив — плати!
   — А як хто не схоче платити, що тоді?
   — Сього не може бути; у нас сього зроду-звіку не було! Чоловік свою вину знає: нашкодив — нема що й казати, ублаготвори! Се вже і бог велів... не за нас се стало, не за нас і перестане... Буває, що нічим заплатить, ну, тоді — відроби... Тільки по-божому, по-людськи, щоб не сутяжно було, не через верх, а так, щоб припадало і до шкоди, і до вини... Аби ступила скотина в хліб, аби смикнула яку жменю — день відробітку або коповик (50 коп.) — се по-божому, А по тій чортовій таксі, та ще по суду... щоб його ніхто добрий не діждав судитись да возитись з отими судами!..
   Послухав я діда і зараз з весни й оповістив, що не прощатиму спашів. Зараз вдесятеро поменшало... а попаду в спаші, зараз — одроби.
   — Що ж люде? Не лають тебе?
   — Де тобі! Дякують! І великих спашів нема... Воно, коли хоч праЬду сказати, з отсих відробітків задля мене тільки й користі, що спашів менше; а щодо роботи, дак нанять — менше стане: не почастувати не можна, а начнеш частувати, дак і вичастуєш горілки більше, ніж заплатив би за день. Ну, правда, і те, що за гроші ні зроду так чисто і так жваво не робитимуть. Ось ходім лишень подивитись.
   — Ходім.
   Ідемо поуз тютюнові плантації.
   — 	Тривай! — каже Іван. — Завернім на тютюн, я тобі покажу: от тютюн, дак тютюн; ти чи й бачив коли такого! У чоловіка росту, а лист — широченний, хоч стіл застилай; да тонесенький такий — настоящий турецький. Насіння з Бол-гарщини добув... Степан Ніс 1 — лікар, може, знаєш його?..
   — 	Добре знаю.
   — 	Дак от він, бач, забрався лікарювати у болгарів, — дома, бач, тісно... ну і переслав мені насіння! Та вже й насіння!.. Спасибіг йому! Гляну на тютюн, аж дух радіє! Дивись, дивись який! Аж гуде! А листя, листя! От тільки не розберу, чи се персічан, чи пахунець... Ти тямиш що в тютюні?
   — 	Коли палю цигарку або люльку, дак тямлю, а так — байдуже...
   — 	Ну, дак тобі нічого й показувати, все одно, що сліпому малюнки!.. — 3 сим словом мій Іван присів і нагнувся до куща тютюну. — Ба, ба, ба! Отеє так! Що ж отеє таке? Дивись, дивись-бо сюди... глянь! Отеє так!.. Бачиш?
   Я глянув: на кущі тютюну лазила велика сила якихсь зеленуватих, під барву тютюну, малесеньких козявочок.
   — 	Що воно таке? — допитувався у мене Іван. — Ой, ой! Он і на другому, і на третьому! Так і обсипали! А он, он! — Іван перебігав від куща до куща. — Он поточили листя, наче решето, і он цілу сталку попід'їдали. Отеє так! Тро-хи-ме! Тро-хи-ме! — гукнув Іван несподівано для мене і з такою силою, що я аж здригнув.
   — 	Кого ти гукаєш?
   — 	Нікого, як тютюнника... Трохиме!.. Тро-о-о-хи-и-ме!.. Не чутно й не видно. Певно, в клуні крутиться, десь в засторонку.
   Мої діти, почувши дядьків крик, побігли з двору і бігли до нас.
   — Верніться, діти, верніться, голуб'ятка, в двір, там знайдіть чи самі, чи хто вам знайде діда Трохима: нехай одним духом сюди йде!
   Діти побігли; Іван ходив рядками тютюну: тільки й чутно було що: "Отеє так! Отеє так! Ось і тут, і тут! Отеє такий догляд! Пропав! Увесь пропав!" Показався і Трохим: справді заспаний.
   — 	Обходив ти сьогодні тютюн? — питає Іван.
   — 	Аякже, обходив. 9
   — 	І не брешеш?
   — 	От святий хрест!
   — 	І нічого не примітив?
   — 	Що ж там примічати? Тютюн, як тютюн.
   — 	А се що? Дивись, дивись! Бачиш! — Іван гаряче тикав пальцем, вказуючи на гнізда козявок, — Бачиш? Що воно? — Трохим придивився.
   — Що ж, нічого... козявки...
   — 	Як нічого? — аж скрикнув Іван. — Хіба не бачиш, якої шкоди накоїли! І звідкіль вони взялись?
   — 	Звісно, од бога... всяка тварь од бога... а шкода є... шкода, що й казати, велика... І коли воно, кляте, успіло стільки нашкодить? Уранці обходив, нічого не було...
   — 	Да ну-бо, діду! — перебив його Іван. — Хоч не бреши: дивись — інде листя посохло вже, хіба се можна так швидко! Лучче калси: що робить?
   Дід засоромився і, понуро дивлячись, одповів:
   — 	Нічого не робить...
   — 	Нехай, по-твоєму, увесь тютюн попід'їдає.
   — 	Усього не попід'їдає... А коли що, дак кликніть попа...
   — 	А піп що поможе?
   — 	Вичитає, помолиться...
   — 	Ти ж кажеш: ся козявка від бога?
   — 	А вже не від чорта...
   — 	Дак коли від бога, дак і піп нічого не вдіє.
   — Не попа, дак ворожбита позовіть, нехай заговорить! Іван аж пирснув зо сміху.
   — От ви смієтесь, — сказав образливо дід, — а позаторік у Шаповала отак само було: напала козявка на тютюн, привезли ворожбита, він положив у питунчик жару, посипав чогось на жар, обкурив по рядкам, заговорив, немов рукою зняло: уся козявка передохла.
   Іван перестав сміятися і з цікавістю спитав у діда, чим курив ворожбит?
   — Про те не знаю, не питав, та хоч би й спитав, дак хіба він скаже? — відповів дід. — Та те куряво — пуста річ, то він так, аби очі відвести; уся сила в заговорі.
   — Де той ворожбит живе? — спитав Іван. Дід відповів. Іван глянув на мене, ніби питаючи, що я гадаю? Я всміхнувся:
   — 	От коли б ми з тобою знали зоологію да ентомологію, дак би й не посилали за ворожками, — промовив він до мене. — А то, бач, вчилися праву, а довелось господарство править... І не тямимо нічого... козявка від бога... попа на неї треба або воролску... — Іван докірливо хитав головою...
   — 	Може б, ліпше було, паничу, не займать козявки, — сказав дід. — Тепер вона наїлась, сидить собі в одному місці, а то як розворушимо її да розлізеться по всій плантації, — більшої шкоди коли б не добуть...
   — 	Да ти ж сам радиш до ворожки.
   — 	Я не раджу, тільки так кажу. Добре, як заговорить, а як часом ні? Може, се й не така козявка, як була в Шаповала... По-моєму, нехай вже отсі рядки їсть...
   — 	А поївши отсі, далі нехай лізе?.. Ах ти голово!..
   — 	Воля ваша! Про мене... а я так сужу: козявка, як і чоловік; коли він сидить на своєму місці, ніхто його не тривожить, не голодний він, дак який його враг понесе шкодить?..
   — 	Говори!
   — 	Так по-моєму... а проте... воля ваша, ваше добро, як знаєте... А я знов-таки гадаю: і чоловік, і звір, і козявка — коли голодні, дак і зліші, і більше шкодять...
   — 	Нехай, мабуть, привезе ворожбита; нехай покурить; побачимо, чим він куритиме, то й собі знатимемо, — обернувся до мене Іван.
   — 	Без заговору, паничу, куряво не поможе!.. Тут сила не в куряві... молитву чоловік знає, — говорив дід, ідучи слідом за нами до гребців. Пройшли гоней двоє мовчки: по виду видно було, що козявки і тютюн не дають Іванові спокою.
   — 	Там і в житах у нас не все благополучно, — промовив наче нехотя дід Трохим.
   Іван зупинився і спитав:
   — 	Спаш?
   — 	Ні, не спаш! Коли б спаш, то ще б байдуже, — відказав дід.
   — 	Та що ж там таке? Може, вилягло жито?
   — 	Ні, не вилягло! Чого йому вилягати? У людей і густіше буває, та не вилягає.
   — 	Ну, дак що ж там? Кажи вже швидше!
   — 	Там таке, що хто його знає, як і казати; може, нехай вже токовий скаже.
   Іван аж розсердився та до мене:
   — 	Бачиш, що за народ? От і живи з ними, і хазяйнуй! Ти, діду, не чоловік, а просто варивода! Коли почав, дак кінчай. Що там неблагополучного в житах? Жук? Муха? Чи що?
   — 	Од жука бог милував, і мухи не чутно... Та се, пани-ченьку, не моє діло, а токового.
   — 	Тьфу! От чоловік! Кажи що там? — сердячись, крикнув Іван.
   — 	Там... бодай його й не казати! Там завертку якась зла душа завернула...
   — 	І тільки? — Іван розреготався.
   — 	Мало хіба сього! — відповів дід понуро.
   — 	Хтось завернув, а я відверну.
   — 	Не допусти вас господи до сього, паничу! Як се можна! — сказав дід жахаючись... Не доведи вас господи! Щоб у вас, не до вас кажучи, тьфу, тьфу, тьфу! Руки вивернуло?.. Не доведи мати божа... Тут без ворожбита не можна...
   — І знов ворожбита! — відповів Іван, махнувши рукою, і пішов мовчки.
   Гребці садовились обідати, бз^ло їх душ, може, з сорок, більш жіноцтво; поміж чоловіками-кидалькиками манячили і сиві вуси, були й парубки.
   — 	Помагай бог! День добрий... з суботою вас! — поздоровкалися ми до гребців.
   — 	Дякуємо, і вас поздоровляємо.
   — 	Хліб да сіль.
   — 	Просимо з нами.
   — 	Що там, Семене, у тебе в житі? — спитав Іван, обернувшись до високого, широкоплечого чоловіка літ зо сорок, з довгими чорними вусами, котрі лізли йому за пазуху, у розхристану сорочку. Семен підняв трохи бриля і почухав потилицю.
   — 	А ви вже, діду, не втерпіли, розблаговістили! — промовив Семен докірливо, дивлячись на Трохима. — От язик, і на припоні його не вдержиш! Чому я не мішаюсь до вас і мовчу про тютюн?
   — 	Про мій тютюн нічого сказати... — відповів дід токовому...
   — 	Нічого! Лучче б ви мовчали, а то як скажу при людях...
   — 	Говори! Говори! Ну говори! Що ти скажеш? Ну? — приставав дід.
   — 	Годі вам! — озвався Іван. — Та завертка, чи що?
   — 	Завертка! Завертка! Отеє нехай бог милує!.. Мати моя божа!.. Завертка! — загомоніли разом гребці з страхом... — Завертка! Се так!
   — 	Треба, паничу, — озвався гуменний до Івана, — за ворожбитом посилать, або пропаде жито.
   — 	Чого воно пропаде? — питає Іван.
   — 	Звісно чого: прийдеться або одкосить на цілі гони, да тоді запалить те, де завертка, або так покинуть, бо з заверткою, доки вона нерозвернена, ніхто жать не піде.
   — 	Авжеж! Авжеж, ніхто! — загомоніли гребці.
   — 	Навряд, паничу, чи піде хто жать, — заговорив поважно сивоусий чоловік. — Се річ небезпечна! Як можна! Доки не розвернута завертка — жать не можна.
   — 	Дак я її розверну, — каже Іван.
   — 	Боронь вас боже! — скрикнули гребці. — Як се можна! — І пішли розказувати всякі пригоди про завертки: у тієї руку звело, у другої ручки вивернуло; таке несли, що аж бридко слухати.
   — 	Кромі ворожбита, та ще й не всякого, а вмілого, що знає заговорить завертки, ніхто не може розвернути, — говорив поважно сивоусий чоловік.
   — 	Отже, я розверну, хоч і не ворожбит! — озвався молодий парубіка.
   — 	Ось ну, ну! Попробуй, чи не розверне у тебе очей або в'яз, — застрекотіли дівчата.
   — 	Куди тобі, плювагому! Смоктав би свою носогрійку та не шився не в своє діло, — наставляв дід Трохим.
   — 	Отже, розверну!
   — 	Мовчи, заволоко! — строго озвався сивоусий. — Думає, блазня, що воно вже й теє... Думає, що коли за Десну волочився, дак вже й розуму набрався... Якраз!.. Чого не дала мама, не купиш і в пана... Розверну!.. Як зверне тобі набік в'язи, тоді знатимеш "розверну"...
   — 	Чого ви, діду, сердитесь? Хіба я вас займаю?..
   — 	Не серджусь, я правду кажу! Не лізь поперед батька... Хіба ми дурніші від тебе одного, чи що? Ми вік звікували, а в нього молоко на губах не обсохло, а він "роз-верну"... Ось я то не я... Тьфу! Блазень!..
   — 	Блазень і єсть, — вмішалась одна підстаркувата молодиця, — а туди ж лізе!.. Яйця курку хочуть вчити... Не тобі старих людей учить, не тобі переучувать...
   Трохи-потроху усі гребці накинулись на смілого парубіка: хто лаяв його, хто докоряв, а дівчата підняли його на глузи. І господи! Як вони його висміювали, чого-чого не вигадували, до чого його не рівняли! Парубіка не витерпів: взяв бриль і пішов геть собі...
   — 	Тю! Тю! Тюкайте люде на новика, тюкайте!
   — 	Тю! Тю!
   — 	Бач який новик об'явився! Старе хоче ломать, а нове заводити! Не діждеш... руки короткі! — торохтіли молодиці.
   — 	Без ворожбита, паничу, діло не обійдеться, — провадив сивоусий, — інакше ніхто не прийде до вас жать... Се таке вже діло, так заведено з дідів і прадідів.
   — 	Я візьму женців з другого села, — каже Іван.
   — 	Беріть, воля ваша; поки не знатимуть, то й прийдуть; а довідаються про завертку, дак тюпки назад побіжать... Згадаєте моє слово.
   Гребці розкотились спочивати на валках свіжого пахучого сіна, а ми з Іваном і з гуменним пішли подивитися на завертку.
   Так сказать, як добра жменя жита була перекручена. Гуменний показав, скільки доведеться покинуть або спалить на корені жита, коли не розвернуть завертки.
   — 	Тут кіп на десять жита буде, — сказав Іван, обійшовши те місце, що обвів гуменний.
   — 	Може, й більше набереться, жито густе, — відповів Семен.
   — 	Так шкода ж! Мало хіба? Подумай сам, сто пудів жита пропаде...
   — 	Велика шкода! Бодай йому кишки да ковбик перевернуло!.. Щоб його з круга-світа звернуло, хто отеє завернув!
   — 	Мабуть, треба за ворожбитом? — сказав до мене Іван всміхаючись.
   — 	Проти вітру піском не посиплеш. Очевидно, ліпше ради забобонів викинути одного карбованця, ніж п'ятдесят. Посилай за ворожбитом. Я зроду не бачив, як розкручують завертки, цікава річ...
   Іван мовчав: видно було, що йому і жита жаль, і коритися забобонам прикро.
   — 	Коли вже посилать, дак треба на ніч, — промовив Семен. — Дак, по-моєму, як повечоріє, нехай Кузьма бере безклубу да сурмачку, та парою і ще на ніч.
   — 	От таке ловись! Тьфу!.. Вдоволяй забобони!.. Ой люде, люде!.. — бурчав собі Іван. — Нехай їде! — відрізав він Семенові не то з серцем, не то з огидливістю.
   Минув день. Ми лягли спать, дак сон наш не був здоровий. Моєму другові маячились крізь сон зеленуваті козявки да завертки в лситі, мене зворушувала темнота і забобони народа...
   Півні заспівали раз да другий. На рундуці чуть було тяжкі кроки.
   — 	Хто там? — питаюсь спросоння.
   — 	Се я, — промовив Семен, — ворожбит відвернув завертку благополучно, треба б на могорич. У нього багато діла, не ,ждатиме дня: тепер і на нього жнива. Іван піднявся.
   — 	Лучче, — каже, — ради забобонів викинути одного карбованця, ніж п'ятдесят.
