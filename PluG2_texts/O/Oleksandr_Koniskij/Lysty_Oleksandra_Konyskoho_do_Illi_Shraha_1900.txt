1900 р.  
Дорогий Ілля Людвиковичу!
І листи Ваші, і гроші пришли до мене. Спасибіг.
За того парубка я ще не маю відповіді з Одеси, а в Києві - воно само собі нашкодило; чи полагожу тут діло, чи ні - ще й сам не скажу; а без Києва - каша не звариться. Тим-то треба доки що зачекати. Але про всяк случай от-що: коли той чоловік - що Ви, здорові єсте, балакали - коллегія2, дак можна з ним говорити, а коли він людина жадненька. то треба б нам знати, хто він такий, бо не в усякій криниці вода на страву годиться і треба знати, чи можна від його приняти!
Парубійко той доки не складе іспиту на «аттестат зрелости» — не може дістати урядової стипендії, на мою думку: [нерозбірливо] за рік він дістане її; а до того часу було б йому роботи по саму шию: оприч головних обов’язків (комисіонерства, редаговання, коректи) знайшлось би чимало інчого, хоч і дрібного, але неминуче потрібного. До того ж моя думка - така, що - годі вже ганятися за «величним»; треба робити дрібне, пам’ятаючи, що усе велике складається з дрібного і без дрібного - ніщо здорове - річ неможлива.
І Лаврську дзвіницю - складали з дрібних цеглинок. - Значить, в сьому разі - висловити яку-будь певну, конкретну «определенную» річ неможливо.
Бувайте здорові. - Братерські цілую Вас,
Ваш Перебендя
