19 мая [1895 р.]  
19 травня 1895 р.
Спасибіг Вам, Дорогий Ілля Людвиковичу! Щире- спасибіг! Трошки одпустило. З тиждень буде вже, як я потроху вже можу писати і отсе даватиму до краю главу про перебування Шевченка в Новопетровському. Але вона вельми дратує мої нерви: страждання, які переживав Тарас, приходиться хоч в микроскопічній долі перечувати і самому: - Як багацько у нас написано про Шевченка і як ми мало знаємо його!.. 9/10 з того, що писано, просто хлам, що закривав собою яскраві факти дійсно многостраждального життя великого мученика. У всякого інчого народу такому старадальникові давно б стояв колосальний монумент, а ми за 35 р[окі]в не зберемося на життєпис його!.. раби ми!..
Діждавшись Мировицького з Оренбургу до Вас, - гадаю зараз поїхати на Чорноморщину. Тепер сижу на водопої, щодня випиваю трохи не відро [нерозбірливо], а толку і того нема, тільки переводня грошей! Кажуть, притьмом треба купатися в лимані.
Що у Вас чутно про байки Глібова? Ми за останні два тижні помічаємо, що цензура хоче замісць 3-4 тижднів, держать рукописи по 2-3 місяці, а проте дозволяє і вже нема такої загальної заборони, яка лютовала торік. То з 20 рукописів з жовтня до лютого ніже єдиного не дозволено, а отсе з 1 березня з 10 ще ні одного не заборонено; хоча були такі, що я сподівався заборони.
А що в Ст[атистичному] Комітеті - чи нема книжки тієї?
Бувайте здорові. Жду Вас і сердечно цілую. Вашій пані низько кланяюсь.
                                Ваш Перебендя
 19 Мая
