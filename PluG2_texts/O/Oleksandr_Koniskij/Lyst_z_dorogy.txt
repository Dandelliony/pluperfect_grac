Лист з дороги
Херсон, 14 июля 1861.
Їдучи в Херсон, я сподівався на краще, і дуже-дуже здивувався, уїхавши в цей город. Улиці пориті наче ровами, валяється усюди по дорозі каміння!.. і будинкам і улицям (а може й людям) далеко до Полтави. Пробув я в Херсоні 1½ суток; на такий короткий час небагато чого розвідаєш. Розкажу все по порядку. Приїхав я уже смерком; мерщій передягся і пішов подивитись на Дніпр. Погода стояла тиха, білолицій1 глядів так пильно у воду, наче хотів стрибнути з неба, щоб покупатись... Народу на березі пошти не було... Багато деяких дум навіяв на мене Дніпро своєю тихесенькою хвилею про давню давнину, про нашу козацьку волю, про всю Україну, що
Сиротою
Понад Дніпром плаче2...
Хтось кинув у воду камінець... розійшлась кругами хвиля... показались бульбушки, наче сльози дніпрові...
[...]
Прощавай, друже! Напишу тобі з Полтави, як вертатимусь. А скучно степом їхать... скрізь могили
Стоять да сумують3...
Наче гадюка в’ється коло серця, бо як часом споглянеш на ці могили, що «нагадують те, про що минуло, про волю і тілько нишком (наче бояться голосно) в полі з вітрами говорять»4.
[...]
