5 квітня [ 18]96 [р.] Алупка.	       Від[повів]24 квітня.
5 квітня 1896 р.
Щирим серцем дяковати Вам, Дорогий Ілля Людвиговичу!, за Ваші листи. На перший я досі не відписав тому, що у п’ятницю перед Великоднем вночі знов була напосілася на мене клята жаба. да як «поквакала» мині три ночі (удень не займа, анахтема, а все уночі!) да так мене знесилила, що все що придбав за зиму - чисто виснажила. Мусів прохати, щоб 27 перевезли мене в Алупку і тут мушу седіти, аж доки знов не наберуся стільки сил, щоб хоч на дорогу стало. Певне до мая.
Ну, та й весна! Мабудь, і на небі адміністрація спантеличилась. Що б Ви думали: 29 тут випав сніг трохи не на цілу п’ядь і лежав до самого вечора. Учора, здається, стало на весну. Зранку було 14-18 в холодку, тихо, ясно. Я обідав і чай пив на балконі, а увечері знов упало на 7!.. Та вже ж - не к Різдву воно йде, а к Петру - і ми з Коцюбинським маємо надію, що таки діждемося весни в прекрасній Алупці.
Прийшли й сюди деякі звістки: на Коронацію буде скасована кара по тілу; дворянам - банкова пільга на V9% знов! Новий орден буде... По коронації зараз Ванновський йде на покій, замісць його або Лобко, або Горемыкин - (сібирський). Побідоносець буде вице-головою ради державної, а православие, замість його, оберігатиме лейб- гусар Ігнатьєв (Микола). Замісць Делянова Капустин.
Славний статут Комит[ета] Грамот[ности], але саме до смаку тим, що люблять, торохтячи на всі колеса, збирати гроші! Що ж! Нехай засновують.
Збирався написати критичну статтю в «Записки» «Глібов яко байкар». Але тепер - годі! Яке вже влітку писання! Встанеш-та швидше до моря, та й сидиш цілий день на березі і пускаєш по хвилях його свої думки і фантазію.Ну-те, оце, дуже добре, що Уманець не хоче їсти Сивого; а коли він його трошки підлисне, да підтягне, то й добре.
От-ще одна з сучасних психопатій-двоїстости. Один чорноморець, що був у Ялті розповідав мені - як там у їх. якийсь Білобородов (москаль чистої крові), поживши два м[ісяц]і у Львові у Франка 10 і привізши повні сакви «радікализму», кидає болотом на «Записки» та благає, що б ніхто їм нічим не запомагав, а гроші і праці посилали Франкові... Тепер на гроші вигадали нову фірму - якийсь «антимадярський комитет» (скрізь комитети); його ще нема, але він буде, бо Франко обіцявсь організовати його. Або чи чули, що у Павлика лишилось довгу за «Народ» - 2000, а у Франка за «Житіє і Слово» 6000 гульденів]? Може воно й правда; але як же погодити ті звістки, у «Народа» було 350, а у «Житія» 400 передплатників? 1б-Десь воно да брехня. Видання «Народу» могло коштувати щорічно 1200-1500, а «Житія» - нехай 1800. До того ж голова москалефільської друкарні Хойновский допомагав виданню «Житіє і Слово»: се мині казав торік Франків приятель з Галичини...
Тут вже й не вгадати, що воно таке: чи «святобожіе», чи «обскурантизм» - чи просто «вода прорвала греблю»?
Нехай тепер місцеві комитети, та тільки з тих комитетів, оприч здирства нічого не буде. А се буде гірше нашого «обскурантизму». Я вважаю: ліпше мені лишитись таким «обскурантом» який і досі був, ніж, надягши червону блузу, запомагати обрусителям! - Ви правду кажете, що «двоїстість» стала в українців другою натурою; але я додам ще, що коли оті «радикальні» прихильники «Комитетського» обрусєнія - люде щирі, а не такі фарисеї як Науменко et К., дак вони в ліпшому разі анархісти логики і мислі, і настільки сліпоокі, що не бачать фактів життя. Часом же здається, що оця «куряча сліпота» - просто психоз; психоз епідемічний і не вгадати - якого розміру він набереться, де зупиниться і чим його гоїти? А гоїти його зможе тільки добрий психіатр. Хиба ж Ви не згодитесь зі мною, що і Ноночка, і Шурочка, і Аркашечка, а потроху, і Єго Превосходительство - психопати як більш і не треба! На мою думку - се недуг заразливий, зрощений - перш за все, на грунті егоїзму і необразумленого самолюбства. А публіка - звістно як публіка! Вона схарактеризована Чернишевським дуже добре в однім слові: «дуракь», їй аби нові ворота!., більш нічого! хоч би ті ворота й до тюрми, до неволі були, байдуже - аби нові! - Я тямлю, як Вам тяжко серед таких «высокопросвещенных» хорих людей, але що діяти! Така доля тих, хто міркує. Треба лишити їх в покої і правити своє діло практично; а змагатися годі! «Дураков не убавим в России».
Байок Глібова - досі не приймав. У мене була гадка 2 пр[имірники] пустити тут між сонних людей, що не відають навіть ні про яку нашу книжку, а по 3 при 23.
Якщо наберусь сили, дак з початку мая буду у Києві і, трохи спочивши, навідаюсь і до Вас, бо дуже вельми занудився за Вами. А доки що кланяюсь Вашій пані, і добрим знайомим, а Вас братерськи цілую.
Ваш О. Перебендя
