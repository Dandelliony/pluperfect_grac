У гостинній бавилися розмовою три добре знайомі особи.
Обі панночки торочили свою звичайну, мляву розмову, мололи дрібними язичками, як на коловороті, закрашували забаву штучними, але пустими дотепами, перекидалися за-мітними поглядами, переплітали невинну розмову більше або менше невинними сплетнями.
Він сидів набоці вигідно у кріслі, слухав оклепаного розговору і банальних дотепів, нудився і... від часу до часу зівав.
Думав свою думку і впертим мовчанням, себто маломов-ністю, в товаристві доводив панночок до... пасії.
 — Заграй що... — сказала одна панночка.
 — Заграйте! — докинула друга.
Зробив такий нечемний вираз лиця, якби зовсім не мав охоти рушитися з крісла.
їх бавило його лінивство. Взяли його під руки і завели майже силоміць до другої, просторої кімнати.
Добув з футерала свою скрипку і почав строїти.
Приложив до вуха і потягнув смичком дві гармонійні сексти чудових флажолетів.
 — Аа! дзвіночки! цсс... — сказали нараз обі панночки з очевидним вдоволенням.
Знов відоймив скрипку від бороди і положив на коліна.
 — Та-бо не давай себе просити — ой які ж ви всі нудярі.
 — Аж то трудно вас допроситися.
Тоді почав грати свою власну фантазію. . Він розумів її і говорив собі, бувало, що та композиція годиться з його долею і настроєм, як дві мольові терції !. Так осудив її один його товариш і сказав, що він сам розуміє цілу історію, переказану музикою...
"Після фантастичного заспіву починалося — житє.
Звучали акорди, гуділи пасажі, шуміли фуги, пищали тріллери, щебетала веселість, котився сміх, стогнав смуток, плакав жаль і — далі тягнулася тужна нута життєвої пісні — непевний переспів трудного проблему".
 — Знаєш, Маню, що скрипка сама про себе — то дуже нудний і невдячний інструмент, — сказала між тим панна Ніна.
Чув ту оцінку, може й алюзію до себе, але... грав своє далі.
Відложив на хвилю смичок і наложив сурдинку. Струна плакала під його пальцями, зітхала і стогнала, як уста хорої людини.
Отак він грав досить довго.
 — Заграйте щось веселого — не мучте нас. Спаленів від невинного жарту панни Ніни, але не переставав грати з чуттям і зрозумінням.
"Фантазія промовляла до його душі ніжними звуками гарної поезії, гладила нерви пестощами любого кохання".
Відтак... "зранене серце плакало слізьми зломаного щастя".
"Шуміли стони злобного вихру і дикий спів смерті колов душу осиротілої людини".
"Молоде жите клали у трумно, а над домовиною конав живий живчик зломаного організму. На могилі плакали люди, співали похоронної пісні, одна тільки душа добивала себе останніми хлипаннями кровавого болю".
 — Овва — "святий боже" — то й наш реент добре співає. Викривив лице ніби від наглого болю, але кінчив свою
драму — твір молодої фантазії. Ніжні флажолети доспівували кінця сумної історії. Ще раз забреніли акорди — трогаю-чий поспів — сумні еха глухих флажолетів — кровавої нути невмирущий фінал.
 — Браво! Славно! — озвалися іронічно знуджені слухачки.
 — Але чому ви не граєте танців? Маню! Заграй нам мазура, маю нині спеціальну охоту гуляти.
Панна Маня сіла при фортеп'яні і почала бубнити підскоч-ного мазура...
Він сидів якийсь невдоволений, лихий і ніби пригноблений. Похнюпившись, просидів так мовчки хвилину.
А далі переміг себе і... розрухався.
Приложив скрипку до самого вуха, вхопив смик по середині і почав акомпанувати панні Мані — ладом і жестом корчемних музикантів на провінціональних весіллях.
Панна Ніна набрала ще більшого гумору та почала вертітися і бігати по кімнаті, як надзвичайно охоча танеч-ниця.
 — Ах! маю охоту вас обоїх вицілувати за вашу музику. ...Танець урвався.
 — Знаєте — ви славно граєте. Справді — знаменито. Подякував поклоном за комплімент і сховав скрипку
назад до скриньки.
Станув при вікні і видивився на подвір'я, де в калабані таляпалися гуси.
 — Прошу-но подивитися, — сказав таким тоном, щоби викликати заінтересовання.
 — Панно Ніно! Чи ви бачили таку поезію? Що за гарна ідилія!
 — Що таке? — запитали цікаво панночки і підбігли скоренько до вікна.
 — Ну що таке? — спитала ще раз панна Ніна і з зачудованням поглянула йому в очі.
 — Нічо, — відповіла панна Маня, — гуси таляпаються в болоті,
 — Ей, ні — прошу-но ліпше придивитися. Яка висока поезія: чи не бачите?.. Патлата гуска розказує історію гусячої культури, а ціле стадо подивляє її геніальну здібність.
 — Як ви се можете знати? Що то має бути? Я вас зовсім не розумію, — щебетала панна Ніна.
 — А я вас тим менше.
 — Але я знаю, о що ту ходить, — сказала панна Маня. — Символіка! Правда, Ясю? — і загадочно усміхнулася.
 — Що то всьо має значити? Маню! Скажи мені! — просила сердешно панна Ніна.
Л[ьвів]. 12 жовтня 1899