До П. Г. Житецького Кінець червня 1897 p.
Вельмишановний добродію Павло Гнатович!
Тільки що вийшла з цензури в цім році написана комедія моя «Чумаки».
Між іншими дієвими людьми єсть мандровані дяки-пиворізи, котрим одведено доволі широке поле. Бажаючи поставити як слід на сцені ці зовсім нові типи, я хочу знать: 1. Яку вони одежу носили будучи при школах або писарями? 2. Чи волосся довге було на голові, чи в косу заплетене, чи по-козацьки чуприна?
Будьте ласкаві, дайте мені якнайскоріше одповідь на ці мої питання.
Простіть, що утруждаю.
Адрес мій: до 11 іюля – Харків, театр в саду Баварія; після 11 іюля – Єкатеринослав, театр в городськім саду.
Щиро поважаючий Вас
Іван Карпович Тобілевич ( Карпенку-Карому )
