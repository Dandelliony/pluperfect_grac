До М. К. Вороного 25 февраля 1898 г., х. Надежда, 25 лютого 1898 p.
ст. Шестаковка Ю.-З. ж. д.
Щирий козаче Миколо!
Я вже вам писав і знову пишу те саме: обертайтесь до Панаса. Я тільки порадник, совіти мої мають велику вагу. І я совітував взять вас; а решта не од мене залежить, бо ви ж самі добре знаєте, що у семи няньок – дитя без очей! У нас в діяльності як моїй, так і Панасовій проведені глибокі межі, і хоч вони по ідеї зливаються в одне загальне бажання добра ділові, а все ж таки ми за межі не виходимо, а тільки раємо, чи так вказуємо один другому думки свої по тому чи іншому случаєві. Тільки в ділах дуже важних буває часом загальне зібрання. Коли буде вакансія, то я певен, що Панас вас прийме, бо я за вас говорив як за рідного... Тепер я зовсім нічого не знаю, що там він робе, бо сиджу на хуторі й пишу «Саву Чалого».
Краще сказать – задумав писать і читаю всякі джерела... А Панас по виробленому планові робе своє діло... Він буде в Києві до 1 марта, і туди писать йому «до востре-бованія», а раз у раз житиме в Тирасполі Херсонської губернії. Так ви йому пишіть. Починаємо ми в Акермані, а потім в Ніколаєві, а потім в Кременчуці... далі не знаю.
Просіть жалування 45 рублів або ідіть в спілку на 45 паїв. Чим менше будете запрохувать, тим легше поступить. У нас спілка з початку сезону одкрита всім служащим, і так мені здається, що з літа мало-мало не всі будуть в спілці.
Будьте здорові.
Шануючий Вас Іван Тобілевич
Жалування у нас взагалі невелике, бо що його багато назначать, як нема з чого получать, а як є з чого, то тоді і [на] 45 руб. спільщик може заробить 90 руб. Ідея жалування вироблена на статистичних данних, які нам дають книги наші за 8 літ.
