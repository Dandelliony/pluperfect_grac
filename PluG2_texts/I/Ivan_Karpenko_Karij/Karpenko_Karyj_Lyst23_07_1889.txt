До М. К. Садовського
23 июля 1889 г. 23 липня 1889 р.
Хутор (Надія)
Що ти там поробляєш і як поживаєш? Напиши мені, будь ласка, як ти устроївся, що там твоє хазяйство, чи дістав грошей на август? У мене все погано: хліба дай бог наполовину против прошлого року. Пізній льон запалило, репаку вийшло в продажу тільки 85 пуд., картоплі по дві під кущем, капуста пропала – з’їла мошка.
З Херсона від Русова немає вістей, сьогодні взнав, що його і в Херсоні немає. Зараз напишу Васильковському , якщо, може, ти маєш які другі види на театри, то зараз же пиши, бо врем’я не стоїть. Вещей на Шостаковці ще немає. Вістей про Київ від міністра теж нема : Від Балашова анічичирк про «Де люди, там і гріх» . Чи не написав би ти йому дещицю? «Гроші» я скінчив – вже переписують, а у мене грошей осталось тільки 100 р. Оце їду продавать хліб, щоб викупити білети Кропивницького, а тут і Мова требує, щоб і його білети викупить, бо вони вийшли в тираж!
Таке-то! Як здоров’я Марії Костянтинівни і прочая і прочая – пиши. Соня кланяється вам обом.
Твій Іван
Якесь письмо получилось на твоє ім’я в Шостаковку, я його переадресував і послав. Письмо було з Славянська, почерк незнайомий. Якби я знав, що по ділу, то розпечатав би, а то хто його зна про що воно.
