Високопреосвященніший Владико!

З великим зворушенням перечитав я лист Ваш од 31 грудня минулого

року. Вірю глибоко, що святі молитви Ваші дійдуть до престолу Всевишнього,
 і що Господь Бог дасть нам давно ждане щастя ще в цьому році.

Сподіваюсь також, що Ваша мрія перебувати в осередку українського життя
зреалізується, бо його бажає також репрезентація вірних на Київщині.
Прикладаю також при цьому копію листа Київ[ської] Церковної Ради, з

приводу якого я вживав певних заходів. Трагедія з бідним Севрюком тізахо-
ди припинила: він їхав до Варшави з тим, щоб завітати і до Вас, але нещаслива
 доля перекреслила його наміри. – Тепер треба починати з початку, та

справа вже – на добрій дорозі...

Вважаю за свій мирний обов’язок привітати Вас з 60-ю річницею народження
 і побажати Вам довгого віку для невтомної праці на благо нашої

змученої України.
За Ваші щирі особисті побажання прошу прийняти мою найсердечніше
подяку.
В надії на незмінні молитви Вашого Високопреосвященства

Андрій Лівицький


Цими днями до Холма мають приїхати певні особи з Берліна, про що
знатиме місцевий Провідник. Певно, вони схотять завітати до Вас.
З щирою повагою Лівицький