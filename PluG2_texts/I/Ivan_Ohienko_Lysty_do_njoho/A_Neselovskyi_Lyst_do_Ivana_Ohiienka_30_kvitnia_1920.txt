Правління Кам’янецької Хлопячої духовної школи має за честь довести,
що польський військовий шпиталь ч[астини] 601, котрий з 25 листопаду
1919 року займав будинки цієї школи, вийшов звітси 27–28 біжучого місяця

квітня, причому забрав з собою всі шкільні залізні ліжка, дошки, до них, декілька
 креселок, столиків і т[аке] и[нше].


Та частина шкільних меблів, яку шпиталь залишив в будинках, майже
наполовину поломана й попсована так, що і відремонтувати її неможливо.
Весь головний будинок дуже забруднено. В одній його кімнаті містилися
шпитальні свині; частину підлоги в цій кімнаті вирубано, друга частина
майже вся згнила; віконних рам в 1-м вікні тут зовсім немає, навіть підвіконні
дошки в 3-х вікнах зірвано. Багато дверей в будинку попсовано, або й цілком
знищено; частину де-яких одвірків вирізано. Труби водопроводні в де-яких
місцях знято, кранів немає, раковини невідомо де поділися; порцелянові
стульчики в вихідниках всі побиті. Шафи з книжками для учнів розбито і
майже всі книжки подерто й розкидано по всьому будинкові.
Щодо шкільної церкви, то вона після слідства з приводу ограбування її
в м[ісяці] грудні 1919 року, в присутности члена Окружного суду п[ана]
Шабліовського була замкнена і ніхто з служачих в школі в ній не бував, бо в

кімнаті перед церквою містився якийсь служачий в шпиталі, котрий замикав
 двері до цеї кімнати, так що проходу до церкви не було, 27 квітня виявилося,
 що церква одчинена, на престолі не знайдено абсолютно ніякого

облачення. Жертвенника зовсім немає, царські врата одчинені, катапитасму

знято й забрано, панікадило й лампади побиті і валяються на підлозі, великий
 кіот для образів Кирила та Мефодія поломано, а самий образ роздерто.

Частина Богослужбової одежі, що залишалася в церкві, викидано з комоди

на підлогу, винесено на коридор; кіот для плащаниці розбито й самої плащаниці
 немає, дріт для електрики во всій церквізірвано, великі тафлі майже

з половини церковних вікон забрано. Забрано також 5-ть аналоїв з покривалами.


Одно слово – шкільна церква остаточно зруйнована. Коли шпиталь Ч[а-
стини] 601 почав забирати шкільне майно, смотритель школи звернувся до

Коменданта цього шпиталю з проханням, щоб школі видано було росписку,
яке саме майно забирають, але Комендант видати росписки не погодився.
Про вищезазначене доведено було до відома Польського Санітарного шефа
28 квітня.
Смотритель школи А. Неселовський
Діловод В. Пясецький
Ч[исло] 102, 30 квітня 1920 р[оку]