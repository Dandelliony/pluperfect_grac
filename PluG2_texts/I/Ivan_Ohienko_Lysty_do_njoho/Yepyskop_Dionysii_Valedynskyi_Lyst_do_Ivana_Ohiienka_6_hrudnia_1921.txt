† Єпископ Кремінецький
Керуючий Волинською Єпархією в межах Польщі
грудня «6» дня Року Божого 1921-го
No 992
[м.] Кремінець на Волині3*

Дорогий і високошановний Іване Івановичу.

Після того, як одправлено до Вас було мого останнього листа, я одержав
відомості з Варшави. Пише мені ВЛАДИКА-ЕКЗАРХ4*

, щоби я управляв
українською православною еміграцією на правах Єпархіального Архієрея
до часу, поки це питання буде розглянуто Висшим Церковним Управлінням.
Це відноситься до нашої емиграції в межах Польщі; що ж до емигрантів

українських в Західній Европі і других сторонах світа, то ВЛАДИКА-ЕКЗАРХ,
 з приводу мого запитання відносно одного бракорозв’язання, висловився,
 що ці емігранти знаходяться під керовництвом АРХІЄПИСКОПА

ЄВЛОГІЯ [Георгієвського], а тому, щоби не було непорозумінь і неприємностей,
 нам до них не слід мати яке-небудь відношення.

Отож, маючи на увазізазначениє ВИСОКОПРЕОСВЯЩЕННОГО ВЛАДИКИ
 ЕКЗАРХА, я думаю стриматися з відозвою до всіх українців-емігрантів,
 розсіяних по всьому лицю земному, про яку я писав Вам в останньому

листові.

Владика пише, що незабаром одбудеться у Варшаві архієрейське засідання
 для утворення там Вищого Церковного Управління. Думаю, що дуже

де-чого прийдеться підняти і відносно українських справ (і американських
).
Український Центральний Комітет просив ЕКЗАРХА зробити церковний
 збор на емігрантів-українців. ВІН погодився і пропонує мені теж зробити.
 Думаю призначити збір на Різдві.

Будьте здорові і во всьому благоуспішні
Ваш [Єпископ Діонисій]

Копії відношень до мене по українським справам ВИСОКОПРЕОСВЯЩЕННОГО
 ЕКЗАРХА при цьому надсилаю.