9-го цього грудня, виконуючи Ваше розпорядження, я вирушив з міста
Камінця до місця перебування Уряду УНР. О 6 год[ині] вечора того ж дня я
прибув в Борщів – явивсь до Коменданта плацу. Комендант мені спочатку

сказав, що кур’єрів зараз не пропускає до Уряду УНР і що мені треба почекати
 до ранку. Залишивсь я переночувати в Канцелярії Комендатури. О 9 год
[ині] вечора прийшов польський жовнір і від імени Коменданта вимагав

видати ті документи, які я везу до Уряду. Я не хотів видавати жовніру і прохав,
 аби я міг перебалакати з Комендантом, але ж хвилин через 10-ть той же

жовнір прийшов і сказав, що я находжусь під арештом і всі документи, які
тільки при мені є, повинні бути йому видані, після зробили трус в моїх річах

і всіх карманах. У мене забрані всі посвідчення, приватні листи, ріжні рос-
писки і т[аке] і[нше]. Теж саме було зроблено з річами і тої пані, яка виїхала

зі мною із Кам’янця. Після цього нас перевели в кімнату, де міститься варта
і залишили під арештом.

О 10-ій год[ині] ранку ми попрохали жовніра, щоб він повів нас до Коменданта,
 що й було зроблено. Комендант мені так сказав: «Ви зараз повертайтесь
 до Кам’янця, а пакети я передав п[ану] Огієнку поштою», але коли

я настоював, аби пакети були мені повернуті, то Комендант пішов до Начальника
 Дивізії, яка там стоїть, і, повернувшись сказав, що я не буду повертати
 до Камінця, за цими словами Комендант виняв ножика і почав

розрізувати пакети, які я привіз з Камінця і які були адресовані «До Головного
 Отамана Українських Військ С. Петлюри». Я почав протестувати проти
 цього, попереджував його, що ці пакети адресовані Головному Отаманові

Петлюрі, тоді Комендант мені знов сказав, що я в Кам’янець уже не повернусь,
 а буду сьогодня відправлений до Чорткова під «ескортом», коли ж я

сказав, що повинен повідомити про це п[ана] Огієнка, то він мені дав таку
відповідь: «Вас сьогодня ж одправлять в Чортків, а там скоро Ви про це
п[ану] Огієнку докладете», на мої слова, що п[ан] Огієнко зараз в Кам’янці,

він сказав: «Так, зараз в Кам’янці, але ж скоро Ви з ним побачитесь в Чорткові
». Після цього він зробив розпорядження відправити мене до жандармерії,
 а звідти до Чорткова. Та пані, яка їхала зі мною, була присутньою при

цій розмові, вона залишилась в Канцелярії Коменданта, а менежовнір повів,
але ж по дорозі ми з тим жовніром зайшли в кав’ярню, а звідти я вийшов і

під ріжними предлогами відпросивсь відійти на кроків 50, а потім я залишив
 Борщів. Всі свої речі і половину грошей, виданих мені по закону 12-го

листопада 6.000 карбованців, які були в моїй торбі, залишив там.


Серед паперів, які були у мене, взято приватні письма, адресовані на
Київ, Чернигів, переказ Союз-Банку в Київ на 2.000 карбованців, адреси і
вулиці, куди я повинен був би зайти, коли б приїхав до Київа і посвідчення
на бланках Духовної Консісторії, що я дав і мобілізації не підлягаю, а також
ріжні росписки і дрібні, не маючи ніякого значіння, записки.
13.XII.1919 р[оку] Л. Клєпацький