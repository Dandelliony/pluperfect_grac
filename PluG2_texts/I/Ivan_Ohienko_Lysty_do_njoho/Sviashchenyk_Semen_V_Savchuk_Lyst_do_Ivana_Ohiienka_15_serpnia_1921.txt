Консисторія Української ДоВисокоповажного Професора
Греко-Православної Церкви І. Огієнка Міністра Ісповідань
в Канаді і Злучених Державах [м.] Тарнів, Галичина
серпня 15 1921 [року]

Високоповажаний Пане Міністре.

З великою радостию довідуємся про змагання Української Православної

Церкви стати незалежноювід церкви московської, з великою радістюдовідуєм-
ся, що наші змагання на церковнім полю в Канаді і Злучених Державах є

спорідненізізмаганнями наших братів у ріднім краю, бо наш народ український,
 тут на чужині, також вже зрозумів, що вільна і незалежна церква українська
 конче потрібна для здобуття і запевнення волі українського народа.

Українські переселенці в Канаді походять головно з Галичини і Буковини
 – перші уніяти, другі православні. Донедавна були тут лиш дві великі

церковні місії: греко-католицька і православна російська. Обі були і є ворожі
 українському народові. Перша на чолі з єп[ископом Микитою] Будкою,

явно і невпинно латинщить українців греко-католиків, небезпека для української
 справи ясна коли зважити, що кожний менше свідомий українець-латинник,
 зачислює себе до Поляків навіть тут в Канаді.

Рим поробив всякі старання, щоби українців греко-католиків златин-
щити: завів примусовий целібат між священниками, українським церковним
 громадам понадавано французьких і бельгійських місіонерів, котрі

прийняли тимчасово греко-католицький обряд і ширять між своїми вірними,
 що поляки і українці «вшисткоєдно» бо одна в них віра...

* Єпископ Будка,
 хоч сам укр[аїнець] сильно попирає таку політику, що вийшло на яв з

відкриттям його «Тайних Правил» для його священиків. Дійшло до того, що

католицькі ксьондзи відправляють латинські богослуження по греко-кат[о-
лицьких] церквах.

Московська Місія, знову донедавна обслуговувала всіх православних українців
 з Буковини і московщила своїх вірних в той спосіб, що заводила в

церквах московськізвичаї, проповіді говорились на московській мові, а в кінці,
під час змагання українського народа здобути собі самостійність, вона явно
виступила зі славним московським кличем: «Нема України, не було й не буде».

В виду всього, свідомійші українці рішили, що одиноким виходом з такого
 невідрадного положення є відновлення української православної церкви.

Перший крок в цім напрямі зроблено в липні р[оку] 1918, коли то скликані

були перші церковні наради. Пізнійше відбулися ще два церковні з’їзди (собори
), а то в р[оках] 1919 і 1920 і українська православна церква стала дійсностю.

Сим разом подробиць організовання Укр[аїнської] Прав[ославної] Церкви
 в Канаді і Злучених Державах не подаємо, бо не знаємо чи наш лист
дійде на призначене місце. Подаємо лиш кілька головнійших резолюцій з
двох церковних з’їздів, котрі ясно вказують на яких принципах українська
церква в Канаді зорганізувалася.
Ухвали церковного з’їзду р[оку] 1919:
«З огляду на се, що російська православна Місія в Північній Америці,

помимо признання Укр[аїнської] Прав[ославної] Церкви в Канаді як автономної
 церкви, на ділі не допускає до зреалізування сего прінціпу. – Собор

рішає, що укр[аїнська] Греко-Православна Церква є церквою независимою
від згаданої російської православної Місії».

«Собор просить В[исоко]преосв[ященого] Германоса [Сегеді], митрополита
 Селевкії (Сирія) дійствуючого єпископа Сірійської антіохійської

прав[ославної] церкви в півн[ічній] Америці, взяти Укр[аїнську] Греко-Пра-
в[ославну] Церкву в Канаді і Зл[учених] Держ[авах] під тимчасовий духовний
 покров, то є до часу, коли Собор зложений з делегатів Укр[аїнської]

Греко-Прав[ославної] Церкви вибере українського єпископа, котрий має бути
рукоположений після канонічних прав православної церкви...»
«Всі Укр[аїнські] Греко-Прав[ославні] парохії і священики переходять з

нинішнім днем під тимчасову духовну юрисдикцію митрополита Германо-
са, котрий зобов’язується сповняти всі архиєрейські потреби в Укр[аїнській]

Греко-Прав[ославній] Церкві і надзирати над духовною стороною її життя,
до часу вибору і ординації укр[аїнського] прав[ославного] єпископа, причім

адміністративна церковна власть лишається в руках собора, брацтва, консисторії
 і парохії».

«Собор рішає, що Укр[аїнська] Греко-Прав[ославна] Церква в Канаді і

Зл[учених] Держ[авах] уважає себе частиною Укр[аїнської] Греко-Прав[ос-
лавної] Церкви на Україні аж тоді, коли ся буде автокефальна і адміністративна
 власть в руках українців...»

«Собор одобряє спосіб, яким Укр[аїнське] Греко-Прав[ославне] Братство
 відкрило духовний семинар, як що до інструкторів і кандидатів».

(Треба додати, що ректором семінаря призначений о[тець] Д[окто]р Герман,
 бувший професор в Чернівцях).

Одна з резолюцій принятих Собором р[оку]1920:

«Собор рішає, щоби Брацтво і Консисторія Укр[аїнської] Греко-Пра-
в[ославної] Церкви в Канаді і Зл[учених] Держ[авах] увійшли в органічну

злуку з Київською митрополією, так скоро, як лиш комунікаційні відносини
на це позволять».
Тільки щодо засновання укр[аїнської] прав[ославної] церкви. Щодо її
будучності, то представляється вона дуже рожево, бо нарід горнеться до своєї
прадідної церкви по всіх закутках Канади, та в нас тепер дві недостачі, котрі

дуже шкідливо відбиваються на нашім церковнім організмі, а се брак священиків,
 і брак свого українського єпископа. В сім часі на одного нашого священика
 припадає около десяти парохій, а число вірних зростає з кожним днем.

Противники ж наші знов підкопують в людей довірря до Укр[аїнської]
Прав[ославної] Церкви тим, що вказують на теперішнього нашого чужого

походження єпископа і лякають їх, що наша церква ніколи українського єпископа
 не буде мати, проводарі сеї церкви запродали її сирійському митрополитові
 і т[аке] и[нше]... Борба розгорілась до тої міри, що греко-католицька
і російська місія видають разом свої церковні часописі і боряться проти нашої
церкви спільними силами.

В виду сього, наша одинока надія лежить в якнайскоршій злуці з українською
 православною церквою на Україні.

Довідуємося від гром[адянина] Мирослава Стечишина, бувшого секретаря
 при Місії УНР в Вашінгтоні і бувшого делегата сеї Місії до Тарнова,

що Ви, Впов[новажений] Пане Міністре, висказалися прихильно про наш
церковний рух і заявили готовість подати нам поміч, котрої нам так дуже
треба.
За се в імені Укр[аїнського] Греко-Прав[ославного] Брацтва в Канаді і в
імені всіх вірних української православної церкви в Канаді і Зл[учених]
Держ[авах] складаємо Вам найсердечнішу подяку, і висловлюємо надію, що
в близькій будуччині за Вашою помочию, українська православна церква в

північній Америці прилучиться до української православної церкви на Україні,
 що є нашим найщиршим бажанням.

Просимо Вас усердно повідомити нас, чи можемо надіятися на Вашу
поміч, щодо прислання сюди кількох українських священиків і українського
єпископа. Щодо коштів подорожі, то ми радо візьмемо їх на себе.
Думаємо, що не треба нам перестерігати Вас, що праця тут на церковнім
полю тяжка. Однак чоловік енергійний і доброго здоровля може зробити
дійсно багато, так для наших переселенців тут як і для рідного краю.
Очі нашого українського народа в Канаді все звернені в сторону рідного

краю, лиш треба їм проводирів, котрі зрозуміли би душу народа і котрі посвятили
 би себе народній і церковній справі.

На бажання подамо радо докладний перебіг засновання і діяльності
української церкви в Канаді і Зл[учених] Держ[авах] як також її устрій і
управу.
Віримо, що наша прозьба буде узгляднена і що наші старання злучити
українську православну церкву в Північній Америці з українською церквою
на Україні увінчаються успіхом і остаємось
З належним поважанням,
За Консисторію Укр[аїнської] Греко-Православної Церкви
в Канаді і Зл[учених] Держ[авах] о[тець] С. В. Савчук
Секретар

Адреса
.
З оригіналом згідно:
Керуючий справами
Департаментів Міністерства Ісповідань

[Ю. Грох-Грохольський]
