Ваше Високопреосвященство, Дорогий Владико!
Сердечно дякую Вам за останнього листа, який не менш, як побачення
особисте, з’єднав нас. Болію і я серцем, що дійсно нема кому стати нам в
поміч в ділі одбудовування нашої Української Церкви. Просто, якийсь злий
«рок» повзе над нами. Коли нам зле, ми, ніби розуміємо все і готові до спільної
праці; як тільки заблисне щось літнього, знову сваримся. І найгірше в тій
сварці, що мало хто розуміє про що йде сварка, а хто розуміє, той найменше
псує справу. Ніхто майже не думає, що Церква – фундамент Держави і Нації,
і що той фундамент повинен бути міцним, а многим ходить про особисті

амбіції та порахунки. А вже напевно мало хто розуміє, що справа церковна
 – тонка і деликатна. А хто розуміє, тих готові розп’яти і зганьбити.

М. Ф. Середюк розповість Вам про мене і мою працю, як також про
Е[пископа] Полікарпа [Сікорського] і то, що найкраще було б мені бути у

Вас таким способом, який я подав через [отця Євгена] Барщевського. Прошу
 св[ятих] молитов Ваших.

Господь хай заховає Вас!

З братською любов’ю правдиво відданий Вам
Архієп[ископ] Алексій

1.Х.1941 [року].