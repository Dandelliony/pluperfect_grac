В відповідь на відношення від 16 цього січня за ч[ислом] 6, Управління

Епархіального Свічкового Заводу має за честь повідомити Вас, що перебуваючи
 на території УНР, польськими військами, частина котрих мешкали (і

нини мешкають) в подвіррю і будинку Заводу, по Пятницькій вул[иці] ч[ис-
ло] 21, за час їх перебування, вчинено такі шкоди:

1) Частини, перебувавші до 29 грудня і займавші кімнату, де міститься

архив Управління Свічкового Заводу і з’єднаного з ним Управління Взаєм-
нодопоміжної Каси та Епархіальної Куратели, знищили майже 1/3 частину

того архиву, з документами першої ваги, і розібрали бувші тут на сході річі
б[увшого] Радника Управління, нині священика Ірбітського Собору, о[тця]

Шумілевича з 5-ти великих скриньок (по кавалкам де-яких річей, що валялися
 по долівці, можно було вивести висновок, що річі були дуже цінні). Ці

ж частини утримували в стайнях 22 коней, ніколи після них бруду не вивозили,
 а викидали на подвірря, через що подвірря стало загорожувати росповсюдженню
 хороб. Ворота і хвіртка на подвіррю були зломані і повалені,


ті ворота і хвіртку польська стража наказала підчинити, навісити і тримати
на колодці, що Управління і зробило, але, через деякий час, жовніри знов їх
поламали. Також поломана водовозна тачка, побиті стекла в вікнах.

2) Прибувші після них частини провадили нищення архиву далі і попалили
 скриньки п[ан-] о[тця] Шумілевича.

3) Змінивші їх частини, які мешкають і нині, заняли крім архивної кімнати
 ще кімнату і кухню, через що сторож лишився помешкання, а Голова

Управління та референт віроісповідних справ і діловод, які мешкають в реквізованому
 для них помешканню, – кухні і не мають де варити собі їсти. Ця

частина також допалює архив в розваленій печі, від чого дим іде на другий

поверх будинку, де містяться наші інституції і тим зробили майже неможливим
 провадити в них працю. Спалили де-які були в цих кімнатах речі: кре-
селка, ослінці, дрова, ріжні скриньки дерев’яні і инше і взагалі чинять всякі

нищенські вчинки.

Зараз в стайнях міститься 9 коней і, не дивлячись на заяву нашу п[а-
нові] Комендантові, бруд з під цих коней не вивозиться.

Польські частини займали і займають згадане помешкання і стайні без
пред’яви реквізіційного ордера.
Голова Управління, Священик М. Зущинський
Радник Управління Протоієрей (підпис)
Бухгальтер (підпис)