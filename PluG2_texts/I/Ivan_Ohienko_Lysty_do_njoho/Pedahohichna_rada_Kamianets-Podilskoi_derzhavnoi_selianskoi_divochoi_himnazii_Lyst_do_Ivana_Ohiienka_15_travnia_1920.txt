Педагогична Рада Селянської Дівочої Гімназії має за честь довести до
Вашого відома, що польський 601-й польовий шпиталь, який містився в
будинках хлоп’ячої духовної школи, при виході своїм до м[іста] Нової-Ушиці,
разом зі своїм майном вивіз і те, що належалося до Дівочої Гімназії і було
забрано ним при своїм улаштуванню в м[істі] Кам’янці із росташованого

тоді в будинках Гімназії 27-го пошестного шпиталю. Ні той, ні другий шпиталь
 не повідомляв Гімназії, яке саме майно школи і куди передається, і

тільки випадково Рада довідалася що деяке шкільне майно опинилося в
601-м польовім шпиталі, бо на підводах уздріла свої ліжка. Рада звернулася
до Коменданта шпиталю з проханням залишити шкільне майно, на що він
відповів, що вивіз його пропонується військовою владою. Не згодився він і
на те, щоби хоч з’ясувати, яке саме майно вивозиться ним. Педагогична
Рада зверталася зі своїм проханням також до Коменданта повіту, але і тут

без всякого наслідку. В таких обставинах нема можливости навіть приблизно
 скласти який-небудь опис захопленого майна. Це освітлити можна буде

хіба лиш тоді, як з’ясується, що саме зі шкільного майна ще уціліло, але
зараз і для того нема жодного способу, бо багато майна розвезено по місту, а
те, що зостається у школі звалено в купу по відсутности місця.
Підписали: Директор Гімназії (підпис)
Секретар Педагогичної Ради С. Беднаровський