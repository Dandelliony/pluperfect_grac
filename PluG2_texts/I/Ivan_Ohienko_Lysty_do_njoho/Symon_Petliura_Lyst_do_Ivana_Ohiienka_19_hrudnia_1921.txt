П[ану] Міністру Ісповідань
проф[есору] І. Огієнко.

Шановний п[ане] Міністре,

Надаючи справі організації української церкви велике значіння з погляду
державного, я, оглядаючи пройдений нею шлях, прихожу до висновків, щоми
не продумали до логічного кінця поставленого перед українською державністю
 питання про націоналізацію нашої церкви. Втіленням ідеї націоналізації

нашої держави ми бачимо в так званній автокефалії її*

. Це – алгебраічна

формула, що її можно вирішувати ріжно з погляду церковної практики. І кожне
 вирішення цієїформули можно аргументами канонічними і справками обгрунтувати,
 даючи в кожній окремій редакції такого вирішення доказ до

правдивости отого стопцьованого трюїзму, що мовляв, «Закон (нехай і канонічний
) – як дишло, куди поверни, туди й вийшло!» Отже і справа автокефалії
 української церкви може розумітись всіляко як з погляду

теоритично-канонічного, так і з погляду церковної практики.
На мою думку, ця справа нашими церковними діячами не роскрита як
слід, не конкретизована, а щодо свого іерархічного змісту (дотеперішнього),
то до кінця не доведена. Ми гадаємо, що як будемо мати власних епіскопів,

то цім уже ставимо власну церкву на тверду основу, з якої ніякі політично-церковної
 конфлікти ії не зсунуть. Далі власного митрополіта в столичному

місті наші автокефальні мрії і змагання не йдуть, а поза «вищу церковну
раду» при тому ж митрополітові не сягають.

Наскільки помилковими та облудними є отакі мрії, показала нам практика
 за часів [гетьмана П.] Скоропадського, що автокефальним змаганням

української церкви зразу ж надала цілком протилежний зміст, проголосивши
 залежність нашої молодої церкви од Московського патріарха, тим самим

саму ідею автокефалії повернувши в нівець, а маєстат голови Московської
Церкви піднявши до становища зверхника нашої церкви фактичного.

Коли зважити вагу політичних моментів такої залежности, то ми прийдемо
 до висновку, що така залежність буде все в’язати і лет і розвій як церковної
 так і політично-державної думки української нації. Якими б успішними

в майбутньому не були наші здобутки та осягнення в площині політичної

боротьби, все їдно «по руках і ногах» буде в’язати нас оця залежність в площині
 церковній, вгасаючи і підтинаючи самостійницькі змагання нашого

народу. Нація, що стремить до власного державного життя, не може помиритись
 з такою залежністю.

На прикладі Сербської церкви православної ми бачимо, що при першій

змозі, в парі з затвердженням політично-державної самостійности, провадиться
 затвердження і церковної незалежности в формі організації власного

патріархату, тим самим ставлячи справді належну «точку» над справою автокефалії
 Сербської церкви і підносячи маєстат ії до вищого ступня. Отже,

зупиняючись над справою автокефалії української церкви, я гадаю, що ми
повинні цілком послідовно роскрити зміст цієї формули і зробити логічні
висновки з нього. Очевидна річ, що належними постановами тимчасових

вищих органів української церкви (в формі соборів) подиктовані політичними
 мотивами Київські ухвали 1918 р[оку]

1
, що встановили залежність нашої

церкви до Московського Патріарха, будуть скасовані.
Але я гадаю, що цім скасуванням справи цілковитої автокефалії нашої
церкви ми на грунт непохитний ще не поставимо. Необхідно піти далі і
надати такі форми в самостійництві нашої церкви, які б одповідали державним
 інтересам Української нації і були б логічним завершенням самої ідеї

про церковну автокефалію.

Коли ієрархичні моменти останньої втілені будуть тільки в формі власних
 Епіскопій, а на чолі інституту Епіскопів стоятиме митрополіт Київський,
 цього, на мою думку, не вистачить для того, щоб церква Українська

стала на рівні, в усвідомленню і нашому і инших народів, з другими церквами
 православними.

При ціх умовинах церква Андрія Первозваного все буде «пасти задніх»,
все не буде мати того пріорітету, тої пошани, які їй повинні належати, як з

мотивів державних, так і з мотивів церковної історичної традиції, як до церкви,
 первозваним І[суса] Христа апостолом заснованої, належних.

Я передбачаю більші комплікації для нашої церковної справи, випливаючі
 з такої незавершеної, мовляв би «половинчатої», іерархично-органі-
заційної структури української церкви. Ця структура не дає гарантій за

додержання вимог церковної дісціпліни найвищими достойниками нашої

церкви, одкриває можливости центробіжних стремлінь з їхнього боку, церковно-політичного
 авантюризму, себто дає можливости для рецидиву в молодій
 українській церкві тих виснажуючих її внутрішню силу, її одпорність,

їїзовнішний маєстат явищ, що їх знає наша церковна історія 1) під час недоброї
 пам’яти запровадження унії та 2) підпорядковання нашої церкви під

зверхню залежність од церкви московської.

І як причиною загублення нашої державної незалежности, помимо еко-
номично-політичних причин, було незавершення процесу консолідації української
 нації під час смерти гетьмана Богдана*

, брак єдиної державної

ідеології у його заступників, маючої об’єктивну цінність для всіх клясів тогочасної
 української нації, так причиною загублення українською церквою

тогочасної її автокефалії було брак єдиної церковної думки у вищих достойників
 її, брак відповідньої іерархічної дісціпліни серед них і незавершена як

слід організаційна структура нашої тогдішньої церкви, голова якої Митро-
політ Київський мав більше моральну силу для нашої церкви, як іерархічно-
фактичну.

З мого погляду майбутня структура іерархічна української церкви, оскільки
 про неї судити можно на підставі дотеперішньої практики і оскільки

не зроблено буде відповідних корективів до неї, таїть в собі внутрішню «червоточину
» і не дасть гарантій безупинного і безборонного розвитку національної
 церкви. Коли взяти зносини майбутні нашої церкви з созвучними

собі, хоча б Грецькою, Царьгородською чи Сербською, то тут матиме місце

нерівність, і на нашу церкву, на вищих представників її і на голову її, мит-
рополіта, все «з гори» заглядатимуть патріархи иньших церков, відповідним
 чином і трактуючи нашу церкву, що для її авторитету – маєстату було б

небажаним, а з погляду державних інтересів навіть шкодливим.
Так само і для культивування авторітету церковної іерархії серед кругів
церковних, серед великої української державної парахвії, фігура митрополіта
як голови – очолення нашої церкви, була б мало імпонуючою. Та й по суті

справи, коли хочемо надати український Церкві, як Церкві апостола Андрія
 Первозваного, відповідаюче її значіння, то повинні моменти, зв’язані з

цім завданням, до логічного кінця продумати і в таку зовнішню форму
втілити, яка б одповідала тому змісту, що в ній і в її історичнім атрибуті
міститься.
З огляду на це я думаю, що Українська Автокефальна Церква головою
своєю повинна мати власного Патріарха, як цілком логічне завершення її
іерархічної архітектоніки і еволюції нашої національної церковної думки,
нашої національно-церковної ідеології. Український патріархат – рівний
патріархату Московському – це річ, потреба якої вимагається інтересами,

вірно осягненими, і української держави і самої української церкви та своєчасною
 оцінкою тих небезпек, що загрожувати будуть – я це передбачаю – її

натуральному розвитку.
В майбутніх конфліктах нашої держави з Москвою внутрішньо-міцна

іерархічно-дісціплінована Церква Українська може відіграти велике позитивне
 значіння у вислідах такої боротьби. В зносинах, в поширенню свого

морального і иншого впливу на православні церкви (грузинську, білоруську,
 польську, латинську, вірменсько-григоріанську) держав, повсталих на місті

давньої Росії, така українська церква, як я хотів би в майбутньому недалекому
 її уявити, могла би так само допомогти зміцненню та впливові нашої

державности, не кажучи вже про ті придбання, що цією дорогою і для своєї
сили вона може осягнути.
Висловлюючи оці мої міркування в так важливій справі, я мало роблю
собі клопоту з того, що вони приходять в голову серед так несприяючих
обставин. Без огляду на останні – мусимомати з’ясованим план і pia desideria*

нашого державного будівництва, інтегральною частиною котрого є і планове
 будівництво української церкви. Такого, точно до деталів продуманого

програму, ми не мали і це, з мого погляду та досвіду, було одною з головних
причин наших неудач. Накреслюючи тепер певні завдання, опрацьовуючи
певні програми, дотичні тих чи инших галузів нашої державної справи, – я
і в справах, підлягаючих Вашій компетенції та праці, вважав за необхідне і
своєчасним зазначити мій погляд на дану справу.
Припускаю, що не серед усіх кругів ця думка знайде спочуття. Але це

мене не турбує. Мусимо все зробити, щоб ця ідея перемогла, стала елементарно
 зрозумілою, знайшла своїх активних адептів і оборонців. Надію маю,

що Ваша енергія в цьому напрямку мені допоможе, а самій справі на добро
та користь вийде. Тоді широкий загал дивуватись буде, чому раніш думка ця

до голови не приходила нашим провідникам і діячам, коли є такою простою,
 елементарно-зрозумілою і державно-потрібною. Чому її в життя не

перевели наші князі могутні і такі гетьмани, як Богдан Хмельницький або

Іван Мазепа, що, здавалось, більше всього розуміли потреби держави, найбільшими
 державниками були і найбільше значіння церковному чинникові

в своїх державних концепціях надавали?
А проте, я певним є, що ідея власного патріархату, як найбільш доцільної
 іерархичної форми в організації української автокефальної церкви, носиться
 в свідомости, чи може напівсвідомости, наших церковних кругів,

шукаючи лише стимулу, імпульсу для свого виявлення і крісталізації. Відповідним
 чином обгрунтувати та популяризовати цю ідею серед нашого громадянства
 є справою Вашою, п[ане] Міністре, і під цім з глядом, гадаю,

спочиває вона в певних руках.
Вважаючи порушену справу – державної ваги справою, – я прошу Вас,
п[ане] Міністре, висловити з приводу цього Ваші міркування і подати її під

обмірковування найбільш заінтересованих та компетентних кругів, пам’ятаючи
 при цьому, що в моїй особі маєте переконаного і горячого прихильника
 висловленного вище погляду на організаційно-іерархичні форми

української автокефальної Церкви а джерелом того погляду є турботи про
майбутнє нашої самостійної України.
З правдивою повагою [С. Петлюра]
19/ХІІ-1921 року Божого
P.S. Копія цього листа посилається мною безпосередньо Головному
Священику військ УНР о. [Павлу] Пащевському*