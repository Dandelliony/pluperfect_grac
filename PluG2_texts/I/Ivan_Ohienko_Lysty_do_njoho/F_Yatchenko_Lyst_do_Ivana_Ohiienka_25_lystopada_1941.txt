Преосвященний Отче!

Офіційне запрошення Концісторіату одержав. Дуже дякую. Чи вийде з
того що, не знаю. Заходив до Відповідних урядів за дозволом на проїзд по
залізниці. Категорично одмовлено. Автомашини до Холма і Люблина не


ходять. Буду прикладати всіх зусиль, щоб добратись до Вас, не знаю, чи
буду мати успіх.

Сьогодні мав нагоду говорити з паном адвокатом Багріновським (познайомився
 з ним в м[істі] Василькові в серпні м[іся]ці ц[ього] р[оку]), запрошує
 до Києва на працю. Інформував і про церков[ні] справи, справа та не

досить гарно виглядає. Як я хотів би, щоб священики дійсно були священиками,
 а не таке «убожество» як там є. В р[оках] 1930–[19]36 то чи вони

висвячувались, а просто ключники надівали ризи і відправляли Службу Божу.

Все то тепер використовує положення і момент і намагається стати священиком.
 Це особи в культурному відношенні недорозвинені.

Був показався і Єпископ Олексій [Громадський] в Києві, але його так
прийняли, що він більше не поїде.

Дуже прошу Вас, якщо у вас є зайві примірники в укр[аїнській] і старо-
укр[аїнській] (слов’янськ[ій]) мові Служебники Іоана Злат[оуста] і Вас[и-
лія] Вел[икого] і Раніш Освяч[ених] Дарів, часослов, требник і інш[е], прошу

надіслати мені в тимчасове користування.

Якщо до 7.ХІІ. ц[ього] р[оку] до Вас не вдасться виїхати, негайно виїжджаю
 до Києва.

Прошу пробачити за лист, що висланий до Вас в перших числах місяця

ц[ього] р[оку]. Здається був загостро написаний, то я був під впливом інформації
 про «заходи» Митрополита Діонісія [Валединського].

А чому Ви не їдете до Києва? Як справи з Вашою кандидатурою: Ми лише
мислимо на Вашу та о[тця] Єпископа Полікарпа [Сікорського] кандидатури.
Прошу прийняти запевнення найглибшої поваги до Вас,

во Хр[исті] Преданий
проф[есор] Ятченко