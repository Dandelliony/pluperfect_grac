Ваше Високопреосвященство,
дорогий Владико!

Я вже писав Вам, що доручив єписк[опу] Леонтію питливо розвідати
про Турковський образ Б[ожої] М[атері] і о наслідках повідомити мені. На

днях мною одержан лист від Е[пископа] Л[еонтія], в якому він пише: «Образ
 Б[ожої] М[атері] Турковицької, по всім данним, погиб, коли був закри-
т[ий] за большевиків Тригорський монастир. Образи були повезені до

Житомира, но по дорозі розпродавалися, кому попало. Де-які з образів нині
повернуті в монастирі окремими селянами, що купили їх, а Бурковського
образа не знаходиться. Дві старушки-монахині, щоживуть колом[іста] Кодні,
самі приїзджали до Житомира з ціллю – відшукати ікону, обійшли музеї і
нічого не знайшли. Очевидно погибла святиня за гріхи наші, як погибло і

множество святинь. Мною зроблено все, що можна, але, на жаль, безрезультатно.
 Так відпишіть Вл[адиці] Іларіону [Огієнку]».

Виходить, таким чином, що наші попередні відомости про Турков[сь-
кий] образ були безпідставними, но будемо надіятися, що в потрібний час

Господь явить нам милість Свою і відкриє, де св[ятий] образ.
М.Ф. Середюк прислав мені календар на 1943 р[ік] і дві книжки Літургії.
Вбачаю в тому Вашу ласкаву увагу до мене і сердечно дякую за прислане.
Як Ви щасливі, що можете друкувати, а у нас тут і паперу нема, і печатного
органу не маємо.

Думаю, що Вас дуже цікавлять наші церковні справи, які так несподівано
 розвинулися – було, а тому дав наказ Консісторії пересилати Вам усі документи
 в цих справах. Не знаю, щоВи одержали, а нині, при нагоді, долучаю

кілька документів до цього листа.

Як зобачите, добігаємо знову до розбитого корита, чого, зрештою, і треба
 було сподіватися, бо справа поєднання з Луцьком майже не можлива.

Вони мають свої завдання, з якими ми погодитися не в силах. Вони одразу
затрубили про свою побіду, а наше підпорядкування і видали себе з головою,
про що їм ходило. Прийшлося і нам відійти назад, як в реляціях військових
пишеться замести передбачені позиції, щоби, з захованням поваги і такту,
стати на належний шлях.
Поведінка такого Платона, що, здається, не слухає свого патрона з Луцька

і хоче бути ще радикальнішим від нього, тільки відштовхує від згоди і порозуміння.
 Окрім того, на мої вимоги каноничного характеру Вл[адика

Пінський] Александр [Іноземцев] уклонився від належної відповіді і тим

показав, що розходження каноничного характера між нами існують, і луцький
 напрямок – таки єретичний, неолипківський, що, як звідусіль доносять,

помічається і в церковному житті...

287
А все ж-таки, акт 8.Х [1942 року]

* мав своє значіння, бо всебічно вияснив
 ситуацію, і я тепер можу дивитися на все очима – без повязки...

Щоб не виходило від нас, постараюся надсилати Вам для інформації, а
нині можу тільки сказати, що за рік, що ми не бачилися, так все змінилося,
що торік і уявляти собі не можна було... Цікава буде історія того періоду,
коли заховаються усі документи, і найдеться час для скористання його...

З огляду на зближаючийся Новий Рік і Різдво Христове, прошу Вас ласкаво
 прийняти моє братське поздоровлення з Великим Святом і сердечні

новорічні побажання – здоровля, успіхів в праці і спокою душевного... Господь
 народжений нашого ради спасіння хай береже Вас!

З братською о Христі любов’ю Вашого Високопреосвященства усерд-
ний слуга і богомолець