П[ану] Міністру Ісповідань,
проф[есору] Огієнко3*

Шановний п[ане] Міністре.

І. Приймаючи до відома Ваші заходи в справі перетранспортовки книжок
 на Україну (Ваші листи NoNo 2897, 2925). Я одночасно прошу звернути

увагу на перетранспортування книжок з Бесарабії на той бік Дністра, знаю,
що се справа тяжка, але шукати доріг до неї треба. Звертаю увагу Вашу

також на м[істо] Остріг, якого росташування майже на самому кордоні, могло
 би бути належним чином використано для Ваших цілей.

ІІ. З дебатів з приводу повстання на Україні в англійському парляменті
Ви могли побачити, що й там воно зустріло своїх прихильників. Думаю, що

при зміцненню та поширенню наших заходів ми до нового повстання4* могли
 би число таких прихільників збільшити в інтересах нашої справи. Отже,

вживайте всіх заходів для цього збільшення серед ріжних созвучних Вашим

інтересам кругів Европи і Америки. Це – чергова наша праця, яка не повинна
 звязуватись з певним терміном і яку треба розвинути до мак[с]имального

напруження.
З правдивим поважанням [С. Петлюра]
15/XII-1921 р[оку]