Повітова Народня Управа своїми силами охоронила від розграбування
 частину шкіри, яка належить Українській Народній Республиці. Шкіра

ця складена в помешканню Управи, на котре наложена печать. Складений
про кількість шкіри акт переслано до Канцелярії Міністерства Народнього
Господарства. Управа, вважаючи себе відповідальною за цілість шкіри,

охоронила її, вичікуючи відповідного розпорядження. 20 листопаду прибув
 до Управи Польський генерал з старшиною і з жовнірами і без всякого

попередження і переговорів з Головою Управи, який був присутній в той

час в Управі, поставив в помешканню Управи свою варту, причому образливо
 поводився тим, що обмовився нібито печать Народної Управи можна

кожну хвилину в Управі зняти і наложити вдруге. Повітова Народня Управа
 рахує для себе образою такий безпідставний закид з боку представників
 військової польської влади ізовсім зайвим надзор польських жовнірів

над майном, за котре відповідає Народня Управа. До цього додається, що
польські жовніри в кількости десяти чоловік заняли сумежні з складом
шкіри урядові кімнати Управи (на другому поверсі), розташувались там,
як в казармі, перешкоджують праці, не допускають, загрожуючи арештом,
урядовців до столів і шафів, в котрих лежать потрібні папери. Вихідні двері
залишається ними завше, навіть і вночі, одчиненими, тоді як в нижньому
поверсі, недалеко від вихіду, знаходиться каса, в котрій хорониться народні
кошти.

При зазначених умовах Управа не рахує можливим ні працювати нормально,
 а ні відповідати за всі цінности, папери і взагалі народнє майно.

Управа просить: 1) негайно зробити розпорядження про ліквідацію справи

зі шкірою, 2) негайно звільнити помешкання Управи від військового постою,
 інакше Управа примушена буде припинити своє урядування.

Оригінал за належними підписами.