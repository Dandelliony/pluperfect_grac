Доповідаю вельможному п[ану] Міністру, що переведення в життя за-
ряджень Верховної Влади УНР, накреслених наказами Головної Команди

Українських військ від 10.1. ц[ього] р[оку] ч[исло] 3 і 25.ІІ. ц[ього] р[оку]
ч[исло] 5 мені, яко командірові 4-ої Стрілецької бригади, формування якої

вищезгаданними наказами мені препоручено на Поділлю, стоїть на перешкоді
 неясне і не цілком виразне відношення до дорученної мені справи


представників адміністративного догляду Уряду Річі Посполитої Польської
в Кам’янці.

В той час, коли як напевно мені відомо, межи правительствами Української
 Народньої Республіки і Річі Посполитої Польської в Варшаві, переводиться
 в життя, шляхом дипльоматичним, найдружніші взаємовідношення
 межи цими двома державами і народами, – в Кам’янці на Поділлю, в

місті призначеному мені для формування і організації перших українських
авангардів для боротьби з московськими большевицькими військами в єдинім

і спільнім з польською армією антибольшевицькім фронті, – підпоручниками
 Польської влади вживаються неприпустимі, для ідеї зав’язання дружніх

відносин, випади щодо військових осіб української національности і військової
 української служби, праця котрих як в сучасному, так і в минулому, на

очах всього громадянства, являлася зразковим показчиком ідеї самостійности
 Української Народньої Республіки і непохитного слухнянства наказам

Верховної влади нашої держави.
Так, наприклад, за останні два тижні мали місце арешти місцевою
адміністративною польською владою слідуючих осіб, які находились на
службі в дорученій мені бригаді, а саме – старшин – Івановича, Ільюка,

Подільчука, яким не було пред’явлено ніяких обвинувачень, і випущено; заарештовано
 старшину Граловецького і, не дивлячись на всі мої клопоти,

вислано не відомо куди, також без пред’явлення яких би то не було конкретних
 обвинувачень; а вчора вечером був заарештований один з найближчих

моїх співробітників поформуванню бригади командір 1-го рекрутового полку,

полковник Шандрук, який був заарештований на власній квартирі; обвинувачень
 також ніяких не пред’явлено і випущено з під арешту завдяки особливим
 і настирливим заходам моїм перед Начальником Операційної групи

військ польських, паном генералом Крайовським.

Я не буду вже перераховувати кількох, правда недовгих, арештів в Кам’янці
 на Поділлю старшин і козаків по таким, ображаючим наше національне
 почуття, причинам, як цілком законну появу їх в місці в уніформі

армії військ УНР.

Зазначене поводження місцевої польської адміністрації, з особами дорученої
 мені бригади, формуємої для спільних з Польською армією акцій

проти загального ворога, надзвичайно шкідливо відбивається, як на справі
формування дорученої мені бригади, так і на ту громадську опінію, яка до
цього часу досить прихильно ставилася до дорученої справи.
На підставі вищезазначеного, звертаюсь до Вас, вельможний пане

Міністре, яко до репрезентанта Уряду УНР в Кам’янці на Поділлю, з проханням
 вжити всіх заходів, як перед польською владою, так і перед Урядом

нашої Республіки о негайному припиненню подібних, шкодливих справі

налагодження дружніх відношень межи двома державами, актів з боку місцевої
 польської адміністративної влади.

Командир 4-ої Стрілецької бригади, отаман Шаповал
В[иконуючий] об[ов’язки] Начальника Штабу, сотник С. Білецький