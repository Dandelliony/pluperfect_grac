В додаток до докладу мого від 16 березня ц[ього] р[оку] за ч[ислом] 35*

повідомляю, що до мене 15 сього березня з візитою завітав мешканець Н[о-
вої]-Ушиці д[обродій] Вильчевський, який назвав себе військовим Комісаром
 Ушицького повіту, призначеним Генералом Крайовським, про що потім

він сповістив населення своїм наказом. В розмові зі мною п[ан] Вильчевсь-
кий заявив, що Н[ово]-Ушицький повіт, як територія, зайнята польським

військом, входить, в сферу впливу польської влади, що цей терен тепер нічий,
що цивільної української влади тут нема, що призначений мною Н[ово]-

Ушицьким повітовим Комісаром Зновицький немає ніякої влади і т[аке] и[н-
ше]. Вступивши до виконання своїх обов’язків, військовий комісар в розмові

з начальником міліції заявив, що цивільна українська влада в Н[ово]-Ушиці

є захватна і що міліція підлягає виключно йому і роспоряджень ніякої другої
 влади не повинна виконувати.

Востановленому мною демократичному складу земства п[ан] Вильчевсь-
кий листом, образливим по формі, (без штемпеля, на шматку сірого паперу)

на ім’я Голови Управи (копія котрого при цьому прикладається)

2* запропонував
 негайно усі справи земської управи передати управі, призначеній де-
нікинською владою. Призначені мною на 17 березня збори гласних міської

думи були п[аном] Вильчевським заборонені і склад управи, таким чином,
залишився також денікинський, який цілком не користується довіррям та
авторитетом серед населення.
Що ж торкається голови управи п[ана] Ромішовського, то по маючимся
у мене відомостям, одержаним від Ушицького скарбника, він займається

спекуляцією: приймає гроші у продовольчому відділі за усі продукти виключно
 гривнями, а росплачується «птичками». Для потреб польського війська

провадяться повсякчасні реквізіції у населення всякого збіжжа.

Взагалі польська військова влада тримає себе щодо населення яко завойовники,
 що зле може відбитися на нашому українському фронті: большевики
 використують це по той бік фронту в цілях агітації – «оборони рідного

краю від завойовників – поляків і підкуплених їми Петлюрівців».

До української влади відношення негативне. Був випадок, що в відведені
 для п[ана] Міністра Шадлуна3* кімнату прийшов польський жовнір і,

не дивлячись на протест п[ана] Міністра, почав в його кімнаті розглядатися
і тільки завдяки тому, що господаркою помешкання була відшукана друга


кімната, звільнив помешкання п[ана] Міністра. Про цей інцідент було повідомлено
 місцевого коменданта, котрий ніяких роспоряджень з цього приводу
 не вжив.

За реквізовані продукти поляки розплачуються по дуже низькій розцінці.

По маючимся у мене відомостям польським військом реквізовано у населення
 хліба та инших річей більш як на півроку.

До населення ставляться дуже прикро. Заарештовують по подозрінню в
большевизмі цілі громади, над котрими страшено знущаються. Наприклад з
села Струги було приведено до Н[ової]-Ушиці біля 100 чол[овік], котрих
катували на очах громадян і тільки по моїй вимозі удалося їх звільнити з під
арешту.
Цими днями були заарештовані два брата Корчові, учні місцевої гімназії,

певні українці, з яких один, навіть стояв на чолі місцевого гуртка української
 молоді. Не виконуються на місті роспорядження Генерала Крайовського.

Наприклад, наказ його про звільнення південної частини Ушиці для роста-
шування українського війська досі не виконаний і більшу частину кращих

помешкань в цьому районі займають польські війська (в номерах готелів
стоять коні).
Істнування в Ново-Ушицькім повіті цивільної української влади, в зв’язку
з перебуванням там нашого хороброго війська, дуже необхідно перш за все
для догляду за запіллям в відношенню налагодження постачання війська,
урегулювання нашої валюти і інформації населення, котре має багатофактів,
дуже прихильно ставиться до нашого війська і української влади і навпаки
до польської.

Справа постачання війська перебуває в дуже тяжкому становищу завдяки
 тому, що поляки майже все уже забрали і що населення відмовляється

приймати тисячки і карбованці, дякуючи бувшій таксі і хижацтву денікинсь-
кої мійської управи. Помічається великий брак цукру і тютюну.

Всізазначені хиби можуть дуже зле відбитися на успіхах нашого війська,
яке в останніх боях дуже уславлялося, що підкреслено і представниками

польського Командування. Група полк[овника] Вдовиченка посувається наперед
 і штаб його вже в Вербовці.

Повідомляючи про вищезазначене, прошу Вас, пане Міністре, дати вказівки
 чи, підлягає східна частина Ушицького повіту цівільній владі українській,
 як це було зазначено ген[ералом] Крайовським, а як що ні, то як

буде розв’язана справа з місцевою скарбницею та майном инших державних
 інституцій.

Вважаю необхідним додати, що денікинська армія поводить себе неможливо,
 робить жидівські погроми, наприклад в Заміхові, грабує населення,
 забиває безвинних людей, бере у населення коней, скот і взагалі усемайно.

Прохаю Вас, пане Міністре, вжити заходів перед вищим польським командуванням
 щодо денікинських банд.

Губерніяльний Комісар Поділля Є. Колодяжний