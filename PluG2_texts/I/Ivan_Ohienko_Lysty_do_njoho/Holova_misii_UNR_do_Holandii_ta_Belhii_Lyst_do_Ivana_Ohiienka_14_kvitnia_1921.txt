Bruselles. 14 квітня 1921 р[оку]
Mission Diplomatique До Пана Міністра Ісповідань
De L’Ukraine2*
ч[исло] 61

Високошановний пане Міністре!

В додаток до мого листа від 30/ІІІ ч[исло] 52, маю честь довести до

Вашого відома, Пане Міністре, що в цей час Львівський Український Митрополит
 Граф Андрій Шептицький перебуває в Голландії, де він в м[істі]

Ротердамі 11-го та 13-го квітня зробив дві конференції під назвою «Пропаганда
 католицизма в Росії». Зміст конференції слідуючий: «Настав момент,

коли Католицька церква зможе приєднати до себе як Український нарід, так
через нього і всю Росію. Українська Національна Уніатська Церква, стоючи
на межі між католицькою і православною церквами, може бути в цей час

тим посередником, який зрештою об’єднає весь славянський (?) Схід Європи
 під владою Риму. Треба тільки допомогти уніатам та українцям-галичанам.
 На Україну потрібно негайно католицькі Місії, улаштувати шпиталі,

школи, полагодити церкви, послати священиків. Наводяться приклади, як
українські селяни не довіряють своїм православним священикам, як вони
радо кличуть до себе військових уніатських священиків Галицької Армії і
т[ак] д[алі]».
Референт одначе не зазначив, що вел[ика] справа тут залежить не тільки
від релігійного, але ще більше від національного моменту. На практиці
Митрополит давав пояснення уніатського церковного обряду, Служби Божої
і т[аке] и[нше]. Конференції мали в Голландії великий успіх. Було зібрано
біля 3.000 гульденів на утримання Української духовної Семінарії в Римі,
відкриття якої, після скінчення війни, вже наказав зробити [Римський]
Папа.
Гадаю, що Митрополит приїде і в Бельгію, яка більш католицька, ніж

Голландія, і тут теж буде виступати. Які наслідки цієї проповіді Митрополита
 для Нашої Церкви – це невідомо зараз, але одно позитивне явище можна
 підкреслити, це те, що якби не було, а говориться скрізь, серед католиків

про Україну, їй приписується велика просвітна роль; католики бачать, що
виступає Митрополит, граф і т[ак] д[алі], і з цього роблять висновки, які
викликають симпатію до України. Про дальніщі конференції Митрополита я
буду мати честь повідомити в дальніщих листах.
Прошу прийняти запевнення глибокого поважання.
Голова Місії до Голландії та Бельгії [підпис нрзб.]