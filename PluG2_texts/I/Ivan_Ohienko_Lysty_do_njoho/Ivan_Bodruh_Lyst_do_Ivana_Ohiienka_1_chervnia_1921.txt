ВМонтреал, Канада, Вельми Достойному
дня 1-го, Червня, 1921 [року] Панові Професорові І. Огієнкові,
Міністрові Ісповідань
Української Народньої Республіки
в Тарнові, Польща6*

Вельми Достойний Пане!

Пресове Бюро Української Дипльоматичної Місії в Вашінгтоні, ДК[?]
на днях прислало мені відпись з уступу Вашого до них письма та десять
питань церковних та віроісповідних справах, котрими Ви цікавитесь.
Так як моє життя за минулих 24 літ тісно вяжеться з церковною роботою
 в Канаді та почасти і в Америці не тільки між православними Українськими
 колоністами, але й між протестантами-евангеликами, я старатимуся

отут подати Вам короткий всесторонний огляд про все те, що на мою думку
може якраз найбільше Вас цікавити:
В Америці та Канаді, як побідних державах, світова війна відбилася
уємно на всіх церквах. Сама христіянська віра потерпіла чимало. Люди, що
уміють здавати собі справоздання зі всього, що торкається матеріяльного й
духовного життя, питають себе, чому проводарі церковних деномінацій, як
вірні сторожі евангельських засад, не схотіли вплинути на можних світа
сього, щоб не допустити до всесвітньої війни.
Бож прецінь Учитель Назарянин казав любити навіть ворогів? Чому
правительства ріжних християнських держав, як члени ріжних церквів, не
пішли за голосом науки Ісуса Христа, а кинули міліони людий на взаємний

заріз? Чи не марна вся наука і жертва Ісуса Христа, – чи попи й правитель-
ства не обманювали народ тисячі літ, проповідуючи любов, а роблячи якраз

противно? Речники Евангелія нараз стали речниками масового убійства. Як
це все погодити? Папа майбутній намісник Учителя Любові, благословляв
то одних, то других на братоубивство, тільки робив се він осторожно, аби

часом не пошкодити інтересам Ватикану. Люди питають себе чи віра зробила
 світ ліпшим, як він був за поганських часів. Чи корисно є ходити до

церквів, навчати дітей релігій, будувати святині і т[ому] п[одібне].
Через такі міркування причасників по церквах дуже зрідло. Мабуть 50%
вірних перестало ходити до церквів і відносяться до своїх вір ні зимно, ні
горячо. Кандидатів на вивченє св[ятих] Богословій дужемало. У двоє скільки
старих попів умирає. Думають, що як так дальше піде, так за кількадесять

літ церкви лишаться без проповідників. Тим то Голови ріжних протестантських
 деноминацій розвели широку агітацію за злукою церквів. Віками старі

поріжнення в догмах та традиціях живо уступають місце новому проєктові:
Один Бог, Одна Віра і Одна Церква.
Розумієся, що ся злука далека від Римокатолицької Церкви, що немає
нічого спільного з демократизмом та опираєся звичайно тільки на темних
масах, що навчені не думати та тільки слухати рад і приказів єрархів; за те
богато разів роблено старання в Америці приблизити до злуки Православну

церкву з Протестантською Епископальною Церквою, а там і з иншими Нон-
Конформістами як Пресвитеріяни, Методисти та Баптисти.

Ся робота тепер як разіде скорим кроком вперед по цілім контіненті. На
всіх рокових Соборах, Синодах, та Конференціях ведуться дебати цілими
днями. Всюди чується докори, що церкви опорожніли, зате театри та балі
величаються знаменими успіхами.
Тепер почали добачувати церковні голови, чому місії між поганами не

зробили таких успіхів, як повинні буди. Бачуть, що й між поганами політика
 з церквою не йде в парі. Місіонарі як політичні агенти скривдили Христа.
 Тенденції всіх деномінацій під сю пору є зреорганізувати всі церкви до

тої міри, щоб перестали спасати тільки душі вірних, та взялися спасати цілих,
живих людий, спасати світ від неправди, воєн та всякого лиха.
Українців в Канаді числять близько на 300,000 душ, з чого пять шестин
займаються хліборобством, остальні-ж се робітники по заводах, при будові

залізних доріг та каналів-водопроводів; багато є й механіків та купців. Велика
 перевага наших тут іммігрантів, се люди з Галичини та Буковини і на

них вплинула війна уже додатно. Всякий цікавився новостями з війни і взявся

за часопис та книжку, відтак навчився думати хто він такий та де його батьківщина.


Національна свідомість між нашою імміграцією росла сотки процентів.

В кожного бажаннє діждатися Самостійної України, люта ненависть до пануючих
 в Галичині та на Буковині, до тих, хто пособляв иньшим націям

дотепер панувати на землях Західної Української области. Тверда віра в

Самостійність, погорда до укр[аїнської] Галицької інтелігенції за її брак по-
жертвованя та некомпетенцію стати проводарами укр[аїнських] мас на землях,
 котрі тепер під заборами чужих націй. Ціла наша імміграція дихає

бажанєм злуки з Великою Україною, окрім попів, що не бачать там будучности
 для себе як проводарів, і для церкви, котрій служать не з ідеї а ради

«присшости» уніяцького попа над православним, – ради нажитку.

Уніятська церква рівно ж потерпіла багато через війну. Її митрополит
 нігде публично не виступив протів розбоїв буйної «млоєжи» на землях
 Галича, Львова і Перемишля. В народі тут накипіло огірченє навіть до

найвисших властий Римської церкви за те що папа римський ні разу не

старався спинити покровителів Галичини од варварства, яких допускаються
 на Українськім населенню в Українській частині Галичини. Історія

вяже їх з Православною Церквою, яка ніколи не вдоволяла душі свідомого

Українця та між інтелігенцією уважалась ліпшою від російського православія.
 Нині тут є загальне бажанє діждатися Своєї Української Незалежної

Церкви.

Задля повисших причин та через те, що римська церква старалася зла-
тиньщити уніятів, впроваджуючи целібат між попами, народ в Канаді масами
 відступає від Унії та пристає до нової незалежної церковної організації,

наскрізь демократичної під духовним наставництвом епископа Германоса,

по народності Сирійця, що не мішаєтся до політики та за те прямує до збудування
 автокефальної Укр[аїнської] Прав[ославної] Церкви.

Тепер слідує відповісти Вам на Ваших 10 питань:
1. Поворот Уніятів до Православія в Канаді є тепер якраз в Дорозі. Сей,
можна назвати, масовий поворот викликали дві причини:
а) Величезний зріст національної свідомости між Українськім народом
в Канаді та Америці – та

б) Свідомість того, що Рим усе попирав сторону гнобителів Українського
 народа під Австрійським а тепер під Польським забором.

в) Свідомість того, що Унія впроваджена зрадниками Українського на-
рода і підпирана польськими єзуїтами на – «Зніщенє Русі».

г) Зауважити треба, що між Українським народом новітні римські догми,
 як: непомильність папи, та непорочне зачатє і т[ому] п[одібне] ніколи

не вкорінилися так глибоко, щоби не можна їх усунути без шкоди для Віри
в Бога й догм православної церкви. Українцеві байдуже сі догми, він
консерватист що до свого обряду і не дасть нікому змінити його без його
волі в масовій співучасти в такій роботі.
2. Православних Українців з Буковини є кругло 100.000 душ. Тих, що
рішилися покінчити навсе з Унією буде кругло других 100.000. Решта люди

дозрівають та ждуть, який оборот візьме церковна справа на Україні включно
 з Галичиною

3. Український Православний Епіскоп дуже придавби ся, та мусів би
він бути справдішнім українцім, чоловік середнього віку, віруючий, умний
та трудящий. Не гордий та не хапчивий і не деспот. Мусів би бути як рідний
батько толєрантний та справедливий і готовий до поступу і просвіти. Він

мав би приїхати до Канади за згодою ініціяторів нового православного церковного
 руху та Епіскопа Германоса [Сегеді], щоб обминути можливі конфлікти.


[Епіскоп] Германос церкви зукраїнізувати не може, так як він по Ук-
раїнськи не вміє та й по англійськи дуже мало. Самі священники подекуди

читають Евангеліє по українськи за що читають докори в російсько право-славній
 пресі.

Уніяцька церква в Канаді ледве животіє. Епископ Будка, чоловік вихований
 на дворі князів Сапігів, окатоличений до фанатизму, трудящий, моральний,
 завзятий, сварливий, до політики зовсім не спосібний, має себе за

великого місіонара, спасителя народа від шизми та герезій, вибачайте – дурак.
 Його піддані попи його не слухають та кождий про себе попує аби задержати
 при купі душу й тіло. За примір подам Вам один головний доказ

його впливів на народ. Минувшоїзими зорганізував він кампанію, аби зібрати
 між Уніятами суму 250.000 долярів на збудованє католицької Коллєгії

для Українців в Західній Канаді. Він та ще чотири визначні католики їздили
поміж народ цілих чотири місяці, скликаючи збори по містах та кольоніях і
видатків сеї кампанії мали на $ 5000.00 а зібрали не цілих $ 2000.00. З сього
видно, скільки Унія будучности має в Канаді.
Московська церква в Канаді ще бідніша від Уніятської: кільканадцять
попів роблять свою роботу ради хліба. Галицький народ ніколи до них не
горнувся, буковинський же, оскільки термін «православний» запевняв їх,
що се віра та сама, що мали в старім краю Епіскопи Евдокім [Мещерський]
та Олександер [Немоловський]
1
, се старі зцароватілі* люди не пригожі до
демократизму. Вони животіють з податків та продажі церквів, заснованих

давними роками. Елемент людий з Великої України тут поучасті збольшо-
вичів і не дає «пособія» своїм «архипастирям» словом – біднота.

Угорські, як і Галицькі Українці ждуть, куди наставиться церковна робота
 на Україні. Між ними свідомість Українства дуже недавна. Еп[ископ

Стефан] Дзюбай се москвофіл, який тепер рівно ж притих. Українізаця церкви
 могла би піти успішно тільки під проводом еп[ископа] Українця. Службу
 Божу правити по Українськи не буде трудно, зате коли б перевести усі

православні книги на українську мову, то там відтвориться перед очі наро-
да, скільки нехристіянського пересуду та заборону, що реформа віри покажеться
 сейчас конечною. Нині народ не схоче вірувати в пльованє та вига-
нянє чортів з всіх закутин та з новонароджених дітей при хрещенні.

В православних книгах окрім перел христіянства є богато такого дурного,
 що й свідомий поганин завстидавби ся. Тим то час покаже, що наша

церква мусить вернутися назад по догмів і звичаїв перших віків Христіянства.


Інакше ми відженем народ на еміграції до чужих не українських церквів.
Тепер настали часи, коли розум має мати яке такє місце в віруваннях. Всей

народ стремить до демократизації церкви для того й треба епископа демократа,
 щоби зумів перевести як слід демократизацію церкви і надав їй характер
 поступу.

В Америці та Канаді істнує сотки церковних брацтв (парохій) завдяки

висше наведеним причинам, вони не крипшають в старих напрямах, та противно,
 ждуть нової доби відродження національної церкви.

Що до друкування Ваших рукописів по церковних справах треба віднестися
 до Українських видавництв в Америці та Канаді. Можливо у них най-
шовби ся капітал на видання таких речий, коли вони походять з під пера

компетентних авторів.
Лишається ще одна справа до обдумання:
Мені приходилося стрічати богато українських сектантів тут в Америці.
Я зауважив, що вони національно дуже несвідомі, та що їхні богослужебні

книжки усі в російській мові. Будучи самий я проповідником Пресвитері-
янської Церкви, перед сіма літами постановив собі зладити Український

Евангельський Богослужебник. Вибравши кругло 300 штук найкращих клясичних
 і новітніх гимнів та псальмів зпоміж тисячів протестантських пісний,

я, протягом десяти літ, перелицював звіш 200 штук та, дібравши до сього
дещо з народних пісень та колядок, зладив матеріял для повної книжки.
Пісні, зладжені до риму, ритму і для музики після оригіналів.
Опісля віддав я свою працю компетентним критикам і вони поправляли

та змінювали в дечім, аж доки не згодились ми що «оттак найліпше». Тепер
 Пресвитеріянська Церква половину сеї праці видає друком для свої

місії між Українцями в Канаді, уважаючи що 150 псальмо-піснів доволі
для імміграції, що її маєся «засимілювати» в будучім поколіню. Я думаю,

що Українське сектанство, гонене царизмом треба би зорганізувати і надати
 йому український характер. Про те не належало б забувати Вашому

Міністерству.
Я дуже був би Вам вдячний, В[исоко]д[остойний] Пане Міністре, коли

б Ви ласкаві були подати мені адреси деяких видніщих Українських Еван-
геликів. Можливо, що ми постарали б ся звідси отворити в Кієві Семинар

для питомців Евангельського віроісповідання та тим самим заставили б
до більшої діяльности звичайно лінивих православних священників, що
поза кадило-кропило не бачили иньшого обов’язку зглядом своєї «пастви».

Спільною толєранцією та щирою працею на всіх полях культури ми помогли
 б Україні віджити і вивели б її на шлях правдивого демократизму.

До сього треба відтепер приготовлятися, щоби в даний час не було «запізно
».
Як що було б треба Вам в дечому більше інформацій, прошу писати до
мене. Я післав би Вам офіційні органи Протестантських церквів на
англійській мові, однак сумніваюся чи придадуться Вам они на цій мові.
Остаюсь з високим поважанєм [Іван Бодруг]
Адрес:
Ivan Bodrug.
H 5. Windzor Street.
Montreal, Canada.