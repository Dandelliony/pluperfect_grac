Ваше Високопреосвященство, дорогий Владико!

Користаю з нагоди перебування тут М. Ф. Середюка, щоби перекинутися
 з Вами парою слів. Як у Вас спокійно, і як тут зле стає. Фатальний в

історії останнього часу одшиває кирізи своїм призначенням адміністратора
заварив таку кашу, що трудно буде її перетравити. Розуміється, духовенство
в огромній більшості не піде за ним, як також і мало вірних, але так звана
інтелігенція росхлябалась і може натворити біди.
[Степан] Скрипник і [о. Микола] Малюжинський працюють во-всю.

Треба Вам, Владико, як можна скоріш відбути до Київа і обняти керівництво
 катедрою і єпархією, бо є небезпека, що туди може раніш прибути
 Полікарп [Сікорський]. Цей останній може одразу зійтися з липківцями,

а тоді недовго учинити розкол. Еп[ископу] Пантелеймону [Рудику] я одіслав
соборну постанову о Вас, але хто може сказати, чи він одержить її. Але це не

повинно було б стримати Вашу подорож до Києва, бо ж П[антелеймо]н мусить
 знати про Ваш приїзд. Маю відмітити, що він помалу справляється зі

своїм завданням і нібито утворяє вже і Консисторію. Нібито пересвятив і декількох
 самосвятів...

Я виставляю листи до Райхскомісара з прозьбою полекшити Вам в’їзд
до Києва. Того листа віддасть у Райхскомісаріаті п[ан] Середюк. Одночасно
прикладаю до цього посвідчення, що Ви дійсно Архиєп[ископ] Київський.
Таке засвідчення дається усім єпископам, що одержують нові номінації.
Тільки що прибув еп[ископ] Веніамин [Новицький]. Він об’їхав чотирі
повіти, по містах правив служби Божі і усюду його добре зустрічали. Був
він і у Луцьку, но до адміністрації не заходив. Наше духовенство жде-не
діждеться Вашого приїзду до Києва, розуміючи справедливо, що цей приїзд
покладе кінець варшавським інтригам.
Сьогодні ж був у мене священик з Умані і оповідав, що і там ім’я Ваше
стоїть високо... Словом, задивляюся я умайбутнє з добримим надіями, тільки
треба приспішити, бо адміністратор вже відкрито говорить, що поставить з
пару єпископів і порве з Варшавою. А незадачливий блаженний*

, певно не
думає, навіть, про те, що тут усі знають. Кажуть, що Полікарп їде до Києва

на днях. Це може і краще: принаймні побачить, що уявляє з себе адміністратор,
 і дорога для Вас уторується.

На днях буду мати цікаві розмови де з-ким з мірян і в розмові буду вести
лінію про з’єднання усіх нас під Вашим проводом. Коли б ці розмови тут
привели б до згоди, вони б, надіюся, мали наслідки добрі і на всій Волині.
Прикладаю при цьому іще кілька постанов Собору, справку про розводи, а
також відозву нашого Собору про відношення наше до Москви і Варшави. В
* Тут: митрополит Варшавський Діонисій (Валединський).

270

луцьких газетах травлять і окидають брудом нас, але це ми вважаємо за
знак слабости і розпачи...
Господь хай береже Вас і уторує Ваш шлях до столиці. Прошу св[ятих]

молитов Ваших... З братською в Христі любов’ю до Вас і належною пошаною
 Ваш усердний слуга і богомолець

† Алексій, М[итрополит] Волинський Е[кзарх] У[країни] [підпис]

PS. Коли б погодилися зі мною наші миряне, я прямував би до скасування
 екзархату і адміністратури і за негайне проголошення митрополита Київського
 і усієї України, бо бачу, що до Помістного Собору довго чекати, и до

нього може бути нароблено много зла.
М[итрополит] А[лексій]