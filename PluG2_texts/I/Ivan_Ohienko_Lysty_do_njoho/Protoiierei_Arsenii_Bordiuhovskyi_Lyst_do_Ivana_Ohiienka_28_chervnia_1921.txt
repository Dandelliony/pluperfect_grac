Високоповажний Добродію, Пане Професор!

Надто вшановано моє убожество Вашим листом з 24.V. цього року: аж

неначе соромно мені, що на мене звернено увагу, мов і справді на авторитетну
 особу... В тім – quod potni, feci. Уклінно прохаю тільки Вас, Високоповажний
 Добродію, вибачити мені неввічливу повільність у так незначній

праці. В нашім Володимирі так багато знаходиться непродуктивної денної
праці в т[ак] зв[анім] Духовнім Правлінні, що більш-менш серйозну працю
мимоволі приходиться відкладати на ніч.
А ось недавно, перед Зеленими святами, призволив завітати до нас із

Кремінця владика Діонісій [Валединський], – також перешкода для продуктивної
 праці1

. Отже, ще раз щиро прохаю: вибачте мою повільність.
Свої вбогі замітки відносно надзвичайно цінної праці – «Українського

Православного Молитовника» – я, на жаль, складав без грецького підручника,
 проте особливо пильнував, щоби якомога досягти перекладу дослівно.
 Склав я їх ще 22/92* червня, але з приводу того, що на старість Бог

обдарував мене надто дрібним та не завжди виразним почерком, мусив доручити
 свому Правлінському діловодові передрукувати тізамітки на машинці.

Сама трудна і боязна річ, на мій погляд, це – переклад Символу Віри. Через
те я дозволив собі в цім перекладі зробити більш усього вбогих заміток і, на
мій погляд, поправок.

Я уявляю собі, що «Молитовник» видається задля релігійного користування,
 задля щоденного вживання, головним чином, простих людей: отже,

треба, щоб у молитвах, особливо т[екст]у Символі Віри прості люди не завважали
 великої різниці перекладу з установленим, звиклим церковно-слов-’янським
 складом тих молитов і Символа Віри.

Крім цього, остаточне видання «Молитовника» доконче треба надрукувати
 церковно-слов’янським шрифтом, бо зі свого особистого досвіду знаю,

що значна більшість наших простих людей більше дає уваги молитовникам
церковно-слов’янського друку, аніж т[ак] зв[аного] «гражданського» друку.
Слід також у підрядкових [примітках] пояснити незрозумілі вирази. Ось,
наприклад, мене хвилює вираз у Символі Віри – «визнаю одне хрещення

задля одпущення гріхів»: коли б часом який-будь доморослий простець-бо-
гослов не уявив собі, що задля одпущення гріхів досить визнавати лише

«одне хрещення», а інші святі таїнства зайві!...
Простіть, будьте ласкаві, мою, може й зайву, балакливість.
Відважуся ще звернутися до Вас, Високошановний Пан Професор, з
таким проханням: якщо то є можливість, надішліть нам – чи на моє ім’я, чи

на Духовне Правління (адреса одна: Володимир на Волині, вул. Катедральна,
 15)* – свої переклади NoNo 10, 32, 33, 34, 35 (псалми на часах, церковні

співи на Св[ятій] Літургії, утреню, вечірню і Літургію Св[ятого] Іоанна Золотоустого
). Ціна тих перекладів невідома: отже, щиро прохаю надіслати ті

переклади з умовою, що гроші будеВам надіслано після одержання книжок.
З правдивою і щирою до Вас пошаною
покірний Ваш слуга Протоієрей Арсеній Бордюговський
Р[оку] Б[ожого] 1921, червня 28/15.
Володимир на Волині.