УНР Таємно
Міністерство Закордонних Справ УНР Панові Міністрові Ісповідань
Департамент Чужоз[емних] Зносин
6 травня 1921 р[оку]
Ч[исло] Д XIV
[м.] Тарнів
Міністерство Закордонних Справ має честь сповістити, що на Ваш, Пане
Міністре, запит від 18-го березня Ч[исло] 383 В[иконуючий] об[ов’язки]
Посла УНР в Австрії повідомляє, що при розмові його з Апостольським
Візітатором Патером Дженокі виявилося слідуюче: для з’ясування справи

на Україні Ватиканом був посланий на Україну Апостольським Візітато-
ром патер Дженокі, при чому Україна гадалась вся, включаючи і Східну

Галичину.
Довідавшись про це, польський Уряд зложив протест перед Ватиканом,
що Ватикан включає Галичину в склад України і добився того, що патеру
Дженокі було доручено почати ведення справи тільки переїхавши Збруч з
України, а не зі Східньої Галичини. Тому п[атер] Дженокі, прибувши до
Варшави і не маючи змоги переїхати на територію України, не починав своєї

праці і тому не вважав доцільним зв’язуватися з нашим Міністерством Іспо-
відань.

Патер Дженокі не повертається назад додому, а перебуває у Відні тому,
що одержав від Ватикану наказ з з’ясуванням, що поворот його до Риму
означав-би невдачу політики Ватикану і тому він залишається у Відні,
вичікуючи слушного часу, щоб переїхати на Україну і тоді розпочати там
свою діяльність.

Маючи честь довести вище зазначене до Вашого, Пане Міністре, відома,
 прошу прийняти запевнення глибокої пошани.

Міністр Закордонних Справ [А. Ніковський]
Директор Департаменту Чужоземних Зносин [Кочерган]