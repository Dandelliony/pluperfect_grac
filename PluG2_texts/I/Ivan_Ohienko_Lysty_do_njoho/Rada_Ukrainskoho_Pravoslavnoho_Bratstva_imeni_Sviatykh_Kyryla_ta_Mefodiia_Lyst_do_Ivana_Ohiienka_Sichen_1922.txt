Українське Православне Братство До Пана Голови Ради
імені Святих Кирила та Мефодія Народних Міністрів УНР2*
ч[исло] 4 Копія Міністру Ісповідань
Січня 1922 [року]
3*

Уже більше року як у Тарнові жиє досить численна еміграція-колонія

українських православних громадян, але не тільки постійного православного
 причта до сього часу немає у Тарнові для обслуговування релігійних
потреб віруючих, а навіть не улаштовано принаймні регулярних періодичних
відправ Служб Божих панотцями, котрі б приїжджали із других місць.
Відсутність церкви у таку тяжку годину нашого національного горя занадто
боляче відчувається, бо Христос сказав: «Не одним хлібом чоловік жиє, але
й словом Божим».
Тарнівське громадянство, утворивши із себе церкву, себто громаду

вірних, але не маючи жадних засобів щодо удержання на власні кошти причту
 ще в жовтні минулого року звернулося до відповідних чинників з проханням,
 аби задля Української Православної Церкві в Тарнові були утворені

штатні посади з платнею від скарбу пан отцеві 10.000 мар[ок] п[ольських],

дякові (діяконові) 7.200 мар[ок] п[ольських] на місяць з належними відсотками
 задля родини, а також аби було асигновано повну суму задля придбання
 церковних речей та священичеського одягу.

Це питання було порушене Паном Міністром Ісповідань і було на розг-
лядіфінансової комісії, котра одобрила цей законовнесок, але в Раді Міністрів

цей законопроект хоча й затверджено, але так, що це затвердження рівно-сильне
 його відхиленню, бо платня пан отцеві установлена 8.000, а дякові

4.000 мар[ок] платні на місяць, – платня настільки низька, що кожному зрозуміло,
 що на неї неможливо проіснувати навіть при умові нічого не їсти, бо

одне помешкання в Тарнові більше коштує, аніж 4.000 мар[ок] п[ольських].

От чому Братство рахує, що зазначений вище законовнесок поховано по першому
 розряду.

Рада Братства по уповноваженню загальних зборів, котрі відбулися 22

сього січня має за шану прохати ВАС, ВИСОКОПОВАЖНИЙ ПАНЕ ПРЕМ’ЄРЕ,
 вжити заходів, аби зачеплене вище питання було заново розглянуте

в Раді Міністрів, а наше прохання – затвердити розмір платні причту такий,
який ухвалено фінансовою комісією.
Голова Ради Братства [Горловецький]
Секретар [Ів. Василишин]