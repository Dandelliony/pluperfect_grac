НАЙПОЧЕСНІШІ І ВСЕЧЕСНІ ОТЦІ!

В тяжких умовах, в умовах панування в Україні бездушного завойовника,
 відроджувалася в 1941–[19]43 рр. Українська Автокефальна Православна

Церква, що за десять років перед тим була потоплена в крові побожного

Українського Народу руками ще лютішого завойовника. Перед новою смертельною
 загрозою Українська Церква перенеслася з Рідного Краю на чужину.

В нових, цілком відмінних для себе зовнішніх обставинах, тяжких, як

усяке життя поза межами рідної землі, українська Церква опинилася в умовах
 можливих для своєї життєдіяльності, бо звільнилася од ворожих їй явно

виявлених зовнішніх сил, небезпечних для її існування. Але тих можливостей
 Українська Церква не використовує. За два роки свого нового життя, з

часу закінчення війни, вона не об’єднала в своїм лоні всього православного
українського суспільства в еміграції, не скерувала його духовних прагнень

до українського православного релігійно-національного ідеалу. Значна частина
 української православної людности так і залишається в стані індиферентизму
 до релігії, індиферентизму принесеного з собою з життя в

антихристиянській державі, а молодь так і блукає манівцями релігійної несвідомості,
 а то й ворожого ставлення до церкви, до віри в Бога.

На це не раз звертали увагу Духівництва УАПЦ органи нашої преси.
Так газета «Наше Життя» в червні минулого року (додаток No 41 з 22.06
[1946 року]), вказуючи на байдуже, а почасти й вороже ставлення нашої
молоді до релігії, цілком слушно писала: «Коли хтось винен у цьому тепер,

то передовсім наше православне духовенство». Але, крім байдужости і негативного
 ставлення до релігії і церкви, в частині нашої емігрантської

суспільности дають про себе знати ще й інші складники – релігійні секти,

які не меншою мірою шкідливі для релігійного і національного єства українського.
 Ці секти в деяких таборах мають уже десятки, а то й сотні (як

наприклад у Ганновері) своїх прихильників і щодалі зростають. В окремих
випадках мають місце відступництво від предківської православної віри й
перехід до інших віровизнань. Причини усіх цих явищ, що можуть мати
фатальні наслідки для українського релігійно-національного ідеалу, лежать

у невідповідних історичним засадам теперішніх формах устрою, ідеологічного
 напряму і керівництва УАПЦ.

* Тут і далі всі абревіатури в тексті меморандуму надруковані з крапками (У.А.П.Ц.).

296

З давніх-давен устрій Української Православної Церкви побудований був
на засадах соборноправності. Право вирішення справ і керівництва мали рівно
всі члени церкви: єпископи, священики і народ. Найвищим керівним органом
були Церковні Собори, що складалися з усіх трьох частин церкви (єпископів,
священиків і представників народу).
Такі Собори відбувалися в Українській Церкві, як свідчать літописи,

вже в княжій добі. З пізніших історичних джерел відомо про численні Собори
 в рр. 1415-му (вибори Митрополита Григорія Цамблака), 1509-му, що

своїми ухвалами мав важливе конструктивне значення, та дванадцять Соборів
 за час з 1514 по 1627 рік. «Собори того часу, – як пише про це проф[е-
сор] О. Лотоцький, – відзначалися значною участю елементу світського».

Відомо в історії, що Собор р[оку] 1621 (скликаний Митрополитом Іовом
Борецьким) відбувся при участі «великого числа духовенства та людей релігії

грецької», а на Соборі р[оку] 1627 були присутні «понад 100 чол[овік] православної
 шляхти і посполитих», між ними і Петро Могила, тоді ще не духовна
 особа. Блискуча доба розквіту і сили Української Православної Церкви,

довершена геніяльним її організатором Митрополитом Петром Могилою,

завдячує широкій участі церковно-громадських сил у будівно-творчій церковній
 діяльності. Цей мудрий архіпастир знав, що тільки такими засобами

можна об’єднати Церкву, як релігійний маєстат нації і надати їй відпорної

сили в боротьбі проти католицизму, який на неї наступав. Київський Помістний
 Церковний Собор (Петра Могили) року 1640 своїм великим конструктивним
 значенням в Українській Церквізалишив сліди на багато століть.

Собори, що відбувалися пізніше, наслідували практику минулого, даючи
 рівноправний голос народові, як основі Церкви. Багатовікова практика
 соборноправності, в якій брали участь молодше керівництво і вірні,

виборність священиків і єпископів, широка громадська ініціатива в організації
 церковних братств, створили в Українській Церкві свою релігійно-національну
 ідеологію, якої не могла цілком знівелювати московська неволя

після 1686 року.
На засадах соборноправности відродилася в 1917–1921 рр. Українська
Автокефальна Православна Церква; тільки нечувано жорстокі утиски, яких

не знає від перших віків християнства ні одна Церква в світі, не дали довершити
 того великого в історії Україні діла.

Соборноправний устрій перенісся до Української Православної Церкви,
 що на Американських землях і нині він там доброчинно існує під керівництвом
 Архиєпископа Івана Теодоровича, промінь світла Великого

Церковного Собору 1921 року сягнув аж за океан. Жоден свідомий право-славний
 українець не може відкинути того, що було утворено думою і волею

30 мілійонів віруючих українського народу.
Сьогочасне трагічне становище Української Нації кладе відповідальність
за її духовне майбутнє на українське православне духівництво і вірних, що

перебувають на чужині. Бути на сторожі релігійно-національного єства свого
 народу, який зазнає на рідних землях тяжких утисків гнобителя – наш

святий обов’язок. Для того потрібно, щоб усі православні сили українства в
еміграції були об’єднані від низу до верху, від рядового вірного УАПЦ до

297

найстаршого Епископа. Таке об’єднання може бути здійсненим тільки на
засаді соборноправності.
Свідоме свого обов’язку православне українське громадянство через своїх
чинних представників не раз звертало увагу єпископів і всього духівництва
на невідкладне чергове завдання життєбудівництва нашої Церкви на*
грунті

її історичного досвіду.
Громадянством вживалися всі до того заходи. Їх наслідком відбувся рік

тому Собор Епископів в Еслінгені, на який покладалося багато надій і сподівань.
 У своєму другому з черги меморандумі з 13-го березня м[инулого]

р[оку] до Епископів УАПЦ, поданому через брата Івана Гаращенко, громадянство
 писало: «Вважаючи Собор єпископів історичною подією в церковному
 житті нашого многостраждального народу, об’єднане українське

громадянство покладає на нього великі надії, що йому пощастить виправити
 ті нерівності, які, на жаль, заіснували серед ієрархів у такий тяжкий для

Святої Української Церкви час. Разом з цими надіями громадянство сподівається,
 що цей Собор прикладе від себе всіх зусиль до скликання Всецер-
ковного Собору УАПЦ, перед яким має бути скликана передсоборна нарада,

що і виробить програм Собору».
Минув рік. Дійсність показала, що наші заклики пішли намарно.
«Нерівність» не усунена з Української Церкви, а продовжує панувати в ній,

поширюється як загрозлива для живого тіла недуга, що розкладає його окремі
 члени. Ця «нерівність» заперечує ідейний зміст Української Церкви,

відкидає її народньо-національну істоту; відбирає у Неї її апостольське призначення
 – служіння народові, гальмує розвиток її життя. Створюється вражіння,
 що над Українською Церквою і зараз тяжить якась зовнішня сила,

що не дозволяє їй бути Церквою будівно-творчою, Церквою народньою і
національною, що має завдання духовно об’єднувати українців.
Та проте не стільки зовнішні сили впливають на життя нашої Церкви,
скільки її теперішній внутрішній уклад. Причини беззмістовності нашого

церковного життя криються в системі церковного керівництва. Факти і явища,
 що спостерігаються за ці два роки, промовляють самі за себе. Принцип

виборності священо- і церковно-служителів уневажнений; парафіяльні Ради,

як первопочаток соборності церкви, розганяються, їх підмінюється деструк-
тивами («старостат», «опікуни» й т[аке] ін[ше]), які призначаються єпископами
 і священиками. Формально за статутом парафій, що його уклав Синод

УАПЦ, парафіяльні Ради можуть існувати, але під головуванням настоятелів,

що цілком суперечить засадам соборноправності. На священиків, які обстоюють
 соборноправність, накладаються заборони, інших – без законних

підстав позбавляється сану. Мирян за правдивий голос про ненормальності
в церковному керівництві відлучають від Церкви.
В окремих випадках до парафіяльних рад вживаються методи «впливу»
через... поліцію. Так, недавно в Ашафенбурзі настоятель парафії в боротьбі

за зверхність у Парафіяльній Раді, сам особисто при допомозі поліції заарештував
 голову парафіяльної ради, чинного церковного діяча.

* Тут і далі слова, які надруковано курсивом, в тексті меморандуму дописано внизу
аркуша від руки чорнилом.

298

Факт нечуваний в історії української Церкви. Методи «адміністрування»

за допомогою органів світської влади мали місце і в практиці деяких єпископів.
 Безсилля церковного проводу через його відірваність од народу породжує
 ці зневажливі для церковного авторитету явища.

Коли Христос прирівняв іудейську церкву до неродючої смоковниці, то
до чого ми прирівняємо нашу рідну Церкву, як не до української пишної
яблуні, що сохне через недбальство садівників?... Так далі бути не може!...

Ми, представники православного українського громадянства, свідомі історичних
 фактів, що православний Український Народ не раз сам рятував

свою Церкву від загибелі, піднімаємо перед Вами, Найпочесніші і Всечесні
Владики, свій голос за перебудову устрою і керівництва в УАПЦ на засадах
соборноправності й національності.

Для цього повинен бути скликаний у недалекому часі Всецерковний Собор
 (з народу, священиків і єпископів), що єдиний зможе розв’язати всі конструктивні
 й ідеологічні питанняжиттєдіяльності УкраїнськоїЦеркви на чужині.

Той сумний факт, що «передсоборна Комісія» створена відразу за Еслінгенсь-
ким Собором Епископів, уже припинила свою працю, не виявивши в своїм

завданні жадних творчих поступовань, зовсім не знімає з порядку денного
нашого церковного життя питання про Всецерковний Собор. Ота дійсність
промовляє про небажання піти на зустріч вимогам життя та про відсутність
почуття відповідальностіза майбутнє духовного єства свого народу передБогом
і історією. Духівництво покликане не панувати над Церквою, а служити їй.

Щоб Усецерковний Собор міг справді відбутися і корисно для Української
 Церкви вирішити усі пекучі питання її життя, потрібно створити (порядком
 не призначення, а виборності) широку комісію з 16-ти членів при 3-х

кандидатах, яка б складалася з десяти мирян при 3-х кандидатах та з 6 духовних
 (в тому числі 1 єпископ) при двох кандидатах. (Орієнтовно рахуючи

вірних сто тисяч – 10 членів, священослужителів 120 – 5 членів, єпископів
12 – 1 член).
Членів Комісії від мирян – має вибирати само громадянство, а членів

Комісії – представників від духівництва – вибирає чи призначає само духівництво
 УАПЦ. Ця Комісія під головенством Епископа має опрацювати матеріали
 для Собору й передати їх на схвалення Передсоборної наради.

Якщо наш цей заклик і ці пропозиції не будуть прийняті Вами, Найпочесніші
 і Всечесні о[тці] до уваги, українське православне громадянство –

автокефалісти, соборноправники – з Божою поміччю само шукатиме шляхів
і можливостей до перебудови устрою і керівництва УАПЦ на її історичних

засадах, в ім’я збереження Її, як релігійно-національного маєстату Українського
 Народу.

Цей меморандум доводиться до відома широкого громадянства.
На оригіналі підписалися двісті сімдесят шість осіб віруючих українців
(276).