[м.] Станіслав Копі я.
дня 28 листопаду 1921 р[оку]

Високоповажний Пане Міністре.

Дякую дуже за прислані мені деякі Ваші видання. Подивляю Вашу любов
 до рідного краю, а то тим більше, що ся любов з віри, як се видно з
молитви за Отчизну. Щодо Української Автокефальної Церкви, то зволять

Пан Міністер перечитати книжку Солов’єва: «Россія и вселенская Цер-
ковь»

1

, де автор між іншим доказує аргументами фільозофічними нео-
сновність не тільки державної російської церкви, але також кожної іншої

національної, чи автокефальної церкви. Найбільша свобода і повна забезпека
 розвою церкви є тоді, наколи вона злучена з вселенською Церквою,

основаною на складі св[ятого] Петра і кождочасного його наслідника Папи
Римського.

Дуже мило мене вразило, що на печати Міністра Ісповідань герб України
 є украшений знаком св[ятого] Хреста, котрий громадянство українське

було відкинуло. Маю вражіне, що Українці іще хати були не збудували, а
вже образи повикидали, і тому сповнилось слова Духа св[ятого], котрий

каже, що если Бог не збудує дому, то надаремно трудяться Будівничи. Зволять
 Високоповажний Пан Міністер приняти вислови моєї глибокої пошани

з якою остаю.
Григорій Хомишин Еп[ископ] (в[ласною] р[укою])
З оригіналом згідно:
Керуючий Справами Департаменту
Міністерства Ісповідань [Ю. Грох-Грохольський]
Старший Діловод [підпис нрзб.]*
грудня 1 дня 1921 року.
Ч[исло] 2816