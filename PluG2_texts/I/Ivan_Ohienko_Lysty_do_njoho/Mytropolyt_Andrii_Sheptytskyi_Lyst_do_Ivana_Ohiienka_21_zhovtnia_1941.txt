Ваше Високопреосвященство!
3*

В день св[ятого] Іларіона Великого не може минути без того, щоб я не

відізвався до Вашого В[исоко]Преосвященства і не переслав моїх найщиріших
 побажань.

В день, а радше біля часу хіротонії Вашого В[исоко]Преосвященства я

бажав переслати свої побажання і гратуляції, але ми були відділені пропас-
тю большевицької границі. Від хвилини заняття Львова німецькою Армією

я знову хотів писати, але через кордон листів не можна було посилати, отже
вижидав якоїсь нагоди до Холму, та такої не було. Тепер, здається, границя
усунена, отже пишу цей лист.



Вашому В[исоко]Преосвященству цілим серцем бажаю, щоб Ви в Холмщині,
 а може і в цілій Україні відновили віру св[ятого] Володимира і митрополита
 Іларіона, віру вселенської Церкви, віру сімох перших Вселенських

Соборів. Та віра в багатьох точках доктрини зіпсута через довголітню неволю
 Української Церкви під неканонічною установою Петра Великого. Вона

зіпсута довгими рядами богословів Синодальної Церкви, професорів у Духовних
 Академіях і єрархів, неканонічно установлених владою московських
 царів. Вона зіпсута науками просто противними православній вірі, так

як організм Української Церкви зіпсутий тією довголітньою неволею і
інституціями – законами, звичаями, насильством переможців, накиненими
Українській Церкві.
Надіюсь, що Вашому В[исоко]Преосвященству Бог дасть ту велику

благодать, що зможете Українську Церкву очистити з тих усіх наук, противних
 вірі і неканонічних, шкідливих, накинених неволею установ чи

законів, а може передусім з тієї чисто московської нетерпимости, яка

рідного брата зненавидить, коли інакше думає, з тієї тісноти і браку християнського
 широкого духа, якими відзначалося усе московське православ’я.


Але Вашому В[исоко]Преосвященству бажаю ще вищої благодати, бо
бажаю Вам, щоб перед Всевишнім Богом стали великим Святим, яким був
Великий Іларіон, якого сьогодні пам’ять празнуємо.

Принимаючи перед хиротонією монашество і через саме посвячення Всевишньому
 Богові стан Архієрея, Ваше В[исоко]Преосвященство вступили

на ту дорогу і вже без сумніву бачуть безконечну глибінь святости і страшну
відповідальність перед судом Всевишнього Бога тих, що їх Бог покликав на
пастирів Свого стада.

Ваше В[исоко]Преосвященство може краще ніж я з’ясовують Собі велич
 завдання Архієрея, яким без сумніву є життя своє віддати за своє стадо

і разом з Ісусом Христом бути розпятим на хресті. МожеВаше В[исоко]Преосвященство
 починають уже сповняти те завдання душпастиря, страшне і

для самих небесних Сил безплотних. Кажу лише краще ніж я, бо, будучи
марним грішником, яким я є, я 43 роки як єпископ працюю над тим, щоб
зрозуміти обов’язки душпастиря. І, на жаль, мушу признатися, що щойно
большевики мене вчасти бодай навчили, чим є бути розпятим з Христом,

хоч я ще такий далекий від сповнення того завдання, яке бодай вчасти* починаю
 трохи розуміти.

Прошу Всевишнього, хоч я недостойний, щоб Вашому В[исоко]Преосвященству
 дав іти тими дорогами духовної святости, якими людина мусить

іти, щоб за собою потягнути міліони вірних дорогою спасіння і довести їх
до небесного Царства.
Складаючи сьогодні ці бажання і обітниці молитви, прохаю Ваше
В[исоко]Преосвященство про молитви для себе. Покликуюсь на давнє і
добре знакомство, яке смію назвати приязню. Покликуюсь на наші спільні

національні ідеали, але передусім покликуюсь на одну і ту саму працю, яка
є завданням нас обох і завдатком нашого вічного спасіння.

Вашого В[исоко]Преосвященства
смиренний брат во Христі
† Андрей, Митрополит