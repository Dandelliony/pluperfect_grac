Ваше Високопреосвященство!
3*

Сердечно дякую за лист писаний у день св[ятого] Андрея і за такі милі
для мене побажання і молитви Вашого Високопреосвященства.
У попередньому листі Ваше Високопреосвященство порушили стільки і

таких важних справ, що збираюся обширно і дуже щиро на нього відповісти,
 але маю стільки тепер роботи, що з дня на день мушу відкладати, щоб

всебічно обдумувати все, що хотів би написати.
ВашеВисокопреосвященство дозволять, що вже сьогодні поставлю одне
питання: йде про наголоси, з якими вимовляємо український текст. Як дуже

мудро і влучно Ваше Високопреосвященство назвали текст наших церковних
 книг. В цій справі, як і усіх справах, що відносяться до української мови,

Ваше Високопреосвященство для нас найвищий авторитет. Наша практика

така, що староукраїнське слово вимовляємо з наголосом теперішньої української
 мови, себто вводимо і ті зміни, які переходить жива мова – чи таке

поступованнє правильне? Я думаю, що інакше навіть ми не могли б робити.
Зближаються Різдвяні Свята і Новий Рік, хоч він є одною з тих установ,
що їх ми із Москви приняли і які через те мені несимпатичні. А все таки,

йдучи за загальним звичаєм, мушу Вашому Високопреосвященству зложити
 сердечні побажання всього найкращого і найліпшого для Вас і всіх Ваших
 праць, намірів і бажань.

З висказами високого поважання
щиро відданий [люблячий брат в Христі
† Андрей]