Ваше Високопреосвященство,
Високопреосвященніший Владико!

Внаслідок воєнних подій 1941–1945 р[оків] Ієрархія Української Авто-кефальної
 Православної Церкви, частина її духовенства й понад сто тисяч

вірних опинились поза межами України на еміграції, на далекій чужині,
переважно в Німеччині і інших краях Європи.
По закінченні війни Єпископатові Церкви при помочі Божій, спільно з

духовенством і вірними та при прихильному наставленні християнсько-демократичної
 американсько-англійської влади вдалося організувати церковне
 життя як по таборових осередках у Німеччині, так і поза таборами:

засновано парафіяльні громади, пристосовано приміщення для храмів, а в
багатьох випадках побудовано нові храми, організовано церковні хори,
місійно-освітню працю, засновано Церковні Братства. Своєю духовною
опікою Церква на еміграції обняла всіх православних українців-емігрантів і
старається завжди задовольнити їх духовні потреби.
Свящ[енний] Собор Єпископів УАПЦеркви відбув на еміграції три сесії
своїх нарад, виділив себе Свящ[енний] Синод, яко виконавчий орган, який
відбув шість сесій на еміграції.

З повищих причин на еміграції опинились і Ви, Ваше Високопреосвященство,
 з поодиноким своїм духовенством і малою кількістю вірних з Вашої

Єпархії, які досі користали і користають щиро і успішно з духовної опіки
УАПЦеркви.

До відома Свящ[енного] Синоду дійшло, що Ви, Ваше Високопреосвященство,
 започаткували організацію парафій під Вашою юрисдикцією для

обслуговування вірних з Вашої Єпархії яких у місці заснування парафії або
не буває, або бувають одиниці.
По відомостям, які маються, ця акція створює серед духовенства й
вірних УАПЦеркви дуже неприємну і шкідливу атмосферу і загрожує єдності
УАПЦеркви, до чого допустити не сміємо, особливо находячись на еміграції.

294

Свящ[енний] Синод УАПЦеркви з повищих міркувань постановив звернутись
 з предложенням до Вашого Високопреосвященства, як до Архіпастиря-Українця,
 увійти в склад Свящ[енного] Собору Єпископів УАПЦеркви

для спільної праці на користь Святої Православної Церкви і українського
народу.
Про своє рішення в повищій справі просимо повідомити Свящ[енний]

Синод УАПЦеркви на еміграції. З молитвами і братерською у Христі любов’ю


Єпископ Платон Митрополит Полікарп
Секретар Свящ[енного] Синоду Голова Свящ[енного] Синоду
УАПЦеркви на еміграції УАПЦеркви на еміграції