Високоповажний Пане Міністре!

Вам певно вже відомо, що 22 листопаду, під Проскуровом валки міністерства
 військового (ч[исло] 111) і фінансів (ч[исло]II) мусіли відділитися від

валки прем’єр-міністра, яка подалась на Чорний Острів, і повернулись на

Ярмолинці, а звідти на Гусятин. Була думка вийти з вагонів перед Гусятином
 і помандрувати усім гуртом на Войтовці, а звідти на Староконстянтинів,

куди мав їхати Уряд.

Але зі ст[анції] Лісоводи мін[істр] Сальський послав до Гусятина делегата
 от Шаповала для переговорів з поляками. Шаповал одержав згоду

польського командування пропустити наші валки до Гусятина-Гал[ицько-
го], щоб звідти ми вже могли поєднатись з нашим урядом. Перед Гусятином,
 по умові, ми мусили передати всю зброю, окрім холодної у старшин,

польській владі, причому, відібрану у старшин огнестрільну зброю, обіцяно

повернути власникам. Все скарбове і приватне майно залишилось незайманим
 з боку поляків. 25 листопаду ми опинились в Гусятині-Гал[ицькому] і

вжили заходів, щоб порозумітися з нашою владою.
Але день йшов за днем, а жодних звісток від уряду або про уряд ми не
одержували. На четвертий день нашого перебування в Гусятині приїхала з
Копичинець польська жандармерія, викинула урядовців із речами з вагонів
і перетрусила ті речі, при трусі урядовців лапали по кишенях і грабували у
де-котрих їх дрібні речі: гетри, тютюн і т[аке] і[нше]. Холодна зброя, шкіряні
пояси, польові телєфони і інше військове приладдя було одібрано. Також
було одібрано друкарські машини, ніби то під охорону коменданта міста.

Ввечері того-ж дня, військове міністерство було посаджено в товарові вагони
 на австрійську колію і повезено доТарнополя. Груз, який йшов в військовій

вальці, а також панцерник «Помста», який супроводив валку військового
міністерства, залишили в Гусятині, де зосталась і валка міністерства фінансів.

Тоїж ночі якісь польські жовніри чистісенько обібрали клясові вагони і пограбували
 майно товарових вагонів.

2-го грудня була взята під польську охорону каса міністерства фінансів
з готівкою біля 2.1/3 міліонів*

гривень. Разом з тим поляк-комендант заявив
мені, що ми інтерновані. З того ж дня валка оточена польською вартою і
урядовцям валки позволяється ходити до міста тільки під конвоєм. Але що
далі, то поводження поляків стає гіршим. В відпустку до міста часто відмов-
* Так в тексті.


ляють ніби за браком конвоїрів. Жовніри польські дозволяють собі брутальне
 поводження з урядовцями і навіть насильства над козаками, вважаючи

нас за полонених. В військовому наказі нас називають «енцями».

Я одночасно з сим звертаюсь до начальника дивізії, якому підлягає Гусятин,
 за дозволом послати делегатів до Варшави, де б через нашу Місію можна

було довідатись, де наш уряд, з’ясувати наше становище і добитись засобів
з’єднатись з урядом. Але дуже мало маю надії на успіх сього прохання.
Через се, користуючись нагодою переслати листа, звертаюсь доВас, пане

Міністре, з проханням вжити якнайенергійнійших заходів перед представниками
 польської влади в Кам’янці, аби було з’ясовано наше становище і

зроблено розпорядження про те, щоб нас перевели до міста перебування
нашого уряду.

Окрім того прошу, коли можливо, роздобути перепустки для двох урядовців
 Міністерства Фінансів, Лєонида Фролова та Панаса Вікторонка, щоб

вони могли проїхати з Гусятина до Камінця і повернутись назад. Ласкаву
Вашу відповідь з інформацією про стан річей і з перепустками для згаданих

урядовців прошу передати мені через того посланця, від якого одержите сього
 листа.

Прошу вірити щирій повазі.
Керуючий Міністерством Фінансів Моршинський