При Експедиції Заготовок Державних Паперів в охоронній команді до

вступу польських військ малась ріжного роду зброя як то: 3 кулемети з 12 лентами
 до них, 65 рушниць, 750 набоїв, 4 бомби, 28 пістонів і 17 багнетів.

З приходом польських військ до м[іста] Кам’янця по вимозі польської
військової влади кулемети, бомби, пістони і багнети були своєчасно здані до
Польської Комендатури і таким чином в Експедиції, за згодою польської

військової влади, залишилось 65 рушниць і 750 набоїв, на котрі і було видано
 Експедиції посвідчення.


Нині Комендатура міста має на меті залишити для охоронної Команди
Експедиції 6 рушниць і 30 набоїв.

З залишенням для Експедиції такої кількости рушниць і набоїв охоронна
 Команда Експедиції губить всяку вартість і на випадок нападу бандитів

не матиме можливости охоронять інституцію, а також не матиме змоги берегти
 цінности під часи відправки їх до міста перебування Уряду.

Окрім цього відповідальним цивільним урядовцям Експедиції, в числі
котрих був і я, по її клопотанню польською Командою міста були видані
посвідки на тримання револьверів і 1 рушниці для полювання. 8-го цього
грудня ці посвідки тою ж Командою відібрані і нові не видані.
З приводу вищезазначеного прохаю Вас, п[ане] Міністре, вжити заходів,

аби при охоронній Команді Експедиції були залишені всі маючіся 65 рушниць
 і 750 набоїв, а токож про видачу посвідок на тримання зброї як для

охоронної команди, так і для відповідальних цивільних урядовців експедиції.


Підписав: В[иконуючий] об[ов’язки] Управителя Експедиції (підпис)
В[иконуючий] об[ов’язки] Правителя Канцелярії (підпис)