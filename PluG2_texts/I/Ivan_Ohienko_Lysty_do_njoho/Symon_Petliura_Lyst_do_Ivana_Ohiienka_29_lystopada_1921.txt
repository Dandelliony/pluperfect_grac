п[ану] Міністру Ісповідань
Проф[есору] І. Огієнко*

Шановний п[ане] Міністре,

Взв’язку з нинішньою ситуацією я вважаю за необхідне висловити кілька
уваг і побажань щодо тої праці, керувати котрою належить до Вашого
обов’язку і компетенції. Треба рахуватись з дійсністю, яка не обіцяє нам
швидкої перемоги над нашим ворогом. Неможливість для нашого уряду
організувати постачання зброї для наших партизанів і повстанців пояснить
Вам льокальність партизанських рухів, котрі ми могли б знову перетворити
в широкі народні тільки тоді, якби своєчасно постачали зброю активнішім

елементам нашої людности; остання, хоч і ненавидить з усієї сили большовиків,
 але через терор, насильства з голими руками не осмілюється масово2*

підняти голову.

Таким чином, наша тактика повинна трохи змінитись і приспособитись
 до обставин. Прийдеться на деякий час запастись терпінням і боротьбу

повести, не залишаючи по можливости старих засобів, і де в чому новими
шляхами.
Очевидна річ, що повинні ми більше уваги звернути на створення більш
сприяючої для справи нашої опінії. За кордоном, поставивши собі за мету
порвати те зачароване коло, в якому перебуває політична думка керуючих
кругів Європи щодо большовиків. Без цього дальша боротьба наша, навіть в

сприяючих умовах, не може дати бажаного успіху. Завдання це стоїт[ь] головним
 чином перед нашим М[іністерством] З[акордонних] Спр[ав] – але,

гадаю, що й Ви, як Міністр Ісповідань, в межах своєї діяльности могли би
багато спричинитись, вживаючи може иньших шляхів і до иньших кругів
звертаючись, до виконання цього завдання.
Не буду спинятись довго над конкретизацією цієї праці, бо в нарадах зо
мною Ви накреслили широко програм її і тепер справа полягає в тому, аби

виявити більше енергії, ініціативи і неухильної послідовности. Знову нагадую
 тільки про необхідність активної праці і зносин з представниками Британської
 Церкви.

Майте на увазі, п[ане] Міністре, що ціла політика світу крутиться біля
англо-саксонських інтересів і уподобань. Позіція англійських політичних

діячів щодо большовиків опреділює характер відносин до них і з боку рішаючих
 кругів не англосаксонської раси. І коли б пощастило вплинути на зміну

поглядів англійського кабінету в цій справі, будьте певні, що негайно як
французи, так італійці, не кажучи вже про иньших, змагалися б робити «рав-
неніе» на англійців, всіх сил вживаючи, щоб «випередити» їх в цьому напрямку.


Я висловлював свої думки Вам не раз про те своєрідне значіння, яке має

Британська Церква і думаю, що її можливі впливи на справи політичні треба
 брати на увагу, особливо ж тепер, коли нам треба розвинути ширшу і

розраховану на певний час працю в зазначеному вище напрямку. Очевидна

річ, що участь нашої церкви в ріжних созвучних з’їздах та конгресах є справою
 великої ваги, якої Ви допільнуєте.

Хочу звернутись до тої праці, яку, незалежно од нинішніх тяжких обставин,
 слід провадити безпосередньо для України і на Україні. З усіх докладів
 найповніщих, од людей, що брали участь в партизанській боротьбі в

листопаді цього року, я можу подати до Вашого відома, п[ане] Міністре,
що справа українізації нашої церкви йде своїм природним шляхом, серед

сприятливої атмосфери з боку населення. Тут окупант нічого не міг зробити
 і залишив справу на волю людности, яка стихійно горнеться до церкви і

рідного слова в ній. Але щоб поглибити це почуття, щоб людність усвідомила
 собі справу українізації церкви, їй бракує відповідних книжок. І ці книжки
 за всяку ціну треба перепачковувати на Україну. Отже, слід цю справу

організувати, зробивши все, щоб в прикордонних пунктах видання «автокефальної
 церкви» продавались і попадали на той бік. Я маю відомости, що

кооператори наші мають приступити до більш жвавіщої праці на Волині.
Думаю, що слід з ними установити певні зносини в справі, порушеній мною.
В кожному разі перепачковуванню української книжки взагалі, а церковної

зокрема, надаю значення і, знаючи Вашу енергію, сподіваюсь, що моє бажання
 в цій справі знайде і у Вас активне зрозуміння його*

.

Інтересує менеКременецька Духовна Семінарія між иньшим персональним
 складом своїх лекторів. Чи не можно б було за Вашою ініціативою створити
 там певний локальний осередок видавничої праці з тими хоч би

завданнями, може де в чому зміненими, які поставила собі і «Автокеф[аль-
на] Укр[аїнська] Церква»?2* Може б таким чином виникнув там організований
 гурт людей, об’єднаних крім своєї служби і постійної праці, якимись

ідейними завданнями і зумів би притягти до співпраці більш активних священиків
 з провінції Волинської та Холмської?

Подаючи ці міркування під Вашу розвагу, прошу поінформувати, яких
перспектив в цьому напрямку можна мати.
Чекаю од Вас інформацій взагалі, – зокрема з Канади.
З правдивою повагою [С. Петлюра]
29/ХІ-1921 р[оку]