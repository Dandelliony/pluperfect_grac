Не однократно докладав я Вам, Пане Міністре, що звільнений єпископ
Пимен [Пєгов] веде на своїх проповідях систематично агітацію проти Уряду

Української Народної Республіки. При цім маю за шану додатково докласти,
 що звільнений єпископ Пимен при своїй поїздці по ревізіях парафій в

Проскурівськім повіті позволяє собі агітувати проти Уряду Української Народної
 Республіки, кажучи, що «ніякої України нема та ніхто не повинен

виконувати розпоряджень Міністра Ісповідань». Заходив також до селян та
розказував їм, що вина за теперішнє становище, яке зараз панує в Подільській

губернії та на Україні, спадає на Головного Атамана [Симона] Петлюру, котрий
 спровадив сюди поляків, а ці граблять та нищать селян.

З огляду на це, що такі проповіді звільненого єпископа Пимена не можуть
 [не] мати великий вплив на темну масу селян та тим більше підкопати

повагу Уряду УНР в їх очах та загострити їх відношення до Українського
Уряду і союзної нам Польської Держави, маю за шану прохати Вас, Пане
Міністре, поробити своїх заходів, щоб припинити шкідливу працю звільненого
 єпископа Пимена для нашого Уряду та вислати його поза межі нашої
Держави.
Підписав: В[иконуючий] о[бов’язки] комісара Длугопільський
Згідно: Ст[арший] Діловод А. Юрачківський