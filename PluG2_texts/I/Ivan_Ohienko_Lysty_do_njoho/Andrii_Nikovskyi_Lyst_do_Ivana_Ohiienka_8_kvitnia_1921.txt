УНР
Міністерство Закордонних Справ До Пана Міністра Ісповідань УНР
Департамент Чуж[оземних] Зносин
8 квітня 1921 р[оку]
Ч[исло] 1464/2228
[м.] Тарнів
В доповнення листа Міністерства від 14/ХІІ – 1920 ч[исло] 900/4353
Міністерство має честь повідомити Вас, Вельмишановний Пане Міністре,

про подальші кроки, повзяті Дипломатичним Представником УНР в Царгороді
 в справі автокефалії української церкви.

Отримавши відомості, що в Кам’янці-Подільському має зібратися український
 Духовний Собор – п[ан] Токаржевський повідомив про це особисто
 Патріарха. В довшій розмові, яка розвинулася між нашим Представником

з секретарем Св[ященного] Синоду та 1-м Драгоманом і членом Синоду,

Митрополитом Галіпольським-Дарданельським, п[ан] Токаржевський з’ясував
 сучасне положення церкви на Україні. У дальшому розвиткові справи

вислав 6-го листопаду 1920 р[оку] Керуючий Посольством УНР в Царгороді
до Заступника Патріарха листа, якого копію рівночасно залучається*

. Отримана
 відповідь (копія прикладена) підкреслює повну прихильність Патріархату
 до змагань української церкви.
На думку нашого дипломатичного Представника являється дуже побажаним,
 щоби по церковним справам прибула до Царгороду відповідна депутація
 українського духовенства. Добре було-б щоби депутація прибула до

Царгороду перед Великодніми святами і мала прийняти участь у всіх святочних
 церемоніях.

Міністерство Закордонних Справ має честь зі свого боку запевнити пана
Міністра, що надіслана Урядом УНР делегація зустріне з боку Посольства
УНР повну підтримку. Посольство використає всі впливи і зв’язки для
успішного вирішення справи, яка затримується тільки через відсутність
Патріарха.
Міністр Закордонних Справ [Без підпису]
Директор Департаменту Чужоземних Зносин [Без підпису]