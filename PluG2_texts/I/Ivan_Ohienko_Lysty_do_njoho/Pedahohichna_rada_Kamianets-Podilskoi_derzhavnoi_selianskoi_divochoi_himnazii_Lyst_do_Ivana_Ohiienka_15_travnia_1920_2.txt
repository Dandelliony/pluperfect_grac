По роспорядженню польського Коменданта повіту і пляцу, селянська
дівоча Гімназія 8-го і 9-го цього травня без всякого упередження, примусово
викинута із своїх помешкань – в складі своїх дітей, службовців і де-якого
майна. Така росправа зі школою явилася цілком несподіваною для неї, бо

Педагогична Рада, в справізвільнення своїх помешкань під польський шпиталь
 керувалася його вказівками самої польської влади.

Коли наблизився назначений комендатурою строк для вихода школи
(25-е квітня), а другого помешкання їй ніхто не поклопотався відвести,
адміністрація школи 24-го квітня сама звернулася до п[ана] Комісара м[іста]
Кам’янця з питанням, як бути школі з наказом п[ана] Коменданта. Комісар
відповів, що у нього нема помешкання для школи, а через те вона мусить

зоставатись на своїм місці поки не одержить вказівок комісаріяту; що ж торкається
 загроз комендатури викинути школу через жовнірів, то на це комендатура
 не може дати ордера, бо всі ордера на реквізіції помешкань видаються

ним, Комісаром, а такого ордера він не видасть комендатурі, поки не буде
улаштована школа.
Від п[ана] Комісара адміністрація школи в той же день звернулася ще й
до офіцера пляцу, щоби й там довідатись, як їй бути зі своїм строком, який
назначався офіцером пляцу. Він зі свого боку, розглянувши всю справу,

відповів, що, за відсутністю помешкань, здіймає зі школи реквізіцію, дозволяє
 їй надалі зоставатися в своїх помешканнях. Здавалося, що такі забезпечення
 з боку цивільної і військової влади були досить авторитетними, щоби

школі не сумніватися в їх певности.
Між тим, 8-го травня по наказу п[ана] Коменданта повіту і пляцу, в

школу прибули жандарми і, без всякого упередження, приступили до викинення
 інтернату із помешкань, для цього вони пригнали із в’язниці кільканадцять
 арештантів і ті почали виносити на подвірря шкільне майно, яке

підверталося під руки, а дітей службовців виганяли із помешкань. Позаяк у

школі не було ні притулку, ні підвод для перевозки, то на подвіррю за допомогою
 до пана Комісара, але його не можна було здобути, бо це робилося

надвечір проти неділі.
Прохання перед п[аном] Комендантом повіту і пляцу про те, щоби він
припинив таке бешкетування жандармів, не мали жодного наслідку: на всі
доводи, що школа керувалася вказівками польської же влади, що шпиталь
мало – не цілком порожній, що оповідання дітей ріжних повітів про таку


росправу польської влади буде ослаблювати її на все Поділля, на все це п[ан]
комендант уперто повторював лиш одно: «не можу, цивільним не вільно

мешкати разом з військовими», «мені нема діла до комісаріяту» і т[аке] ин-
ш[е].

На ніч робота поліції припинилася, а рано викидання відновилося, як і
на передодні. Й лише коли вже вдалося сповістити п[ана] Комісара і він сам
прибув до школи, щирість поліції була припинена.
По розпорядженню п[ана] Комісара, явилося до школи кілька підвід, на
яких почалася вивозка інтернату до першого, який попався, будинку (проти

семинарії), навіть непочищеного після якогось постою і зовсім невідповідаючого
 потребам інтернату. Службовці при інтернатові розсипалися по всьому
 місту. Чи дійсно така росправа зі школою потрібувалась для шпиталю,

з’ясувалося в той же день, 9-го травня. Шпиталь перед вечером одержав від
свого вищого Уряду телеграму, що росташування його в місті Кам’янцізовсім
скасовується і весь проект улаштовання його ліквідується. Таким чином,

інтернат опинився в самих тяжких умовах, а його помешкання стоять порожніми
 досіль, зоставлене в них немале майно школи (гардероба, посуда,

учебний прилад і т[аке] ин[ше]) приваблює якихсь злодіїв, котрі вже два
рази добиралися до того майна і ламають замки, а відбиватися від них нема
кому. Тепер пішла ще чутка, що непотрібні шпиталеві помешкання школи
зацікавлюють якісь другі інституції й маються на увазі для инших реквізіцій
навіть не військового характеру.

Педагогична Рада Гімназії звертається до Вас, п[ане] Міністре, з покірливим
 проханням допомогти їй одержати дозвіл польської влади на те,

щоби Гімназії повернені були помешкання, з яких випровадили її 8-го травня,
 і щоби їй одмежено було все те крило будинку, в якім міститься інтернат,

щоби Гімназія могла улаштувати у себе хоч якісь-небудь кляси, а не водити

дітей із інтернату на другий кінець міста, тоді як для шпиталю вже не потребується
 тих помешкань.

Підписали: Директор Гімназії (підпис)
Секретарь Педагогичної Ради С. Беднаровський