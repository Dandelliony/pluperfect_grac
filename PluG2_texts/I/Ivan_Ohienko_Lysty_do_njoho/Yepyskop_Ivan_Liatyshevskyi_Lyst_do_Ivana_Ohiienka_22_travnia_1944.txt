Ваше Високопреосвященство,
Найдостойніший Архієрею!

Від половини березня с[ього] р[оку] з причин бойових дій замкнено в
Станіславові пошту і до сьогодня не відтворено. Тому не мав я можности
подякувати Вашому Високопреосвященству за ласкаву пам’ять і прислання
мені Свойого твору п[ід] з[аголовком] «Скорбна мати».
Роблю це сегодня, користаючи з нагоди, що мій кревняк виїздить до
Берліна і зможе по дорозі подати цего мого листа.
Дякую отже як найсердечніше за цю прегарну і милу мені пам’ятку від
Вашого Високопреосвященства.
В українському народі культ Богородиці дуже вкорінений і люблений. В
Галичині ми маємо також кілька гарних образів чудотворних Преч[истої]
Діви Марії: в Зарваниці на Поділлю і в Погоні, Гошеві і Самборі на Підгір’ю,
а укр[аїнський] нарід перед цею війною щорічно відвідував громадою з цілого
краю ці місця святі. Тому то й твір Вашого Високопреосвященства є цінним
вкладом у всеукраїнську релігійну літературу.
Ще раз дякую сердечно за печать і персональні вислови найглибшої
пошани та остаю

Вашого Високопреосвященства
з проханням о згадку в св[ятих] молитвах
все щиро відданим слугою в Христі Господі.