Любезний приятелю!
Дякую ти за відпис на мій лист. Я давно дещо збирався до тебе оп’ять написати, але не було о чім, а то для того, що я тогди був у гостині у своїх родителів.
Недавно писав до мене г. П. Я. Лукашевич , де і о тобі споминає от що: «Напиште, де тепер Г. Я. Ф.*, я перед ним остаюсь много виноват, не отвічавши на єго письмо, но ето не значить, щоби я єго позабув. Літопись львовськая хорониться у мене як зіниця ока, а що не тиснена, то тим нічого не потеряно, дасть бог вийде, і, може, в луччу годину, я ще [додам] до неї другую і сукупо їх іздам. Через Шевченка в ноябрі одправлю в Петербург в цензуру».
Левицький 2 печатає в Перемишлі замітки о «Русалці Дністровій», де мені ся найбільше дістало, але я нічого не відповім.
Літопись волинськая вийшла, другу найшов професор київського університету Домбровський 3.
В Москві печатають козацькую літопись (800 арк. писаних).
А. Більовський 4 скінчив свій великий і важний труд «Баснословная історія Польщі», де і помилки свої ісправить, і покаже з гречеських і латинських писателів, же польські літописці начало свого народа іскали в Іллірії 5, відки їх предки переселилися за Карпатськії гори.
К. В. Зап 6 пише словар містних назв словенських; єго путешествіє по галицькій Русі печатаєся.
П. Й. Шафарик 7 іздає «Ізвєстіє о староболгарській словесності», може, і І т. «Історії словенської літератури».
Я пишу сочиненіє: «Писателі польські русини». Досі розібрав-єм 30 сочиненій. До того готую: «Граматику южноруського» по-польській, це система Греча 8, для шкіл є вона найліпша. Поручив мені тото г. владика, обіцяючи ми, що буде старатися, аби-м був свячений. В предисловії напишу о містних свойствах язика, єго нарічіях і піднарічіях, о старім язику, о стихіях чужих і пр. Буде то вийнято із більшого сочиненія «Статті о южноруськім язиці».
Тепер до тебе з просьбами: спиши ми дещо о руськім язику на Угорщині, що зможеш. Вийми із II кн[иги] Квітки щось таке, як в I [книзі] всходжуванє сонця. Чи не чув-єсь що о Буняку 9 на Покуттю?
Може, і я до тебе загощу і, дасть біг, як буду ординований, то буду ся старати при тобі наміститися. Бо у мене є много книг і у тебе, та й ще в сусідстві твоїм обитає чесний учений г. священик Блонський 10, то мені, і тобі, і єму мило би було сусідити з собою [...].
Твій щирий старий товариш
Д. І. Н. * Вагилевич
9/XI 1843
Отець С. С. Товгович 11 кланяєт ти ся і просить, аби-сь був так добрий і книжку післав через диліжанс.
