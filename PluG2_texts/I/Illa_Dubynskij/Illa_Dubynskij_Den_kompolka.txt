
І. ДУБИНСЬКИЙ
ДЕНЬ КОМПОЛКА
(НАРИС)
Не вигаданий, існує реально. Командує кавалерійським полком української військової округи. Йому тепер тридцять один рік, але він був командиром полка і в двадцять два роки. Дев’ять років однакової роботи не зробили її нецікавою. Кожен день насичений ущерть, по вінця своїм змістом.
Над ліжком, укритим товстим сірим казенним укривалом, висить місячний плян роботи командира полку. Клітка сьогоднішнього дня сповнена такою програмою :
7	 — 8 — виїздка.
8	 — 9 — доповідь помічника комполка і начальника штабу.
9	 — 10 — бути в казармах 3-го ескадрону.
10	 — 12 — робота з комскладом.
12 — 14 — перерва.
14 — 16 — засідання полкового бюра.
16	 — 17 — позашкільна робота.
17	 — 20 — самопідготування.
Комполка, прослуживши цілу громадянську війну в кавалерії, є один із холодних її ентузіястів. Він не кричить, як багато кіннотчиків — „кіннота — це все, решта — нічого".
Начепивши бойову шашку, він іде в стайні, в манеж. Тут уже стоять підсідлані, ще не наламані, не об’їжджені молоді коні. Рівно о сьомій годині манеж сповняється рівномірним виразним тупотом молодих кінських ніг і упевненими командирськими голосами. Коні роблять вольти праворуч, ліворуч, привчаючись слухати найменшого дотику командирської ноги.
На команду: „кроком, огладити коні" — закономірна метушня припиняється. Коні переходять на крок, викидаючи з ніздер голубе проміння охолодженого повітря. Десятки рук ласкаво заплескали по спітнілих кінських шиях.
О восьмій без десяти комполка уже зібрав всіх командирів із твердістю доброго знавця кавалерійської справи перелічує їхні недогляди. Нагадав, що тільки на добре виїждженому коні кавалерист зможе виконати головну вимогу: „уміти вмерти на льоту", як каже Семен Михайлович Буденний, і що як скрипач повинен щодня впра-влятися на скрипці, щоб не забути свого ремесла, так і кавалерист повинен щоденно їздити на коні. О восьмій години в штабі полку робота уже у ключ кипить. Правда, прибиральники допіру витирають порох на столах, протирають вікна, посипають залізні сходи свіжим піском, але службовці вже всі на місцях.
Поруч комполка — полковий комісар. Вони разом будуть приймати доповіді начальника і помішника командира полку по господарській частині.
Коли замість старої тенденційної назви „завгосп", тепер заведено нову „по-мішник комполка по господарській частині", то замість огрядного, тяжкотілого череваня з безсовісними очима, наступника старих інтендантів, або вислужених полкових писарів, перед нами стоїть дисциплінований строєвий командир, що ще
вчора командував ескадроном. Такому командири ескадронів, які за старих часів завжди були антагоністами загоспам, ніколи не скажуть: „а де ж салдатські золотники?“
Начальник штаба полку теж зовсім не подібний до тих полкових адьютантів, що їх головний обов’язок був бути посередньою ланкою між полковим офіцерством і командиром полку, добрим танцівником і серцеїдом, а також виконувати найважливіші доручення „самої" командирши.
Тепер начальник штабу — права рука командира в боєвім підготуванні частини і перший його заступник. Теперішній полк не одиниця з маси на кілька сот шабель. Теперішній полк — це добрий, вивірений, злажений механізм, що кожна окрема його частина має свою певну функцію, яких сума виявляється в боєвій роботі полку. Теперішній полк — це скупуність бойців на коні і пішки, це кулеметники — мак-симісти, льюісисти, зенітники, це хіміки, сапери, зв’язисти, це вже артилеристи і танкісти і все, що хочете. Одно слово — це велике бойове господарство; жоден командир полку не зможе справитися з ним без висококваліфікованих помічників.
Поки почалася доповідь начальник штабу розказує випадок, як один куркуль пробував провадити свою агітацію. Він дістав якусь торбинку від цукру, на якій було надруковано: „Berlin, 2 kilo".
Показуючи всім цю торбинку, він казав: „Бачите, нам цукру влада не дає, а вивозить, а там ним годують свиней. Робітникам і селянам цукру нема, а німецьким свиням — скільки хочеш. Слухачі понаставляли вуха, деякі ладні були повірити. Куркуль ні за що не хотів пустити торбинки з рук. Але коли начальник штабу її взяв, то на другому боці ясно вирізнялася дата, що все поясняла: 1913 рік. Куркуля справили туди, де він навчиться читати не тільки німецькі літери, але й просту мову цифр.
Одне по одному чергуються питання навчального пляну, роботи з командним складом, наявність чобіт, щінелів, білизни, поліпшення їжі, ремонт казармених покрівель, варстатів на стайні і багатьох інших строєвих господарських і адміністративних питань.
Господарським питанням, меню червоноармійського котла, підметкам дають не менш уваги, ніж питанням освіти. Добре пише в своїх записках Лариса Рейснер: „а где действительно „всурьез" видают сапоги, там постоянный прочный штаб, там устойчиво, там армия сидит крепко и не думает бежать. Шутка ли — сапоги."
А в тім, що у нас чоботи вже давно „видают всурьез" навряд чи хто буде тепер сумніватись.
В третьому ескадроні в помешканнях попрятано, і червоноармійці вносять постелі в казарму. По стінах акуратні вартові повиставляли піраміди зі зброї. На вікнах повирізувані з паперу півзавіски. Поміж вікнами портрети вождів. В Ленінськім куточку, поряд з великою кількістю діяграм і плякатів, висить дошка з написом: „Хто поведе нас у бій." Тут виставлені портрети командира й комісара полку, дівізії, корпуса і війська УВО.
В Ленінському куточку бойці читають газети і ведуть жваву розмову про мехі-канські події. Встановлено, що боєздатнісь і культурність бойця зворотно пропорційні тій питомій вазі, яку має в розмовах котел і приварок. Навіть в такій армії, як німецька, правда, в момент, коли вона почала вже хилитися донизу, це можна було зауважити. Дуже яскраво це відзначено у Ремарка в його „На Заході без змін".
В Ленінському куточку бойці не говорили ні про борщ, ні про кашу, ні про порції, ні про золотники, ні про повара, ні про інші подібні речі. Всю увагу забирали контр - революційна політика Мехіки і американський імперіялізм.
Це, звичайно, не значить, що комполка не знає, що „салдат, який пообідав, вартий двох салдатів на тще серце" (певна річ при інших однакових якостях).
Вартового не було. До командира полка упевненою ходою підійшов молодий
червоноармієць, що не прослужив в полку і півроку. Зупинившись на один крок, він упевнено відрапортував: „товаришу командире полку, дневальний по казармі третього ескадрону червоноармієць Ковтенко".
Після того руки командира полку і дневального одночасно простяглися одна до одної. Мимоволі згадується те місце з книги генерала Краснова, де він, описуючи революцію 17-го року, страшно обурюється проти того, що одною з головних вимог козаків було, щоб офіцери віталися з кожним козаком за руку.
 — 	Які ваші обов’язки? — спитався в дневального командир полку.
 — 	А ми глядимо порядку — не збиваючись відрубав Ковтенко, роблячи наголос не на „порядку", а на „ми". На ліжках блищать свіжо випрані пошевки. На кожному укривалі біля них пришите синє трьохкутнє очко. Крім свого практичного призначення, ці очка, вирізняючись на цілому ряді ліжок своєю симетричністю, становлять їх окрасу.
Комполка підіймає по черзі матраци й подушки й дивиться, чи нема там сторонніх речей. Минає чимало часу, поки молоді бойці привчаються класти все на своє місце, на спеціяльні полиці і в шуфляди. Завжди їх кортить підсунути під укривало й подушку всяке барахло. Тут можна знайти, крім книжки, грудку цукру, шматок хліба, шило і непотрібний ремінець.
Після ліжок ідуть шинелі. Всі вони висять на вішалці, обернені підшивкою в один бік, неначе вони виконали чиюсь сувору команду: „направо рівняйсь".
Окремо оглядають кожен рукав, кожен гачок, кожну кишеню. І коли денебудь щонебудь знайдеться не в цілковитому порядку, то і червоноармієць і чотовий і командир ескадрону стараються, певна річ, знайти якунебудь об’єктивну причину. Але огріхи не такі вже великі, щоб не зважити „об’єктивну причину" і чіплятися до дрібниць.
Комполка знає і тримається правила: „не будь причіпливий". Що, проте, не заважає йому бути надзвичайно суворим в основних вимогах служби.
В проході вистроїлася шеренга бойців. На команду всі витягають вперед то ліву, то праву руку. Комполка уважно дивиться, на скільки підрізані нігті і чи чисті руки бойців. Червоноармієць Гець невміло підгинає кінчики пальців, щоб не показувати своїх брудних нігтів. За руками черга ніг. Один по одному стягають чоботи і розгортають онучі. Ноги і нігті на них в повному порядку. Недурно в казармі стільки мисок, спеціяльно призначених для щоденного миття ніг. У одного бойця неакуратно навинена онуча. Комполка тут таки скидає свій чобіт, щоб показати червоноармій-цеві, як треба робити це не таке вже й складне діло.
 — 	Товаришу командире, дозвольте слово — просить один з червоноармійців шеренги.
 — 	Кажіть.
 — 	Чи не можна нам пошити хоч зі старих шинелів капці, щоб не надягати кожен раз уночі чобіт, коли ходиш до вітру.
Комполка записує прозьбу в свій похідний блокнот.
В голосі бойця немає ані тіні несміливосте, він називає свого командира командиром, а говорить з ним як рівний товариш.
Ці молоді бойці такого ж самого духу, як і старші їх покоління. Вони не бояться, а навпаки вважають за свій обов’язок вносити свої пропозиції, які повинні піти на загальну користь.
Але раз наказ дано — годі. Можна бути певним, що він буде виконаний.
Коли ескадрон іде виконувати бойове завдання, із його лав чути голоси: „Не хочемо Омельченка, дайте нам Царева". В іншій армії вважали б це за бунт. А в нас командир, почувши таку пропозицію, не може не звернути на неї уваги. Бо коли бойці кажуть, що вони не. хочуть іти з Омельченком у бій, значить, Омельченко справді ні до чого не здатний.
В нашій армії більш, ніж у якійнебудь іншій, справедливі слова німецького
генерала Фон - дер - Гольца: „В германській армії однаково вчаться слухати й думати“.
 — 	Товаришу Гець, чому ви не поголилися?
 — 	Не голять, товаришу командире. Палікмахтері кажуть, що нема чого голити, — скаржиться ображеним голосом Гець.
Забравши з ескадронів командирів, комполка іде працювати з комскладом.
В одній з кімнат полкового клюбу уже чекали на командира полку. Команда „Встати, товариші командири“ — зводить усіх на ноги. На одвітне привітання „товариші командири", всі займають місця.
Клюб, перероблений з колишньої церкви, дуже добре місце для освітньої роботи. І як помилилася мадам Гіппіус, що пророкувала направо й наліво прозою й віршами: „И скоро в старый хлев ты будешь загнан палкой, народ, не уважающий святынь".
 — 	Товаришу X., ви рішаєте за командира ескадрону, — каже комполка.
П’ять хвилин обдумувати обставини, п’ять хвилин, щоб оцінити їх, та три, щоб
рішати. Кожному відміряно по дійсній потребі. Більше ніхто не дістане ні одної хвилини, ні одної десятої секунди. Будьте ласкаві повправляти свій мозок, щоб розв’язати блискавичне бойове завдання.
Товариш X думає, X. зважує обставини, X. рішає. Коли нема тут бойового „концерту", що ускладняє роботу командира на війні, то не менше значення мають критичні погляди кількох десятків очей других командирів.
 — Я сковую ворога з фронту, а з лівого флангу атакую його трома лотами і панцерними машинами.
 — 	Товаришу X., перепиняє його комполка. Ваше рішення не уґрунтоване. Час таких рішень давно уже минув. Будьте ласкаві облічити, скільки у ворога рушниць і кулеметів, скільки куль він випускає на хвилину, скільки хвилин ви будете під вогнем ворога, який можливий відсоток втрат, скільки у вас вогневих'за-собів, на якому фронті вони розставлені, чи на багато вони переходять огневі засоби ворога. І аж після цієї „бухгальтерії" можна буде сказати, поправно, чи непоправно ви розв’язали завдання.
Це каже комполка, який до 17 року порався машиністом біля льокомотива і який мабудь ніколи не надіявся вийти в „полковники", не кінчав ніяких шкіл і академій, а відбув тільки 9-ти місячне навчання в найвищій кавалерійській школі. Це той, що перейшов ввесь шлях від машиніста через секретаря ескадронного осередку, командира ексадрону і командира полку, на найвідповідальніших ділянках громадянської війни. Той, котрий охотником китайської революції, на чолі червоного китайського дивізіону, зліквідував один із збунтованих контр - революційних загонів „паперових тигрів" тоді ще революційного Кантона.
Слово чести, наш комполка не тому, що він комуніст, не тому, що це „наш", а в чисто спеціяльному, в чисто кавалерійському відношенні, в тисячу раз більше вартий, ніж якийнебудь гвардії полковник фон - Енгельгардт. Після такої науки, яку дістав командир чоти X, попробуй похвалитись тим, чим хвалилось колись офіцерство: „Добре, що думати не треба. Ходиш, як кінь у запрязі".
Після роботи комполка має перерву на дві годині. Потім засідання полкового бюра, де штаб полкової партійної організації буде розв’язувати питання посівкам-панії, відрядження на село червоноармійських бригад, соцзмагання, самокритика, доповідь командування першого ескадрону і інші діла.
А увечері в клюбі, в ескадронних Ленінських куточках участь у позашкільній роботі, де відсутність офіційної сторони дає змогу тісніше зжитися командирові й рядовому. Це не те, що капітан Бутовський у своїй книжці „О некоторых способах обучения и воспитания современных солдат" 1889 року пише: „Мы считаем одной из серьезних обязанностей ротных командиров — • посещение ими рот, в свободное от занятий время, для содействия развитию сол датских увеселений".
Це не „посещение эскадрона ради содействия развитию солдатских увеселений" це складова частина нашої величезної політично - виховної роботи, яку провадять всі наші начальники. Робота, що приводить до міцної одности робітничо - селянських рядів.
Тут, в клюбі, або в Ленкуточку той самий червоноармієць Гець, який намагався сховати від командира полку свої брудні нігті, без ніякої соромливосте підійде до комполка і порозмовляє з ним про листування з родичами, яких він радить, щоб вони кидали швидче свій шматок землі і йшли в колектив тощо.
Після цієї р'оботи комполка буде сидіти ще 3 — 5 годин над „Збірником тактичних ’завдань", „Стратегією" Свічина, „Політроботою в воєнний час" Блюмен-таля, щоб після 8-ми годинного відпочинку прокинутися і знов заглянути в місячний плян роботи командира полку, де у відповідній кліточці накреслений шлях і зміст нового дня.
Так працюють на одній із найважливіших соціалістичних ділянок тисячі й тисячі робітничо - селянських синів.