До М. Я. Рошкевича
4 травня 1876 р. Львів	Львів, дня 4/5 1876
Всечесний отче!
Відколи-м лиш приїхав до Львова, все-м збирався написати до Вас, та далі й погадав собі, що волю насамперед покінчити деякі свої справи, та потому вже й за перо. І от нині накінець і найшовся час.
Моя подорож із Лолина до Львова була, от як звичайно, подорож залізницею серед страшної духоти. В Долині на двірці бачив-єм ся з о. Колянковським, з панством Галіковськими, пізнав також о. Дидика. Панство Галіковськії їхали в сусіднім купе з малою дитиною, я дуже мало говорив з ними. О[тець] Галіковський розказав мені тільки взглядом дротяної маски, про котру Ви переказували. До сього часу я не міг її ніде побачити, треба буде піти поспитатися, чи, і відки, і в якій ціні мож буде записати її.
У Львові життя іде якось скучно, хоть і роботи гук. Відай, воздух тут якийсь душний, чи що. В понеділок робили-смо оба з Павликом colloquia, всі три з руського. Наше приготування було таке, що крий, мати божа! Раз перечитали тоті мудрості, та й то мов сонні. Та бог якось поміг здати. Оба-смо втяли на одно копито: з літератури знакомито, з Нестора отлично, а з міфології дуже добре. То дуже в пору сталося – чень, увільнять від тяженької оплати!
Нині, с. є. четвер, ходив-ем ставитися до війська. От, ще й з тим треба ми було комедій! В магістраті дістав-єм бурю, що-м ся десь в грудні, чи коли там, не мельдував. Мара їх знала, коли і кому мельдуватися! А нині при ясентирунку – брру! Аж страшно ми стало, як-єм побачив, яких харлаків беруть. Ну, гадаю собі, оту[т] мені прийде амінь, духу святий! Стою я, стою, чекаю-чекаю – не кличуть мене. Аж на самім послідку, яко причіпку, чи що (бо я чужий – Nachsteller). Поглянули на мої бідні очі та й нагнали. Певно, боялися, щоби-м під чгс муштри не виштуркнув пану капралові око, яко сліпий! Ну, нехай і так! Чоловік бодай на один рік свобідний!
Записав-єм ся знов на філологію і на руське. Маю робити дві розправи філологічні: гречеську і латинську. Треба взятися до діла, – може, з мене буде бодай якого такого півфілолога!
Віктуюся в семінарі. Лекції не беру ніякої, маю, проте, досить свобідного часу до читання і писання. Не знаю, чи Вам тим не зроблю якої неприятності, сли разом з Павликом впрошуся до Вас десь в другій половині мая на дві-три неділі. Вправді Ви запрошали мене, но, може, я надуживаю Вашої ласки, впрошуючи з собою ще другого, такого ж, як і я, непотреба-літерата? Сли би так було, то прошу одверто написати, а я радо послухаю всього.
Взглядом Славка не маю нич до написання. Запевно він доніс Вам, як стоїть в школі, – мені нич не говорив.
В нашім кружку тепер якось аж неприятно дихати. Сваритися уже трохи перестали. Я таки перед святами правду сказав, що і найбільші крикачі по святах, по-ситому, постаткують.
Клим Охримович в Стриї в війську, жалував дуже, що не був в Лолині на святах.
Від мого вітчима чекав на мене лист через свята – просить о гроші та жалується, що мало до нього пишу. Мені аж прикро те, но й сам бачу, що моя переписка з ним зачинає тратити інтерес. Як буду їхати в Ваші гори, мушу вступити додому.
Осміляюсь іще просити панни Ольги, чи не були б ласкаві списати решту ладканок, але зовсім фонетично, з всякими вставками і добавками, як, н[а]пр., й межи словами і пр[оче], і переслати їх якнайскорше чи то на руки Славка, чи й на мої. Так само прошу о кінець переводу повісті. Вона буде печататися під псевдонімом, але не в «Друзі», но в календарі, котрий тепер кружок видає. Повість і перевод всім дуже подобалися.
Засилаючи всім моє найщирше спасибі, остаю з почтенієм,
Іван Франко.
До М. Я. Рошкевича
9 червня 1876 р. Львів	Львів, дня 9/6 76
Всечесний отче!
І ось я у Львові. Скоро-м приїхав, поспішив я, щоби дізнатись, як Славко стоїть в школі. З нічого не стоїть зле, сомнительно хіба з одної математики, но ще, відай, буде найменше два рази питаний. Щодо черевиків – то не гадаю, щоби на сей місяць були му конче ще нові потрібні. Черевиків у нього дві пари – одна ще добра, а друга ще також може ходити, лиш би невеличку прищіпку. Кромі того, має на случай сльоти ще зовсім добрі чоботи. Тільки о тім. О подорожі нема що писати. До Львова приїхав-єм досить слабий на очі – гаряче, порохи…
Тут у нас діла стоять добре. Перевороту такого страшного не було, як ми собі гадали. Все пішло звичайним і досить тихим способом. Сей час ми й засіли до роботи. Календаря два аркуші вже готові, третій (переклад Надежди) власне коригую.
Тепер до другого, важнішого діла!
Я, властиво, хотів давніше уже говорити з Вами о тім ділі, та якось не було чи смілості, чи спосібності – не знаю. Скажу коротко, о що мені іде. Я хочу просити Вас о руку Вашої дочки, панни Ольги. Не думайте, всечеснии отче, що крок сей з моєї сторони наглий, і нерозважений. Думаю, що Ви в тих двох літах, відколи мене знаєте, мали сносібність пізнати мене і осудити всі мої добрі і злі сторони і не візьмете то за самохвальбу або за пусту фразу, сли скажу, що чуюся в силі і надіюсь ущасливити Вашу дочку, оскільки то буде в моїй силі.
На тім я і кінчу своє нинішнє письмо. Жду нетерпеливо Вашої відповіді. Вона рішить мою судьбу. Прощайте, всечесний отче, – і маю надію, що скоро буду міг назвати Вас своїм вітцемі
Ваш Іван Франко.
