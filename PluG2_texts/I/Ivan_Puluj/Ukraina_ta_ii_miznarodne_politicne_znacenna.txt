УКРАЇНА ТА її МІЖНАРОДНЕ ПОЛІТИЧНЕ ЗНАЧЕННЯ
державний радник д-р І.Пулюй
професор вищої школи в Празі
Переклад з німецької мови
І.Х. Гайнца
Відень, 1915
Спілка Визволення України
Як тільки на політичній арені Європи
настає для Росії критичний момент,
виникає українське питання. Так було під час
гетьманування Виговського, котрий в 1659 р.
уклав Гадяцький договір з Польщею; згідно з
ним договором Україна як велике князівство
повинна була об'єднатися з королівством
Польщі та великим князівством Литви в складі
однієї держави. Гуло так і під час
гетьманування Мазепи, який разом зі своїм
союзником шведським королем Карлом XII
під час царювання Петра І в 1709 р. боровся
проти Росії за незалежність України, однак у
битві під Полтавою зазнав поразки. Пізніше
Ідея незалежності української держави виникла
в деяких західноєвропейських політиків і
державних діячів...
Тепер у такій масштабній війні (тут і далі 
йдеться про Першу світову війну — Ф. З./Федір Заставний/) на
політичній арені сама собою постає ідея
української державності. В політичному світі
Німеччини ідея української держави виникла
в 1791 р. ...; сьогодні ми можемо назвати її
політичною необхідністю і вабливою
непереборною потребою...
Оскільки Україна починає виходити на
міжнародну політичну арену, ми хочемо
ознайомити німецькомовних читачів з
українською історією настільки, наскільки це
потрібно для розуміння особливостей
функціонування владних структур
московського царства після об'єднання з ним
України. Насамперед хочемо сказати, ким була
Москва 260 років тому. Коли ми ближче
ознайомимося з розвитком Росії, то побачимо,
яке міжнародне значення має і може мати 
Україна в світлі теперішніх європейських
подій.
Особливості історичного розвитку Росії
зводилися дотепер до "збирання" земель за
рахунок загарбання сусідніх держав, у тому
числі за рахунок території України... Для|
кращої солідності перед світом москвин
(москаль) привласнив нашу назву "Русь"
якою в попередніх століттях називали
князівства Київське і Галицьке разом з
Волинським. У названих князівствах; в частині
російського Поділля українці ще й сьогодні
називають себе "русинами", їх мова зветься
руською; деякі міста в Галичині також
відповідно мають давні назви: Рава-Руська,'
Устє-Руське.
І далі москвин популяризував слово "Росія".
Українців почали називати "малоросами", а
москвинів "великоросами", "їхнім старшим
братом". Теорія про "національний союз" була
таким чином готова, хоч обидва народи
володіють різними мовами, мають різну
культуру і різний менталітет, тобто вони не
мають спільних історико-політичних традицій
і прагнень.
На підставі такої фальсифікації історії
"збирались" "російські" землі; тепер москвин
простягає свою руку на рештку українських
земель у Галичині, Буковині та Північній
Угорщині (Закарпатській Україні — Ф.З.): адже
там потрібно "визволяти російський народ".
У результаті загарбання земель колишня
невелика Московія згодом стала сильною
Росією, яка становить серйозну небезпеку
насамперед для центральних держав Європи
та, безсумнівно, для всієї Європи. На питання
..."Чи Європа мусить бути козацькою (йдеться
не про українських козаків, а про козаків
російських — Ф.З.)?", москвин відповідав:
"так"; свідченням такої відповіді є сучасна
війна...
У теперішньому становищі для Європи
постає необхідність признати, до чого може
призвести відторгнення від Росії земель, які
вона "збирала" для придушення і
пограбування народів та знищення людської
культури...
Ми йтимемо через логіку історичних фактів
до ідеї української державності, яка вимагає
звільнення України від російського ярма, такої
державності, яка із запорозькими козаками
ставала бастіоном проти москвинів, турок і
титарів, і тепер могла б стати бастіоном проти
"російсько-козацького визволення" Європи.
Така думка мусить бути докладно
І обгрунтована. Словом, ми хочемо дещо
повідомити німецькомовним читачам про
запорозьких козаків та про їхніх нащадків,
теперішніх кубанських (і частини терських -
Ф.З.) козаків тому, щоб переконатися, що,
російські та українські козаки — це зовсім різні
люди.
Запорожці відігравали дуже важливу роль і
народна муза оспівувала і передавала
нащадкам їхні геройські вчинки в багатьох
думах. Вони були у всіх відношеннях цілком 
протилежними теперішнім російським
козакам.
У культурних європейських державах назва
російського козака є зневажливою. Ми знаємо 
про її носія — неписьменного московського 
мужика, знаємо, що такий чоловік ... махає 
батогом проти молоді, що прагне волі, робить
спробу зігнути її перед грубим насильством 
ще жорстокішого деспотизму, який вважає 
своїм обов'язком придушувати на вулицях
російських міст беззахисних людей: мужчин, 
жінок, дітей. Російський козак у царській Росії 
є одним з головних захисників деспотичної
влади проти визвольних змагань усіх народів, 
включаючи і російський народ. За межами 
Росії російський козак є подвійним варваром.
Зовсім іншими були українські козаки,
запорожці. Для їхньої характеристики ми 
тільки хочемо послатися на два історичні 
документи: доповідь невідомого польського 
автора з XVI століття, згідно з якою запорожці 
перед кожним походом проти турків і татарів 
закликали народ до боротьби проти ворога 
такими словам: "Хто хоче задля збереження 
християнської віри бути посадженим на паль, 
хто хоче бути четвертованим, хто готовий задля 
тятого хреста перетерпіти всі муки, хто не
боїться смерті — хай такий йде з нами. Не
потрібно боятися смерті, ти не можеш її
уникнути. Це життя козаків". (П.Куліш.
І Історія воссоєдінєнія Руси, т. І. С.68).
Друге історичне свідчення з 1575 р. дає нам
благородний поляк, геральдик Папроцький,
який в своїй книжці "Паноша", в оді "Полякам
", описує доброчесності і хоробрість українських
 козаків у боротьбі з турками і, між
іншим, зазначає: "Проти Польщі вони (турки)
виступають незліченними загонами, але сильна
 рука русина її (Польщу — Ф.З.) обороняє ...
Всі вони є героями. Кожен з них часто попадає
у велику небезпеку, бореться і розбиває
своїх ворогів. І так часто вони роблять шось
корисне, що це завжди славить їх усіх".
Такими історичними оцінками характеризується
 душа воїнів та героїв вольності
українського народу та їх величні військові
здобутки, яких добивалися запорожці у війнах
проти москвинів, турків і татарів, а також у
важких змаганнях за своє визволення від
польського поневолення.
Запорозькі козаки мали свій головний
воєнний табір, так звану Січ, на нижньому
Дніпрі, у важкодоступній місцевості порогів
(на острові Хортиця, довжина якого становить
12,5 гем, ширина — 2-2,5 км — Ф.З.). Такий
головний військовий табір був для українців
своєрідною академією, де молоді люди,
нерідко й сини магнатів, вивчали військове
ремесло в боротьбі проти турків і татарів.
Запорожці були військовим орденом,
приблизно подібним до мальтійського лицарства,
 а слово "запорожець" було почесним титулом
 і про козаків часто співали в народних
піснях як про козаків-лицарів.
З воєнних здобутків запорозьких козаків
тепер тільки натякають на їх блискучу перемогу
 під Можайськом (поблизу Москви — Ф.З ),
де вони в 1618 р. рятували польського претендента
 на царський престол та польське військо
від повної поразки від москвинів. Говорять також
 про славні звитяги запорожців під Хоти-
Ном на Дністрі (під керівництвом гетьмана
Петра Сагайдачного — Ф.З.),... де вони в 1621
р. допомагали польському війську здобути
вирішальну перемогу проти переважаючої сили
турків і татарів.
Військова душа українських козаків пояснює
 нам блискучі успіхи українського народу,
який під час боротьби за своє визволення під
керівництвом гетьмана Богдана Хмельницького
 в 1648-1654 рр. власними силами звільнився
 з-під трьохсотлітньої польської неволі.
Українські козаки на початку оцінювалися як
необхідні для колонізації степових областей
на Дніпрі та побережжі Чорного моря і виступали
 своєрідним бастіоном польської імперії
і, посередньо, також бастіоном проти турків і
татарів для всієї Європи.
Пізніше запорозькі козаки були позбавлені
своїх прав; вони сформували свою державу в
державі, козацьку республіку, яка була цілком
суверенною у своїх рішеннях щодо війни проти
турків.
Українські козаки були охоронцями права
українського народу та його волькості проти
зовнішніх і внутрішніх ворогів.
Після звільнення з-під польського
поневолення Україна під керівництвом
гетьмана Богдана Хмельницького уклала з
царством Московії на базі Переяславського
договору 1654 р.- угоду про рівноправне
об'єднання самостійної козацької республіки
з московським царством, причому цар
визнавав суверенні права гетьмана, якого
обирали козаки вільно на все житгя, але його
влада не була спадковою.
Україна ні в якому разі не об'єднувалася з
московською імперією для створення єдиної
держави. Вона була тільки, за словами, сказаними
 московським царем українцям, такою,
що "під нашу високу руку приймається та зобов'язується
 служити нам, нашому синові та
його спадкоємцям". Україна повинна була визнавати
 царя своїм володарем — але тільки за
умов, які були точно сформульовані в договорі.
Московія згідно з договором не Отримала
права керувати автономними "землями
гетьманського правління". Московський уряд
проводив офіційні стосунки з гетьманатом
через "Посольський наказ", який був
ідентичний з міністерством закордонних
справ; пізніше - через "Иностранную
коллегию", тобто "Закордонну колегію".
Офіційні стосунки, таким чином, велися так,
як вони ведуться між іноземними державами.
Автономна Україна одержала право на свою
власну адміністрацію краю, законодавство,
судові інстанції, військо, церкву і школи.
Вільно обраний гетьман був головою козацької
республіки; йому належала найвища військова
і цивільна влада.
Згідно з договором гетьман мав право
підтримувати дипломатичні стосунки з
іноземними державами, яким дуже часто
користувався...
Але союз республіканської української
держави з деспотичною монархією був
неприродним; фактично цей союз далі не міг
існувати без порушень і боротьби. Українська
нація була міцно пов'язана з традиціями
грецької і західноєвропейської культури,
боляче сприймала узурпацію влади
московським азіатським деспотизмом. У
деяких містах з "палицями проганяли
московських бояр", які приїжджали для
приведення до присяги на вірність царю.
Київський митрополит та архімандрит Києво-Печерської
 Лаври пояснювали, що вони
"скоріше вмерли б, ніж присягнули царю".
Запорожці також відмовлялися скласти
присягу; духовенство не хотіло визнавати
верховності московського синоду. Тільки як
крайню необхідність розглядали в Україні
договір з Московією і неодноразово робили
спробу відмовитися від нього.
Але особливі історичні обставини не
сприяли боротьбі України проти договору з
Московією. Російські царі поступово
обмежували суверенні права гетьманів,
ліквідовували самостійне козацьке військо і
замінили його 28 кавалерійськими полками.
Але кожен протест проти цього московські 
можновладці примушували замовкати
потайними вбивствами або в'язницями. Цар
Петро І скасував високі повноваження
гетьмана і таким чином ліквідував автономію
України. Була воля царя і обраного гетьмана
Полуботка ув'язнили, торгурами та голодом
замучили його у в'язниці.
За наказом цього жорсткого царя багато
тисяч вільних українців були примусово
направлені в далекі краї для осушення боліт
на Неві та охорони будов у новій резиденції
царя — Петербурзі. Там вони масово помирали
через нестерпні умови життя і важку працю.
На кістках українських козаків заклали таким
чином фундамент нової столиці московської
імперії та майбутньої російської держави. З
українцями московські царі ніколи не
рахувалися і жорстоко експлуатували їх. Те
саме робить теперішній цар...
Великий український поет і мученик
Шевченко, який за визвольну боротьбу та
палку любов до свого поневоленого народу був
змушений десять років перебувати в
жорстокому засланні в Оренбурзі, а потім у
Новопетровську на Каспійському морі (в
умовах дуже важкого клімату пустелі — Ф.З.)
і нести там примусову військову службу. Ось
що звелів сказати Шевченко гетьману
Полуботку своїм коронованим вбивцям у поемі
"Сон":
А тим часом — тихо, тихо
Та сумно співає
Щось такеє невидиме:
"Із города із Глухова
Полки виступали
З заступами на лінію,
А мене послали
На столицю з козаками
Наказним гетьманом!
О Боже наш милосердний!
0 царю поганий,
Царю проклятий, лукавий, ,
Аспиде неситий!-
Що ти зробив з козаками?
Болота засипав
Благородними костями;
Поставив столицю
На їх трупах катованих!
І в темній темниці
Мене, вольного гетьмана,
Голодом замучив
У кайданах. Царю! царю!
І Бог не розлучить
Нас з тобою. Кайданами
Скований зо мною
Навік-віки..."
Гетьман Полуботок і його цареносний
вбивця для України назавжди будуть поєднані,
та сам Бог "нізащо" не зможе розірвати
ланцюги такого поєднання! Так каже
безсмертна душа українського народу!
Гідна стояти поряд з таким деспотом
(Петром І — Ф.З.) Катерина ІІ, яка веліла
викарбувати на його пам'ятнику: "Первому";
під цим підписом стоїть слово "Вторая". Про
це описав Шевченко.
Була цариця, яка зруйнувала рештку
козацької вольності. Через 121 рік після
поєднання України з Московією цариця
наказала зруйнувати останній бастіон
незалежності України, головний військовий
табір — Січ на Дніпрі.
Московія за допомогою запорозьких козаків
та свого союзника — татарського хана в Криму
розхитувала владу турецького султана. Згодом,
коли російському уряду допомога козаків уже
більше була непотрібною, їх позбулися.
Панувала також думка, шо запорожці є
добрими військовиками, а отже, одночасно і
"державно небезпечним" елементом. Крім
того, прибічники цариці хотіли загарбати
великі степові простори запорожців. Доля Січі,
таким чином, була вирішена.
Для зруйнування Січі цариця послала
військо під керівництвом генерала Текелі. Ця
акція держалася від запорожців у глибокій
таємниці. Частина російського війська зайняла
поселення запорожців у степах (так звані
паланки — Ф.З.), а друга частина оточила Січ
на Тройцю 1775 р. Текелі звелів повідомити
запорожців, що він за наказом цариці мусить
зруйнувати Січ та вимагає, щоб вони
підкорилися. Частина з них не захотіла й чути
про це, але визнала безперспективність опору
і вирішила послати кошового отамана
Калнишевського та його штаб для переговорів.
Текелі привітно прийняв їх, але пізніше всі
вони були заарештовані. Їх забрали в
Петербург і потім ув'язнили. Найважчою була
доля Калнишевського. Його спочатку вивезли
в Архангельськ і потім замурували у в'язниці
холодного Соловецького монастиря на одному
з островів Білого моря, де він животів ще 25
років.
В'язницею Калнишевського була яма
шириною в два і довжиною в три кроки — без
печі і вікна, з невеличким отвором у товстій
стіні в бік темного коридору; через цей отвір
мученику подавали їжу. Незрозуміло, як
нещасний зміг стільки багато років витримати
такі страшні муки!
Наприкінці свого життя (1801 р.)
Калнишевський був звільнений царем
Олександром І, але кошовий був уже дуже
старий, осліп та не побажав повернутися на
батьківщину. Він помер у 1803 р., доживши
до 112 років. Але до кінця життя
Калнишевський не відмовлявся від своєї честі
кошового. Навіть у протоколах звільнення він
демонстративно підписався "Кошовий
Запорозької Січі", яка тоді вже давно не
існувала. Калнишевський є гідним
представником сили духу і символу
українського народу, народу, якого ніхто не
зміг перемогти і досі він є непереможеним. І
ще настане день, коли український народ — 
через таку свою непереможну силу — 
святкуватиме визволення з-під російської
неволі. Може бути, що цей час уже дуже
близько... Це тільки маленький нарис з довгої
історії образ (нещастя) українського народу,
землі якого царство "збирало" і
ощасливлювало московською культурою.
Текелі зруйнував Січ, не залишивши на її
місці каменя на камені, пограбував майно
запорозьких козаків і подарував його
фаворитам цариці. Частина запорожців, які не
захотіли жити під московським поневоленням,
повтікали човнами через Дніпро та Чорне море
і попросили турецького султана захистити їх
від християнської цариці та дозволити
оселитися їм на турецькій території. Султан
дав згоду запорожцям оселятися в дунайському
гирлі і таким чином постала нова Січ
(Задунайська — Ф.3.)у де запорожці жили
вільно і були задоволені; але їм було важко
разом з турками брати участь у війнах проти
християн, внаслідок чого частина запорожців
повернулася на батьківщину.
Сусідні з Задунайською Січчю області були
колонізовані емігрантами, які втікали з
України від жорстокої кріпаччини, що була
запроваджена на її землях, насильно
прилучених до Московії.
Півстоліття пізніше Росії судилося знову
принадити в Україну частину задунайських
козаків. їх оселили на побережжі Азовського
моря, на річці Кубані. їхніми нащадками є
теперішні кубанські козаки.
До них на Кубань тікало багато
незадоволених з України і їх число постійно
зростало. Але поступово права колишніх
задунайців обмежувалися; їх, крім того,
змішували з московськими етнічними
елементами. Незважаючи на все це, кубанські
козаки тепер постійно пам'ятають колишні
визвольні війни українського народу. Не
виключено, що саме кубанські козаки зіграють
свою гідну роль у визволенні України.
У результаті об'єднання України з
московським царством був закладений
фундамент для територіального розширення
імперії. Можливості її влади спочатку були
настільки скромними, що польські королі і
сини королів могли думати і думали про вступ
у володіння царським престолом у Москві.
Завдяки багатству України, її сприятливому
географічному положенню і, врешті-решт,
завдяки бойовим традиціям українського
народу, який мав у цьому відношенні чималий
історичний досвід і певні традиції, Росія змогла
постійно збільшувати свою територію шляхом
завоювання і приєднання нових земель. З того
часу вона ставала колосом, який тепер володіє
однією шостою частиною всього світу.
Ці великі жертви українського народу були
погано віддячені російськими царями. Вони
ліквідували українське самоуправління,
загарбали українські землі і в 1783 р.
запровадили кріпацтво, яке тривало аж до 1861
р. Московські самодержавці ліквідували
українські школи,... підставили церкву під
верховенство священного синоду в Петербурзі
і таким способом зробили його сліпим
інструментом у руках російського уряду.
Українській шляхті відбирали майно, а її
висилали або русифікували.
Великий український поет Шевченко не міг
вибачити видатному гетьману Богдану
Хмельницькому, який, визволивши Україну,
сам же у результаті союзу з московським
царством зруйнував це визволення.
Тим часом треба бути реалістом і дивитися
через призму історичної правди та зрозуміти,
що в гетьмана Хмельницького не було повної
довіри до московського царства. Тому він,
поглиблюючи зв'язок України з Москвою, не
довіряв московським правителям.
Красномовним свідченням цього є переговори
з Туреччиною, Швецією, Семиграддям (тобто
Трансильванією) та Валахією з метою
організації спільної війни проти Московії та
Польщі.
Усе це не можна залишити поза увагою,
особливо після ознайомлення з ... тим, що
Кромвель постійно застерігав українську
республіку від союзу з московським царством.
Видатний англійський державний діяч вже тоді
розумів, що саме можна очікувати від
обіцянок, даних московським царем щодо
автономії України. Історія підтвердила
правильність прогнозів Кромвеля: від
автономії козацької республіки не залишилося
й сліду.
Тепер продовження московських зусиль
винищування українства оформлено грізним
царським указом 1876 року, згідно з яким під
загрозою великого штрафу було заборонено
друкувати українські книги і газети та видавати
навіть народні пісні.. В Росії можна було
публікувати Святе письмо 42 різними
шрифтами і на різних мовах, але друкувати
українську біблію було заборонено, — 
незважаючи на мої повторні старання і на
заклик мого друга письменниці пані Куліш до
самої цариці (підкреслено нами — Ф.З.).
Деспотичне царство хоче обездушити
український народ, воно краде в нього останнє
і найдорожче його майно — його рідну мову!
Тепер під час російської навали в Галичину
московські орди "царя-визволителя" під
керівництвом "Текелі II", Миколи
Миколаєвича, руйнували культуру
українського народу. Кожен прояв
українського життя переслідувався: наші
школи, наші інституції, музеї і бібліотеки
пограбовані, як кажуть, при денному світлі.
Наше національне майно стало їх військовими
трофеями. Московські можновладці хотіли
позбавити світ усіх наших культурних і політичних
 досягнень, а Галичину — зрусифікувати.
 Наших патріотів переслідували і народ
гнобили; знушалися над ним навіть у місцях
винесення його представникам смертної кари.
.. І перед лицем такого варварства, руйнування
 людської культури, перед лицем, залитим
 і просякнутим кров'ю, задимленим від пожарів
 міст і сіл, а також перед лицем переляканого
 населення, яке тремтіло в затемнених
домах і в жалюгідних ямах перед московськими
ордами і помирало з голоду, перед лицем усіх
цих злиденних цар Микола наважився
приїжджати "визволителем" спочатку у Львів,
а потім і в Перемишль. Цей деспот, від імені
якого Україну поневолили, з балкону будинку
намісництва (м.Львів — Ф.З.) хотів ощасливити
 "визволений російський (підкреслено нами
 — Ф.З.) народ Галичини". У своєму зверненні
та у промові він перед своєю поліцейською
командою та перед невеликою групою
нещасливих людей представляв себе володарем
"Прикарпатської Росії".
Якою була зухвалість претендента, котрий
навіть не усвідомлював ні своєї гідності як
монарха, ні врешті-решт як гідності людини;
він безапеляційно оголошував світу брехню
панросійських політиків і дипломатів про ніби-то
 визволення "російського" народу в
Галичині".
Не як визволитель був у Галичині цар
Микола; він був у Галичині як найвищий
прояв московської ненаситної хижості. Його
проклинали поневолені українські піддані, які
з великим нетерпінням чекають свого визволення
 з-під ненависного російського ярма...
Записано епізод..., який є певною мірою
аналогічним з достопам'ятним 700-річним
епізодом цієї землі.
Після смерті галицько-волинського князя
Романа в 1205 р. князь Мстислав хотів
заволодіти Галичем, сильною столицею
однойменного князівства. Але могутні бояри
вивели князя за межі міста на гору, на т.з.
Галицьку могилу, і гам, показуючи йому місто,
жартівливо говорили: "Ну, князь, ти вже
посидів на Галицькій могилі, а це так, ніби ти
вже був князем у Галичі".
Цар Микола опинився в аналогічному
становищі такого незваного в Галичину гостя.
Невблаганна доля дозволила собі з ним на
території Галичини, яку він так сильно хоче
"приєднати" до Росії, приблизно так же
пожартувати.
З підкоренням України "Першим" та зі
зруйнуванням Запорізької Січі "Другою",
московський царат остаточно прокладав собі
шлях до Чорного моря і на Балкани. Чим же
він тепер ще не задоволений? В своїй
ненаситній хижості від простягає руку на
останню частку українського народу в Східній
Галичині, але ж не задля його визволення, а
задля його поневолення. У своєму зухвальстві
московський цар хоче крім того прокласти собі
шлях у Константинополь і на Балкани, а
звідти — в Середземне море і далі аж до
всесвітньої влади...
Особливості соціальних, політичних,
культурних і релігійних передумов у сусідніх
державах допомогли московському царству
досягти упродовж трьох століть значної
могутності і зміцнити свою владу. Але нові
умови, які призвели до високого напруження
у світі і тепер розрядилися світовою війною, в
якій беруть участь мільйонні військові
формування, будуть, без сумніву, розумно
обмежувати надмірно велике зміцнення влади
в московському царстві. Останнє загрожує
культурі центрально-європейських держав та
існуванню їхніх народів.
Але такі розумні межі, в нашому переконанні,
можуть існувати тільки тоді, коли Україна
здобуде свою незалежність. Тільки через
анексію України Московія стала могутньою
Росією. А тепер після визволення всього
українського народу з-під російського гніту
Росія знову може стати Московією — 
звичайною собі азіатською державою.
Для подальшого обгунтування цього
положення ми хочемо зіслатися на думку
прекрасного знавця української і російської
історії Куліша, а також на висловлювання
російського публіциста і політика Каткова.
Про міжнародне значення України Куліш
вказує в своїй цікавій книжці "Хуторна
поезія", що вийшла з друку у Львові в 1882 р.
Після його опису нестерпної кабали
українського народу в Росії, він утішає своїх
співвітчизників та підбадьорює їх терпляче
вичікувати такими словами:
"Ми не неповноцінна нація, хоч наші
сусіди, в їхній писі, нас не помічають. Ми не
незначні вже хоч би тому, що в час, коли ми
стояли на боці Польщі, Московія корчилася
від стусанів Ляха. Після того як ми стали на
сторону Московії, Польща лементувала через
московські удари.
Ми не неповноцінні також тому, що дали
Польщі та Московії високих духовних
сановників, магнатів, письменників...
Але велич української нації проявилася
насамперед у тому, шо вона була спроможна
створювати нову самостійну літературу після
втрати своїх клерикальних, політичних і
військових діячів, науковців; цим то і була
викликана велика тривога могутніх оборонців
об'єднання Росії".
Тепер надаємо слово Каткову: "Польська
революція, — цитуємо неточно, оскільки не
маємо в своєму розпорядженні точного тексту,
 — є ніщо порівняно з національним і
літературним рухом в Україні. На початку
польської революції Росія могла б у
найгіршому випадку втратити одну (Польську
 — Ф.З.) провінцію. Однак якщо виникає
національний і літературний рух (в Україні — 
Ф.З.), то це є ударом в саме серце Росії. Тому
Москва мусить придушувати сепаратизм
українців".
Висловлювання Куліша і Каткова
дозволяють зробити такий висновок
принципового характеру: для того, щоб
поставити російському колосу реальний бар'єр,
потрібно визволити Україну і це слід зробити
насамперед в інтересах стабільності миру в усій
Європі. Це має ще підтекст етичного плану:
адже український народ протягом кількох
століть був поневолений і тому він має
моральне право на життя, гідне людини, а
також право на вільний культурний розвиток...
І вже не перший раз український народ
виборює це право.
Без польської або іншої провінції
російський колос був би і далі сильним та
небезпечним... Але без України, чия територія
з тридцятьма мільйонами чоловік у три з
половиною рази більша, ніж Територія
Німеччини, Росія стала б тим, ким вона була
давно: провінційним московським царством.
Після приєднання України до Московії така
імперія неписьменних ... здобувала свої
багатства та позицію влади в Європі не зброєю
духу, не культурною працею, не промисловою
чи господарською діяльністю, а шляхом
завоювання, шляхом інтриг, шляхом підступу,
шляхом віроломства і придушення
поневолюваних народів. Велика російська
імперія стала і залишилася в усьому світі
символом "тюрми народів".
В цій імперії поневолено інтелектуальні
сили однієї шостої частини світу, а тому
людство має право і мусить вимагати, щоб ці
сили були звільнені та могли б співпрацювати
для подальшого розвитку культури всього
людства.
Досі потениціальна енергія народних сил
Росії використовувалася тільки для того, шоб
... загрожувати народам світу і, при зручній
нагоді, по-зрадницьки братися за них. Цар
Микола — "визволитель", який хоче звільнити
"російський народ" Галичини, цар, який
недавно пошанований як апостол миру,
махаючи цілому світові пальмою миру,
пробував гіпнотизувати цей народ. Одночасно
він готувався до війни з Японією та іншими
державами. Під час правління того так званого
апостола миру відбулися заворушення на
Балканах, які свідчать, що московський
володар переслідував злочинні цілі та ще досі
переслідує їх своїм лицемірним панславізмом.
Для досягнення цієї мети московському
можновладцю також бажаною була ...
закривавлена історія Балканів, і, нарешті,
катастрофа в Сараєві. (Йдеться про вбивство
28 квітня 1914 р. в Сараєві наступника
австрійського престолу, ерцгерцога Франца
Фердинанда та його дружини, що було приводом
для Австрійсько-Сербської і Першої світової воєн.
Сербське вбивство було організоване за участю
сербського уряду, де провокаційну роль зіграв уряд
царської Росії. Австро-Угорщина оголосила в
зв'язку з цим війну 28 липня 1914 р. — Ф.З.).
Таким чином, в інтересах культури та
цивілізації Європи і цілого світу є створення
сильного заслону європизованому монгольству,
щоб припинити подальше викрадення ним
земель і сліпий порив до руйнування. Для цього
мусять бути визволені інтелектуальні сили
поневолених народів російської імперії та
створені умови для вільного розвитку їхнього
національного життя та культурної
самостійності.
Поневолені народи Росії мусять бути
визволені та на їх основі слід створити
незалежні держави. Саме тут дуже важливо для
досягнення такої благородної мети, для
забезпечення стабільності миру в Європі мати
самостійну Україну. Незалежність України є,
в нашому глибокому переконанні, ключ для
збереження миру в усій Європі.
Саме через створення самостійної України
московське царство було б відтіснене від
Чорного моря, від Балкан ... і Дарданеллів і
таким чином була б унеможливлена претензія
Росії на всесвітню владу. Інтриги російських
дипломатів були б територіально обмежені,
були би позбавлені грунту російські царі
називати себе визволителями; для Європи була
б гарантована більша стабілізація влади і
триваліший мирний період для культурної,
промислової, господарської і наукової праці..
Самостійність України є тим гордієвим
вузлом, від розв'язання якого залежить мир у
Європі...
Що стосується майбутніх змін у Європі
після війни, то українці не піддаються ілюзіям.
Вони знають, шо керівники великих держав
враховують і можуть враховувати тільки
політику власних інтересів. Жодна велика
держава не може тривалий час підтримувати
таку політику іншого народу, яка не
відповідала б власним інтересам. Росія ж
ураховує політику влади, а не політику інтересів
її народів... Ганебні успіхи Росії у війні проти
малої Японії (програно Росією війна 1905 р — 
Ф.З.), сумнівні дипломатичні і стратегічні
успіхи на Балканах та великі поразки в
Галичині та Російській Польщі, як і гірке
розчарування в середині самої російської
імперії і т.п. ... є безсумнівним індикатором
того, що царська імперія ... скочується по
похилій площині.
Українці знають, що Україна мала в
минулому спільні культурні, господарські та
політичні інтереси не зі сходом, а із заходом і
півднем; з цими регіонами Україна може мати
такі інтереси і в майбутньому. А взаємність
народних інтересів створить здорову основу
для формування нової Європи і визначення
міжнародної позиції України. Отже, "ми не
неповноцінна нація".
"Народи ведуть один проти одного війну з
ненавистю, — зазначав Бісмарк; ще ніколи не
було так, щоб один з любов'ю жертвував собою
задля іншого". Тому Австро-Угощина і
Німеччина не з любов'ю будуть домагатися
самостійності України, а робитимуть це тільки
заради своїх власних інтересів, які, на щастя,
співпадають з інтересами українського народу.
На ньому фундаменті взаємних інтересів ...
українці сподіваються визволити цілу
Підросійську Україну ..., в якій не було б ні
гнобителів, ні пригноблених. Українська нація
також у даний відповідальний момент не
боятиметься ... скинути ненависне московське
ярмо та досягти незалежності ...
Висока мета і ціна майбутнього миру можуть
бути забезпечені по можливості тільки за
рахунок довготривалого миру і цілковитого
усунення московської небезпеки.
Такого миру можна досягти тільки шляхом
визволення українців, які покликані бути
бастіоном проти московства в результаті
вигідного розселення їх землі поблизу Чорного
моря, завдяки багатству природи і глибоких
історичних традицій, тобто стати таким
бастіоном, яким раніше були українці проти
монголів, турків і татарів.
Люди не можуть розкрити карт
божественного провидіння, але ми не можемо
не враховувати того, що Росія після миру,
якщо вона надалі володітиме Україною, так
як це було після японської війни, тобто не
більше як через десять років, знову почне
війну, але вже за умов, які, ймовірно, були б
її вигіднішими, ніж тепер.
У випадку нової війни з Росією, тобто коли
б її війська стояли у Відні та Берліні, то які
умови миру вона диктувала б?...
Про теперішні російські цілі дає нам
інформацію одна карта Європи, дозволена, до
речі, російською військовою цензурою... Цю
карту було показано у вітрині книжкового
магазину "Г.Альтенберг і компанія" у Львові.
Згідно з цією картою переможна Росія
включила б до свого складу Галичину,
Буковину і Північну Угорщину. Кордон
"зовсім російської" території сягав би р.Сян і
до р.Вислока, як і до витоку р.Дунайця,
переходив би Карпати і йшов би вздовж
вододілу, який відділяє Карпатську область від
західних пригоків р.Тиси. Південний кордон
російської національної території було б
оформлено через верхню Тису до міста Токая
і через притоку р.Вісо. До цієї "зовсім
російської" області поєдналось би
"Королівство Польща", яке є під російською
владою, а також у Галичині Тарнівська і
Краківська губернії, що з'єднались би з
Російською Польщею (центральною і східною
Польщею, яка в 1795р. відійшла до Росії — Ф.З.),
зі Східною Прусією і Пруською Сілезією. До
Польщі приєднався б " Північно-слов'янський
союз", який складається з частини австрійської
Сілезії, Моравії, Богемії (тобто Чехії) та з
північно-західних угорських комітатів — 
очевидно, під російським протекторатом.
Центральні держави Європи змушені
прагнути до того, щоб територіально звужувати
російську імперію до московського царства з
головним її зосередженням в межах річкового
басейну "матушки" Волги і поблизу
Каспійського моря; з цією метою слід
визволити одну з перлин Європи — 
поневолену Україну в інтересах забезпечення
довготривалого миру на всьому континенті.
Російські царі в своєму віроломстві ногами
затоптали укладений з вільною Україною Переяславський
 договір. І тепер українська нація,
яка в історії культурного розвитку людства
відіграла немалу роль; остаточно поневолена
Росією. Більше того, проти неї Росія веде
жорстоку війну за її остаточне знищення.
Росія хоче вириТи могилу австрійським
українцям (українцям Галичини, Буковини,
Закарпаття — Ф.З.) і, отже, цілому багатомільйонному
 українському народу. Але могила
України була би також могилою для інших
культурних народів Європи!...
Голова католицького християнського свіТу,
його святість папа Бенедикт XV робив
перекличку миру до тих народів, які ведуть
війну. У цій перекличці варте уваги особливо
те місце, яке проникає в самі серця
поневолених не тільки католицького, а й
православного світу.
"Коли нації, — сказав папа римський, — 
принижені і пригноблені, тоді вони терпеливо
несуть своє ярмо, хоч від покоління до покоління
передають важку спадщину ненависті та жадоби
помсти. Чому вже тепер не враховувати права і
справедливість претензій поневолених народів?"
Ці слова папи римського також з надією
сприйняті православним християнським
світом, тобто всім українським народом, який,
крім 5 мільйонів греко-католиків, налічує ще
ЗО мільйонів православних і вже два з
половиною століття є найбільшим
пригнобленим Росією народом...
У зв'язку з цим виникає цілком закономірне
питання: чи не пора задовільнити справедливі
претензії поневоленого українського народу і
визволити його з кістлявих рук азіата? Таке
питання ставить увесь український народ з
вірою у справедливість Бога...
З глибоким переконанням пам'ятаємо
вислів: "Ми збираємо врожай, що сіяли наші
предки, і ми сіємо те, що наші нащадки будуть
збирати".
Українців закликаємо пам'ятати пророчі
слова нашого Великого Кобзаря:
Настане суд, заговорять
І Дніпро, і гори!...
І оживе добра слава,
Слава України...
Суд наближається. Приходить слушний час
повстати і розбити кайдани! Цим керує Бог!
