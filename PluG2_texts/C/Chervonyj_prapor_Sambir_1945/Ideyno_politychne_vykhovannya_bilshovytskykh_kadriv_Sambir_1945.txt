Ідейно–політичне виховання більшовицьких кадрів
В історичній постанові ЦК ВКП(б) "Про постановку партійної пропаганди у зв’язку з випуском "Короткого курсу історії ВКП(б)" говориться: "що без знання теорії марксизму–ленінізму, без опанування більшовизмом, без переборення своєї теоретичної відсталості, наші кадри будуть шкутильгати на обидві ноги, бо завдання правильного керівництва всіма галузями соціалістичного будівництва вимагає опанування, з боку практиків, основами марксизько–ленінською теорією, при розв’язанні практичної діяльності."
На допомогу вивчаючим основи марксизму-ленінізму МК КП(б)У організував дві вечірні партійні школи для середнього звена — одну при MK КП(б)У й другу на залізничному вузлі. 
В програмі шкіл є предмети: історія ВКП(б), Вітчизняна війна, історія нашої Батьківщини, Конституція СРСР і УРСР.
Багато комуністів акуратно відвідують школу й є активнимислухачами, приміром тов. Савченко, Удовицький, Чорнощокова та інші. Деякі комуністи і комсомольці до учоби відносяться формально, пропускають заняття, виправдуючись перевантаженістю на роботі. Наприклад інструктор МК ЛКСМУ тов. Салганік пропустила 5 занять, заступник начальника по політчастині міської пожежної охорони тов. Шишкін також неакуратно відвідує школу, а саме вони й потрібують підвищення свого ідейно–політичного рівня.
На залізничному організаційний вузлі період укомплектування слухачами вечірньої партійної школи надзвичайно затягнувся. Вузловий партійний комітет і секретарі первинних      парторганізацій залізничного вузла не приділили належної уваги роботі вечірньої партшколи, тому школа й досі повністю не укомплектована, відвідують школу в середньому 10-12 чоловік, замість 30. 
Крім шкіл, основною формою роботи для підвищення ідейно–теоретичного рівня комуністів самостійна праця над книгою. 
Розмовляючи керівниками з деякими партійних радянських організацій виявилось, що секретар парт–організації залізничної охорони тов. Серіков самостійно вивчає короткий курс історії ВКП(б) і за 7 місяців роботи почав лише 2 главу. За таких темпів, тов. Серіков буде вивчати короткий курс історії ВКП(б) 4-5 років. Секретар первинної парторганізації паровозного відділення тов. Козей, заявив, що він читає першу главу короткого курсу історії ВКП(б), але конспекту не має, а тому і засвоєність дуже погана. Директор кінотеатру тов. Трила вивчала книгу ще в 1940 році. Зараз зовсім не працює. Слід відмітити, що згадані товариші здібні самостійно працювати над книгою, але тому, що немає громадсько–партійного контролю послабили роботу над собою.
Ряд комуністів серйозно відносяться до підвищення свого теоретичного рівня. 
Секретар парторганізації залізничників міліції тов. Морозов серйозно працює над собою, глибоко вивчає книгу товариша Сталіна про Велику Вітчизняну війну Радянського Союзу, конспектує, а також вивчає окремі твори Леніна– Сталіна, наприклад марксистсько–ленінське вчення про державу. 
Комуніст тов. Будилгіна працює над вивченням діалектичного і історичного матеріалізму. Тов. Толстиньова працює над твором Леніна "Дві тактики соціал–демократії в демократичній революції". 
Комуністи і працівники міськвоєнкомату самостійно вивчають історію ВКП(б), складають конспекти.
Значну роботу пророблено міськкомом КП(б)У для надання допомоги радянській інтелігенції в опануванні нею більшовизмом. Серед вчителів організовано гуртки по вивченню книги товариша Сталіна – "Про Велику Вітчизняну війну Радянського Союзу". Закінчивши, вивчення книги товариша Сталіна в гуртках, учителі приступили до самостійного вивчення короткого курсу історії ВКП(б).
На допомогу їм було прочитано ряд лекцій — наприклад: Боротьба за створення соціал–демократичної робітничої партії в Росії. Основні риси діалектичного метода й інші.
Вчителі вивчаючи короткий курс історії ВКП(б) роблять записи, конспекти, так наприклад тов. Білинська, Гаєвий, Кинасевич, Турянська і інші. Тов. Кинасевич прочитав ряд лекцій на тему: "Походження людини" і "Про комуністичне виховання".
Особливе значення має виховання комсомольців. До лав комсомолу прийнято знову багато молоді, яка безумовно, потрібує політичної підготовки. Необхідно налагодити серед комсомольців вивчення книги товариша Сталіна "Про Велику Вітчизняну війну Радянського Союзу" в гуртках і самостійно. Особливу увагу треба звернути на виховання комсомольського активу, членів пленума міськкому комсомолу та секретарів комсомольських організацій.
Великою хибою в роботі партійної пропаганди є відсутність теоретичних конференцій і недостатня кількість групових і індивідуальних співбесід з комуністами, самостійно працюючих над книгою. Ці міроприємства мають бути організовані парткабінетом.
Вивчення основ марксизму–ленінізму озброює кожного комуніста, кожного свідомого громадянина нашої держави на дальшу боротьбу в соціалістичному будівництві на допомогу фронтові, на боротьбу з українсько–німецькими націоналістами — найлютішими ворогами українського народу.
