ЗВЕРНЕННЯ
Учасників районових зборів жінок до всіх жінок міста Самбір та Самбірського району
Дорогі жінки!
Війна закінчилась нашою повною перемогою і почався період мирного розвитку. Наші жінки самовіддано працюють на відбудові зруйнованого німецькими загарбниками господарства.
Героїчний Радянський народ здобув історичну Перемогу над фашистською Німеччиною. Велику сторінку вписали в історію радянского народу і наші жінки. В дні Вітчизняної війни радянського народу з фашистськими загарбниками наші жінки замінили в усіх галузях народного господарства чоловіків, які пішли в ряди Червоної Армії на захист Батьківщини. Жінка — є основна сила на підприємствах і в сільському господарстві. В період Вітчизняної війни жінки працювали з удвоєною енергією на підприємствах, а також в сільському господарстві, регулярно забезпечували нашу Червону Армію продуктами, а також зброєю і боєприпасами. Жінки били ворога і власноручно, приймали активну участь в партизанських загонах, в медичних установах і безпосередньо на фронтах Вітчизняної війни.
Дні і нового, могутнього трудового піднесення переживає наша країна. Переможно закінчивши війну, радянський народ, гордий і торжествуючий, спрямовує всю свою невичерпну енергію на розв’язання величезних завдань мирного розвитку, на найскоріше загоєння ран, завданих народному господарству німецькими загарбниками.
Жінки беруть безпосередню участь в налагодженні культурного життя сіл, організовують роботу культурних очагів села — клубів і хат-читалень. Але нашій мирній спокійній роботі заважають зрадники Українського народу, українсько-німецькі націоналісти. Ці запроданці українського народу стали на шлях терору. Вбивають ні в чому невинних наших радянських людей. Бандити вбивають радянських активістів, мордують їх сім'ї, жінок, стариків і маленьких дітей.
Уряд Української Радянської Соціалістичної Республіки та Центральний Комітет Комуністичної партії більшовиків України оголошують усім учасникам українсько-німецьких націоналістичних банд термін для явки з повинною до 20 липня 1945 року.
До цього дня вони мусять явитися з повинною разом зі зброєю в органи радянської влади.Уряд Радянської України простить їм їх участь и бандитських групах. Це останній термін і останнє попередження. Після зазначеного терміну до всіх учасників банд будуть застосовані найсуворіші заходи, як до зрадників Батьківщини і ворогів радянського народу, а їх посібники і родини будуть покарані з усією суворістю радянсьеих законів.
Ми, учасники зборів жінок Самбірського району та м. Самбір, схвалюємо звернення Уряду Української Радянської Соціалістичної Республіки і Центрального Комітету Комуністичної партії більшовиків України і запевняємо Уряд Української Радянської Соціалістичної Республіки Центральний Комітет Комустичної партії більшовиків України в тому, що будемо допомагати органам Народного Комісаріату Внутрішніх Справ та Народному Комісаріату Державної Безпеки виявляти явних посібників банд українсько-німецьких націоналістів.
Ми, учасники зборів жінок Самбірського району та м. Самбір, звертаємось до вас, робітниці, селянки та домогосподарки і закликаємо:
Хай кожна з вас проникнеться лютою ненавистю до українсько-німецьких націоналістів, підлих запроданців українського народу, які хотіли віддати нас в ярмо німецького рабства. Виступайте на боротьбу проти цих бандитів — гітлерівських слуг. Не давайте їм спокою ні вдень, ні вночі, не давайте їм хліба і притулку в своїх хатах. Підлим зрадникам свого народу і Батьківщини не повинно бути місця на нашій Радянській землі.
Товаришки жінки! Роз'яснюйте населенню Радянські закони.
Хай ті, що заблудилися і потрапили до націоналістичних банд, повертаються до своїх хат, до своїх батьків, матерів, до своїх сестер і братів, до своїх жінок і дітей. Хай чесною працею виправдають свою провину перед радянським українським народом. А тих, які свідомо не виходять з лісів і продовжують свою мерзенну боротьбу, потрібно знищувати, а родини їх карати. Хай знають дітовбивці, що їх проклинають всі народи нашої Батьківщини.
Жінки, робітниці та селянки! Працюючи на підприємствах та в сільському господарстві, боріться за дострокове виконання виробничих завдань, беріть активну участь у відбудові народного господарства.
Ми закликаємо вас, жінок Самбірського району та м. Самбір, допомагати органам Радянської влади викривати учасників банд українсько-німецьких націоналістів та їх посібників і вести з ними рішучу боротьбу. Цим ми забезпечимо собі мирне, щасливе життя.
Хай живе наша Радянська жінка!
Хай живе Комуністична партія більшовиків — натхненник і організатор великих перемог!
Хай живе багато років наш вождь і учитель, другжінок і всього народуМаршал Перемоги Великий Сталін!
За дорученням зборів звернення підпасали 14 жінок
