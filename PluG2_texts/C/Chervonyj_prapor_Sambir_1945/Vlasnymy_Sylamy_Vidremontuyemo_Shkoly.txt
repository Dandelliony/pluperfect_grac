Власними силами відремонтуємо школи
(Звернення комсомольців, молоді та трудящих Медиківського району до комсомольців, молоді і всіх трудящих Дрогобицької області)
Дорогі товариші!
Радянська влада дає нам невичерпні можливості для навчання. В нашій області обладнані і працюють сотні клубів та хат-читалень, створені сотні бібліотек, а,головне, майже в кожному селі є початкова, неповна середня або середня школа. Кожний має право і можливість вчитись і стати грамотним, культурним громадянином нашої великої Радянської Батьківщини.
Нещодавно закінчився в школах учбовий рік. Але не так вже далеко час початку нового навчального року. Школи потребують ремонту, забезпечення паливом. Також потрібно надати допомогу вчителям у завезенні палива, а може й ремонту квартир, щоб потім вони мали можливість спокійно навчати дітей. На заклик трудящих Житомирської області про проведення швидкого ремонту шкіл жваво відгукнулися трудящі і особливо комсомольці та молодь села Яксманичі, нашого району. Вони за 2 дні провели старанну підготовку до
ремонту, а за 1 день закінчили його. За цей час вони відремонтували 48 парт, зробили 5 нових печей, настелили 48 квадратних метрів підлоги, побілили 5 класних кімнат, відбудували повністю учительську кімнату, пофарбували 20 парт, зробили нові двері і 2 дверей відремонтували.
Вони звернулися до всіх трудящих нашого району наслідувати їх приклад. Цей почин підхоплено всіма трудящими району. Ремонт зроблено за 3 дні і зараз у нас всі 12 шкіл повністю готові до початку навчання. За ці дні молоддю і всім населенням району побудовано в школах 64 нових печей, відремонтовано: 40 печей, 218 парт, 76 столів, 64 стільці, 18 класних дошок, 181 віконну раму, 54 дверей, 9 криниць, побілено 65 класів та зроблено багато іншої роботи. На всю цю роботу треба було б штратити до ЗО тисяч карбованців. Тепер ці гроші можна буде повернути на інші потреби шкіл: обладнання бібліотек, фізичних, хімічних, природознавчих кабінетів та інше.
Крім цього, біля багатьох шкіл обладнано спортивні майданчики.
Проробивши таку роботу, ми звертаємось до Вас, дорогі товариші, з закликом:
Не втрачайте дорогого часу влітку, коли є можливість легко провести ремонт шкіл. Беріться громадою за створення учням-дітям, братам і сестрам нашим найсприятливіших умов для навчання, для опанування основами наук.
Від комсомольців, молоді ти трудящих Медиківського району звернення підписали:
Отрощенко — секретар РК КП(б)У, Евдокименко-голова райради депутатів трудящих, Сергієнко=секретар РК ЛКСМУ, Ковальчук — завідуюча РВНО,Лазорко=голова Яксманичської сільської Ради,Салабан=секретар первинної комсомольської організації с. Яксманичі, Погоральська - секретар первинної комсомольської організації с. Биків, Левкут=селянин с. Яксманичі.
