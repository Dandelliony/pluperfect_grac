Що діється в гуртожитках Самбірських паровозників
Раз-у-раз, коли проходять повз гуртожитки Самбірських паровозників, начальник II-го відділку паровозної служби тов. Ясінський і 
начальник Самбірського депо тов. Дорожко Володимир Олексійович, уперто між собою ведуть суперечку: 
- Хто наведе порядок гуртожитках? 
- Начальник депо. 
- А люди чиї ж? 
- Самбірського відділку паровозної служби. 
- А гуртожиток кому належить? 
- Депо. 
- А хто начальник депо? 
- Я. 
Попала, як кажуть, коса на камінь. Ясінський доводить про те, що він все ж є начальник II-го відділку паровозної служби, 
мовляв, всього Самбірського залізничного вузла, а Дорожко лише начальник депо. Дорожко ж говорить про те, що гуртожиток 
належить Самбірському депо, бо тут живуть машиністи та кочегари, а ремонтувати повинен гуртожиток Ясінський. Не будемо 
удаватися до того, хто переможе в суперечці, а використаємо досить влучний момент, поки наші поважні керівники Ясінський та 
Дорожко доводять один одному, хто ж зрештою великий начальник, хто ж повинен потурбуватися про живих людей, пройдемось і з
аглянемо в кімнати гуртожитків, де живуть машиністи та кочегари. Гуртожиток Самбірських паровозників розташований у 
двохповерховому будинку по вулиці Івана Франка. Це чудова мальовнича вулиця. Сам будинок ніби потонув у розкішній зелені. 
На подвір'ї будинку криниця. Іззовні гуртожиток ніби чистенький, привабливий, але загляньмо в кімнати... 
Заходимо в кімнату, де живуть машиністи т. Шуринов О., Белишев, Косцов та інші. В кімнаті брудно. Давно милася долівка. 
Білили цю кімнату очевидно ще до Великої Вітчизняної війни. В кутках кімнати звисають довгі пасма чорного павутиння, на 
брудних столиках недокурки цигарок. На ліжках скуйовджені солом'яні мати, накриті брудними простирадлами. Під ліжками та в 
головах зберігається спецодяг, бо немає вішалок. В кімнаті немає світла. Приходячи з роботи, машиністи не мають змоги 
роздягнутися. Вікна забиті дошками та цеглинами, тільки де-не-де вставлені шибки. 
Читач може нам закинути, а чи не передали ми куті меду. Та боронь боже! Що ж, давайте заглянемо ще в одну кімнату. 
Ось ми в жіночій кімнаті. Тут живуть молоді лівчата, помічники машиністів та кочегарів: Туркіна Віра, Гущина Віра i 
помічник кочегаря Пестрікова Катерина. Це молоді кадри залізничників. Про них і найбільше повинні дбати керівники залізничного 
транспорту і найбільше допомагати їм улаштуватися з квартирами, допомагати влаштувати свої культурно-побутові умови. Але у них 
теж в кімнаті немає світла, побиті вікна, не вистачае всім ліжок, нема газет, навіть немає теплої води, щоб після роботи 
помитися. Молодий машиніст тов. Олександров Іван в бесіді з нами таке розповів: "Я машиністом працював в Ленінграді niд час 
важкої блокади, ми терпіли голод, нам було важко, але гуртожитки у нас були культурні, завжди була у нас кип'ячена вода, 
світло, спеціальна кімната для робочого одягу. Був у нас добре обладнаний червоний куток, де можна було прочитати свіжу 
газету, журнал, послухати цікаву лекцію, бесіду, пограти в шахи, доміно. А тепер, коли вже і війна закінчилася і живемо вже в 
мирнім періоді і блокади вже немає, гуртожитки у нас дуже погано обладнані. У цьому багато винні керівники тов. Ясінський, 
тов. Дорожко, які майже щоденно вимагають від нас, щоб ми добре працювали, а дізнатися, як ми живемо, вони не мають і гадки.
I справді, керівники Самбірських паровозників не цікавляться, як живуть машиністи, кочегари. Рідко вони заходять в гуртожитки, 
хіба вже коли Міськком КП(б)У потривожить їх величність. 3 робітниками як правило вони не розмовляють і не дбають про те, щоб 
покращити їх культурно-побутові умови. Скажемо більше: начальник Самбірського депо тов. Дорожко, щоб скинути з себе 
відповідальність за гуртожитки, замість того, щоб скласти відповідні умови залізничникам, краще обладнати гуртожиток, 
організувати політмасову роботу серед робітників гуртожитку, він каже:
"Я цю богодєльню розжену. Хай собі шукають самі квартири і гуртожитки. Я їм не нянька. Вони дорослі люди. Раз вони приїхали 
до нас працювати постійно, то хай собі самі влаштовуються". 
Таке формальне бюрократичне і бездушне ставлення до нужд робітників-паровозників з боку Дорожко і Ясінського 
викликає справедливе обурення серед залізничників.