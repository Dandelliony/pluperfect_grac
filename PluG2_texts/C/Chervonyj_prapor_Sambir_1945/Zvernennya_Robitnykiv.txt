Звернення робітників, інженерно-технічних працівників та службовців заводу "Ленкузня" до всіх робітників, інженерно-технічних працівників та службовців підприємств Радянської України
Наближається знаменний день — роковини визволення Радянської України і двохріччя з дня визволення столиці України — міста Києва «від німецько-фашистських загарбників.
До цих історичних днів, які збігаються з XXVIII роковинами Великої Жовтневої соціалістичної революції трудящі Радянської України прийдуть з новими господарськими і культурними успіхами.
На відзнаку цієї знаменної дати ми звертаємося до всіх робітників промисловості Радянської України — розгорнути соціалістичне змагання на честь цієї славної дати.
Вступаючи в соціалістичне змагання на честь роковин визволення Радянської України і XXVIII роковин Великої Жовтневої соціалістичної революції, ми зобов’язуємося:
1.Виконати виробничий план жовтня 1945 року з валової і товарової продукції на 108 проц.
2.Закінчити і здати Наркомрічфлотові в жовтні буксирний пароплав, потужністю в 400 кінських сил.
3. Виконати всі замовлення, морського флоту.
4.Виконати взяті зобов’язання по відбудуванню столиці Радянської України міста Києва.
5.До двохріччя визволення міста Києва виконати річний план відбудування заводу.
9. Виконати всі роботи по підготовці до зими цехів, будівель заводу, жилого фонду, ремісничого училища, школи ФЗН, дитячих закладів; забезпечити їх трьохмісячним запасом палива.
7.До 5 жовтня 1945 р. здати і заселити один жилий будинок і відбудувати один гуртожиток.
8.У жовтні збільшити випуск предметів широкого вжитку в два рази.
9.Своєчасно зібрати і зберегти урожай з підсобного господарства та індивідуальних городів робітників, інженерів І службовців, забезпечивши цілком потребу громадського харчування заводу, ремісничого училища, дитячого будинку картоплею та овочами на 1945 — 46 р.
10.Подати всемірну допомогу бійцям Червоної Армії, які повертаються на виробництво, в їх побутовому та трудовому влаштуванні, видати по 250 кілограмів картоплі та овочів за рахунок підсобного господарства, по два кубометри дров кожній сім’ї військовослужбовця та інвалідам Вітчизняної війни.
Взяті зобов’язання ми виконаємо з честю.
Хай живе наша любима Радянська Батьківщина!
Хай живе Всесоюзна Комуністична Партія (більшовиків)!
Хай живе доблесна Червона Армія І Військово-Морський Флот!
Хай живе Голова Ради Народних Комісарів Української Радянської Соціалістичної Республіки Микита Сергійович Хрущов!
Слава нашому мудрому вождю, натхненникові історичних перемог Генералісимусу Радянського Союзу — великому Сталіну!
