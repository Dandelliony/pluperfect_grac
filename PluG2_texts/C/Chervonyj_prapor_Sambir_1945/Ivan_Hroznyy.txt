„Іван Грозний”
Днями на екранах кінотеатрів міста буде показано першу серію звукового кінофільму „Іван Грозний”. Кінофільм виводить з небуття велику душу руського князя Івана Грозного, який із окремих роз’єднаних князівств створив єдину могутню російську державу . Фільм розповідає про роль полководця, який підніс воєнну славу нашої Батьківщини на сході і заході, про царя, який для здійснення цих великих завдань вперше поклав на себе вінець царя всієї Русі.
Російська держава будувалася в тяжких і складних умовах. Наслідки пережитків феодалізму, що привели до здрібнілості держави на маленькі князівства, заважали централізації держави. Ще в дитинстві Івана Грозного в країні почалася жорстока боротьба за владу. Над країною нависла гроза внутрішньої і зовнішньої війни.
Наскоки татар з південно-східної сторони на Русь тяжко відбивалися на розвиткові виробничих сил країни. З заходу німці і литовці посягали на російські землі.
Грозний розумів, що зовнішньо-політичні обставини вимагають якнайскорішого створення сильної централізованої влади. Фільм розкриває внутрішню боротьбу в країні, інтриги бояр, те складне оточення, в якому формувалась палка і пристрасна вдача великого царя.
Картина починається вінчанням на царство всієї Русі Івана Грозного.
Лунає церковний дзвін. На фоні панорами храму й церковного притчу — вольовий образ юного царя, який, звертається до народу із словом і запевняє, що буде проводити політику об’єднання країни, кріпити могутність її і боротись з іноземцями.
Фільм розкриває не лише історичний, а й особисто-психологічний образ Івана IV, як царя будівника, патріота свого часу, свідомого і великою політика, дипломата і культурного діяча, який веде боротьбу за створення великої національної російської держави.
Він є суворий і справедливий суддя реакіційного боярства, твердий в досягненні своєї мети, енергійний, сміливий.
Його любить і слухає народ. На його заклик піднімаються маси, грізно летить кіннота. . .
Завоювання Казані було значним моментом в південно-східній політиці Москви.
Напротязі всієї картини снуєтья підле кубло боярської зради. Розгортаються події безнастанної боротьби руського царя проти феодальних князів і бояр, проти темної реакційної сили, що заважала зросту і розквіту Русі.
В фільмі відбито епоху Івана Грозного, повну драматизму, насичену яскравими подіями з історії нашої держави, коли стояло питання чи буде існувати наша держава, чи вона підпаде під іноземне іго.
На екрані ми бачимо особисте горе царя — смерть вірної дружини й друга-цариці Анастасії, що була заподіяна темною зграєю бояр.
Але особисте горе ще більш гартує Івана Васильовича Грозного, ще більш робить його пильним і недовірливим до своїх ворогів.
Роль Івана Грозного виконує артист Черкасов, цариці Анастанії — артистка Целіковська, які талановито подали ці образи. Цілком відповідає змісту фільма музика композитора С. Прокоф’єва.
Вихід в світ фільма збігається з часом назріваючих і великих подій — завершення, повної перемоги над ворогом, який посягав на незалежність нашої великої Вітчизни.
