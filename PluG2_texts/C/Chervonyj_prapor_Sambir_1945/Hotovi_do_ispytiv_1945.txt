Іспити – велика подія в житті радянської школи. Це – державна перевірка знань учнів, це перевірка того, як органи народної освіти здійснюють реформу середньої школи.
Підготовка до іспитів є один з найважливіших і відповідальних моментів у роботі школи. Учні за цей час повинні перевірити свої знання, більш докладно вивчити те, що не добре засвоєно на протязі року.
Дуже добре іде підготовка до іспитів у 4 класі Самбірської школи № 1. Вчителька Гутган Марія Едвардівна прикладає все своє вміння і енергію, щоб підготувати учнів до іспитів як найкраще. Вона вже приготувала картки для іспитів і познайомила учнів з їх змістом. Щодня Марія Едвардівна проводить консультації, на кожному уроці повторює з учнями попередній матеріал.
Цілком зрозуміло, що наслідки такої роботи не можуть бути поганими. Учні вже добре засвоїли програмовий матеріал і з нетерпінням чекають того дня, коли вони перед представниками міського відділу народної освіти, перед дирекцією школи, та перед колективом продемонструють набуті за 4 роки знання. Кращими учнями в класі є Коваленко Мая, Дуркот Ксеня, Турецька Віра, Даців Мячислав, Паславський Володимир. Ці учні до іспитів підходять з оцінкою не нижче 5 по основних предметах.
