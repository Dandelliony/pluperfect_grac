Звернення 
до населення міста Самбір від міської Комісії по обліку збитків та розслідуванню злодіянь вчинених 
німецько-фашистськими загарбниками
Наближається час остаточного розгрому німецько-фашистських загарбників. Доблесні воїни нашої славної Червоної Армії 
громлять проклятого фашистського звіра на його ж території. Німецькі розбійники і злодії на Україні мордували і грабували 
наш народ. То ж вони, німецькі бандити, замучили кращих синів і дочок нашого міста. Зруйнували сотні будинків, вигнали 
на каторгу в прокляту Німеччину тисячі юнаків і дівчат нашого міста. І тепер, коли весь тягар війни німецьуі розбійники відчувають 
на своїй власній шкурі, наші воїни бачать в містах і селах Німеччини прекрасні устатковання і меблі з Києва, Одеси, 
Харкова, Полтави і Львова. Проклятий німецький звір не лише тягнув у своє лігво дорогоцінні речі, а й брав з собою все, що траплялось
на його хижацькому шляху.
Але наш народ гордо відповідає: "Ми відплатимо проклятим розбійникам за кров і сльози пролиті нашими людьми."
Німці руйнували наші міста і села, вони ж і відбудують все.
Нами проведено велику роботу по розслідуванню злодіянь та обліку збитків вчинених німецько-фашистськими загарбниками.
Німці спалили та зруйнували до 1000 будинків нашого міста. Вигнали в німецьку каторгу більше 1500 дівчат і юнаків. Знищили бібліотеки, 
розграбували лікарні і школи, розстріляли 35 учителів та декілька тисяч ні в чому невинних людей міста Самбір.
В зв'язку з тим, що розслідування злодіянь і облік збитків закінчується, ми звертаємося до Вас, щоб кожний мешканець нашого 
міста, який знає факти злодійських убивств німецькими розбійниками жителів міста, військовополонених прийшов до нас і повідомив про 
це.
Всі громадяни з сім'ї, яких вигнано рідних в Німеччину мусять повідомити про це також. Всі громадяни, яким завдано німецькими 
злодіями збитків повинні про це заявити нам для складення актів про збитки. Всі акти в справі злочинств і нрабунку будуть 
складатися до 5-го квітня 1945 року в приміщенні Міської Ради по вул. Коперника 15, кімната №25.
Керівникам установ та підприємств комісія пропонує скласти акти збитків до 2-го квітня 1945 р. і подати на затвердження до виконкому 
міської Ради, за невиконання цього керівники установ та підприємств, які не складуть цих актів будуть притягнуті до відповідальності.
Самбірська Міська Комісія по обліку збитків та розслідуванню злодіянь