Перевозники включились в переджовтневе змагання
	Відмічати знаменні дати в житті нашої Батьківщини новими виробничими перемогами стало славною традицією радянського народу. Колектив Самбірського паровозного депо (нач. т. Дорожко), включившись в соціалістичне змагання на честь XXVIII роковин Великого Жовтня, взяв на себе підвищені зобов'язання.
	Паровозники дали слово знизити кількість хворих паровозів на 1,5 проц. нижче норми, домогтися економії палива не менше 7 проц., на 10 проц. знизити собівартість ремонту паровозів на промивці, тримати робоче місце та інструмент в чистому та культурному стані. Зобов'язалися паровозники також закінчити навчання по оволодінню ними слюсарної спеціальності. Кожен машиніст мусить мати не нижче, ніж V розряд, помічник машиніста - IV розряд і кочегар - III розряд. З метою підвищення теоретичних знань паровозників та передачі передових методів в роботі, в депо систематично працюватиме стаханівсько-лунінська школа.
	Вже зараз розгорнулась боротьба за першість в змаганні між бригадами і змінами депо. Перше місце тримає молодіжна зміна чергового депо т. Ожогіна. Колектив зміни не має випадків зриву спареної їзди, працює без браків в роботі. Дякуючи злаженості в роботі, зміна знизила простій паровозів під епікіровкою на 30 хвилин проти заданої норми часу.
