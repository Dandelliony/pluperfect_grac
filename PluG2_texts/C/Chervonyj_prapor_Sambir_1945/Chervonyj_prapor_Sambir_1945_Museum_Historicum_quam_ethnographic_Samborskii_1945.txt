Самбірський історико-етнографічний музей
	Коротка і проста історія Самбірського історико-етнографічного музею. Своє існування він розпочав з 1927 року.
	Коли Червона Армія в 1939 році звільнила єдинокровних братів Західної України спід гніту панських панів, Самбірський історико-етинографічний музей зразково налагодив свою роботу. Під музей був відремонтований двохповерховий монастирський будинок XVII ст. (1621 р.), були надані всі умови для культурної роботи музею.
	Але за часів німецької окупації музей був закритий для відвідувачів. Німецькі варвари пограбували скарбницю історичних цінностей. Вони вивезли 38 найцінніших експонатів, серед них іконописи XIII-XIV в. в., вандальські списи неоцінимої вартості.
	Швидкий наступ вйськ Червоної Армії припинив загарбницькі дії фашистів і назавжди вигнав їх з нашої землі.
	Тепер музей знов відновив свою роботу. Він має такі відділи: історичний, етнографічний, природознавчий, відділ Великої Вітчизняної війни та бібліотеку.
	В історичному відділі міститься багато експонатів з археології палеозойської, мезозойської, кенозойської ери, від того часу, коли наша земля почала вкриватись першими рослинами, коли тільки з'явились перші безхребетні животіння - м'якуни (слимаки). Далі ідуть археологічні розкопки Самбірського району. Перше появлення людської культури (мезоліт) - кремінні ножі, сокири, скробачі; неоліт (варварство) - кремінні долота, сокири, наконечники до стріл, серпи і інше. Тут же розкопки з неолітичних гробів, а також показано еволюцію кістяків тварини та людини, еволюція розвитку людства аж до нашого часу. Багато цікавого матеріалу з археології представлено з розкопок могил в селах Кульчиці, Ступниця, Котованя, Фельштин, Рудки.
	Далі в історичному відділі глядач може ознайомитись з історією Київської Русі, Галицько-Волинського князівства, Московської і Литовської Русі. Козаччини, їх культурою та побутом. Музей має ряд рукописних церковно-слов'янських книг XVI - XVII ст, які характеризують дану епоху.
	В етнографічному відділі глядач знацомиться з первинними сільськогосподарськими знаряддями, з національним одягом Самбірського, Турківського районів і Закарпатської України. Тут також показано показано гончарство, культ домашнього знаряддя, природа нашої області.
	Нещодавно відкрито відділ, присвячений Великів Вітчизняній війні.
	Музей відвідує щодня багато людей. Екскурсовод детально розповідає відвідувачам про історичні цінності музею. Побувавши в Самбірському музею, ви взнаєте багато цінного і цікавого з життя нашої країни і зокрема нашої області.
