Наші успіхи
Ще велися жорстокі бої з німецько-фашистськими загарбниками на окраїнах м. Самбір, а колектив робітників 4-ої Самбірської дистанції путі відбудовував цілком знищені залізничні шляхи і споруди.
Не раз доводилось працювати під ворожим обстрілом, не раз доводилося йти на самопожертву, але ніякі труднощі не спиняли наших залізничників. Слідом за гонимим німецьким звіром із шматків рейок лягали відбудовані залізничні шляхи, ще з сирого лісоматеріалу виростали мости.
Наполеглива праця наших залізничників забезпечила своєчасний підвіз боєприпасів та продуктів на фронти Вітчизняної війни, забезпечила швидшу перемогу над ненависним ворогом.
Робітники 4-ої Самбірської дистанції путі в своїй плодотворній роботі досягли великих успіхів. На перше липня план путьових робіт було перевиконано на 117 проц. Якість ремонту путі відмінна, вона забезпечує довоєнну швидкість проїзду поїздів.
За весь час роботи дистанції не було жодної затримки поїздів по вині путі, жодного порушення правил технічної експлуатації, жодного браку в роботі.
Своєю чесною і сумлінною працею колектив дистанції завоював перше місце по Львівській залізниці, здобув перехідний червоний прапор і високу грошову премію в 17000 крб. Зараз провадиться наполеглива підготовка до зими. Кожен робітник дистанції взяв на себе зобов’язання підготувати свій об’єкт до безперебійної роботи в зимовий період 1945-46 р. Достроково закінчується і ремонт путі, зразково перебудовано майстерню дистанції, яка стоїть на першому місці по виготовленню складних приладів до розгонки зазорів. Крім того, побудовано робоче приміщення бригад, відбудовано кузні, гуртожитки і червоний куток.
Великим трудовим підйомом зустрічає 4-а Самбірська дистанція Всесоюзний Сталінський День залізничника. Вона гідно виправдає свою високу нагороду.
В знаменний день залізничника Самбірська дистанція скаже великому Сталіну, що її колектив готовий до завоювань дальших успіхів в роботі. 
