Рішення міських партійних зборів в дії
На загальноміських партійних зборах м. Самбір було прийняте рішення про те, що кожна первинна партійна організація, кожний 
комуніст повинен проводити політмасову роботу серед неорганізованого населення міста Самбір. Первинна партійна організація 
при Міськраді, добре виконує це рішення. За кожним комуністом закріплена ділянка роботи, де він проводить бесіди, читки 
газет та журналів, роз'яснює населенню радянські закони та укази, знайомлять їх з міжнародним становищем. Так 15 липня на 
передмісті вул. Поводова та Повтурна КП(б)У тов. Куцелім прочитав лекцію на тему: "Земельна Реформа в Польщі, Румунії, Венгрії".
Селяни з великою зацікавленістю прослухали лекцію. Присутніх на лекції було понад 150 осіб. По закінченню лекції селяни 
обговорили питання про уборку врожаю та здачу хліба державі. До збирання врожаю налагоджений весь 
сільськогосподарський реманент. Селяни зобов'язались зібрати весь врожай своєчасно і без втрат і здати хліб державі. 
На цих же зборах селяни обговорили закон, прийнятий XII сеciею про демобілізацію старших віків. Тов. Куцелім пояснив селянам 
всю важливість їх обов'язків при зустрічі переможців-односельчан. Селяни зобов'язались допомогти таким сім'ям зібрати врожай та 
налагодити культурно-побутове життя. Такаж лекція була прочитана на зборах селян 22 го липня на вул. Дільна, Середня та 
Завидівка, на лекціi було присутніх понад 200осіб. Селяни дуже задоволені такими лекціями. Вони запросили лекторів в 
найближчий час зробити ще лекцію про міжнародне становище. Первинна партійна організація міської ради намітила план роботи, 
в якому передбачено ряд лекції та бесід на різні теми. 
Секретар первинної партійної організації міськради
САВЧЕНКО Я. І.