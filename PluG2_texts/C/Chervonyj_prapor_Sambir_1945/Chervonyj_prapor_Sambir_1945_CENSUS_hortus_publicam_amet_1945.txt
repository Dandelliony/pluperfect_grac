ПЕРЕПИС САДКІВ - ВАЖЛИВА ДЕРЖАВНА СПРАВА 
	Великої шкоди завдали німецько-фашистські загарбники народному господарству нашого району,садівництво нашої області зазнало також великої шкоди, багато культурних овочевих дерев знищено, отже наряду з відбудовою всіх галузей народного господарства, стоїть питання про те, щоб не лише відновити, а й значно поширити справу садівництва.
	Ліквідація наслідків війни лише цим не обмежується. Наша більшовицька партія і радянський цряд вживають всіх заходів, щоб в найкоротший термін створити нормальні умови післявоєнного життя для трудящих країни.
	З цією метою Уряд СРСРС та УРСР внесли рішення про наведення належного порядку в справі садівництва. Для цього з 1-го серпня по 1-ше верессня 1945 року по всіх селах та містах області має бути проведений всесоюзний перепис овочевих дерев та овочевих кущів.
	Перепис має дати не лише підсумки про кількість та стан плодово-ягідних насаджень. Матеріали перепису покажуть, які гатунки яблук, груш, слив, вишень, черешень та інших овочевих дерев виводяться в нашій області.
	Маючи такі конкретні дані, можна буде скласти план будівництва відповідних промислових підприємств по переробці яблук, груш, слив та інших плодів на такі споживчі продукти як повидло, мармелад, ріжні компоти, джемси і т. д. 
	Але завдання перепису цим не обмежуються тому, що дані перепису дадуть детальну характеристику стану садівництва в нашій області. Отже на їх підставі ми матимемо всі можливості планувати дальніше розширення площ, зайнятих під садами, виробити конкретні заходи щодо поліпшення якості садів, їх сортності і т. д.
	Перепис садів, який скоро буде проведено, є важлива державна справа і дасть змогу виробити належні планові міроприємства, з тим, щоб повернути на культурний шлях розвитку цю відсталу галузь сільського господарства в нашій області.
