КУЛЬТУРНО-МАСОВА РОБОТА НА СЕЛІ
	Політмасова і культурна робота на селі це є одна з найважливіших і відповідальних ділянок роботи серед населення. Цією справою в селі займаються агітатори.
	Обов'язок агітаторів повсякденно розповідати населенню про досягнення Радянського Союзу, довести до глибокої свідомості історичні доповіді і накази Верховного Головнокомандуючого тов. Сталіна, мобілізувати його на посилення допомоги фронтові.
	В багатьох селах нашого району агітатори добре зрозуміли свої завдання і поставили роботу на належну височінь.
	В селі Стрілкович добре працював агітколектив, що складається з учителів села. Щовечора в добре оздобленому клубі збирається молодь і читають книжки і газети.
	При клубі працює драматичний і співочий гуртки, які ставлять цікаві п'єси та інсценіровки. Працює гурток по вивченню книги товариша Сталіна "Про Велику Вітчизняну війну Радянського Союзу".
	В селі розпочалась сівба, тому обов'язок наших агітаторів щодня читати газети селянам, як по клубах так і в полі. 
