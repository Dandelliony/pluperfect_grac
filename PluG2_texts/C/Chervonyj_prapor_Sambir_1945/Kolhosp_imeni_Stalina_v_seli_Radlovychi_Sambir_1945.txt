Колгосп імені Сталіна в селі Радловичі
Недалеко від міста Самбір розташувалось село Радловичі. Чисто вибілені хатки привітно зустрічають прохожого. Серед села школа. 
Під час перерви тут можна почути веселий сміх і співи дітвори. Селяни працюють в садках та на городах. Село живе повним 
радісним життям. Але сьогодні у селян села Радловичі ведике свято відновлення колгоспу ім. Сталіна. Ми входимо в святково 
прибраний клуб. Ha стінах лозунги і портрети вождів партії та уряду. Голова сільради тов. Пасічний знайомить нас з своєю 
дружиною Варварою Михайлівною. Сьогодні вона переживає найщасливіший день в своєму житті. Я, - з охотою розповідає Варвара 
Михайлівна гостям, - 4 роки чекала цього дня. Коли німці заарештували мого чоловіка за те, що він був рахівником у колгоспі, 
я заховала статут нашого колгоспу, заснованого в 1941 році, в пляшку, яку закопала в землю, і на тому місці посадила квіти. 
Щодня з турботою в серці наглядала я за своїми квітами, боячись, щоб хто не викрив моєї таємниці. Я, як і всі наші селяни, 
твердо вірила, що скоро прийде кінець пануванню коричневої наволочі, що наша славна Червона Армія визволить нас спід 
німецького ярма і знов поверне вільне, радісне й шасливе життя. Тому я так свято зберігала свою таємницю". До нас підійшла 
молода весела дівчина. "Прошу, - каже Варвара Михайлівна, - знайомтесь, це моя дочка Марійка. Вона в мене гордість. 
Їй одній довірила я свою таємницю і на випадок лиха зі мною доручила зберігати до приходу Червоної Армії. Зараз Марійка член 
комсомолу. Скоро розпочалися збори. Учні семирічної школи виконали Гімн Радянського Союту. Урочисті збори колгоспників 
колгоспу ім. Сталіна села Радловичі відкрив голова сільради тов. Пасічний. "В березні 1941 року, — так розпочав він своє 
слово, - ми зібрались в цьому клубі і організували колгосп, який назвали іменем нашого вождя і полководця тов. Сталіна. 
Колгосп pic і розвивався. Буяли широкі колгоспні лани, важкі повні колосся хилилися до землі. Але німецько-фашистські 
загарбники порушили мирне щасливе життя нашого колгоспу. I от сьогодні ми знову зійшлись в цьому клубі, щоб назавжди 
відновити наш колгосп, наше щасливе життя. Від імені всього колективу запевняю, що роботу в своєму колгоспі ми поставимо так, 
як і в інших колгоспах східних областей України". До колгоспників села Радловичі на збори приїхали: секретарі 
РК КП(б)У тов. Ключко і тов. Пономаренко, голова РВК тов. Васюта, представник РК КП(б)У тов. Крупко, представник Обкому КП(б)у тов. Панченко.
На зборах було прийнято 10 чоловік в члени колгоспу, серед них Славич Олена, жінка червоноармійця. В члени правління було 
обрано 5 чоловік. Головою колгоспу одноголосно обрали одного з кращих господарників та організаторів тов. Бакалець Михайла 
Миколаєвича. У відповідь на заклик партії та уряду до селян і селянок західних областей Радянської України колгоспники 
колгоспу Ім. Сталіна зобов'язалися успішно провести весняну сівбу, посіяти вчасно і добірним насінням, щоб Червона Армія 
і країна одержали більше хліба, продуктів, а промисловість - сировини, щоб своєю працею бути гідними героїчних перемог нашої 
рідної Червоної Армії.