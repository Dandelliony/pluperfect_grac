Мистецтво гуцулів
	Відкрилася завіса. Загриміла пісня звільненого народу. Пісня братерської подяки Червоній Армії, пісня слави батькові рідному, вождеві Сталіну, пісня про вічну, незламну дружбу народів могутнього Радянського Союзу.
	Це гуцули - наші рідні брати, приїхали в Самбір, щоб показати нам своє мистецтво. Бадьоро і соковито звучать пісні. Особливо майстерно ансамбль виконав "Кантату про Сталіна" - муз. Олександрова, "Греми Перемогою!" - муз. Полонського, попурі з українських народних пісень - "Бандура" - муз. Давідовського та "Птичий хор" - муз. Іванова.
	Вразив своєю універсальною здібністю молодий актор ансамбль-балетмейстер Ярослав Чуперчук - справжня перлина талантів визволеного народу. Він і танцюрист, і виконавець коломийок та художнього читання. Особливо захопив він глядача виконанням імпровізованого ним танцю "Пастушок" та коломийками, які він так хороше виконував.
	Не абиякі здібності показали також і солісти ансамблю тт. Роп'яник, Рослік, Долінський, Стрільбицька, Маслова, та Чуперчук В.
	Велика заслуга в успіху ансамблю належить його художньому керівнику і головному деригенту т. Котко Д., який поклав багато сил, енергії та своїх знань, щоб за короткий час зорганізувати такий хороший колектив.
	Надовго залишиться в пам'яті глядачі прекрасне народне мистецтво наших рідних братів гуцулів.
	Побажаємо цьому молодому колективові ще більших творчих успіхів.
