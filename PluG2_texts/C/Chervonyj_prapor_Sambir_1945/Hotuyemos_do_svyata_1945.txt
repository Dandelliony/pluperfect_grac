Школа с. Бабино, як і переважна більшість інших шкіл Самбірського р-ну, була зруйнована під час німецької окупації і перетворена на брудні казарми.
За порівняно короткий строк школа села Бабино набула культурного вигляду: відремонтовано шкільне приміщення, шкільне подвір'я приведено до пристойного стану.
Наближається 1 Травня — міжнародне революційне свято трудящих. Цей день школа готується зустріти з гідністю. Провадиться посилена підготовка учнів до іспитів. Учні разом з батьківським комітетом розгорнули роботу по прикрашенню школи і шкільного подвір'я. Класи і коридори будуть оздоблені першотравневими лозунгами і портретами керівників партії та уряду.
Все сільське населення з честю зустріне день 1 Травня, самовідданою працею допомагаючи бійцям Червоної Армії вщент розгромити німецько-фашистських розбійників.