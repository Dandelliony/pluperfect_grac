ЗЛОЧИНЦІВ ПОКАРАНО
	4-го та 5-го травня 1945 року Народний суд м. Самбір заслухав кримінальну справу по обвинуваченні працівників Самбірського заготзерна: лаборанток Вжаск Марії Петрівни та Ярош Генуефи Йосиповни, бухгалтера млина Дольная №2 Насельської Софії Йосиповни і кладовщика млина Цимбало Василя Євдокієвича.
	В лютому місяці 1945 року обвинувачені договорились між собою злочинними діями привласнити мірчук пшениц в кількості 820 кіло, яка знаходилась на млині Дольная №2.
	Ініціатор злочинних дій Вжаск умовилась з Насельською та Цимбало не відправляти мірчук, що був на млині, на заготзерно, а переробити його на борошно і розподілити між собою. Насельська і Цимбало дали на це згоду з умовою, що четверта частина мірчука з загальної кількості 820 кіло буде належати їм.
	Вжаск разом з Ярош, як лаборанти оформили фективний аналізовий ордер на мірчук 820 кіло за зідписом Ярош. В ордері було указано, що мірчук 820 кіло пшениці поступив на пункт заготзерно, про що документів на млин ніяких не поступало.
	28 лютого 1945 р. обвинувачені Насельська та Цимбало без будьяких документів мірчук 820 кіло перемололи, а Цимбало особисто відправив борошно на квартиру Вжаск.
Обвинувачені Вжаск, Ярош та Насельська повністю визнали себе винними в злочинному привласненні державного зерна. Цимбало даремно намагався довести свою правоту, судом встановлено, що він являється основним виконавцем всіх злочинних дій.
	На підставі ст. 97 КК Народний суд м. Самбір приговорив: Вжаск М. П. на 10 років до позбавлення волі в далеких місцях ув'язнення, по відбутті міри покарання 5 років позбавлення виборчих прав; Цимбало В. Є. на 8 років позбавлення волі в далеких місцях ув'язнення, по відбутті міри покарання 5 років позбавлення виборчих прав; Насельську С. Й. - 6 років позбавлення волі в загальних місцях ув'язнення та Ярош Г. Й. 5 років позбавлення волі в загальних місцях ув'язнення.
	Всі засуджені знаходяться під вартою.
