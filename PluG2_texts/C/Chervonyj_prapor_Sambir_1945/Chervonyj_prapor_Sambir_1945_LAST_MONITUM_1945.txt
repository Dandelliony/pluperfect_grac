ОСТАННЄ ПОПЕРЕДЖЕННЯ 
	Все людніше стає в залі клубу села Береги. Гуртками і поодинці заходять селяни до клубу, вітаються і розсаджуються, перемовляючичь з сусідами. Прийшли і поважні сиві діди, і господарі й господарки, і молодь. Гуде натовп...
	Та ось представник Районного Комітету КП(б)У т. Крупко, голова сільради т. Сазанський попрямували до столу президії. Запанувала тиша. Збори почали свою роботу. Слово надається тов. Крупко.
	З неослабною уувагою прослухали присутні звернення Президії Верховної Ради УРСР і Центрального Комітету КП(б)У до робітників, селян і інтелігенції західних областей України та наказ Народного Комісара Внутрішніх Справ УРСР від 20 травня 1945 р. Розгорнулися жваві дебати. Один за другим селяни брали слово, щоб висловити свою готовність ще більше вжити сили для швидшої ліквідації наслідків німецької окупації і дальшого розвитку народного господарства.
	- Довгожданий день перемоги настав, - почав свій виступ голова сільради т. Сазанський. Серце кожної чесної людини переповнене радістю від цієї жаданної звістки. Тепер ми знову маємо можливість вільно будувати своє мирне життя. Підла банда українсько-німецьких націоналістів заважає нам спокійно відроджувати наше господарство. Уряд Радянської України, прагнучи уникнути зайвого кровопролиття, встановив остаточний строк добровільної явки в органи радянської влади, чим дає можливість учасникам банд повернутись до чесної праці. Це є останнє попередження. Ми не повинні залишатись осторонь цієї важливої справи. Зробимо ж все від нас залежне, щоб залишки німецько-фашистських банд добровільно з'явилися в органи НКВС з повинною.
	Виступаючі селянин т. Волоштн, голова сільпо т. Ваневський і баг. інших, запевнили, що всякими способами будуть сприяти виявленню бандитів. Багато присутніх попрохали листівки із зверненням Українського Уряду і наказом Наркома Внутрішніх Справ, щоб передати їх своїм односельчанам.
