«Укр. спорт. тов. «Довбуш» видає
своїм членам і прихильникам білєти по знижених цінах для бігання на леді на ледових майданах коло театру і в публичнім городі.
Є обовязком тих членів, котрі свого часу зарезервували собі білєти, щоби якнайскоріше відібрали їх на коші товариства (у п. Шерея).
Ті члени або прихильники, котрі не зарезервували, а бажають таких білєтів, зволять також якнайскоріше зголоситися й відібрати їх.
Видання білєтів відбувається на коші товариства кождого дня між 5-7 год. вечером» [«Час» за 03.01.1930].
«Послідні змагання в «гокій на леді».
Довбуш — Драґош-Вода 1:4 (0:3, 1:1, 0:0).
Минулої пятниці молода дружина «Довбуш-а» відбула другу стрічу в цім сезоні, а то проти дружини Драґош Вода. І ця стріча покінчилася пораженням для наших. Противники завдячують свій успіх тільки своєму грачеві Айзенбайсерові (платному аматорові), що стрілив всі 4 брамці. Цей справдішній майстер на леді грав за всіх і проти всіх. Всі прочі члени дружини стоять ще низше пересічности; розсіяности, а може і горячковости наших. Вдалося противникам замаркувати 3 брамці в перших 5 мінутах, за те, коли в другій і третій части гри наші опанувалися, вислід гри в тих частинах показує наочно, що труд наших молодих спортовців не пішов надаремно, та що при спокійній і комбінаційній грі можна осягнути кращі успіхи, чим в розсіяности і нерішучости. Одиноку брамку для наших стрілив Пестик. Сподіємося, що ці перші невдачі не відстрашать наших, а навпаки заставлять їх солідно і планово працювати та вправляти цю галуз так гарного і цікавого спорту та що будучність принесе їм відшкодування за ці перші невдачі та за їх труд.
***
Румун. Теніс Клюб (із Букарешту) — Макабі 11:0 (3:0, 4:0, 4:0).
Румун. Теніс Клюб (із Букарешту) — Чернівці (Теам) 6:0 (3:0, 1:0, 2:0).
Минулого тижня гостила у нас дружина, гокій на леді Р.Т.К. в Букарешті. Ця дружина відіграла тут 2 грі і то першого дня в суботу проти Макабі, а в неділю проти черновецької регрезентативи. В першій грі гості з легкістю побідили 11:0, а в другій 6:0. Наша спортова публика мала перший раз нагоду побачити властивість гри «гокій на леді», бо наші спортовці яко початкуючі не були обзнайомлені добре із способом цеї гри.
Гості показали не тільки технічну сторону цеї так цікавої галузи спортової, але і своє уміння бігання, що є найважнішим услівєм до успіху» [«Час» за 01.02.1930].
«В неділю, 16. лютого відбудуться змагання гокій на леді,
наскільки позволить на це лід, між дружинами Довбуш — Макабі на ледовім майдані коло театру. Початок о год. 10:30 перед пол.
***
Минулого четверга відбулися змагання товариського характеру в гокій на леді Ян — Драґош-Вода з вислідом 1:2» [«Час» за 16.02.1930].
«Гокій на леді.
Довбуш — Макабі 1:1 (0:1, 0:0, 1:0).
Минувшої неділі молода дружина «Довбуша» відбула свою третю стрічу із дружиною «Макабі». Коли взяти під розвагу, що жидівська дружина заснована о цілий рік скорше, то вислід гри 1:1 можна вважати побідою наших. В першій мінуті гри завдяки розсіяності нашої оборони вдалося противникам замаркувати брамку. Весь прочий час наші земляки завсіди були в нападі і показали своїми комбінаціями свій сприт і хист до гри. Для макабейців замаркував брамку Ебнер, а вирівняв для Довбушів Пестик.
Ян — Драґош-Вода 1:4 (0:2, 0:1, 1:1).
Того самого дня відбулося змагання реваншу між повисшими дружинами, яке закінчилося повним пораженням німців.
Макабі — Драґош-Вода 5:0 (0:0, 1:0, 4:0).
Цеї середи румунська дружина віднесла після гарної гри побіду над жидівською дружиною (як це розуміти? — В. Б.).
***
Слідуючі змагання в «Гокій на леді»:
Субота 22. лютого ц.р. год. 5. по полудни на ледовій площі в публичнім городі Макабі — Ян.
Неділя 23. лютого ц.р. год. 3. по полудни на ледовій площі біля мійського театру Довбуш — Макабі. Це змагання має товариський характер реваншу із послідної стрічі» [«Час» за 23.02.1930].
«Завтра починається весняний сезон мистецьких ігор.
По зимовім відпочинку виступають дружини до бою за мистецтво.
Довбуш — Борохов
грає на площі Драґош-Вода о год. 11. перед полуднем. Резерви в 9. годині рано.
Ян — Макабі
на площі Яна в 4. год. по пол. Резерви о 2. годині.
Гакоаг — Драґош-Вода
о 4. год. по пол. на площ. Макабі. Резерви о 2. год.
Яск — Польонія
на площі Драґош-Вода о 4. год. Резерви о 2. год.
***
Довбуш виступає в такому складі: Суховерський, Мигайлюк, Рибак І., Суховерський ІІ., Лесько, Суховерський ІІІ., Цопа ІІ., Будний, Бриндзан, Рибак ІІ., Буш» [«Час» за 06.04.1930].
«Вислід копаного мяча.
Змагання копаного мяча в неділю дали такий вислід: Довбуш — Борохов 5:0, (2:0). Ян — Макабі 3:1, (1:1). Польонія — Яск 2:0, (0:0). Драґош Вода — Гакоаг 2:1, (1:1). Запасні дружини: Довбуш — Борохов 2:0, (1:0). Ян — Макабі 5:1, (2:1). Яск — Полонія: гра не відбулася, бо Польонія не явилася. Драґош — Гакоаг так само.
Наш «Довбуш» розпочав корисно для себе нову сезону й побажано булоб, щоб устоявся в такій позиції до самого її кінця» [«Час» за 08.04.1930].
«Сезона копаного мяча почалася вже минулої неділі.
По побіді німців над Маккабі будуть німці тепер змагатися із Драґош-Водою о першенство. Ця гра відбудеться завтра в неділю.
Рівнож відбудеться в неділю змагання Довбуш — Яск. Для Довбушанців буде важним коли вже не виграти, то бодай задержати дотеперішній стан посідання. Думаємо, що Довбушанці свідомі свойого завдання і що оборонятимуть як належиться синьо-жовті барви.
Подаємо табличку, що показує стан мистецтва в копанім мячі 1929/1930.
Дотеперішній стан ігор копаного мяча:
Товариство	Гри	Вигр.	Прогр.	Розігр.	Ворота	Точки
Драґош-Вода	8	5	2	1	18:12	12
Ян	8	5	1	2	23:10	11
Макабі	8	5	1	2	16:8	11
Довбуш	8	4	1	3	23:13	9
Робітники	8	3	2	3	12:11	8
Гакоаг	8	2	3	3	12:12	7
Польонія	8	1	2	5	11:19	4
Борохов	8	 — 	2	6	3:31	2
[…]» [«Час» за 13.04.1930].
«Вислід вчорашніх змагань копаного мяча:
Драґош Вода — Ян 2:0 (1:0).
Довбуш — Яск 3:2 (2:1).
Польонія — Борохов 3:0 (1:0).
Резерви:
Ян — Драґош Вода 2:1 (2:1).
Яск — Довбуш 4:1 (2:1).
Польонія — Борохов 2:1 (1:0)» [«Час» за 15.04.1930].
