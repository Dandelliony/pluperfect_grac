«Совгання саночками (родлями) та лещетами (ші)
українських старших і молодших спортовців відбудеться в неділю 6. ц.м. Збірка в «Народнім Домі» о 9. год. рано. Харчі взяти зі собою. Поворот о 6. год. вечером. Гостям раді (підпис: І. Рай-Лан. — В. Б.)» [«Час» за 06.01.1929].
«Побідимо? Мусимо побідити!
В неділю 1 вересня почнеться новий сезон. Наш клюб йде до тих змагань з повною надією і заміряє, коли вже не поправити, то бодай оборонити своє становище. Однак до цего треба не лише доброго виконання на грищу, але також і моральної підпори за барієрами. Мячевий збір додасть собі певно труду, щоби Вас не лише задоволив — зн. членів і прихильників клюбу, аби приніс собі з першого свого бою цілковитий успіх, від якого залежить дальший поступ в цих змаганнях.
Мячевий збір має надію, що прийдете чисельно, щобисьте його заохотили, аби грачі мали запевнення, що не находяться самітні поміж чужим середовищем.
Присутність своїх забезпечує душевний спокій і мячевий збір може кинутися з повною відвагою, вірою і серцем до бою! Це я хотів сказати на адресу довбушанської публики.
Грачам хотів би я сказати, що не розходиться тут про виконання кожного з поодинока, але розходиться тут про успіх цілости, успіх доцільно, слушної гри, котра в кінці мусить перейти в побідний вислід синьожовтих барв. А це майте на думці в кожній хвильці цих змагань.
Й. А. Басіка.
***
Початок мист. змагань коп. мяча: 1. вересня 1929. По недовгій перерві літнього супочинку починають тепер знов мистецькі змагання на сезон 1929/30. Цим разом беруть в них участь й запасні дружини. Тому, що І кляса числить тепер вже 8 товариств з приходом Борохова з ІІ-ої кляси, програма цьої неділі дуже богата і відбудуться зараз 4 змагання.
***
«Довбуш» І. — Борохов» І. грають в 10 год. рано на площі Драґош води. Перед тим відбудеться гра запасних дружин Довбуш ІІ — Борохов ІІ.
Довбушанцям судилось розпочати осінній сезон і то з грою проти мистця ІІ кляси Борохова, котрий підійшов недавно до І кляси. На жаль, не мали ми нагоду в послідніх часах бачити, як Довбуш грає, однак як довідуємося, Довбушанці вправляли дуже пильно під управою їхнього тренера п. Басіки, котрий спеціально задля того був приголошений із Праги. Борохов є досить сильна дружина і певно надложить всі сили, щоби його перший виступ випав якнайліпше. Очікуємо з цікавістю цю гру, яка нам покаже, чи праця тренера Довбуша, — хоть так в короткім часі, — принесе якісь плоди» [«Час» за 01.09.1929].
«[…] Як зачуваємо,
то нашій спортовій публіці стоятимуть до розпорядимости ледові майдани Ґрудер-а і майдан в публичнім городі, построєний на тім місци де стояв колись «Курсалон». Висше згаданим спортовим товариствам (не знаємо, яким, бо в цій публікації не видно першого абзацу: підшивка рвана, тож бібліотекарі заклеїли його білим папером. — В. Б.) удалося виєднати для своїх членів лижварів зниження цін сезонових білєтів на майдані в публичному огороді.
Бігати на леді, це найприємніший й найздоровіший спорт, котрий злучений із незначними видатками і котрим наші спортовці повинні заниматися о много ревніще як до тепер.
Є дуже побажане, щоби як найширші круги нашого суспільства посвятилися цьому так приємному і здоровому спортові. Тому звертаємося із зазивом до всіх, що бажають бігати на леді, використати нагоду зниження цін на новопостроєній площі і зголошуватися в тов-і «Довбуш» в ціли зарезервовання відповідної скількости білєтів, бо чим більше число учасників, тим краща матеріальна основа й тим самим більша запорука розвитку цього рода спорту.
***
Гокій (Hockey) на леді — копаний мяч в зимі.
В цім зимовім сезоні буде в нас в Чернівцях запроваджена нова галуз спорту, єсли тільки ця галуз як слід зорґанізується і приготовлена в тутешне спортове життя війде. Є певно, що вже кілька товариств, межи котрими і наш «Довбуш», сформували секцію «Гокій на леді». Ця зимова спортова гра спонукує великий переворот в тутешнім спорті бігання на леді.
Наша черновецька спортова публика буде мати нагоду познакомитись із найкращою й найцікавішою грою зимового спорту. Крім Макабі, Ян, Драґош-Вода і наш Довбуш дійсно орґанізують секцію «Гокій на леді». На цю ціль потрібно дуже значної суми. Сподіваємося, що наші ревні прихильники не полишуть нас і при цій галузи спорту і спричиняться матеріально до заснування цеї секції.
Щоби нашу суспільність познакомити близше із грою «Гокій на леді», то в деннику «Морґенблатт» і «Аллґемайне Цайтунг» буде публіковано в спортовім листку недільного числа в продовження переглядний витяг. Приписи «Гокій на леді», котрі тепер правосильні й потверджені інтернаціональним союзом «Гокій на леді» [«Час» за 01.12.1929].
«Виділове засідання «Довбуша»
відбудеться в четвер, 12. ц.м. о год. пів до 8-ої веч.» [«Час» за 12.12.1929].
«Незабаром пічнеться сезон зимових спортів.
Укр. спорт. товариству «Довбуш» удалося виєднати для своїх членів необмежену скількість білєтів для бігання на леді по дуже знижених цінах. Тому кожний, що має яке небудь замилування до бігання на лижвах повинен використати цю нагоду і вписатися в члени «Довбуша». «В здоровому тілі здорова душа…», тому кожний без огляду на вік і стан повинен посвятитися цьому родови спорту.
Зголошення в члени і видання білєтів для бігання на леді відбуваються кожного дня від 7-8 години вечером на коші товариства.
***
Гокій на леді.
Виділ укр. спорт. тов. «Довбуш» обговорюючи на одному зі своїх засідань справу заснування і орґанізації секції «Гокій на леді», рішив приступити до заснування цеї секції. Уповноважено п. Шерея орґанізувати цю секцію, даючи йому повновласть збирати на цю ціль датки між нашими громадянами.
Є дуже похвально, що наш «Довбуш» приступив до заснування «гокій на леді». Витаєм сердечно цю секцію і сподіваємося, що грачі цеї секції візьмуться серйозно за діло, заступатимуть синьо-жовту барву з добрими успіхами, щоб імя «Довбуш» і в зимі дістав той відгомін, що в літі при змаганню копаного мяча.
Тому, що орґанізація цеї галузи спорту є сполучена із значними грошевими видатками, сподіваємося, що наші співгромадяни спричиняться морально і матеріально до заснування цего діла, щоби цим самим дати змогу нашій молоді занятися цею галузею спорту» [«Час» за 15.12.1929].
«Виділ укр. спорт. товариства «Довбуш» повідомляє,
що видача білєтів для бігання на леді, резервованих своїм членам, пересувається на неограничений час, задля непорозуміння межи льокальними спортовими товариствами і регіональним комітетом. Про видачу білєтів оголоситься в «Часі» [«Час» за 18.12.1929].
