«Змагання киданого мяча.
Довбуш — Макабі 3:2 (1:). В неділю, 7. ц.м. о год. 11. рано побідила дружина киданого мяча (гандболу. — В. Б.) Довбушанок дружину Макабейок по завсятій, важкій боротьбі.
Перша половина випала некористно для Довбуша. Перші два ворота осягнули Макабейки Фляйшер і Кавфман. Кавфман кинула займака (шістку), котрого подиктував суддя за це, що воротарка Довбуша тримала довше як приписано мяч у руках. Одинокі ворота для Довбуша в першій половині осягнула права нападниця, п-нна Бігей. Довбушанки не могли собі цього в голові помістити, щоб це могло бути можливим, щоб вони зійшли з площі побідженими. — Де є добра воля, там можна осягнути добрі висліди. — В другій половині помимо сильних нападів Макабейок, Довбушанки не то, що не дістали більше воріт, а навіть змінили, завдяки правій нападниці п-нні Бігей і середній нападниці п-нні Мицак, цілком дотодішний стан гри і вирвали Макабейкам побіду. — Треба зазначити, що напад Макабейок є о много сильніший від нападу Довбушанок. Цілком противно треба судити обі воротарки. Воротарка Довбушанок п-нна Бігей (очевидно, були дві спортсменки з прізвищем Бігей — одружена й неодружена. — В. Б.) мала богато більше роботи, як воротарка Макабейок, а при тім богато краще з цього вивязалося. Заложниця п-нна Качуровська виратувала не одно дуже тяжке становище, ба навіть кілька разів виручила воротарку. Права помічниця п-нна Циґанюк, як на перший раз, була досить доброю. З нападниць годиться спімнути п-нни Бігей і Мицак, котрим завдячує Довбуш свою побіду. Ліве крило дуже слабеньке. Загалом треба порадити всім Довбушанкам, щоб вони більше вправляли. Наріжняків (корнер) і бічних кидів (авт) вони не вміють кидати. Макабейки загалом грали добре, головно визначилися всі три нападниці. Воротарка була слабша. Суддя Блюмер стояв під впливом публики» [«Час» за 10.10.1928].
«Гакоа — Макабі 1:1 (0:0).
В вівторок, 9. ц.м. поділилися дві вище згадані жидівські дружини точками. — Гра була цікава і велася до яких 20 хвиль перед кінцем без жадних успіхів для обох воюючих сторін. Перші здобули ворота Гакоанці із займака (одинадцяти), котрого стрілив Фрайберг. Вирівняв також із займака Пфефер. У грі можна було замітити перевагу Гакоанців. Загалом обі дружини грали добре. Воротар Гакоанців Гірш боронив ворота по мистецьки. Суддював дир. Петровіч» [«Час» за 13.10.1928].
«Довбушанська жіноча дружина здобула мистецтво в киданім мячі.
Побідою минулої неділі над Макабейками здобули Довбушанки мистецтво киданого мяча. Цього сезону боролася дружина «Довбуша» дуже гарно. Вона ні одного разу не була побідженою. Довбушанки йшли на площу з сильною волею, щоб побідити і вертали в грища побідницями! Українці починають покидати свою байдужість. Вони починають розуміти, що вони сини сорокміліонового народу не сміють остатися в нічім позаду инших, богато менших народів. Зусилля Довбушанок для осягнення першого місця увінчалися успіхом. Ми певні, що дружина копаного мяча не завстидається перед загалом і осягне свою, так довго ожидану, ціль — мистецтво копаного мяча і зможе отворити свою площу офіціально, як мистець Буковини. Було-би побажаним, що у «Довбуша» вправлялися і на інших ділянках спорту, на котрих-би він, при добрій волі, певно не завстидався. Ми певні, що охочих і здібних у нас найдеться досить. Нашим кличем має бути все і всюди6 «До побіди!»
***
В неділю, 14. ц.м. відбудуться о год. 3. п.п. два змагання копаного мяча. На площі Яна: Довбуш — Робітники, а на площі Драґош-Води: Польонія — Драґош-Вода (бачимо, що в міжвоєнному футболі Румунії не було проблем із тим, аби команди з одного міста грали домашні матчі на «чужих» стадіонах. — В. Б.). Тамтогорічний мистець, Польонія, якось цілком не пописався цього сезону. Дві точки, котрі вони мають, здобули вони при зеленім столі. Із площі сходили вони все побідженими. Драґош-Вода пописувався цього сезону лиш один раз, тому тяжко осудити його силу. Все таки можна числити на побіду Драґош-Води.
Табеля мистецтва:
Товариства	Гри	Виграні	Розіграні	Програні	Ворота	Точки
Ян	3	2	1	 — 	7:4	5
Макабі	4	1	2	1	7:5	4
Довбуш	3	1	2	 — 	4:3	4
Гакоа	2	1	1	 — 	7:2	3
Драґош-Вода	1	1	 — 	 — 	2:1	2
Польонія	3	1	 — 	2	2:8	2
Робітники	4	 — 	 — 	4	4:10	 — 
[…]» [«Час» за 14.10.1928].
«Остаточні й рішаючи гри о мистецтво копаного мяча зближаються до кінця.
Між инчими товариствами, як н.п. «Драґош-Вода», щоби стати мистцем в осінніх грах.
Маємо сильну надію, що «Довбуш», цего року ще ніколи непобіджений, зрозуміє вагу хвилі й доложить всіх своїх сил і всеї своєї поваги і чужими признаної амбіції, щоби вийти побідоносно із послідовних своїх змагань (в офіційних турнірах Румунії від Буковини тривалий час виступав один етнічно український спортовий клуб (до 1931-го спорттовариство) — «Довбуш», заснований 1920 р., інші команди представляли різні національні групи Чернівців: «Ян» — німецьку, «Полонія» — польську, «Маккабі», «Гакоах» — єврейську, «Драґош Воде», «Мунчіторул» (наші газетярі називали цей клуб «Робітниками», дослівно перекладаючи його назву), ЧФР (відповідно «Залізничники») — румунську. — В. Б.).
Гри слідуючого тижня: «Довбуш» — «Робітники» субота 3. падолиста ц.р. 2:30 п.п., площа «Ян», судія п. Мігалиску.
«Макабі» — «Польонія» (повторення гри) 4. падолиста, 10 рано, площа «Макабі», судія пан д-р Воюцкі.
«Драґош-Вода» — «Гакоах», 4. падолиста год. 2:30 п.п., площа «Драґош» судія п. Мохні.
«Драґош-Вода» — «Довбуш», 8. падолиста, год. 2:30 п.п., площа «Драґош» судія п. Ройтман.
***
Спорт-клюб «Воля» мистець другої кляси і побідник в грі із послідним клюбом першої кляси. Місцеві спортові власти ухвалили зменшити стан дружин першої кляси в той спосіб, що послідний клюб першої кляси іде автоматично до другої кляси а мистець другої кляси остається дальше в другій клясі. Проти цеї ухвали внесли оба заінтересовані клюби протести, так що місцева комісія копаного мяча була приневолена зарядити елімінаційні змагання двох клюбів, із яких спорт. клюб «Воля» вийшов побідником. Центральна комісія копаного мяча в Букурешті залагоджуючи протест «Волі» рішила знести ухвалу місцевої комісії і наказала строго респектувати риґулямін.
Помимо того місцеві спортові власти до сьогодні не виконують наказу центральної комісії і відкладають рішення цеї справи із одного тижня на другий. Quo usque tandem? («Скільки ще?» із латини. — В. Б.)» [«Час» за 04.11.1928].
«Довбуш — Робітники 2:3 (0:1).
Несподівано мусіли Довбушанці віддати Робітникам 2 дуже цінні точки.
Перебіг гри такий: помимо того, що дружина Довбуша безнастанно напирає на ворота противника, не може осягнути ніякої брамки, бо всі зусилля розсіяно-граючого нападу Довбуша кінчаються завдяки добрій залозі Робітн. без всякого успіху. При кінці І. пол. напад Роб. продирається й осягає одиноку брамку І. пол. — В ІІ. пол. Довбуш старається всіма силами взяти верх над противником. Помимо того, що їм удається 2 рази вирівняти стан гри, осягають Роб. в 58 мінуті ще одну брамку. В послідних хвилях стріляє Рибак ІІ третю брамку для Довбуша, яку суддя не хоче признати.
Треба згадати, що суддя Мігалеску і його помічник Настасі (оба Румуни) не були обєктивні.
Це перше пораження Довбуша завинила дружина, котра цього разу, як ще ніколи, грала дуже зденервовано і без всякої орієнтації. Ні один грач не пописався як слід» [«Час» за 09.11.1928].
«Драґош-Вода — Довбуш 1:1 (0:0).
В четвер 9.ХІ. ц.р. відбулися на площі Драґош-Вода приятельське змагання межи Драґош-Вода а Довбушем. Грою, що стояла на досить низькім спортовім уровені, проводив суддя Мігайлеску, котрий цього разу вивязався не згірше із свойого завдання. Коли-б Довбушанці звертали більшу увагу на те, щоб грати в сполуці, а не стріляли-б безцільно то вправо, то вліво коли-б вони вміли вихіснувати всякі користні моменти, були-б вийшли напевно побідниками у цьому змаганню. Радимо Довбушанцям взяти добре під розвагу вище згадане, щоб не принести встиду тим барвам, що через цілий сезон йшли все побідно вперед!» [«Час» за 11.11.1928].
«Приятельська гра Довбуш — Макабі
відбудеться в неділю, 28-го ц.м. на площі Макабі. — Початок о год. пів до 3-ої» [«Час» за 17.11.1928].
«Макабі — Довбуш 3:2 (2:0).
(Приятельська гра).
В неділю, 18. ц.м. відограли обі вище згадані дружині на макабейській площі приятельську гру з якої Макабі по інтересній грі вийшов побідником. Довбуш грав з 4-ма запасними грачами, котрі одначе покладаючи на верх велику амбіцію, вивязалися несогірше з свого завдання.
Довбушанці з початку не можуть якось зорґанізуватися і вже в десятій хвилі острий стріл Пфифера зупиняється в сітці довбуш. воріт. Незабаром Буш поранений мусить відступити з площі й Довбуш грає якийсь час тільки з 10-ма грачами. Через провину воротаря Макабі осягає ще одну брамку.
В другій половині Довбушанці, зробивши зміну в уставі дружини, напирають сильно ворота Макабі. Слідує атак за атаком, якого успіх є: Іванович вистрілює 2 рази невстримно у ворота противників і вирівнює оттак стан гри. Офензива з обох сторін, з котрих макабейські багато небезпечнійші, кінчаться без жадних успіхів. В послідних хвилях Пфан гарним стрілом примушує довбуш. воротаря капітулювати третій раз. При цім стані суддя Ройтман підсвистує гру.
Треба замітити, що Макабейці виступили комплєтні. Довбушанці, котрі по нещасливій грі проти Робітників сильно підупали, цього разу хотя й зістали побідженими, могли вподобатися. Відмолоджена дружина виявила жваву, комбінаційну гру і проти технічно ліпшої гри Макабейців протиставила вона ліпшу тактику як звичайно і більшу запопадливість. Іванович був цим разом ліпший. Рибак І і Цопа ІІ в нападі грали несподівано добре, так само й Рибак ІІ як середний бігун. Цопа І здається вже скінчив свою карієру як «футболіст». Брамкар Лупуляк був ліпший в другій половині. Сподіваємося, що молоді запасники при пильних вправах вробляться на добрих грачів і спричинять не мало до скріплення дружини.
***
Заграничні спортові результати. Відень, 18. падолиста.
Мистецтво І. кляси: Адміра — Слован 6:2 (3:1).
Спортклюб — Герта 4:2 (1:1).
Рапід — Відень 3:2 (3:0).
Австрія — Ф. А. К. 2:2 (1:1).
В. А. К. — Ніхолзон 2:1 (0:1).
Мистецтво ІІ. кляси: Гакоаг — Алтмансдорф 3:2.
Лібертас — Донав 2:0.
Форвертс — Вікторія 0:0 (подані результати чемпіонату Австрії. — В. Б.)» [«Час» за 21.11.1928].
