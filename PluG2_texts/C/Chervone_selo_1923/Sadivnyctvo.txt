Садівництво.
Рідко де на Вкраїні є село, де-б не було саду. Так уже звик наш селянин садити коло своєї хати садок. Здебільшого це роблять селяне для 
прикраси. Одначе і маленький садок, коло хати, иноді дає селянинові на цілу зиму їсти сушених груш, яблук, слив та вишень. Коли ж він ще й 
доглядав за садком, тоді велику допомогу в господарстві подає йому його садок. Сад же не вимагає великих труднощів. Треба тільки знати, де 
й як його садити, та доглядати його. Садівники кажуть, що не треба тільки садити на дуже низьких місцях та на солонцюватій землі. Землю 
треба глибоко вершків на чотирі виорати, а ще краще зробити перевал до 10 вершків завглибшки. Ями для посадки заготовляти до 1 арш. завглибшки, 
та до 2 арш. завширшки і не менше як за півроку до посадки. Посадку робити весною і в осени. Найкращою лічиться посадка осіння за місяць до 
морозів. Віддалення між плодовими деревами робити таке: між яблунями 12 арш., між грушами 9 арш., між сливами 8 арш., між вишнями 7 арш., 
між ягідними кущами по 2 арш. Садовити дерева не в квадрат, а краще в шахматному порядкові. Садити такі сорти плодових дерев, які добре 
приймаються та підходять до грунту. Так, із яблунь літніх можна садити налив білий, шампанське; з осінніх - антонівку, путівку, аіззімніх 
ренет; з груш — лимонку, бергамот; з слив — венгерки; з вишень — литовку, володимирку, шпанку; з черешень - жовту денісенку майську ранню 
чорну; з агрусу — американський чорний, Вікторія; з малини — мальборо, кутберт, фастальор і ще багато инших. Для посадки треба брати
дерева з питомника. За посадженим садком треба добре доглядати. Садівники кажуть, щоб земля під садком була під чорньїм паром та угноєна 
хоч простим гноєм, або попілом. Найбільше треба оберігати садовину од ріжних ворогів. Бо шкідників садовини дуже багато. На садовину нападають 
всякі жуки, гусінь та инші шкідники. В осени та і весною можна бачити, як по деревах гойдаються на павутині звернені листочкито шкідник 
саду бояришниця. Можна бачити такі самі гнізда, тільки щільно пристали до гілля, садового шкідника — золотогузки. Вершків на 2 — 6 од землі на 
корі стовбура можна бачити про довгувату пляму — це яєчки непарного шовкопряду. На тонісеньких паростках дерев легко помітити яєчка 
кільчатого шовкопряду. Як тільки потеплішає весною, з цих гнізд почнуть вилазити гусениці, з щілин кори, з під моху, з лишаїв полізуть на 
дерево безліч жучків, черв'яків і заїдять дерево. От садівники й рають, так робити: в осени та весною треба позбіратн всі гнізда садових 
шкідників і попалити. Треба очищати дерево від моху лишаїв та обмазувати стовбурі густим росчином вапни з глиною. Струшувати жучків 
довгоносиків на рядно і душити їх. Обризкувати гусінь паризькою зеленню (2 зол. зелені і 4 зол. вапни на 1 цеберку води). Поки ще не 
з'явилося листя можна обризкувати залізним купоросом (1 хунт і 2 хунта вапни на цеберку води). На весні, у-літку та в осени позбірати все 
те, що валятиметься під деревом і попалити. Дерево кожне треба оглядіти та пообрізувати гострим ножем непотрібні тільки. От коли господар 
розумно буде доглядати за своїм садом, то й сад дасть добрі прибутки та ще краще прикрасить оселю.