Про „День врожаю".
Недорід останніх років ставить перед нами завдання ще більше поширити та зміцнити агрономичну пропаганду. Не одна тільки посуха зменшує наш 
врожай. Більше ще чим посуха шкодить нам наша несвідомість, невміння вести хазяйство по вказівках агрономичної науки. Для того, зараз же як 
тільки закінчиться головна хліборобська праця в полі, нам треба підвести підсумки господарчого року. Треба найти причини, які зменшили врожай, 
а также і ті причини, які, не дивлячись на посуху, забезпечили врожай від погибелі. Всі ці причини треба точно виявити, познайомити з ними 
селянські маси й затямити їх добре на майбутній рік. Для того центральний комітет Комуністичної Партії Більшовиків України і центральний 
комітет ЛКСМУ пропонують влаштувати по всій Україні „День врожаю", так як не було зроблено минулого року. „День врожаю" постановлено влаштувати 
в цім році 24 вересня, Всі ком'ячейки, гуртки комсомолу, комнезами, комітети взаємодопомоги, колективи, земельні органи та селянські будинки 
повинні підготовлятись вже від сього дня до цього майбутнього сільсько-господарського свята. „День врожаю" повинен бути не тільки відпочинком 
від праці, він повинен стати початком широкої агрономичної пропаганди, яка буде проводитися на селі в цю майбутню зиму. Селянські будинки 
повинні взяти на себе організаційну сторону цього свята. Вони повинні вже від сьогодня приготовлятись до того, щоби в „День врожаю" як 
найкраще влаштувати по селах народні гулянки й сільсько-господарські та агрономичні виставки. Кожен селянин в „День врожаю" повинен не 
тільки на словах почути, але переконатися наочно (на виставках) як треба вести хазяйство в його районі, щоби оминути те нещастя, яке 
приносить посуха. „День врожаю" є початком рішучої боротьби за врожай і кожен селянин повинен відчути й побачити, що цією боротьбою керує 
комуністична партія й радянська влада. Починайте негайно підготовчу роботу до влаштування „Дня врожаю"!