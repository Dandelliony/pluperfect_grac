За нашу газету
Наша газета не що давно пережила чималу грошову кризу; доходило навіть до того, що була загроза дальнішому виходу газет. Але припинити вихід 
селянської газети, в умовах Полтавщини, було би річчю неможливою, тому з ініціятиви Губному комун. партіі, було утворено пайове видавниче 
товариство „Червоне Село", яке ставить собі завданням не лише підтримувати і розвивати газету, а й видавати (спільно з організаціями, які 
входять в склад товариства) популярну літературу для села. Пай для вступу в члени товариства встановлено невеликий, всього один червінец, 
та вступної плати — один золотий карбованець. Одже пайщиками є змога записатися як дрібним селянським та робітничим організаціям, так і 
окремим господарям. Першими пайщиками стали установи м. Полтави, які внесли по кільканадцать червінців на заснування фонду видавництва. 
Губком та Губвиконком розіслали обіжники всім низовим організаціям (їм підлеглим) про обов'язкову передплату на „Червоне Село" та про 
придбання паїв товариства. Однак такою обов'язковою передплатою ми не обмежуємося, наше завдання дати „Червоне Село", як не в кожну селянську 
хату, то принаймні на п'ять дворів. Ставлючи собі на меті як найширше росповсюдження „Черв. Села", ми, за почином Агітпропу, Губному, 
відкриваємо виклики на передплату „Черв. Села" в порядкові культшефства над селом, серед міськіх робітників. Нехай селянин дістає зпершу 
неплатно, який місяць, нашу газету, а далі, звикши до неї, зрозумівши потребу в ній. передплачуватиме й сам. Нами вжито цілу низку заходів 
до поліпшення газети. З наступного числа, ми починаємо випуск газети по четвергах, з тим, щоб до неділі, газета була вже в найдальших 
закутках Полтавщини. Разом з цим ми звертаємо велику увагу на інформацію і надалі читач зможе знайти в нашій газеті широкий огляд міжнародніх 
подій та життя Радянського Союзу. Що ж стосується до тих, які ухилятимуться передплачувати газету по викликах, ми занесемо їх в список 
ворогів робітниче-селянської преси, оголошуючи його як на сторінках „Червоного Села", так і „Голос а Труда".