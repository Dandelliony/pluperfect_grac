Для здорового життя.
(Відомости з гігієни). 
Їх історія. Колись, у далеку старовину, в теплих країнах люди видавлювали смашний сік з винограду й пили його. І мабуть ненавмисне, 
несвідомо дійшли до того, що стали робити з виноградного соку вино. Може було так, що видавлювали сік і залишали в посудині на довший час, 
як у нас заготовляють капусту чи огірки. Потім покуштували той сік, аж він став вином. Від особливих бактерій виноградний сік шумує 
(ферментується), у йому утворюється спірт. Бактерії переробляють частину виноградного цукру на спірт. А коли спір ту в вині стає більше, 
тоді й самі винні бактерії вже не можуть плодитися, — тоді вино перестає шумувати. У натуральному вині ніколи не буває багато спірту, не 
більше 15 — 17 частини спірту на 100 частин води. Люди пили вино і помічали, що від його робиться з людиною щось дивне; наче стає весело, 
наче людина відміняється, думки в голові наче так легко рояться. Далі, як більше випито, розум потроху затуманюється, людина стає непритомною. 
І стали люди знарошне пити вино, щоб здобути оту веселість, щоб забути смуток життя. Так минули ботні й тисячі літ. Виробляли вино всякого 
Гатунку (сорту): солодкі й кислі, кріпші й слабші; се залежить найбільше від того, який виноград і чи багато в йому цукру. Пили й напивалися, 
инші й достатки та здоровя своє пропивали — хоч горілки ще й не було. Правда, у культурних людей старовини, у греків, був звичай пити вино 
тільки розведене пополам з водою. Років з тисячу назад (у IX столітті) один учений араб Альбуказис навчився здобувати з вина (перегонкою) 
„винний дух" — спірт. Спірт — слово римське і означає „дух" — spiritus. А поарабському спірт названо — алкоголь. Так те арабське слово і 
пішло всюди поміж культурними народами. Довгий час алкоголь не йшов між люди, залишався тільки в руках учених. Його вживали на ліки, на 
лікарські настойки, бо в йому добре настоюються трави й коріння. Помітили, що алкоголь, коли його запалити, горить неясним, та дуже пекучим 
огнем без диму. Пізні ще почали спірт і просто пити, — не чистий, а пополам з водою. Бо чистий спірт дуже пекучий і дуже шкодливий. Сталося 
це у дванадцятому чи тринадцятому століттю. Називали його „водою життя", — aqua vitae, „оковита", як казали на Україні. Навчилися здобувати 
спірт не тільки з вина, а й з хліба: „курили горілку" (горіле вино) з рощини, котра перебродила, ферментувалася. Тепер роблять горілку й з 
картоплі, з усього, в чому є багато крохмалю чи цукру. Ще як не було горілки, у нашій стороні не робили вина з винограду, бо в нас виноград 
не родить (або має мало цукру). Зате робили меди. Розводили (розсичували) мед водою, приправляли ще корінням і травами для духу, варили те 
все, а тоді зоставляли шумувати, ферментуватися. Після того мед робився, як вино, у йому було трохи спірту. У пиві теж є спірт, од 6 до 10 
частин на 100 частин води. Окрім спірту й води, в натуральному вині є кислота, трохи цукру, краски з ягодних плівок і т. д. Дуже поширене 
фальшування вина. Вино роблять часом зовсім не з винограду. Напр., варять ягоди чорниці, виходить кисла, терпка, темночервона юшка. До неї 
додають, цукру, або малясу й спірту, — вино готове! Роблять вино й ще з усячини. У нашій стороні роблять досить „натуральне" вино з вишневих 
ягід, агрусу, яблучного й грушевого соку, додаючи цукру й зоставляючи той сік шумувати. Як роблять (викурюють) горілку, то окрім спір ту 
утворюється ще сивушна олія й инші шкодливі та смердючі речі. Неочищену горілку у нас звуть сивухою. Горілка очищається від сивушної олії й 
инших примішок — перегонкою. Після того, як ми коротенько розглянули історію вина і горілки, нам треба буде розглянути, що робиться в 
людському тілі від алкоголю. Про це й буде наша дальша розмова. Гр. Вільний.