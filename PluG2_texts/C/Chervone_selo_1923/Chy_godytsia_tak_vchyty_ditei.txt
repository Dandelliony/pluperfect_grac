Чи годиться так вчити дітей?
Наша війскова частина стоіть у селі Терновщина, Руновщанського району, Полтавської округи. Зайшов я колись у школу в якій стоїт штаб, там тоді 
провадилось навчання дітей. Сів і я послухати як навчає учителька, Марія Семенівна. В той час саме учні робили якісь арифметичні викладки на 
таблиці. Скінчили, і учителька, мабуть щоб похвалитись своїми політичними знаннями, питає одного учня: Хто такий Троцький? Хлопець мовчить. Ну, а 
хто такі разом Ленін, Троцький і другі? — запитує учителька. Це дуже вчені і розумні люде — відповів хлопець. Учителька цією відповідю цілком 
задоволена, але я не задовольнився і слухаю далі. Пояснює дали учителька, як поділяється наша країна: Спочатку, — каже, — село, потім волость, 
повіт, потім губернія, яка зараз називається округом... і т. и. Слухаю і дивуюся. Далі! Що таке комнезам? Хлопець відповів. А хто состоіть у 
ньому? „Голова відповідає учень. Ну, як голова? Твій батько состоіть у Комнезамі? - Ні А хто-ж состоіть? Грицько, хлопець назвав призвіще. І так 
і не могла учителька роз'яснить хлопцеві, (а може й сама гаразд не знає?) що в комнезам вступають лише незаможні селяне.
Таким був весь урок „політграмоти". Далі йшла географія, яку учителька весь час чогось називала орфографією; замісць того, щоб казати „географичний", 
вона весь час казала „орфографичний". Тут мене здивував метод викладання географії. Справа йшла про Фінляндію. І учителька примусила учня 
проказати усі губерніяльні міста колишньої. За для чого це робити, коли Фінляндія уже поділена по новому? За для чого примушувати хлопця 
затвержувати багацько слів, які йому мабуть ще не скоро будуть потрібні? Навіщо заставляти хлоця даремно ламати язик? Чи не краще булоб добре 
вивчити його географії своєї місцевости, Полтавщини? І нарешті виходить те що у хлопця із Улеаборга полупається Вілябор, а із Куо-Піо Купі. А 
сама учителька десь найшла в Фінляндії Мілан? Помічені дрібниці кажут за те, що, з одного боку, учителька недбало ставиться до своєї праці, а з 
другого про те, що зовсім не розвинена політично. Ці хиби треба позбути, тим більше, що зараз становище вчительства неодмінно кращає і 
одмовлятись поганим матеріяльним становищем уже негодиться. А вивчення дітей річь важлива і робити це діло аби як не можна. Бо діти будуть 
духовними каліками. Червоноармієць В. Писаровський.