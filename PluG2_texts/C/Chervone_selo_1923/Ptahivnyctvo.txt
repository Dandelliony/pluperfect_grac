Птахівництво.
„Щоб тобі подохли" так де-кілька разів за день вилається селянин, проганяючи свою птицю від клуні, від хати та з городу. А курі або индики, 
гуси, качки, знову своїми табунами, як нарошне, біжать туди, звідкіль їх допіру прогнали. Ще нічого, коли в своєму дворі, а то залазять в 
двір, в город до сусіда, а той вже неодмінно ноги поперебиває. Це вже така погана в нас вдача. Воно, звичайно, й шкода иноді немала буває, 
коли птиця та залізе в город сусіда кублитися, тоді як все посажено. Усе це через те, що сепяне не знають, як доглядати птицю. Здебільшого 
селяне мало звертають уваги на домашню птицю. За птицею більше дбають в господарстві селянки. Вони краще знають і про користь від птиці. 
Треба мила — понесла селянка на базар десяток яєць, треба ниток, голок (багато де чого в господарстві дрібного треба, аж до самісенької 
соли в борщ) — і понесла селянин півня на базар. Часто смакують селяне і борщ з курятиною. От уже при невдалому догляді за птицею, коли 
підрахують селяне в своєму господарстві, що дає птиця, то запевне скажуть, що вона дуже корисна в господарстві. От тільки лихо вже селянське 
в тому, що вони не вміють шанувати своєї коштовної праці і від цього багато де чого гублять. Коли б до всього селяне в своєму господарстві, 
та прикладали розумно руки, то тільки всміхайся, як по маслі пішло б! Так самісенько і коло птиці. А то підсипала селянка, багато під квочку 
яєць, а курчат вилупилось мало. У иншої селянки цю зіму курі зовсім не неслись. Де добре з курчатами получилося, то вже їм сусіди ноги 
поперебивали, або так чого наїлися та й повитягалися до одного, а селянка на кого ж на сусідку, мовляв, ти нагодувала! Ну й пішло! Та найбільше 
й лайки буває з сусідами за птицю! Лихо це через те, що птиця не так доглядається, як слід. Для птиці потрібні курятники, в яких треба 
мостити сідало. Щоб у курятнику зімою було не холодно, так саме щоб не було й протягів. Курятники треба гарно вичищати та на ніч зачиняти, 
щоб що не пополохало курей, або не подушило. Годувати треба тричі на день, головне це зімою. Літом обов'язково треба зранку нагодувати, а 
потім нехай птиця пасеться. Щоб птиці була чиста вода та було де курям кублиться, а гусям, качкам купатися. Щоб курі не виливали виливків, 
то треба до харчів додавати гашеної вапни, або добре потовченої шкарялющи з яєць. Найкращий харч курям просо, так що ним можна годувати 
курей цілий рік. Овсом гарно годувати, як несуть яйця. Так само й ячменем, гречкою тільки треба це зерно варити. Ніколе не слід давати 
мішанини проса з гречкою, або з вівсом і так далі. Зімніми ранками краще давати вареної картоплі, мішаної з пшеничними висівками, або з 
розвареним зерном. Ті яйця, що думають підсипати під квочку, не треба накривати та тримати в холодному місці. Як вилупляться курчата, то 
через декілька годин рають птахівники дати їм по одному зерняті звичайного перцю, а через дванадцать годин — дрібно покришеного, круто 
вареного яйця. Через п'ять день можна давати 2 дні пшона, 2 дні ячменю, 2 дні вівса і так чергувати далі. Звичайно, щоб була курчатам чиста 
вода. Дуже нагодовувати курчать не слід. Индошатам, як вилупляться, давати харч треба аж через 30 годин. Спершу, через кожну годину, дрібно 
покришеного круто звареного яйця, а потім кришичок з хліба, замішаних на молот. Т Юрченко. (Далі буде).