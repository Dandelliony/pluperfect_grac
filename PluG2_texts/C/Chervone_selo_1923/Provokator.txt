„ПРОВОКАТОР„
с. Зачепилівка, Червоноградоької округи. 
Храмовий день Зачепилівської церкви — Михайла. Жваво, солоденьким тенорком відправляє службу „божу" молоденький попик, закликаний з Козиршини 
за 15 верст. З другими попами прийшли, навіть, хористи. Старший, з 60 ти річним „стажем“, піп Василь, не бачив у своїй церкві стілько 
парахвіян ось уже скілько років... Балуваний став народ, не вірит у бога, не ходить у церкву, не поважає панотця. Согрєшіх пред господом... 
Молився і задоволенню не бачив краю. В думці: Попрохати, щоб і обідню відправив... Молодчина прямо!.. Рушили парахвіяне з ранкової служби, 
а попи пішли в сторожку спочити, бо до батюшки тепер не через вигін — пі в гін, а верстов за дві, напевно. Сумно дивитись на подвір'я, де 
тепер містяться співробітники райвиконкома. Не взяла рада церковна будинка в аренду... Заклопотана бігала матушка Олександра Даниловна біля 
страв, що готувались попам на обід. Горшки вишнуровані в печі на кізяковому жару, ніби всміхались, що їм не дошкуляло, а матушка нервувала. 
Мало їм було одібрати ругу... Засунула ложку в горщок, покуштувала й сплюнула. Ну, що за смак? Сволота. Шугала ложкою в другий горщок, 
незадовольнялась і знов репетувала. Та нехай би уже знущались, та хоч з хати не виганяли... Все ж таки чотирі кімнати, кухня. В печі негоріло, 
а жевріло і матушка, раз у раз шугаючи головою під комін, лаштувала кізяк. Як на зло лізли спогади про Благовіщенський храм... власне, не 
храм, а плиту з Благовіщенськими стравами... Нагнуте становище спини примусило росправитись, Ай!.. Почухала потилицю. Обізвалася дійсність. 
Тут уже гикалось і Гринькові — голові райвиконкому, що виселив в просту селянську хату, і... всім. Поглядала на годинник і усмішка пливла по 
обличчу. Впоралась... Давно пробило всі дзеони, парахвіяне, з роззявленими ротами чекали початку обідні, та не те тут було. В час перерви о. 
Василь здобув якісь непевні відомости за храмового дебютанта. А чорт-би вас, „живих" усіх забрав... І ваші церкви може „живі", а ви... 
надругатись... богохульствовать... Кричав старий піп у вівтар на гостей — попів, що обступили, заспокоювали... Дивувались дядьки, чому не 
служив обідню Козирський піп. Крутився старикашка сам, а вже як промову казав... Волки в овечих шкурах... Анцихрист на землю прийшов. Багато 
незрозумілого лилося з старих уст, та все ж таки було зрозуміло, усе: В Зачепилівці ніхто не знав, що Козирська церква прийняла статут 
„живої". Обдурили старого батюшку. У... у... провокатор!..
Поглядала на годинник матушка, чекала посланців за самогоном... Вона знала, що без гостей і храм не храм... Ш-ко.