Виконком дає звіт про роботу.
Потім того доклад всебічний про стан роботи Виконкому робили т.т. Колесниченко (голова), Саган та Воронянський. Змальовані були загальний 
стан політики району, нове районування, про зміцнення сельрад — сьогодняшнє завдання, про стан кооперації району. Зазначено про збори 
продподатку. Район в губернії іде першим; на місяць листопад вже виконано 78,3%, бо з начислень у сумі 274893,4 (по 10 пуд. з десятини) вже
виконано на 215411 за пудів, з них поступало грішми 164884, облігаціями 20241 пуд. та натурою 30 180,ос. Робота йде без нажимів, - спеціяльних 
виїздів не було. Провадилась лише агітація. В районі були лише бандити уголовні, дрібні крадіжники та грабунці, та й це минулось. Теперечки 
спокійно. Стан шкіл скрутний був. Руйнації чимало. Ремонту в обмаль, бо коштів не було. Місцевих коштів нам хватало на виплату платні 
навчителям на 80% та й на ремонт повесні були гроші. Але тоді вже відомо стало про стан скрутний учительства в других районах. Була велика 
там заборженість навчителям. Прийшлось туди всі кошти перекинуть, бо в цих районах (наприклад Зіньківщина) із березня до жовтня платню не 
одержували. Ось через що і ми з ремонтом шкіл так запізнились. Шкіл було 26 ремонт ухвалено в 10 зробити. 4 школи зовсім не одремонтовані 
(Яновщина, Чернечій яр), на ремонт взяті кошти з б'юджету Виконкому (150 міліярдів) зараз всі школи (а їх працює 23) із паливом. Видано 
41200 пуд., залишилось приставить лише до 6 тисяч пудів. Укомплектування шкіл іде по волі — 1725 учнів, а вчителів - 70. Позашколою залишилось 
2170 дітей. Прагнемо збільшити укомплектування до 40 учнів на вчителя. Зразу вчаться 1000 дітей (відомости лише за 9 шкіл), нагрузка вчителів 
збільшилась. Був персональний перегляд вчителів. Працювала комисія від Окросвіти. Звернута була увага на працездатність та соціяльний стан. 
Із 70 вичистили 15, з них більшість старих не здатних до роботи в сучасній школі. Де хто з навчителів покинули посаду добровільно. Ті що 
залишились на половину цілком задовольняють нас. За минулий рік випуск учнів по школах був в кількости 115 осіб. Підручників по школах нема. 
Купив райвиконком для вчителів де яких шкіл та для дитячої колонії. Ця остання працює з 1920 р., має 67 дітей та 3 вихо вательки і завідуючу. 
Лише в останній час виявилося, що будівлі колонії відійшли до Виконкому з 11 дес. саду та 38 дес. землі. Що до охорони праці, то в районі 
налічується зареестрованих 365 батраків, більшість жінки. Встановлений договор за 155 з них, аби неексплоатували куркулі. Лікарні працюють 
в Диканці та Байраку. Хвельдшарські пункти в Великих Будищах, Гавронцях. Обслуговують населення добре. Особливих хвороб (пошестей) нема. 
Турбує малярія. Земельне питання району болюче. Землеустрію нема. Панує хаос. Роботи не ведуться. Райземкерування приводить свої справи до 
порядку. Площа на облік не взята. Було непорозуміння, коли із 31 тис. землі по обкладанню нехватало у нас 6 тис. Була утайка або неточні 
матерьяли. Згодом знайшли 2000 дес., що помилково занесені до нас, бо відійшли до другого району. Далі відшукали 960 дес. утайки. Допомогав 
знайти наш комнезам. Крім того з'ясовано, що 2000 не підлягають обкладанню. Теперь вже з'ясувати залишилось лиш 600 десятин. На черзі дня — 
провести землеустрій. Був у Диканці насіньовий клин. На ньому невдало хазяйнували (зібрали 591 пуд на 60 десятинах). Цей клин зданий 2-ом 
артілям, що мають вести справи по вказівкам агрономії. Судова земельна комисія поволі працювала. Комунвідділу нема. На черзі дня полагодити 
шляхи, відремонтувать містки, особливо по шляху Полтава — Піщани. Доклади ці тяглись до пізня вечора.