Листи до споживчий товариств.
Як вести учот операцій споживчого товариства при червінцевому вираховуванні. Лист перший. За останні 3-4 місяці сільські споживчі товариства 
зазнали чимало лиха в своїй роботі через отого червінця, або як його ще звуть банктота. Майже всі розрахунки товариства за крам та борги 
Полтавській Спільці, виплата грошей ріжним організаціям та установам почали провадитися в червінцях. Навіть і серед звичайнісеньких селян 
червінець став уже якимсь от невідомим знайомцем. Червінець за останній час почав далеко заходити в господарство селянина і спускався 
навіть до його кишені на схованку. Тай справді, якийсь він чудний той червінець, — сьогодня коштує 5050 карб., а завтра, дивись, чомусь 
підріс до 5180 карб. Багацько плутанини і незрозумілого вніс він і в роботу наших товариств. Ось Вам приклад. Винно було Рибцівське т-во
Полтавській Спільці за крам 169 червінц. карб, і 44 коп., або 27663 карб. 77 коп. в радзнаках. Термін беру 20 денний. Справи товариства не 
налагоджені. Правління нове. З розрахунками ще не зладналися, хоч і під Полтавою живуть, чули й про червінець та якось не роскумекали, що 
воно й до чого: лічили Спільці боргу в сумі 27663 карб. 77 коп., хоча й написано було поруч з цим, що боргу 169 карб. 41 коп. червінцевих 
(золотих). Термін виплати пропустили. Гадають собі, що Спілка ж своя, рідна організація, що не буде непорозумінь, як що платитимуть місяцем, 
двома пізніше. Частками виплатили боргу 22119 карб. 25 коп., а в Спільці кажуть, що товариство залишилось винним уже не 5544 карб. 52 к., а 
46364 карб. 5 коп., бо курс червінця стрибнув у гору з 1070 до 5050. Так тяглося з липня аж до жовтня. Товариство приносить гроші, виплачує 
борг частками, а він все росте та збільшується. Дивна річ. Приходиться за 169 карб. 44 коп. золотом внести аж 68483 карб. ЗО коп. радзнаками 
замість колишніх 27663 карб. 77 коп. при своєчасній виплаті боргу. Крам був росцінений в радзнаках. Накладалося в середньому 21%. Підвищень 
не робилося товариством. Тому й про торгувалося воно, розбазарювалося, хоча й старанно виконував свої обов'язки закупщик, що протягом 
травня — жовтня закупив краму всього на 180047 карб. 37 коп. з них в Полтавській Спільці купили на 156083 карб. 12 к. себ то 87%. Рахівник 
дбайливо виводив циферію, а прикажчик прагнув догодити людям і чесно виконував свої обов'язки. Здається все було гаразд. А наслідки? 
спитаєте... В крамниці краму все меншає й меншає. Грошей у скарбника теж щось в обмаль та й ті знецінюються. Приїхав інструктор Спілки. 
Підрахував книжки. Перевірили крам в крамниці. Взяли все на учот і... щож бо ви думали, люде добрі?.. Товариство за 5 місяців впертої праці 
надбало... збитків 14813 карб. 80 коп. Лихо лихеє.. Про торгувалися. Розбазарилися, каже інструктор, а всьому причина отой чудернацький 
червінець, що росте як ніщо в світі — за місяць другий вдвічі, втричі становиться більшим, а ніж був до того. Звичайно винно й правління, 
що гав ловило замісць того, щоби раніше розузнати діло та з інструктором порадитися, що воно й до чого. Коли б товариство, купуючи крам в 
червінцях, в дома-б собі так росціняло крам, щоби виручка повертала б усі витрати на крам і отую ріжницю в курсі червінця, тоді не приходилося 
б переживати отих лих що зазнало Рибцівське, наприклад, товариство. Треба якось налагодити справу так щоб цього не траплялося в инших 
кооперативах. Отже ми й гадаємо на сторінках "Червоного Села“ побалакати про це все, будемо радитися, як виходити із скрутного стану 
товариствам при учоті своїх операцій в золотому (червінцевому) вираховуванні. З одного боку треба поладнати справу з учотом крамових 
операцій в червінцях, учотом прикажчика та розрахунком із ріжними особами та установами, яким товариство винно (кредітори) та з тими, хто 
винний товариствові (дебітори). Подруге, треба цілком з'ясувати й знати спосіб розрахунків. Як що вони ведуться в червінцях і повести 
потрібно діло так, щоб не були збитків, а якась користь товариствові. Потрете, конче потрібно вміти ладнати справу із самим банкнотом - 
червінцем, отим могутнім папірцем, як що він завітає до каси товариства чи до скарбника. Треба вміти записати червінець по книжках та 
документах, ущитати оте підвищення його, що трапляється що дня. Пора вже навчитися рахівникувати з цими новими грішми. Нарешті, неодмінно 
треба вести так рахівничі книжки, щоб вони в любий мент дали наочний малюнок всього, що робиться в товаристві, аби в них як у добрячому
дзеркалі, найправдивіше відбивалися б усі операції товариства з їхніми хибами та позитивчими рисами. От же ми й маємо на меті з дальшого 
числа "Червоного Села" роспочати наші розмови про все це і маємо спільними силами допомогати членам правлінь та рахівникам наших сільських 
товариств вести операції та їх учот в умовах червіцевого вирахування. Закликаємо всіх кооперативних робітників надсилати нам свої уваги про 
свої потреби ведіння товариських справ. Робіть запитання. Надсилайте нам матерьяли з свого повсякденного досвіду про налагодження товариської 
роботи в напрямку відродження сільської кооперації. Сергій Раузів