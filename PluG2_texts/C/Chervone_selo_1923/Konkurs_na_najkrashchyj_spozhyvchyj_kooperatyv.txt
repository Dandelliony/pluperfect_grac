Конкурс на найкращий на Україні сільський споживчий кооператив.
Первісні кооперативи — основа й запорука успішного розвитку кооперативного руху. На Вкраїні налічується до 6000 сільських споживчих товариств; 
не всі вони добре живуть, багато з них живе мізерним життям, але де-які досягли надзвичайних успіхів; нормально розвиваються й діяльність 
їх набірав все ширших розмірів. Конче потрібно виявити досягнення й успіхи в роботі окремих первісних кооперативів — цим ми збільшимо 
зацікавленість роботою з боку керовників і робітників відсталих кооперативів, примусимо їх іти за прикладом своїх товаришів, що більше від 
них зробили, більших успіхів досягли, і разом з тим ширше спопуляризуємо ідею об'єднання населення в кооперацію. Тому редакція газ. „Вісти" 
(Харьків, вул. Лібкнехта), по згоді з Вукопспілкою оголошує конкурс на найкращий на Вкраїні первісний споживчий сільський кооператив. Кращим 
кооперативом ми вважатимемо той, що є не тільки багатою організацією, а і в можливо більшій мірі здійснує ті завдання, відповідальні й 
важливі, котрі стоять перед Радянською споживчою кооперацією на селі; найкращий буде той кооператив, що дійсно кооперує „дійсні маси" і 
підготовує своєю роботою „устрій цівілізованих кооператорів ". В наслідку конкурса премії одержуть 5 кооперативів, визнані жюрі найкращими; 
премії складаються з товарів, що видаватимуться зі складів Вукопспілки (в Київі, Харькові, або Одесі) на суму: перша премія 150 червінців, 
друга — 100 червінців, третя — 75 червінців, четверта і п'ята по 50 червінців. (Крам виберуть представники кооперативів, що будуть визнані 
найкращими). Крім того, над всіма премійованими кооперативами Вукопспілка приймає шефство, завдання якого — реальна допомога кооперативу, 
скерована на те, щоби допомогти кооперативу всебічно охопити селянство і задовольнити його основні потреби (елєктрофікація, організація 
допоміжних підприємств сільсько-господарського значіння, організація книгозбірні, клубу і т. д.). Кореспонденти, в свою чергу, одержують в 
числі п'яти премій за крашу кореспонденці — за кореспонденцію, визнану жюрі за найкращу, автор кореспонденції одержує 10 червінців, друга 
премія - 7 червінців, третя — 5 червінців, четверта і п'ята по 3 червінці. Жюрі конкурса складається: з Голови ВУЦВК'у Г. І Петровського 
(Голови жюрі), Голови Правління Вукопспілки А. Г. Шліхтера, Редактора „Вістей" В. М. Блакитного, члена Правління ВУКС В. М. Целаріуса і 
члена Правління Українбанку Д 6. Кудрі. Кореспонденції на конкурс треба надсилати до редакції „Вісти", починаючи з 15 серпня б. року. 
Вміщення кореспонденції роспочнеться з 1 вересня і буде продовжуватись до 15 жовтня. Наслідки конкурсу будуть оголошені 1 листопаду — і 
премії будуть видаватись Вукопспілкою з 15 листопаду.