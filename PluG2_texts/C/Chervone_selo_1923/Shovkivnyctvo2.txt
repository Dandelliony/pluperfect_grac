Шовківництво.
Шовківництво не вимагає багато часу та тяжкої праці. Треба тільки, щоб були шовковиці. Шостилітня шовковиця даз приблизно до 12 хунт, 
листя, десятилітня до сорока хунтів, двадцатилітня до півтора пуда, а тридцятилітня до трьох пудів. От щоб получити коконів до одного пуда, 
то треба на годівлю шовківничним гробачкам потратить до десяти пудів листя, цеб-то, досить п'яти шовковиць з свого саду. Знання великого до 
цього не вимагається. Уже сама праця коло шовківничних гробачків покаже, як краще їх водити. Треба тільки знати життя того гробачка, що 
снує шовк. Вилуплюється він із гренн (яєчок) ранком при теплоті від 15 — 18 ступнів Р. Змішувати тих, що вилупилися раніш не слід з тими, що 
вилупилися пізніше (на другий день). Гробачок чотирі рази линяє. Перший раз (до п'ятого дня) треба годувати порізаними листочками і давать 
разів 10 на день. Харчів потрібується на цей період до 1 хун. листя. Потім він спить цілу добу. До другого сну три дні треба давати гробакам 
по сім раз в день. До третього сну треба давати п'ять день по 7 раз у день (До другого і третього сну треба давати їм листя од 3 до 14 хунт). 
Так само годувати и до четвертого разу його спання (1 1/2 дня спить). Опісля цього спання гробак їсть днів 10. Харчів треба давати від 1 до 
6 пудів листя. Потім гробачок перестає їсти, опорожнюється, стає на-пів прозорим і великим. От-тут тоді треба подбати про віники, на яких 
гробачки примощуються снувати шовк. Як затвердіє кокон, — то тоді треба його взяти і над парою потримати півгодини в решеті закритим, щоб у 
середині його пропала лялечка. Якого кокона не забито над парою, то через 10 — 16 днів вилупиться метелик, що через шість годин вже почне класти 
яєчка. Кожний метелик кладе до 500 яєць, які й зберігаються в сухому прохоложеному місці. Треба ще знати, що для виводки шовківничих гробачків 
необхідно мати простору кімнату з доступом свіжого повітря та щоб була охайність. При годівлі треба підстілку міняти кожного дня. Ні в якому
разі не давати гробакам мокрого листя. Коли давати, то старе з'їдене застиляти зверху папером з прорізаними дірочками, потім зверху класти 
свіже листя. Шовківничі гробачки вилізуть їсти свіже листя, і послід опісля них можна закопати.