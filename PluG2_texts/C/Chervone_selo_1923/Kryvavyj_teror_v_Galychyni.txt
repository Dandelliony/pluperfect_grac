Кривавий терор в Галичині.
Розстріл робітниче-селянської маніфестації в Заболотові. Газети передають подробиці розстрілу робітниче-селянської маніфестації в Заболотові 
(в Галичині). На переді маніфестації йшли селяне — українці в національних вбраннях і несли прапори з написами: "Хай живе УСРР“, „Хай живе 
вільна східня Україна". При перших пострілах багато маніфестантів упало на землю; 4 селян забито, решту тяжко й легко поранено. Всіх 
поранених на кількох возах перевезли до лікарні, а звідтіля до Львову в тюремну лікарню. Жандарі переводять численні арешти селян. Один 
поранений, у відповідь на запитання слідчого про причини Маніфестації, писав: „Скажіть, чому жандарі стріляли в тих, що платять найбільш 
податків, дають рекрутів, несуть на своїх плечах найбільші тягарі". Газети, що надрукували цю заяву, конфісковано, а газетярів, що продавали 
ці газети, заарештовано. Масові арешти. Дикунська вакханалія реакції. Як повідомляють газети, в польських тюрмах на східніх „кресах" тепер 
сидить 4 тисячі політичних заарештованих. Але значно більше їх є в будинках для арешту і в контр-розвідці. Загальна кількість політичних 
заарештованих на східніх „кресах" перевищує 10 тисяч. В квітні в Польщі відбулося понад 15 судових процесів українців, білорусів і росіян. 
Більшість вироків коливається від 3 до 10 років каторги. В Гродно 35 заарештованих білорусів і літовців оголосили голодування через жорстоку 
поведінку й перебування під арештом на протязі 3-х років без слідства й суду. Між ними є білоруський депутат сойму Сергій Баран. В'язні 
надіслали англійському урядові протест проти знущання тюремщиків. В протесті змальовано страшенні мордування в гродненській тюрьмі.
Безладдя на „кресах“. Повстанськкй рух. З ріжних місцевостів Галичини, Волині, Холмщини й Полісся надходять відомости, що разом з повстанським 
рухом в цих районах дуже збільшується карний бандитизм. Змальовуючи становище в цих місцях, газети говорять, що на східніх „кресах" Польщі 
панує хаос; життя й майно населення не забезпечено. Польська влада не має сили запровадити порядок.