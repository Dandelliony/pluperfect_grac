ЧЕРВОНИЙ КУПАЛО
МАВЧИН ВЕЛИКДЕНЬ. 24-го червня (по старому ст.) святкують у нас Івана Купала, або як кажуть, мавчин Великдень. В цей день ворожать, шукають 
скарбів, замовляють коров від відьом, скакають через вогонь, або палять на річці ляльку, яку звуть купалом, співають пісні сумного настрію. 
Колись, в давню давнину, в цей день припадало свято на пошану сонця. Наші предки вірили, що сонце, місяць, зорі, вітер, грім — то все живі істоти, 
всемогутні боги. Помічаючи, що день зменшується, люде в старовину тужили по сонцю, як по ласковому, літньому соняшному богові, що йшов від них 
кудись на спочин, співали йому тужливих купальских пісень. Так само, біля дня 24-го грудня, (по старому ст.), коли день починає більшати і сонце 
довше стоіть на небі, даючи животворче тепло, люде раділи і співали тому колу-сонцю святкові пісні - колядки. Отже свято коляди у наших предків 
було різдвом-святом — нарождення сонця, повороту його на літо. А свято купала, або мавчин Великдень, святом похорону сонця, повороту його на 
зіму.
ЯК ВІРИЛИ НАШІ ПРЕДКИ? Древні люде бачили в змінах та життю природи проявлення живих істот, то недобрих і ворожих, то благодатних і сприяючих. 
Весну вони вважали за добру богиню. Вона перемагає смерть природи і приводить за собою тепле літо, як же іі не любити? І з великим зацікавленням 
стежив древній чоловік за всіма проявами весни: пробужденням звірят, прилітанням птиць, появою комашок, виприскуванням трави та квіток. От 
показується ряст, байбак прокидається і починає свистати, прилітають граки, жайворонки, ластівки, приносять з собою тепло, щука в річці лід 
хвостом пробивав, цвіркуни пробуждаються, ведмідь вилазе з гавти, — все те дивувало і радувало людину. Побачивши перші пупьянки рясту ще и тепер 
наші люди радісно пританцьовують, приказуючи: „топчу, топчу ряст, ряст!" — У німців, хто бачив першу фіалку, прибігав в село і сповіщав о тім 
всю громаду. Усе село збігалося на те місце, квітку брали, прив'язували до дрючка і танцювали навколо нього, співаючи веселі пісні. Це знаходили 
літо". Радісно вітали першу майку, першого бузька, а особливо першу ластівку, яка зробилася символом весни взагалі і через те має у людей таку 
пошану, як ніяка инша птиця. Німці називають іі божою птицею, французи так саме, тай у нас ластівку дуже шанують: робити зло ій, зруйрувати гніздо 
вважається гріхом, вірять, що хату, де є ластовине гніздо, ніколи не спалить блискавка. Христіяне, що зв'язують казку про воскресіння христа з 
воскресінням природи, дали місце й ластівці в своіх легендах. Щей й досі зберігся у Греціі звичай першого березня ходити по вулицях з піснями та 
носити фігуру вирізаноі з дерева ластівки. Та й у нас, на Украіні, ходять діти по-хатах, славлять весну і носять з собою дерев'яну ластівку (або 
спечених з тіста жайворонків). А загалом, побачивши першу ластівку, наші люде вмиваються і приговорюють: „Ластівко! ластівко! На тобі веснянки, 
дай мені білянки!" Тепер у нас, на Украіні, згинув старий поганенький звичай — спалювати солом'яну фігуру, — символ зіми, але по де яких 
слав'янських землях він зберігся ще й досі. У нас це називалося палити „Мару". Одягали в жіноче убрання солом'яну куклу, носили по вулицях, та 
полях з піснями, потім ставили на могилі, чи на якому вищому місці і запалювали, а поки солома горіла, танцювали і співали заклики до весни. 
Прибирання в машкари — це появлення злих духів, що іх весна повиганяла з холодних зимових туманів, а пепер переслідує і гонить далі.
ПОГАНСТВО (ЯЗИЧЕСТВО) ТА ХРИСТІЯНСТВО. Христіянство всі поганські свята пристосувало до своіх свят і почало видавати за своі, хоч тому всьому 
більше літ, ніж самому христіянству. Колись в страсний четвер палили солому та кликали мертвих, а в церкві ще й тепер палять свічки — це остаток 
древніх поганських вогнів, якими символівувався прихід весни. Христіяне, так саме, як і погане (язичники), раділи весні, але казали, що то свято 
Христа, що в ці дні двері раю одкриваються, що сонце цілий тиждень не заходит, роблячи з того тиждня один великий день — Великдень; світлі 
поганські боги, що сходили з весною на землю, перейминувалися в святих угодників божих, але заміст тоі всоєі віри утворило не христіянство, а 
поганство.
НАРОДНІ ПІСНІ — ВЕСНЯНКИ, ГАЇВКИ, ТА КУПАЛЬСЬКІ. Нарід вшанував весну особливими піснями, що мають ріжні назви: веснянки, гаівки, галілки, і т. 
инш. Пісні ці створилися в найдавнішій давнині і є в скарбниці народньоі творчости чи не найкращими іі перлинами. У них, в цих піснях, вилилася 
вся безпосередність почувань первісноі людини, вся велика загально людська радість весні, як символу вічного життя. Христіянство не зробило на 
весняні пісні ніякого впливу. Ще треба зазначити, що веснянки, що співаються здебільшого на Великдень, це тільки дівочі пісні, бо дівчина символ 
весни, символ родючоі матері-землі, отже й символ вічного життя. Пробуждення життя природи безпосередньо зв'язувалося з пробуждєнням життя 
взагалі, отже з почуттям життєздатним любов'ю. Тому і свято весни древньоі людини було святом любови. Але як природа пробуждаєтся не зразу так 
само і любов — і от у весняних іграх украінського народу бачимо чарівну послідовність. Приходить той перший день, коли дівчина виривається з 
кожухів, свиток, хат, з усього того, що в'язало, стісняло, змушувало. Виривається на сонце під перли благословенні, тричі радісні його проміння. 
Навколо знамена життя — життя нового, довгого, прекрасного. І рветься з грудей дівчини крик радости і щастя. Веснянні пісні, що бувають здебільшого 
на Зелених святках, звуться гаівками через те, що співають іх на веселих ігрищах по-над річками у гаях, або на узліссі. Пісні ці веселі,
часто-густо згадують про кохання молодіжі і мають такий вид, наче вони передвесільні. І це не дарма. В давні часи поганства, або язичества, се 
були ті „игрища межю сели", про які згадується з літописах; на игрищах „уми каху у воду девща", се б то, сходилися парубки та дівчата, і, по 
умові, парубки брали собі дівчат буцім крадіжкою. Гаівки — старі пісні, ознакою чого служить те, що вони здебільшого хорові. Поділяються гаівки 
на дві частини, одні — це пісні з похвалою весні, другі - пісні з игришками в проса, вороторя, коструба, мака і т. инш. Купальські пісні, як ми 
уже вище зазначали, здебільшого сумного настрію, оспівується в них переважно гірка доля селянська. Христіянство майже ніякого впливу не зробило 
на весняні народні обряди та пісні. Зокрема на свято Купала ми можемо бачити игрища і чути ті пісні, що іх тисячі років тому співали наші предки.
ЯК МИ ПОВИННІ СТАВИТИСЯ ДО СТАРЕННИХ ОБРЯДІВ? Свідомому, революційному юнацтву зовсім не слід цуратися обрядових игрищ, пі сень і т. п., — треба 
на такі игрища йти і по змозі вносити туди свіжий, революційний зміст та настрій. Треба неосвіченій молоді росповісти, звідки пішли ці обряди і 
що вони означають, повести саму рішучу боротьбу з ворожінням та заклинанням, довести темнім масам, що ніколи на світі не було й немає ніяких 
домовиків, відьом і т. и. Селянська молодь з зацікавленням буде слухати, коли ім росповісти, чому саме на Купала розводять отакі вогнища і що то 
собою означає. Треба яскравими прикладами доказати масам молоді, як христіянські попи намагалися пристосувати свята до поганських обрядів і 
пояснити, що в кожному святі є христіянського, а що поганського (язичеського). Мабуть чи не найбільшою роботою комуністичної спілки молоді в 
цьому напрямку — буде переробити старі весняні пісні — веснянки, гаівки, та купальські на новий лад, як то вже було з колядками. Необхідно 
збірати, впорядкувати і обробляти червоні весняні пісні. Багато іх уже є — співається по глухих куточках Украіни — всіх іх треба записати і 
надіслати до ЦК. КСМУ. Червоне юнацтво всі старовинні обряди та свята переробить на свій лад і справить іх так, щоб вони викликали в масах 
молоді як найбільше творчих сил, руху, веселости і надій не на якусь надлюдську силу бога, а лишень на своі мозолисті руки. Червона молодь 
Украіни вже святкувала по свойому „Червоне, або комсомольське різдво", улаштовувала „Червоний Великдень", а тепер черга улаштовувати свято 
„Червоного Купала". Хай згине і забудеться вікова купальська темрява. Хай живе Червоний Купало! ЦК КСМ Украіни.