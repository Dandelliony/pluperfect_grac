Відроджують промисловість.
(Малий фейлетон). 
с. Опішня, Полт. округи. 
Голосно вітер віє крізь вікна та кришу розваленої школи, а селянство дзвінко кує самогонні апарати. (З допису до "Червоного села", ч.18)
Заможненький дядюшка Каленик Остапович. І в хаті, і на дворі, і на полі, і в коморі — скрізь повно... Сидить Каленик Остапович, щось 
митикує, то так, то сяк, то онтак поверне, а біля нього сусіда його, Ничипір Степанович, молоточком щось клепле... А гарний буде змієвичок, 
Каленику Остаповичу, і де ви навчилися так робити? Та, бачите, кум у мене в Полтаві, так він по торговому ділу, на базарі, значить, і так 
само те є... потрошку, на Кобищанах у кумпанії... Тай мудра штука, не инакше як загранишний фасон. Та в нас тепер і без заграниці... 
понавчалися. І це, знаєте, з цього апарату буде тобі справжня миколаєвська; що б тобі був дух який вредний, боронь боже... Не кажіть, куме, 
про миколаєвську, бо аж слина котиться... Нічого, Ничипоре Степановичу, дасть бог, приладнаємо, тоді така буде, що й про миколаєвську 
забудете... Дай боже, дай боже... А ну, куме, подержте тут, а я там підклепаю... Так одного погожого осіннього вечора працювали два сусіди 
й куми, пайщики товариства для виробу самогону. Це товариство вони вдвох і складали. Аж біжить старшенький хлопчик Каленика Остаповича. 
Тату, тату, там приходив чоловік, щоб іти до волости завтра, про ремонт школи... Та ну їх до бісового батька! Ще й ремонти, де його в чорта 
тих грошей настачити! От на куб стільки видав, та ще й винний зостався, і це треба буде платить. Воно, куме, — обережно вступився Ничипір 
Степанович, — коли вся громада, то може й нам піти, бо бува й ускочиш у халепу... Туди к бісу! Була школа як школа, за царя ціла була. 
Затіяли революцію, поруйнували, хай самі й лагодять, злидні кляті! І сам не піду, і вас не пущу! Як знаєте, як знаєте... воно й правда... 
Так, ваша правда, панове. Ваше завдання стоїть значно више. Що там якась школа, що в ній дітвора незаможників учитимегься! Ви відроджуєте у 
своїй країні „промисловість"! Еге ж, промисловість — гуральництво! Поллється на село море самогону, а, в ваші кишені посиплються міліярди... 
Вам це потрібне! А школа хай стоїть без вікон, без дверей, хай вітер де хоче по ній гуляє, хай дощ крізь нелатану кришу тече .. Байдуже! 
Їжак.