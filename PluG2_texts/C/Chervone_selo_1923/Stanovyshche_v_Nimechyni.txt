Становище в Німеччині.
28 листопаду у Київі, на зборах членів партії більшовиків тов. Мануільський зробив доклад, в якому про становище в Німеччині росповів таке: 
„Німецька революція в десятки разів трудніша од російської, але, звичайно, не через те, що, як де-хто гадає, німецька комуністична партія 
не здатна до рішучої боротьби, навпаки, комуністична партія Німеччини незабаром займе почесне місце в сім'ї Комуністичного Інтернаціоналу. 
Але річ у тім, що німецька комуністична партія може спіратися тільки на робітничі пролетарські дружини, тим часом, як ми в 1917 році мали, 
крім Червоної гвардії, ще й фронт. Крім того німецька робітнича кляса має діло з німецькою контр революцією, — організованою, міцною; це 
райхсвер, який складається з професійних головорізів. Носке з цінізмом росповідає, як він з офіцерства, яке не могло найти собі роботи, 
сформував перші кадри райхсвєру, який, як він казав, затопить в крові німецьку революцію. От сили цього райхсвєру і взяла на увагу німецька 
комуністична партія; вона правильно вважала, що буде божевільністю кидатися, без усякого розрахунку на райхсвер і вичікувала більш відповідного 
менту, пам'ятаючи, що завданням її є не оточувати себе ореолом мучеництва, а реальні перемоги. Але це неприйняття безпосереднього бою ні в 
якому разі не є поразка комуністичної партії. Ми цілком певно говорили: німецьку робітничу клясу не переможено, німецький пролєтаріят навіть 
не роззброєно, він тільни уникнув бою, і теперішнє положення це тільки нова фаза в розвитку революції. Поміж Англією та Францією назріває 
конфлікт по питанням боротьби за Рур, в справі Сірії й Палестини, а, головним чином, по питанню про гегемонію над Європою. В разі успіху 
своєї політики, Франція стане гегемоном над усією Серединною Європою та на Балканах, а відносно Англії поведе стару наполеонівську контінентальну 
систему в стрємлінні ізолювати Англію. Чи може це допустити Англія? Звичайно ні, і в цьому франко-англійському конфлікті вклинюється німецька 
революція. Умовою для нового вибуху німецької революції є міжнародні ускладнення і активна підтримка міжнароднього пролєтаріяту. Товариші, 
наша партія партія миру, але, дивлячись на Польщу і знаючи настрої польських панів, ми кажемо їм: гарантії про невтручання у німецькі 
справи. Але Польща одмозилася дати нам ці гарантії. У відповідь на це ми повинні твердо сказати собі: Ми розуміємо, що відродити наше 
господарство ми можемо тільки при умові тісного торговельного єднання з Європою, головним чином з Німеччиною. 3 боротьби, яку ми зараз 
провадимо, ми повинні вийти переможцями, ми можемо вийти переможцями і ми вийдемо переможцями.