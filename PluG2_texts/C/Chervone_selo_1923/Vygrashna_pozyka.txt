ВИГРАШНА ПОЗИКА.
З 1-го до 10 серпня в Харкові прилюдно відбуватиметься розиграш селянської виграш ної позики, всього більше 20.000 виграшів, на загальну 
суму 250.000 золотих карбованців. Позика ця — всесоюзна, але Україна забрала найбільше облігацій поперед иншимн республіками союзу, найкраще 
зрозуміло вкраїнське селянство користь від неї і всього набуло облігацій аж на 5 200.000 карбованців, тоб-то половину того, що думалося 
(продаж іде й ще, але вже як відомо, по 92 коп. за карбованець, бо ближче стало до виграшів). Хто-ж виграв од виграшної позики? Виграла, 
звичайно, насамперед, держава, бо вона позичила для себе в селянства великі гроші, що їх пустить на господарчу роботу, платню робітникам, 
торговлю з закордоном. Українське селянство підтримало радянську державу, довірило їй свої трудові гроші. Але ще більше виграло селянство. 
Адже не дурно позичало воно свої гроші, а за великі проценти. Продавалася позика по 85 коп. за карбованец — одже 15 відс. давала держава 
тому, хто позичає, та й ще дає змогу виграти великі гроші. 1 вересня буде перший розиграш, 15 грудня відбудеться другий — теж на 250 000 
карбованців, протягом 1925 і 1920 років - ще по три розиграші. Виграшів так багато (а той, хто вигра на якийсь нумер, може виграти ще, бо 
той нумер не скасовується), що немає ніякої рації збувати облігації тому, звичайно, хто має гроші сплатити податок. Краще ці облігації 
переховувати, бо-ж вони мають силу аж на три роки і прийматимуться замісць податків та недоїмок і 1924, і 1925, і 1926 року. Облігації тому 
мають вартість, що ними вільно можна буде розплачуватися на селі замісць грошей, бо після виграшів кожний розумітиме, яка це корисна річ. 
Одже краще ще прикупити тих облігацій, коли вони продаються так дешево (бо далі дорожчі ще стануть). Волинь і Харківщина йдуть у цій справі 
на першому місці. Инші губерні відстали. Треба наздогнати. Тим, хто сплачуватиме податок — велике полегшення від облігації. Тим, хто матиме 
змогу держати облігації довший час, треба пам'ятати, що вони даватимуть 5 відс. на рік прибутку збереження. Українське селянство краще від 
инших це зрозуміло, але що більше — то ще краще. А воно і не пізно. Купуйте виграшну позику!