Червоний Селянський Інтернаціонал.
Перший робітничий Інтернаціонал було засновано в 1864 році. Підготовлено його було в зв’язку з всесвітньою виставкою в Лондоні (Англія), 
куди зібралися робітники де-яких країн. Випадково й початок 1-го Селянського Інтернаціоналу припав як раз на час Всесоюзної виставкй в 
Москві, в середині жовтня 1923 року. Товариші, що прибули на виставку, використали своє перебування в Москві, щоб заснувати Селянський 
Інтернаціонал. Ріжниця в інтернаціоналах цих та, що тоді робітники були під небезпекою в буржуазній країні, а тепера — гості робітниче-селянського
 уряду Радянського Союзу. Ще ріжниця — що до часу. Селянський Інтернаціонал засновано на 60 років пізніше, ніж 1-й робітничий 
Інтернаціонал. Це пояснюється тим, що селянство по цілому світі розпорошене, менш освічене, менш здатне до організованих акцій. В сучасний 
мент мабуть не кожний із нас докладно уявляє собі, яке величезне значіння має Селянський Інтернаціонал. Проте заздепегідь можна сказати, що 
через рік — два всі побачимо, що наспіло в умовах сучасної дійсности. Проводир всесвітнього пролетаріяту Ленін, вже будучи хворий, виявляв 
великий інтерес до Селянського Інтернаціоналу. Безумовно Ілліч не без підстави виявляв такий інтерес. Чого не вистачало російській революції, 
щоб перемогти в 1905 році? Як раз союзу робітників і селян! Робітники в Москві в 1905 році боролися як льви на барикадах, але революцію було 
затоплено в крові тією армією, що була слухняним знаряддям царату й складалася з селянської молоді. Чого не вистачало болгарському повстанню, 
щоб перемогти? Воно було головним чином селянським повстанням. Йому бракувало зв’язку з робітничою класою міста, яка могла-б припинити 
залізниці, яка займає вузлові пункти, а тому часто густо держить за горло буржуазію. Чого не вистачало в Італії для перемоги над фашистами? 
В Італії переважає селянське населення, а союзу робітників і селян нема. Фашисти б’ють їх по одному, по черзі. Отже виникла історична 
необхідність того, щоб робітництво об’єдналося з селянством. Була спроба заснувати зелений Інтернаціонал селянства. Але цей Інтернаціонал 
відцвів зазделегідь, не встигши розцвісти. Це була витівка попів та поміщиків. Не здобра вони прагнули цього. Вони відчули, що селянин 
після імперіалістичної війни вже не той, що був раніш, робочою худобою; що його не поведеш так просто на війну, як це можна було раніше, й 
пробували взяти його на налигача, втягнути в організацію, що зветься зеленим Інтернаціоналом. Отже тепер (13-го жовтня 1923 року) утворено 
„Червоний Селянський Інтернаціонал". Ця зовсім инша спроба, звичайно, має успіх тому, що вся історична обстановка вимагає утворення такого 
Інтернаціоналу. Селяне не хочуть війни. Селяне пережили вже одну прокляту імперіялістичну різню — вони не хочуть війни. Червоний Селянський 
Інтернаціонал став за гасло „Геть війну"! Оголошена боротьба проти війни саме тепер, коли вона підготовляється. Розпочато підготовку французьких, 
італійських, німецьких, польських, угорських і норвезьких сил, підготовку селянства цілого світу. Капіталісти озброюються, підготовляються, 
щоб придушувати революційні вибухи в тій чи иншій країні, щоб воювати знов із імперіялістичними намірами. Підготовка селянства й ведеться в 
тому напрямкові, щоб не тільки не допустити війни, а й скинути буржуазію. Комінтерн з пильною увагою стежить за роботою Червоного Селянського 
Інтернаціоналу, бо він знає, що це є та остання організація, яка в союзі з робітниками знищить буржуазію. Робітнича класа свідоміша, вона 
зазнала чимало злиднів, які неминучі в боротьбі, вона буде в перших лавах. За нею підтягається селянство, підходить тяжка Червона піхота. 
Радянський Союз гордий, що йому пощастило допомогти утворити не тільки робітничий Інтернаціонал (ІІІ Комінтерн), але й Червоний Селянський 
Інтернаціонал. Головне завдання Червоного Селянського Інтернаціоналу в сучасний мент, — найближчі братерські стосунки з робітничою класою в 
міжнародньому обсязі, зо всіма організованими силами пролетаріяту, що стоїть на революційному грунті, що готові підтримати революційне 
селянство, що готові, не як проводирі другого Інтернаціоналу, а насправді, по братерськи підтримати кожний селянський загін, щоб взяти за 
горло поміщіків. Хай же живе нерозривний вірний союз робітничої класи й селянства! Хай живе Червоний Селянський Інтернаціонал!