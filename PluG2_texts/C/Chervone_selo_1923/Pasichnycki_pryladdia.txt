Пасічницькі приладдя.
Чоловік заводить пасіку для того, щоб мати від неї користь. Має від пасіки користь лише той, хто вміє водити бджоли. Ще більшу користь від 
пасіки одержує той пасічник, що збільшує бджоляний пожиток — сіє медодайні рослини. Також велику користь одержує пасічник од своєї пасіки ще 
й тоді, коли має гарні пасічницькі приладдя. Знаємо, що мед і віск бджоли складають у вуликах. Пасічникові треба взяти з вуликів так, щоб 
мед був чистим і щоб це не шкодило бджолам. Так само пасічникові треба уміння, щоб з вощини та одержати і гарний віск. Одне слово, щоб те, 
що пасічникові дають бджоли, марно не переводилося і не втрачало своєї вартости. У цьому при пасічницькому вмінні і допомагають пасічницькі 
приладдя. Вулик. Найголовніше, так це вулик. Коли пасічник водить бджоли в рамкових вуликах, то значить він лекше, більше й кращого добуде 
меду, ніж це можна зробити в довбанках. Рамкові вулики є ріжних систем. За найкращу доки визнається система Дадан-Блат. Млинок. До рамкового 
вулика необхідно мати й млинок (медокачку). Млинок це другорядна річ у пасічництві. Покупець вимагає чистого меду. Такий мед можна одержати 
на млинок. Кожний пасічник знає, як дуже потрібні вощанки під час головного пожитку. От, щоб мати такі вощанки, і дає змогу пасічни нові 
млинок, цеб то, він одбірає з щільників мед. Завдяки млинкові пасічник з пасіки одержує більше й меду. Найперше вигадав млинок»італієць 
Грушка в 1865 році. Зараз їх багато. Найкращими визначаються Ломакіна та Кована. Вальні. У великій пригоді стають пасічникові вальці. Кожний 
пасічник знає, що таке штучна вощина і яка від неї користь. От цю штучну вощину та і виробляють на вальцях. Початок виробу штучної вощини 
поклав у 1857 році в Німеччині пасічник Мерінг. Зараз найкращими вважаються вальці Ломакіна та Дута. Воскогніт. Щоб з вощини та добути воску, 
то треба вощину зварити, потім налити ворочок і на воскогніт вибивати клинками чи то гвинтом. Найкращий воскогніт гвинтовий. Гарного воску 
можна добути соняшною воскотопкою. Вона завше може стояти на пасіці. Одне погано, що нею мало можна добути воску, але віск буде гарний, 
пахучий. Димокур. Наші пасічники втихомирюють бджіл кізяковим димом. Одначе біда не в тому, що втихомирюють кізяковим димом, а що його пускають 
прямо з запаленого кізячка. Трапляється так, що пасічник пропалює ненарошне собі сорочку, штани, або покрівець на вуликові, або, що гірше, — 
попадає частина запаленого кізячка в вулик і псує там щільники та калічить бджіл. От, щоб не робити собі зайвого клопоту та шкоди, треба 
мати димокур. Найкращий димокур Бінгама та Рута. Сітка. Утихомирювати доводиться для того бджіл, щоб не кусалися. Бджола, як укусить, то й 
сама ще пропадає. На пасіці можуть нападати. От, щоб охоронити від кусанини, треба надівати на голову зверх бриля сітку. Найкращою вважається 
тюлева, чорна сітка. Рійниця. Рійниця вживається для збірання роїв. До рійниці треба ще й тичку з гаком, щоб струшувати з гіллі роя. Також 
драбину, кропило для води, сцикавку, черпак (ополоник). Найкращою рійницею вважається рійниця Бутлєрова. Неклеус. Неклеус — той самий вулик, 
тільки призначений для виводу маток. Він має де кілька самостійних гнізд, з окремими вічками, що дивляться в ріжні боки. Ножі. На пасіці 
під час роботи треба мати ножі, або шкребки. Найкращі ножі Абота, Левицького, а шкребок Рута. Гансмана ргшотка. Ганеманівська рєшотка вживається 
тоді, коли пасічник переділяє родину при якому-небудь методу пасічництва і не допускає матки в другу частину, або в магазин. Бо ганеманівська 
рєшотка пропускає бджіл, а не пропускає матки. Кліточки. Кліточка на пасіці необхідна. Щоб дати якій небудь бджоляній родині нову матку, то 
спершу треба її потримати в вулику в кліточці, щоб зразу не забили бджоли. Инший раз сам пасічник знаходить потрібним зачинити матку на де 
який час у кліточку. Одне слово, кліточка на пасіці потрібна і потрібна не одна. Найкраща кліточка Тітова. Щоб зачинити матку в кліточку, 
то треба її піймати. Руками на щільнику ловити незручно, бо можна ненарошне придавити матку і покалічити її. От, щоб цього уникнути, то 
вживається сітчана покришка, якою пасічник на щільнику може покрити матку і потім уже переправити в кліточку. Годувальники. Годувальники 
вживаються для годівлі бджіл. Наливається в них сита і вставляється бджолам у вулик. Який в себе на пасіці пасічник буде мати годувальник, 
не така уже голівна річ. Взагалі на гарній промисловій пасіці, то треба мати контрольний вулик на вісах, щоб знати, який пожиток; наблюдательний 
вулик, щоб стежити за роботою бджіл; тепломір для міряння повітря, осібно зімою в темнику (льоху); а також крючок для виймання рамок; 
гребішок для розпечатування весною меду; ящик для переноски рамок; щипці та багато ще инших дрібниць. Тодось Юрченко.