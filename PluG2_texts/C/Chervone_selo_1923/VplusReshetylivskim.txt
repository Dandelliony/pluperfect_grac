В Решетилівськім Р. В. К.
Полтавська окр. 
Головною роботою райвиконкому є закінчення продподаткової кампанії. Небагато зусиль і продподаток буде виповнений на 100%. Не менш уваги 
звернуто на шкільну та позашкільну освіту. Після ревізії дитбудинка усунуто з посади завідуючого гром. Дубинку і зроблено багато поліпшень. 
Вжито заходів, що до боротьби з дитячими хоробами: закуплені ліки, прикріплений постійний фельдшер. Ремонт помешкання закінчується. Майже 
всі діти одягнуті. Паливом будинок забезпечений на цілий рік. Витрати по утриманню будинка поповнюються з місцевих коштів. По району школи 
забезпечені паливом на 90%. Переводиться плянове скорочення учителів. По тому, що селяне приймають участь, навіть в придбанні підручників 
для шкіл, видно, що сімпатії села на боці школи. Робота сельбуда іде повним темпом. Крім існуючих чотирьох хат-читалень, намічено відкрити 
в таких участках: Чернєщанський, Кукобовський та Цибулівський. Цікаво, що селяне самі відчувають потребу хати-читальні і про організацію 
звертаються з постановами до райсельбуду. Література в невеликій кількости, але є і її розподіляв сельбуд по хатах читальнях. На з'їзді 
сельрад ухвалено ліквідувати як скоріше не письменність і в цьому напрямку сельбуд уже де-що зробив. Підібрані помешкання, заповнений штат 
учителів. Учот неписьменних закінчено. Сельбуд має чайну, цірульню, „постоял", вітряний млин, 2 садки, та 6 дес. землі. З чого і складається 
господарча база. У головний бандітізм потроху знищується. Вночі з 8 на 9|хі — провірялись ночні обходи, виявилось, що селяне розуміють 
значіння ночної охорони і несуть цей обов'язок бездоганно. Це, безумовно, зменшує кількість крадіжок. Дякуючи енергійній боротьбі з самогоноварінням, 
міліцією, заширокою допомогою населення, воно знищується. Вживаються заходи, що до елєктрофікації села. Окрземуправління дає двигуна і 
дінамомашину, які в скорім часі доставлені будуть в Решетилівку. Є надії, що з нового року, матимемо нове велике придбання. Селькор Лютий.