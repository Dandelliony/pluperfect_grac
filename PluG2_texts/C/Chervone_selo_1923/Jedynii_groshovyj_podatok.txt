Єдиний с.-госп. грошовий податок.
Неможно помилятися. Для того, щоб знати, яка кількість з кожного селянського господарства припадає податку, складаються відповідні реєстри. 
До цих реєстрів занотовуються всі господарі й докладно зазначається, скільки у кожного селянина є ріллі, засівів, луків, скотини й скільки 
в господарстві їдців, душ. В самому декреті про єдиний податок і інструкціях зазначено, що розмір податку залежить од кількости землі й 
скотини в господарстві. Що більше їх припадає на душу, то більше виправляється податку. Це визначає, що сума податку з селянського господарства 
вираховується за тими відомостями, які будуть занотовані в реєстр. Це визначає, що правдивий і рівномірний розподіл податку поміж окремими 
селянськими господарствами залежить од того, оскілько правдиві кожний селянин дасть відомости, що торкаються його господарства. Але часто 
густо буває, що той, хто складає реєстр, не все правдиво занотовує. Робить це він не з користи, а помиляється. Складання реєстру — справа 
велика й складна, і тут помилятися ніяк не можно. Перевіряй сам. Треба, щоб не було помилок у реєстрі. Отже, кожен селянин, опісля того, як 
його відомости зонотується до реєстра, повинен вимагати, щоб той, хто записує, показав, прочитав те, що він записав. Як-що все так, господар 
повинен підписатися, що відомости ці всі йому прочитані. Кожний селянин повинен пам’ятати, що розмір податку з десятини встановлятиметься, 
головним чином, на підставі відомостів, що зазначені в реєстрі. В такому разі всяка помилка в реєстрі зміняє суму податку.
Давай докладні відомости. Може знайдеться такий селянин, що стане так міркувати: „Я скажу, що в мене землі й скотини менше, тоді й податку 
з мене менше візьмуть" — Від цього цей селянин все одне нічого не виграє, бо є старі відомости, що по ним перевирятиметься реєстр. Розпочнуться 
скарги, непорозуміння й т. и. Щоб цього не було, треба подати докладні, правдиві відомости. В цьому році також вимагаються відомости про те, 
яка кількість землі в господарстві під засівами. В минулому році цього не вимагалося. Необхідно, щоб кожний селянин докладно відповів, 
скільки у нього засіяно озимини й окрем — скільки яровини. Ці відомости потрібні для правдивого опреділення розміру (ставок) податку на 
майбутній рік. По кількости засівів можна буде виявити справжню міцність селянського господарства. Питання це важливе, і на нього треба 
відповісти правдиво всім, без винятку, господарям. Складання реєстру, це — перша, і можно сказати, сама важлива справа при новім податку.
Докладно і вчасно. Що правдивіше буде складено реєстра, то менше буде скарг, непорозумінь і рівномірніше буде розподілено податок. Коли 
реєстри буде складено вчасно й правдиво, тоді наперед можно сказати, що всю податкову кампанію буде переведено правдиво, й не буде скарг та 
незадоволення. Податковим робітникам із центру наказано, щоб скласти реєстри питаючися всіх селян, перевірити, як-що буде можливість, на 
зборах селян та стежити, щоб не було помилок. Вже час складати податкові відомости, щоб не було скарг. Це залежить, у першу чергу, від 
самих селян.