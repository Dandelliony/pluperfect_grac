До чого йде в Німеччині.
На початку червня в Німеччині має зібратись новий парламент. Вибори, що, як відомо, нещодавно відбулися, принесли поразку дрібно-буржуазним 
німецьким партіям. За рахунок місць, що мали ці партії в старому парламенті, здобули собі більше місць німецкі фашисти (чорносотинці). 
Німецькі меншовики теж потерпіли поразку. Багато меншовицьких місць в парламенті одвоювала на виборах для себе комуністична партія Німеччини 
Влада під час виборів перебувала в руках дрібно-буржуазних партій, що утворили так званий діловий уряд Маркса Штреземана. Тепер ці дрібно 
буржуазні, партії мають занадто мало своїх депутатів в новому парламенті для того, щоб утримати владу в своїх руках і надалі. Тому перед 
скликанням парламенту вони шукають собі союзників. Але на цей раз до меншовиків вони вже найдуть. До виборів вони використали німецьких 
меншовиків і тепер поводяться з ними як з непотрібною вже ганчіркою Союзників дрібна й середня німецька буржуазія шукає праворуч у німецьких 
фашистів. Фашисти годяться увійти в порозуміння з дрібно-буржуазними партіями, але ставлять справу так: ми фашисти утворили уряд, а ви нас 
підтримуйте. Дрібна й середня німецька буржуазія не має тепер сили сама без фашистів утримати владу в своїх руках, бо має для цього занадто 
мало своїх депутатів в парламенті. Тому вона майже згодилась на фашиські умови. Але проти того, щоб фашисти утворили уряд, виступає дрібна й 
середня французька буржуазія, що розбила на виборах до французького парламенту французьких фашистів та Пуанкаре голову уряду і перебирає у 
Франції владу до своїх рук. Не рахуватись з нею німецька буржуазія не може, бо инакше новий уряд Франції правитиме з Німеччини велику 
контрибуцію. Отже, щоб і сіно було ціле, й коні ситі, німецький фашизм кидається на таку штуку. Він годиться, щоб німецький уряд утворили 
дрібно-буржуазні партії Німеччини, але дали в цьому уряді чимало місць фашистам. Таким чином, в Німеччині йде до утворення мішаного уряду з 
представників середньої та дрібної буржуазії й фашистів. Це приблизно те саме, що було б, як би Керенський склав в свій час уряд з генералом 
Корніловим. Що означатиме така компанія на ділі — ясно для кожного. В такому уряді головну ролю гратимуть фашисти і такий мішаний уряд буде 
по суті фашиським. Це в свою чергу, означає, що в Німеччині збільшиться фашиський терор, утиски фашистів і збільшиться класова боротьба. В. Б.