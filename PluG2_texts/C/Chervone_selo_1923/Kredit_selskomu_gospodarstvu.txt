Кредіт сельському господарству. (З приводу засновання „ Т-ва сільско-господ. кредіту").
Без сумніву, що сільське господарство Полтавщини, за час війни і революції упало до непізнання. Врожайність поменьшилася. В 1908 — 17 р.р., 
на приклад, середній врожай жита і озимої пшениці виносив 64 — 92 пудів, в той час, коли біжучого року він рівняється 40 — 48 пуд. Кількість 
робочої скотини значно поменшала, а кількость господарств без неі зросло в деяких окр. до 50%. Рогатої-ж худоби в Полтавському окр. уменшилось 
на 15 1/2%, в Лубенському на 18%, в Червоноградскому повіті 22%. Пониження це не минуло і свиней, яке дійшло в Полтавському окр. до 25%, в 
Лубенському 40%, Червоноградському 52%. Безперечно, що цифри ці жахливо відзиваються на сільскому господарстві. Коли-ж до цього додамо, що 
мертвий інвентарь не поповнявся і не ремонтувався на протязі де кілька літ — нам стане ясне і зрозуміле жахливе становище сільського 
господарства нашої губернії. Справа з засівним зерном і оборотними засобами для сільського господаря на майбутьній рік також не дуже то 
відрадна. Ми можемо опинитися перед таким випадком, що селянство, за для покриття найбільш пекучих своїх потреб, за бесцінь буде збувати 
своє майно і врожай і весною все-таки не справиться з своїм засівним клином. Накресливші таку картину, ми дальше зразу маємо, що сільському 
господарьству просто не обхідне нове джерело допомоги і його відродження. Таким джерелом, на нашу думку, повинен бути гарно організований 
сільсько-господарьській кредит, який, у свою чергу, повинен стати для селянина і його господарьства радикальним лікарством на шляху його 
виздоровлення, піднесення його працездатности і інтенсивности. В Полтаві (згідно постанови Губвиконкому і відповідного декрету Р. Н. К.) 
організується таке т-во, що має на своій меті: відродження сільського господарства нашої губернії, шляхом допомоги йому дешєвим і вільготним 
кредітом. Т-во це називається: „Т-во сільсько-господарьіького кредіту“. Т-во видаватиме, як окремим селянам і колективам, так і сільсько-господарським
 організаціям, в борг, як гроші, так і відповідні товари з терміном на один (коротко-терміновий) і п'ять (довго-терміновий 
кредіт) років. Держава і Губерніяльні установи передають т-ву паї в розмірі двісті тисяч золотих карбованців. Але-ж потреби сільського 
господарьства так великі, що цієї суми для його безумовно не вистачить. Необхідно, значить, що би селянство і зацікавлені установи сами 
взялися за цю справу, шляхом окремого, або колективного внеску паїв. Пайщиком т-ва може бути кожен громадянин і організація, одначе селянам 
пайщикам буде представлено в т-ві значні пільги (льготи). Кожен селянин — пайщик користується в т-ві правом рішучого голосу, бере участь у 
виборах, впливає на хід праці т-ва, а тим самим стає активним учасником і будівником своєї долі. Паї в т-ві діляться на дві категорії: 
установчі (в розмірі сто зол. карб.) і селянські (п'ять золот. карб.). Паї не вносяться зразу, а при вступі 50% і других 50% з розсрочкою 
на 6 місяців. Для вигоди селянства т-во відкриватиме в кожному районі свої відділи — контори, або передаватиме уповноваження кооперативам, 
чи відповідним громадським організаціям, щоби тим шляхом дати селянинові змогу бути його пайщиком, користуватися кредітом і не їхати 
спеціяльно для цього в Полтаву. Ми ще раз звертаємо пильну увагу селенства і з окрема всіх установ споживчої і сільсько-господарської 
кооперації на Полтавщині — на значіння і необхідність кредіту сільському господарству, та на мету, яку ставит перед собою „Т-во сільсько-господарського
 кредіту". Ставити питання в роді: „моя хата з краю...", в данному випадкові не допустимо, а навіть злочинно. На засіданнях 
парт-комітетів і кооперативних фракцій вгадане питання мусить заняти місце першого значіння.