Пільги за поліпшені способи господарювання.
Наближається строк 1-е жовтня, коли селяне мають подавати заяви з посвідкою районового агронома, про те, щоб їм дали пільги за поліпшені 
способи господарювання при здачі єдиного сільсько господарського податку (див. інструкцію про порядок надання пільг (преміювання) за 
найліпші способи господарювання, „Продовольча газета", №35 від 4 VII — 23 року). Тому селянам треба знати, які пільги, за що, та у якому 
розмірі даватимуться. У основу преміювання покладено новий порядок, що відповідає завданням Радянськоі Влади, що до сільського господарства, 
а саме заохочення не до одиничного (куркулівського) господарювання, а до колективного громадського. Преміюються виключно сільсько-господарські
 колективи, селища та об'єднані групи населення і, навіть, цілі райони. Колективи преміюються незалежно від того чи одержало 
премію село або район, до складу якого входе цей колектив, але з умовою, щоб землі членів були у одному місці (знищено черезполосицю), а 
коли землі належать до громадського засівобороту, то все одно треба звести їх у одну ділянку кожного поля засівобороту. Села преміюються у 
тому випадку, коли поліпшені способи господарювання вживаються більшістю господарств даного села, при чому відсоток знижки з єдиного 
сільськогосподарського податку вираховується окремо для кожного господарства, зякого належить по „окладному листу" певна сума податку. 
Премії призначаються селам і колективам за заведення поліпшених і найбільш удосконалених способів господарювання, незвичайних для тої чи 
иншої місцевости, та взагалі, що не мають ще загального росповсюдження. У першу ж чергу премії видаються тим селам чи колективам, що завели 
у себе нові удосконалені способи господарювання і яким довелося на це витратити й сил й коштів, взагалі перетерпіти якихсь труднощів. Що до 
розміру премії, то вона за кожний окремий спосіб поліпшення не може бути меньше 10 відсотків податку, що слід заплатити згідно з „окладним 
листом", а разом не більш 40 відс. податку. Губерніяльний Виконавчий Комітет, що розглядав і затвержує план преміювання, який подає йому 
Губерніяльне Земельне Управління, має право збільшити окремі премії в залежности від місцевих умов сільського господарства. Треба 
зазначити, що у комісію для перевірки відомостів вказаних у заявах селян та у призначених сел, колективів і груп населення, які належать до 
преміювання, входе також представник від Районового Комнезаму, що забезпечує справедливий присуд премії, тим селам, колективам чи окремим 
групам населення, яким при заведенні поліпшених удосконалених способів господарювення довелось перетерпіти всіляких земельних, грошових та 
господарчих труднощів. У реєстрі вказано умови та вимоги, що до преміювання, з них на першому місці: заміна трьохпільної плодозміни 
багатопільною та знищення черезполосиці, найгірших ворогів нашого сільського господарювання. Потім йде засів трав та инші культури: 
кукуруза, виноград на пісках, тютюн т. и. витравлювання насіння, хворого на головню й нарешті поліпшення способів скотарства. Кожний 
зазначений у реєстрі спосіб преміюється 10, 15 або 20 відсотками податку. Звертає увагу відсутність премії за меліорацію, луківництво, 
культуру болота, добування кормів і поширення кормовоі площі, що особливо важливе, маючи на увазі наш кормовий голод, од чого залежить 
кількість і якість нашої худоби і зменшення ораної угноєної землі під зерновими культурами, особливо, пшеницею. Цілком зрозуміла уся 
користь для селян від цього преміювання, а тому треба усім окремим господарствам об'єднуваться у союзи та заводити у своєму колективному 
господарстві найліпші способи господарювання. Роблючи так, хлібороби, крім державної премії, одержать найбільшу премію, вигоду самі од себе 
тому, що хіба можна порівняти старі способи господарювання з новими, поліпшеними, удосконаленими, а головне, колективними, гуртовими, що 
безперечно, дають велику вигоду, користь для господарства. В. Евсютин.