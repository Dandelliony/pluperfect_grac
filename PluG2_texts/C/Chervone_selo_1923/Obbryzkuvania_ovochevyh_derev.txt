Оббризкування овочевих дерев.
Ріжні шкідливі комахи та, так звані, грибні хвороби наших овочевих дерев, живучи на ріжних частинах дерева й живлячись його коштом, 
знесилюють його і через те воно слабує і родить зовсім малоцінні овочі, або й зовсім не родить. Коли, таким чином, дерево знесилюється 
де-кільки років підряд, воно починає всихати. Позбавитися цих шкідливих комах та грибних хвороб в садку можна оббризкуванням овочевих дерев 
ріжними рідинами, які знищують їх. Бризкалки. Оббризкувати дерева треба окремими машинами, так звавими бризкалками, які так дрібно розбризкують 
рідину, що вона туманом сідає на листя й вкриває його дуже дрібними краплинками. Для цього при, кожній бризкальці є наконешник, роспиляч. 
Бризкалки є малі й великі. Малою бризкалкою може працювати один чоловік. Надівається мала бризкалка на плечі. Великою бризкалкою працює 
де-кілька чоловік. Зона на колесах і возиться по садкові запряженим в неї конем. Найкращі з малих бризкалок це: „Верморель", „Пляти", і инші, 
а з великих "Помона" та „Клімакс". Малі бризкалки, звичайно, вживаються для оббризкування невисоких дерев. Великі ж сади з високими деревами, 
краще оббризкувати великими бризкалками. Роспиляч, який роспиле рідину, навинчується на кінці ціви, якою рідина подається на дерево. Кращі 
роспилячі це „Верморель“, „Сенека" та инші.
Бордоська рідина. Краща рідина для винищування зародків грибних хвороб, — бордоська рідина. Виготовляється вона так: На 10 відер води 
береться 3 хун. мідного купервасу (синього камінця), 3 хун. тільки що погашеної вапни. Купервас розпускається в однім відрі води, в одній 
посудині, а вапна теж в однім відрі води, в другій посудині. Далі в діжку, з відповідною кількостю води, вливається через густе ситечко 
вапняне молоко, а потім все це вимішується. Щоб довідатися, чи цей розчин зроблено як слід, роблять ось що: коли капнути каплю рідини на 
чисте лезо ножа, капля рідини з кислотними властивостями (перебавлено купервасу) залишає на лезі жовтувату пляму. В такім разі, в рідину 
треба добавити вапни.
Паризька зелень. Щоб винищити одночасно грибні хвороби й шкідливих комах, треба оббризкувати бордоською рідиною, додавши ще на кожне відро 
3 золотники паризької зелені. Коли ж в садкові грибних хвороб нема, але є гусень, то, в такім разі, дерева треба оббризкувати паризькою 
зеленню, щоб отруїти шкідників. Паризька зелень виготовляється так: На одно відро води береться 3 золотники паризької зелені, 6 золотників 
свіже погашеної вапни. Відваживши скільки потрібно зелені, висипають її в миску і потом з водою вимішують, аж поки з неї не зробиться тісто.
Далі у відро з водою всипають тільки що погашене вапно і вимішують. Після цього в діжку з водою вкидають паризьку зелень, вливають вапняне 
молоко через густе ситечко, добре все це вимішують, вливають в бризкалку й оббризкують. В воді паризька зелень не розпускається, а через те 
рідину час від часу треба бовтати. Посуд для виготовлення паризької зелені та бордоської рідини треба брати дерев’яний, або глиняний і ні в 
якім разі не можна виготовляти цих рідин в метальовому посуді.
Тютюновий одвар. Серед шкідливих комах є такі, що не гризуть листу, овочу то що (тлі), а сосуть з листу та молоденьких пагінців сік. Отрутою 
винищити цих комах не можна, бо вони ссуть сік з середини листу чи молоденьких пагінців, куди отрута не досягає. Винищують цих комах рідиною, 
яка попавши на тіло комахи, починає пекти її і вона гине. Такою рідиною є тютюновий одвар. Виготовляється тютюновий одвар із звичайного 
тютюну махорки, бакуну і инш. На одно відро води береться 1 хун. сухого листу тютюну. Тютюн кладеться в казан, наливається водою і мокне 
так 2 — 3 дні, після чого вариться на вогні аж 6 годин. Далі одвар проціджується в діжку, чи прямо в бризкалку, через густе ситечко, добавляється 
до нього подрібна кількість води й оббризкують.
Загальні правила оббризкування. Звичайно, оббризкуються овочеві дерева два — три рази на рік. Вперше зараз же після квітчання дерев і вдруге 
тижнів через два після першого оббризкування. Коли після другого оббризкування, на деревах є шкідники, то треба оббризкувати і втретє. 
Перше оббризкування робиться, звичайно, бордоською рідиною з паризькою зеленню, а друге паризькою зеленню, або тютюновим одваром, в залежности 
від того, яких шкідників маємо винищувати. Оббризкувати дерева треба так, щоб рідина суціль, дрібними краплинками, вкрила весь лист на 
дереві. Оббризкувати розпочинати тілько тоді, коли на листях обсохне ранішня роса. Перед дощем оббризкувати не розпочинати, бо дощ змиє 
рідину і рідина, та й праця по оббризкуванню пропаде марно. Коли після оббризкування несподівано пішов дощ, то треба знову оббризкати дерева, 
як тільки просохне листя. Під великий вітер теж не варт оббризкувати, бо багато рідини пропаде марно. Після оббризкування, бризкалку треба 
добре помити й обтерти, щоб вона не так скоро псувалася. Микита Матір.