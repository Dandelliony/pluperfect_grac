На варті украінськоі культури.
Стаття Д. Мануільського.
На черзі дня — справа про виробку конкретних заходів, скерованих до дійсноі підтримки украінскоі культури. Смуга загальних декларацій і керуючих 
директив скінчилася, - на порядку денному стоїть переведення іх в життя. Ми добре знаємо, на які труднощі наткнеться наш державний і партійний 
апарат під час переведення в життя українізації. Ми маємо у містах російську стихію старого урядовця, який обрадянщився зовні, але залишив старі 
звички що до украінськоі людности; службову інтелігенцію, яка не від того, щоб порозмовляти про свою любов до „Малоросії" з іі задумливими 
вишневими садками і білими хатками, залитими „аля Куінджі" світом місяця. Всю цю стихію перевиховать, зломить іі націоналістичний хребет справа 
не тиждня і місяця, а низки років. З другого боку в самій робочій клясі, яку русіфікувала протягом років, протягом низки десятиріч царська 
політика утисків української мови, нам належить зломить силу історичної інерції, зробить вплив через нашу партію про потребу національної смички 
з масою українського селянства, через його мову і культуру. Справа не в перекрасці за одну ніч вивісок, не в водевільному маскараді гетьманських 
часів, коли чиновники — вовки, що посивіли під час русіфікаторськоі праці, з словниками на столах писали українські рапорти і доклади. Перед 
нами найсерйозніша державна справа, яку було б не під силу розвязати ні одній владі на Украіні, і яку може розвязати честно, щиро і правдиво 
тільки робітниче-селянський уряд. Що нам треба робити зараз? Перше всього, не обмежуючись істнуючим становищем, що ні один державний службовець 
не може одговорятится незнанням украінськоі мови, треба декретувати знання обох мов — украінськоі і російської всіма державними службовцями 
протягом одного року. В той же час кожен, хто бажає одержати посаду в радянській установі, повинен знати українську мову. Ми нікого силою не 
тягнемо до наших установ, але ми маємо право і обовязок вимагати від людей, які хотять служити в робітниче селянській державі, де міліони людности,
не дивлячись на роки сістематичноі асімиляторськоі праці, по національному „оскопленню" охоронила свій побут, свою мову і свою культуру - знання 
мови цього народу. Одночасно ми повинні взятися до поступового переходу від російського діловодства до українського і в першу чергу по комісаріатах, 
які мають безпосередні стосунки з масами селянськоі людности, як Наркомзем, Наркомпрод, Наркомпрос, Наркомфін і т. инш. Протягом найближчого 
року в сільських районах ми повинні перейти до українського діловодства. Але ми не тільки повинні поставити наш апарат на підтримку украінськоі 
мови і культури ми повинні цю ж сістему заходів вжити відносно і національних меншостів, які живуть окремими групами євреів, німців, греків і т. 
инш. Нашу школу, як вищу так і нижчу, у порядку поступової наявности лекторського і педагогичного персоналу ми повинні зробити грунтом розумної 
ураінізаціі, забезпечивши по всіх школах викладання обох мов. Особливу увагу нам треба звернути на партійну школу, завевши на перший час хоч би 
частину курсів на українській мові з обовязковою задачею зачотів на цій мові. В самій столиці України, в нашому робочому Харькові нам треба 
утворити український драматичний театр, скупчити кращі інтелектуальні українські сили, перенести сюди Українську Академію Наук, Науковий Комітет 
і инші наукові організації. Такий той схематичний попередній програм, який ми ставимо, як чергове завдання перед Радянською владою. „Щож скажуть
нам, аджеж це ціла революція, яка внесе ломку у всі стосунки, що встановилися — така революція, яку на шостий рік радянськоі влади ми, такі 
бідні культурними силами і інтелектуальними силами на Украіні, можемо, врешті, дозволити собі. Твердою рукою ми проведемо ці заходи в життя, і 
коли сила національної русіфікаторськоі енергії на нашому шляху, ми зметем іі, як змітали і тяжчі перепони. І той, хто знає нашу тяжку руку, той 
зрозумів, що курс, який взяла наша партія і наш державний апарат, є курс справжній і надовго.