"Богдан 2-й — визволитель України". (Ліквідація банди Скрипченка).
Тільки тепер, після того, як остаточно знищено в Прилуцькій окрузі банду Скрипченка, виясняється яку страшну угрозу для Полтавщини вона уявляла.
Робота Богдана. Скрипченко іменував себе „Богданом другим - визволителем України* і був одним з видатних петлюрівських отаманів. На протязі трьох 
років своєї бандитської діяльности в межах Полтавщини і Черниговщини Скрипченко наніс стільки збитків Радянській владі, що і підрахувати не можна. 
В одній Прилуцькій окрузі бандою Скрипченка було забито 44 комуністи, 16 видатних незаможніх селян і багацько инших беспартійних сільських 
радянських робітників. В останні часи Скрипченко одержав від Петлюри наказа - знищити всі папері районого податкового бюро, від Прилук до Бахмача.
Рішучі заходи. Прилуцька окружна військова нарада і Держав. Політуправління вирішили, у всяку ціну, покінчити остаточно з бандою, яка все селянство 
Прилукщини увесь час держала перед загрозою смерти. Знищити банду було доручено голові окр. військової наради і завідуючому Відділом Управління 
Прилуцького Окрвиконкому тов. Заїкіну. Останній вирішив — або зложити свою голову, або ж покінчити з бандою. Так рішуче справа була поставлена 
через те, що 65 сельрад Прилукщини, завдяки банді, зовсім припинили свою роботу, а селянство стогнало від сваволі бандитів. Життя кожного сільського 
робітника і селянина було завжди в небєспеці.
Переговори з бандітами. 27 червня, одержавши відомости, що Скрипченко перебуває в лісах біля Ічні - містечка, Ніжинської округи, тов. Заїкін з 
трьома товаришами віддправився в Ічню. 29 червня було одержано відомости, що банда перебуває за три версти від Ічні. Жінка лісника росповіла, що 
минулої ночі у її сторожці вечеряли п'ять бандитів, а потім кудись повіялись в ліс. Крім того вона сказала, що цих бандітів зустрічає майже що дня. 
Тоді було складено листа до бандітів з обіцянкою амністії в разі, як що банда з своєї волі передасть себе до рук Радянської влади. Листа було 
передано через лісничиху. 30 червня прийшла від бандітів відповідь, що вони нікому не вірять окрім голові Всеукраїнського Центр. Виконавчого 
Комітету тов. Григорію Івановичу Петровському. Тов. Заїкін відповів бандітам, що він ручиться за те, що амністія буде підписана т. Петровським. 
Після цього на другий день до т. Заїкіна прийшов бандіт, озброєний револьвером і бомбою, і звернувся до нього з такими словами: Я бандіт, а ви хто 
будете? Тов. Заїкін назвав себе. Бандіт не повірив і став вимагати, щоб йому показали посвідчення. Показали. Тоді бандит сказав: Я, колишній 
учитель, студент Київського Університету Андрій Шаліїв. Я був членом Київського повстанчого комітету при атамані Ангелі я був політичним керевником 
банди. Після розгрому Ангела я радив пану атаману Петлюрі добродія Скрипченка, як одного з найкращих ватажків повстанчих загонів. Чи бажаєте бути 
амністовані? — запитали його. Так, — відповів Шаліїв. Ми бажаємо віддатися до рук трудового народу, бо в останні часи ми переконалися, що накази, 
які дає Петлюра Скрипченкові, не йдуть на користь українському народові і роблять тільки шкоду нашій країні. Чи згодиться Скрипченко здатися разом 
з вами на милость Радвлади, чи ви говорите від свого імени? — запитали бандита. Я говорю від імені свого і своїх товаришів рядових членів загону. 
Скрипчеико ніколи живим не віддасть себе до ваших рук. В тому, що Скрипченка ніколи не можна впіймати і що його не можна взяти живим без того, щоб 
не загинула ціла дівізія Червоної Армії, ви переконаєтесь, коли після складення з нами угоди, ми вам покажемо наше лого вище. Ми можемо видати вам 
труп Скрипченко. Після переговорів було остаточно умовлено, що по одержанню телєграмми про амністію від т. Петровського — бандіти видадуть всю 
зброю і документи і передадуть тов. Заїкіну трупи Скрипченка, його батька і Скубана.
У вовчому логовищі. В умовлений час на другий день Шаліїв з иншим бандитом прийшов до Заїкіна і запросив його з товаришами до лісу. Проїхали пять 
верстов. Березовий гай кінчається, починається густий сосновий ліс, гілля густо переплелося — ні пройти, ні проїхати. Зупинили коней. Шаліїв 
свиснув. З за кущів вийшло двоє бандитів. Рушниці на руці, поволі насувають на фаетони. Тов. Заїкін крикнув — „Що ж ви, добродії, пастку зробили? 
Як що дійсно миритися, то спустіть рушниці, підійдіть як друзі. Бандіти подивилися на Шаліїва, той подав знак. Вони спустили рушниці, підійшли до 
Заїкіна, подали руки й розцілувались.
Неприступна фортеця. Мир. Зараз покажу я вам наше логовище — сказав Шаліїв. Скрізь кущі пролазили на вколішках, бо у весь ріст пройти не можна. 
Плазували з пів версти. Нарешті, видряпались. Перед очима відкрилась невелика полянка. До дерев підвішано гамаки з палаток. Посеред полянки 
землянка. Круг землянки шанці, їх зроблено так, що обстріляти того, хто засів у шанці, не можна ані з фронту, ані з флангу, ані з тилу. Над шанцями 
вісім бойниць, прикритих бруствером, таким, що його ані бомба, ані знаряд не проб'ють. Дійсно, росповідає т. Заїкін, взяти ці шанці, в які могли 
засісти 8 чоловік, можна було тільки, принісши в жертву цілу дівізію солдатів. Саме логовище росташоване в лісі, який тягнеться від Прилуки до 
Гомельської і Брянської губерній.
Видача трупа Скрипченка. Шаліїв свиснув і з-за кущів виповз п'яний дядько з батогом в руках. Шаліїв скомандував: Поізжай за атаманом. Дядко щез в 
кушах. Шаліїв запросив товаришів йти за ним. Зустрінули підводу. На підводі чотирі трупи: Скрипченко-син, Скрипченко-батько, атаман Скубай і його 
жінка. З свіжих ран ще текла кров, Скрипченка було забито самими бандітами раптом двома кулями в голову і груди. Увесь похід відправився в Ічню, 
де його зустрів натовп селян в три тисячі чоловік. Недавні бандіти вигукували; Слава Комуністичній Партії. Слава Радянській владі, Геть душегубця 
зрадника Петлюру!
Передача в руки народа. Селяне радісно зустріли тов, Заїкіна і бандітів, що розкаялися. Всі оглядали трупи, бажаючи переконатися чи дійсно 
Скрипченка спіймано. Після мітінгу бандіти, що розкаялися, були урочисто передані до рук народа, який гарантував їм недоторканість і принятnя в 
трудову сім'ю. Рядові бандіти були тут же відпущені на волю, а Шаліїв висловив бажання відправитися до Прилуки, щоб через освіту одержати 
командіровку до Київського універсітету. В логовищі бандітів було відібрано багацько зброї, бомб, патронів, три печатки повстанкома Правобережжа, 
дві Радянських печатки і зброя самого отамана „Богдана ІІ - визволителя України".
Краще учитися, ніж в банді бути. Шаліїв поїхав до Київа вступив до універсітету. Він тепер каже: Дайте мені строк в два місяці, щоб вивчити 
констітуцію і політику Радянської Влади, дайте мені можливість закінчити Радянській Універсітет і Радянська Влада в мене буде мати самого відданого 
робітника. Так було ліквідовано грозу селянства Полтавщини — банду „Богдана ІІ - визволителя України". Вітаємо синів трудового люду, що нарешті 
прозріли!