Азбука господарювання. Скотарство.
Скотарство дуже звязано з хліборобством. Ніяк не можна хліборобові обійтися без коняки. Так само погано сидіти без корови, що дає м'ясо, 
молоко, сир, масло; без вівці, що дає м'ясо, молоко та хутро; без свині, що дає м'ясо та сало; без кози, що так добре заміняє вбогій родині 
корову. Худоба більшу частину споживає соломи, зерна та сіна, і, замість нього, дав гній — добріння, а також м'ясо, молоко, сир, масло, сало 
для їжи, шкури для взуття та зодягу. От же худоба хліборобові необхідна. У кожного селянина хоть потроху та сало є, але здебільшого худоба 
нашого хлібороба торохтить ребрами. А коли худоба худа, то з неї мало й толку. На худій коняці далеко хлібороб не поїде і багато не зробить, 
а худа корова залишить родини без молока. Усе це лихо через те, що селянин не вміє допуття доглядати скотини та харчувати. Наукою вже 
доказано, що скотина при менчих харчах та при кращому догляді, буває далеко кращою, ніж у нас. Доказано, що худоба худобі буває ріжниця, бо 
на світі є багато порід. От найкращої породи коні такі: битюги для важкої роботи, для лехкої та верхові: донські коні, орловські, вятські 
та арабські й инші. З скоту найкращими породи будуть; українська (робочий сірий скот). З порід м'ясного скоту гарним лічаться; сементальська, 
дургамлиська ютландська та инші. З порід молочного скоту: холмогорська, голандська, швецька і инші, 3 овець кращі породи: решетилівські 
вівці з своїми гарними смушками, кордюкі для сала та меріноси з своєю гарною вовною. Порід свиней дуже багато. На сало кращі породи свиней 
будут англійські свині, іоркшірські (великі білі англійські свині), беркшірські (великі чорні англійські свині), малі білі англійські свині 
та польські. Розумний хлібороб вибірає собі кращу з порід худобу і дбає щоб її злучити з кращим породистим жеребцем, бугаєм, кнурем, а 
потім береже жеребних кобил, тільних корів од стусанів. У розумного хлібороба хлів для худоби теплий а в хліві охайність. От свині ніби вже 
звикли до грязі, але й вони бувають кращі, коли селянин тримає охайно. У розумного селянина ясла такі в хліві, що паша під ноги худобі 
непопадає. Розумний селянин і годує худобу так як наукою доведено, що на добу грубих харчів давати треба 20 -ЗО хунтів, а добрих 8-12 
хунтів, цеб-то 1 хунт сіна на 1 пуд живої ваги, а 1 хунт добрих харчів (борошно, зерно, насіння, висівки, макуха) на 8 хунтів молока, або 
на годину важкої праці. Можна 1 хунт добрих харчів заміняти трьома хунтами сіна, або 5 х. ярової соломи, або 6 х. картоплі, або 10-12 хунтами 
харчових буряків. Розумний селянин дає своїй худобі чисту не холодну воду, дає через дві години опісля тяжкої праці та завше звертається до 
найближчого ветеринарного лікаря, коли худоба слабує.