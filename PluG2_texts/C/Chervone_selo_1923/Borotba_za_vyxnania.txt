Боротьба за визнання Союзу Радянських Соціялістичних Республік.
Американські капіталісти та члени сенату поділяються на дві частини. Одна з них вимагає, щоб визнати Радянські Республіки, а друга навпаки 
не хоче цього, от поміж ними зараз іде боротьба, Міністр закордонних справ Юз, він же проводир ворогів Радянських Республік, силкується 
оббрехати Радянські Республіки. Він надрукував в газетах документи, з яких на його думку, видко, що Радянський уряд хоче скинути уряд в 
Америці. Але прихильники визнання Радянських Республік запевняють, що ці документи неправильні, підроблені, що все те, що росповідає Юз про 
Радянську Республіку, брехня. Багато навіть буржузних газет обвинувачують Юза за його чорну роботу. Цим справа не закінчилася, і американський 
сенат призначив комісію, щоб вона встановила чи ті документи про комуністичну пропаганду в Америці, які надрукував Юз, правильні, чи вони 
підроблені Юзом. На засіданні цієї комісії буде обговорюватись і пропозиція сенатора Бора про визнання Радянських Республік. Американські 
комуністи надіслали до всіх членів парламенту копії з тих листів, які дійсно, надсилав Виконавчий Комітет Комуністичного Інтернаціоналу 
американській робітничій комуністичній партії. Таким чином депутати мають змогу порівняти підроблені документи, які показував Юз, з справжніми 
документами, які надсилав Комінтерн. Англійські буржуазні, газети продовжують писати про те, щоб англійський уряд як найскорше визнав Союз 
Радянських Соціялістичних Республік і склав з нами торговельний договір. Чехо-Словацькі капіталісти теж вимагають від свого уряду відновлення 
правильних господарських зносин з Рад. Республіками.
В Південій-Славії (Сербії) організації російських білогвардійців провадять уперту боротьбу проти визнання Радянського уряду. Але сербські 
газети вимагають негайно обезбро'їти російські контр-революційні загони, а білих генералів вислати геть за межі країни.