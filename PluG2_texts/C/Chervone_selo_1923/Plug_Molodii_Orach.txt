„Плуг“ — „Молодий Орач“.
Революція розбудила й покликала до творчої праці наші молоді сили. Синів злиденної хати, обшарпаного батька й матері вона підняла до 
розуміння сучасних завдань. Де-яких вирвала, навіть, нескінчивших початкових шкіл, але зробила їх свідомими громадянами нашого часу. Молода 
творча сила рветься на широкій простір. Тісно сидіти в чотирьох стінах батьківської хати. Горожанська війна, продрозверстка, продподаток, 
допомога голодуючим - ось де буває наша молодь; тут, в глухих, далеких кутках села, вона переводе революцію. Революцію могутню на всю С. С. 
Р. Р., революцію готує всесвітню!.. Кінчається період гарячкової праці. Село входе поволі до нормальних умов життя. Йому, селу, яке прокинулося 
в Революцію, потрібна нова їжа, так звана ідеологична. Не теряють надії ріжні ворожі групіровки й проводять на селі свою ідеологію, 
ідеологію ворожу робітниче-селянському ладу. Не знищена ще вся стара ідеологична їжа на селі, ворожа революції — Жащенківські «У запалі 
боротьби", «Над Кодацьким порогом", „Запорожська слава" й т. и. ще годують молоді верстви населення. Це безперечно шкідливо відбивається на 
вихованні широких кол молодого селянства, виховуючи в них ідеологію вузького шовініста. Село прокидається. Береться за боротьбу по руйнації 
старої ідеології й організує всі сили й увагу біля витворення нової. Розпочинав тяжку працю до підняття широких селянських мас до розуміння 
завдань робітниче-селянської влади, до розуміння революції. Оскільки це вдалося перевести нашим робітникам, писати не треба. Село наше 
радянське, село наше червоніє з кожним днем все більше й більше! Навіть, ті групіровки на селі, що ставали до ворожих лав, зараз 
примирились з революцією, а пасивні глядачі виголошують про свою відсталість, про свій борг перед революцією й пнуться працювати. Не малу 
ролю відограли в цьому відношенні наші ідеологичні сили, а серед них займав немале місце об'єднана спілка селянських письменників "Плуг" з 
своїми філіями. Не можна ствержувати, що „Плуг", як організація, зробив дуже багато, але-ж не можна відняти того, що його окремі члени 
проробили величезну роботу. Сама організація „Плугу" у Полтаві ще не зовсім стала на ноги, та мине ще один — два місяці, коли ми остаточно 
закріпимо наші позиції. Спілка селянських письменників „Плуг" за короткий чаг, праці витягла з села до Полтави не меньше 15 — 20 товаришів, 
які демонстрували свої твори, цим самим ми виявляєм творчі сили села, щоб дати їм можливість по нашим вказівкам роз виватися далі. Спілка 
„Плуг" розглядає твори не лише з боку форми, техніки, а й що до їх змісту. Надалі всі речі, що до літератури, які будуть вміщатися в 
„Червоному Селі", мають переходити до бюро „Плугу" на розгляд, і лише по розгляді їх в „Плугові" будуть міститися в „Черв. Селі". Спілка 
селянських письменників поволі почне виявляти й організовувати біля виробництва червоних українських журналістів. Але потяг до літературної 
творчости є надзвичайно великий, крім т.т., які зможуть працювати в „Плузі", ще серед дітей. Сотні стінних рукописних газет робітниче-селянської
 молоді на Полтавщині потрібують робітників. Нашим стінним газетам бажати треба ще багато праці за завойовання свого авторітету 
за налагодження цієї справи. Крім того, почувається просто необхідність об'єднати молоді сили, підлітків в свою організацію й за допомогою 
„плужан" налагодити цю роботу. Такою організацією для нас буде „Молодий Орач". „Молодий Орач" на селі має об'єднати всіх тих, хто намагається 
писати, об'єднати їх навколо комсомольських стінних газет. Така організація допоможе нам виявити всі здатні до праці молоді сили, виявити 
тих, хто в майбутньому, через п'ять шість років, стане до боротьби на ідеологичному фронті. „Плуг" — допомогає організації спільці підлітків 
„Молодий Орач". Гр. Є-к.