Ще виклик агрономові.
Чули селяне, що є плодозмін, чули й про його користь, що й врожаї від нього кращі і скотина від корньоплодів ситчає, тай людям краще живеться, 
бо відомо прибутки від такого господарювання більші, все це може й є, та побачить у нашому, або й ближніх хуторах чи селах цього не можна, 
не показують у нас такого прикладу, господарюють по давньому, озиму пшеницю сіють на зеленім пару, по більшости без гною, а де-коли то й на 
ріллі. Жито, дуже добре, як на ріллі, а то прямо в стерню сіють. Бач. коли поореш рано, поприорюєш мишій, то й скотини попасти ніде, ото й 
пасуть по стерні собі, до Семена, доти землю мов тік зібьють, а потім вже орють міленько на жито, кажуть глибоко не треба: "на три пальці“ 
той добре, як же під цей час та піде дощ, то, щоб не гаяти часу, доти земля не висохла, сіють під роспашник, бо це швидче, тай жаліются що 
кепсько роде. Ніде правди діти: бувають де не де заходи, що до переходу на культурне польовництво, та все якось не вдачні, бо провадяться, 
як кажуть помацьки, без усякого розуміння, не за порадою агрономів, а за переказами других невдачників випробовців. Отакі зразки відомо ще 
гірше шкодять, бо після цих спроб хлібороб зовсім кида думку про переміну, й рішуче захища старий лад господарювання. Ні для кого не є 
таємницею те, що землеобробітки наші відсталі, це всім відомо, та не всім відомо те, як цю відсталість усунути, як поставити рільничу справу 
хоч на який ступінь вище, бо це необхідно для добробуту недавнього батрака, що тепер є господарем землі. Ніколи було йому вчитись грамоти 
тоді, от і не може бідняк без коняки, а особливо без знання, без цього світла вести рільничу справу так, як потрібно при теперешнім з убоженні 
землі. Два вороги ріжні є у бідняка: перший „безлошадність“, другий неписьменність. З обома треба боротись. Все ж таки першого ворога 
повоювати можна: хоч відробить робочої скотини у заможного, та таки й з'оре свою нивку, а що вже другого, то цей непереборимий, його можливо 
перемогти тілько за допомогою свідомих людей, агрономів, котрі повинні прийти на поміч, самі прийти як старші брати до менчого, не чекати 
поки їх покличуть, та сказати: „робіт отак й отоді". Зараз це саме на часі, хлібороб з роботою управився. Посіяв наорав, це йому було тяжко 
багато, він попрацював та зробив свою роботу, є в кожного й парова нивка. От оця то остання, вона кругом остання, а біля неї не мало діла 
булоб, тай діла на користь цьому ж таки хліборобу, багато ріжніх засобів є, а котрий кращий, котрий найкориснійший, то цих не багато й знають 
цих засобів дуже, дуже мала кількіст хазяїнів; отут агроном той потрібний, є він жданий бажаний учитель селян, не тілько тих незрячих братів 
доброму б навчив, а й ті що в книжку дивляться з охотою послухають людину, котра й книжку чита й наше хліборобське ремесло робе й знає. 
Ідіт же брати до нас, будіт сонних, а не сонні й сами почують. Селянин Іван Гриб. Хут. Березівка, Руновщанського району.