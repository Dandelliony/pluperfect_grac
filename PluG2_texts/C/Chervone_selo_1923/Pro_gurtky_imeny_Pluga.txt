Про гуртки імені ,Плуга“.
До Полтавської та инших філій "Плуга", до редакцій газет, часто з сел надсилають цілі зошити віршів, оповідань, — драматичних творів і ин. 
Це все доводить, що по наших селах письменників знайдеться чимало. Вони здебільшого представники революційної молоді об'єднаної ВЛКСМУ в КНС, 
в осередках КП(б)У та ще й селькори. Де хто з них уже друкується в округових та губерніальних часописах, де хто містить свої твори в стінних 
часописах своїх осередкір, гуртків і ин. Де хто, може, лише хоче „зробитися письменником". Але всі вони, переважно, самостійно, без ніякого 
керовництва намагаються щось творити. Їм бракує певнії освіти, певного уміння, через те й твори їхні часто такі, що приміром редакція газети 
просто викидає їх у кошик. Не вчившись і чобота не пошиєш, а художнього твору й поготів не напишеш. Мало почувати в собі потяг до писання, 
треба ще знати, як і про що писати, так само, як мало мати щире бажання грати на скрипку, треба ще й поповчитися. Спілку Селянських Письменників 
„Плуг“ для цього й утворено, щоб допомогти молодим письменникам, будь який вони фах обрали, чи просто дописувач-селькор, чи віршує, чи 
художньою прозою пише. Допомогти через об'єднання письменницьких сил навколо осередків „Плуга", так званих гуртків імени „Плуга". Хто має 
об'єднуватися в ті гуртки? Та всі, що про них вище говорилося; ці гуртки для початкуючих письменників. Як же їх організувати? Тут, на нашу 
думку, краще починати з малого. Три душі зацікавлених, от і гурток. Починайте, хоча б з того, що здобудьте нову книжечку поезій або оповідань, 
і, гуртом читаючи, добре з ними розберіться. Зачитуйте свої твори й рівняйте до перечитаного. Поволі виявляйте ннших зацікавлених і втягуйте 
в роботу. Хай вони й не будуть письменниками, а просто цікавляться письменством, хотять з ним зазнайомитися. Обов'язково тримайте звязок з 
культурними осередками села й втягуйте їх у свою роботу. Виявляйте себе в стінному часопису, власному, або приєднайтеся до кого, коли не 
вистачає сил на власний. Навіть і краще один об'єднаний гарний часопис, а ніж 2 — 3 поганих. Певне, що праця цього осередку полягатнме в 
докладному знайомстві з письменством старим і новим, українським і світовим за певним програмом. Далі молоді письменники будуть зачитувати в 
гуртку свої твори, розглядати їх, рівняти до найкращих взірців майстрів слова й на цьому, вишукуючи свої хиби, учитися як треба писати. 
Велику ролю тут безумовно відограватиме допомога від округових філій „Плуга", з ними гурткам слід мати як найтісніший звязок. Звідти, приміром, 
можна одержати і вказівки, що і як читать з письменства та з критичних творів про письменників та як розуміти їх і використовувати. Іще 
письменники обьєднані в гуртки імени "Плуга" повинні студіювати громадські науки, як от політичну економію, марксизм, історію України й 
всесвітню. Це для того, щоб як слід розуміти сучасне й минуле життя, що треба кожному громадянинові, а письменникові і поготів, адже ж він 
береться змальовувати те життя. У цій праці треба звязатися з осередкоми ЛКСМУ або КП(б)У, там ви найдете потрібних керовників, свідомих 
громадських наук. От коротенько про організацію гуртків ім. "Плуга" та про напрямок їх роботи. Ні статуту гуртка, ні докладних прогримів тут 
недається. Про це потім. Хай тим часом зацікавлені т. т. письменники виявляють себе й свої сили, як тут говорилось, звязуються з філіями 
„Плуга". Цікаво було б, щоб висловилися на сторінках часопису всі зацікавлені. Плужанин.