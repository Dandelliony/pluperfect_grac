Який хліб прийматиметься в уплату с.-г. податку.
В біжучому році в уплату натуральної частини єдиного сільсько господарського податку прийматимуться тільки зернові культури, себ то: жито, 
пшениця, ячмінь, овес і гречка. Ніяких инших продуктів в уплату податку братися не буде. Але і згадані культури, щоб їх можна було здати в 
уплату продподатку, повинні що-до своєї якости відповідати певним умовам, зерно, як кажуть, повинно бути кондиційним. Засмічене, вохке та 
недостигле, неповне зерно прийматися не буде. Щоб не прийшлося вертати зерно з зсиппункту назад з неприйманим зерном і везти продподаток ще 
раз, селяне повинні добре ознайомитись з тим, яке зерно приймається зсиппунктом. З цією метою ми й зупинимося тут на тих вимогах, яким 
повинно відповідати зерно, щоб його було прийнято. Насамперед, яке зерно вважається за сухе й яке не вохке. Всяке зерно має в в собі певний 
відсоток вохкости (води), яку можна з нього висушити. Цей відсоток можна встановити висушуванням зерна протягом трьох годин при температурі 
в 105 ступнів (градусів). Коли, скажемо, при такій сушні з 100 хунт, зерна висушиться 15 хунт., то це значить, що зерно має 15 відс. 
вохкости, коли висушиться 16 хунт., то 16 відс. і т. д. Звичайно за сухе зерно вважається те, що має в собі до 14 відс, вохкости. Те зерно, 
що має до 16 відс. вохкости вважається уже вохким, до 18 відс. — дуже вохким і поверх 18 відс. — мокрим. Прийматиметься отже тільки те 
зерно, що матиме в собі не більше 11 відс. вохкости, бо державі прийняте зерно треба буде довший час зберігати, а вохке зерно, як відомо, 
хутко псується. Через це селяне повинні використати гарну годину, щоб висушити зерно перед тим, як везти його на зсипний пункт. Що 
торкається засмічености зерна, то тут говорити багато не треба. Коли в 100 хунтах жита є 3 хун. сторонньої примітки, то засміченність його 
буде на 3 відс., коли 4 хунт., то 4 відс. і т. д. Засміченість буває шкідлива й нешкідлива. Шкідливою засміченістю буде кукіль, ріжки, 
зона, а не шкідливою — насіння ріжної трави, солома, зерно иншого хліба і т. инш. Засміченість зерна не дозволяється навіть, і тоді, коли 
вона не шкідлива. І це зрозуміло, бо державі потрібен хліб, а не сміття, а до того ще засмічений хліб далеко більше втягує в себе вохкість, 
ніж чистий, а через вохкість, як ми вже зазначили, зерно хутко псується. Щоб зерно було прийнято, щоб засміченість його не перевищувала 
встановленого для кожної культури відсотка, селяне повинні тому, перед тим, як везти зерно на зсиппункт, очистити його від ріжного сміття. 
Тепер що до натури зерна. Коли взяти відро доброго жита й таке саме відро щуплого з кепського врожаю і зважити їх, то ми побачимо, що перше 
буде важче. Отже чим краще зерно, тим воно важче, а чим гірше, тим легче. Натуральної це буде вага певної мірки його. І коли голандська 
пурка показуватиме, що натура жита 120 зол., то це значить, що голандський мішок жита (така міра) важить 120 фунтів. Не добре перевіяне, 
неочищене зерно, знижує натуру, бо щупле недостигле зерно, солома й ріжне сміття легче від гарного зерна. Зменшує на туру й вохкість, бо 
від неї зерно набухає і вага тої самої міри зменшується. Для окремих хлібів, щоб їх було прийнято на зсипних пунктах вимагаються такі умови: 
Жито: Натура — 118 зол., вохкість 14 відс., загальна засміченість — 3 відс., із яких дозволяється: мертвого сміття (земля порохи, солома) 
не більше 1 відс, ріжків кукіля не більше 1/16 відс. Пшениця: Натура 125 зол., вохкість 14 відс., загальна засміченість — 3 відс. із яких 
мертвого сміття не більше 1 відс., кукіля 1/16 відс. і зони 1/10 відс. Дозволяється примітки жита до 5 відс. Пшениця, в якій є більше 5 
відс. жита рахується за жито. Ячмінь, овес і инші культури в пшениці вважаються за засміченість. Ячмінь: Натура — 100 зол., вохість — 14 
відс., загальна засміченість — 3 відс. із яких кукіля не більше 1/4 відс., зони — 1/16 відс., мертвого сміття — 1 відс. Ячмінь може мати в 
собі до 5 відс. вівса, коли ж останього буде більше, то братиметься за овес. Овес: Натура — 72 зол., вохкість - 14 відс., загальна 
засміченість — 3 відс.. із яких: мертвого сміття не більше 1 відс., кукіля — 1/4 відс. Гречка: Натура — 100 зол., вохкість — 14 відс., 
загальна засміченість — 3 відс. У гречці за сміття вважаються всі инші хлібні культури, а також недостигле зерно. Для всіх культур 
вимагається, щоб зерно було нормальним на колір, запах і смак, непроросле й непошкоджене шкідниками. Зерно, яке буде гіршим по своїй якости, 
ніж тут зазначено, ні в якому разі прийматись не буде. „Більшовик".