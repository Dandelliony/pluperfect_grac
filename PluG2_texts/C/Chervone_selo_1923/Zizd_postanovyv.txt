З‘ізд постановив.
Ухвалено було цим з'їздом Рад такий плян чергових питань: працю Райвиконкому визнати правильною. Надалі намічено таку роботу: налагодити 
працю в Сель-Радах, як шляхом керовництва, роз'яснень та що-би був встановлений безпосередній непохитний звпзок Райвиконкому із Сель Радами. 
Робочий апарат Райвиконкомів мусить стояти на відповідній що би Сель-Ради та рядові селяне вчасно та найповніше задовольнялись у всіх справах 
повсякденної праці, аби взагалі була поліпшена робота техничного парату Виконкому та його відчитність. Вважаючи на те, що освіта є запорука 
закріплення здобутків революції, треба подбати, аби шкільна мережа не була б скорочена, навпаки кількість шкільних закладів треба збільшити, 
поскільки це є вимога життя. Школи треба всебічно оборудувати та подбати щоб педагогичний персонал задовольняв вимогам оновленої Радянської 
школи. Зокрема треба провести широку роботу по ліквідації неписьменности, а так само поширити та закріпити роботу правильної організації 
Диканського дитячого будинку. Звернути увагу на поліпшення стану і складу медичного та ветеринарного персоналу району. Привести до належного 
стану всі лікарські й ветеринарні пункти, допомогаючи їм в забезпеченні потрібними медикаментами Конче потрібно вести боротьбу із визискуванням 
батрачества. Що до комунального місцевого господарства, то треба особливу увагу звернути на відбудову містків, особливо в с. Василівці і х. 
Кротів-Міст та містка по Пісчансько-Полтавському шляху. За для цього треба погодити роботу із Баляснівським Райвиконкомом, аби найшвидче був 
відбудований той міст спільними засобами. З'їзд звертає увагу на копчу потребу найшвидче перевести підготовчу роботу серед селянства по 
проведенню землеустрію, а так само виявити всю утаєну землю, а винуватців притягти до відповідальности. Нарешті треба вести непохитну боротьбу 
з крадіжкою та знищенням лісу. Ось в коротеньких рисах воля думок місцевого населення та висновок жвавого обміну думок про відбудову 
занедбаного місцевого господарства. На прикінці з'їзду, голова Райвиконкому в коротеньких рисах інформував про стан місцевого бюджету, 
прочитав ті групи витрат на місцеві потреби, що намічені перевести в рїжних галузях місцевого господарства. Нарешті були проведені вибори 
Райвиконкому та делегатів на з’їзд Рад Полтавської округи. Вибори провадилися по списках. В склад Райвиконкому ввійшли т.т. Упирь, Колесниченко, 
Воронянський, Соган, Кобеляцький, Качківський та Новоженів. Сергій Р-ів.