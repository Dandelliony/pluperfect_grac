Гесенська мушка і боротьба з нею.
Значна попсованість хлібних злаків і місцями повна загибіль ярих пшениць викликана масовими появами в біжучому році шведської і гесенської 
мушки. Гесенська мушка належить до групи комарів. Це маленька комашка темного кольору з червоним, або рудо-жовтим пузцем. Псує гесенська 
мушка пшеницю, жито, ячмінь. Особливо страждають від мушки озимі. Вони поражаються ще з осени під час кущіння. Ляльки мушки росташовуються, 
звичайно, по декілько штук біля самої основи рослини і швидко виявляють свою шкідливу роботу. Рослина робиться темнішою, середнє листя, 
згорнуте в дудочку, припиняє свій розвитох. Пізніш рослина починає хиріти, жовтіє і відмірає. Загибіль заражених рослин виявляється на весну 
наступного року. Инший вигляд має ушкодження ярих та озимих посівів весіннім поколінням. Окрім описанних видів псування, які зустрічаються 
на-весні в разі раннього зараження, на хлібах з'являються і инші ушкодження. Як що до часу відкладки яєчок рослина перестає кущитися і йде 
в дудучку, лялька мушки відсувається самою рослиною від грунту і попадає над одним з нижніх вузлів його. В цьому разі лялька не спричиняв 
великого ушкодження і рослина викидав колос, але вага зерна все ж зменьшується, а стеблина в місці смоктання ляльки вигинається, від чого 
рослина робиться колінчастою і поле сильно ушкоджене мушкою здається потоптаним. Як видко, найбільш небеспешними є ушкодження озимих з 
осени, що иноді тягне за собою повну загибіль їх. Основних поколінь гесенської мушки два — весіннє, що ушкоджує ярі і озимі на весні і 
осіннє, що ушкоджує озимі. Доросла комаха в природі живе не довго, всього від чотирьох до одинадцяти днів. Пізні посіви озимих хлібів 
найменш підпадають заражености гесенської мушки, а тому радять посів робити на прикінці серпня (по ст. ст ). Одначе, треба брати на увагу, 
що найбільш урожайними бувают посіви, зроблені в половині серпня, а тому пізні посіви мают свій змисл коли є значна кількість шкідника в 
полях, коли ранні посіви неминуче засуджені на невдачу. Заорювання стерні ярих хлібів і подалиці повинно бути проведено на протязі липня, 
на початку серпня, але не пізніш, щоб не дати улетіти комасі з ляльки. На весні, після того, як зійде сніг, радять поверхово вносити на 
поля, що постраждали, селітру, щоб дати більше сили рослині і цим самим викликати енергійне кущіння. А. Шамрай.