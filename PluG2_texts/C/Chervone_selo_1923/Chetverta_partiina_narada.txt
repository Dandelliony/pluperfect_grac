Четверта Губ. Партійна Нарада по роботі на селі.
З 5 по 8 червня в Полтаві відбувалася губерніяльна партійна нарада по роботі на селі. В свойому вступному слові секретарь Губпаркому, тов. Магідов, 
вказав на те, що партійний апарат треба зробити таким, щоб постанови губерніяльних партійних та радянських органів не тільки доходили до села, 
але і проводились там правильно в життя. Необхідно уділити більше уваги селянці та наймитській молоді. В докладі про дванадцятий всеросійський 
партійний з'їзд т. Магідов знаходить необхідним, щоб товариші добре запам'ятали постанови цього з'їзду і, з приїздом на місця, ознайомили з ними 
свій осередок, селян та вчителів. Всі тринадцять товаришів, що взяли участь в обговоренні докладу, вимогали уділити найбільшої уваги до селянина, 
практичного вирішення національного питання на місцях і усунення бюрократизма в нашому державному апараті та поліпшення його. Далі було заслухано 
доклади в справі організаційній та агітації й пропоганди, зачитані т.т. Андрущенко та Тарнопольською. Після цього робота наради була перенесена в 
секції — організаційну та агітпропогандистську. В останній день наради було заслухано доклади т. Василевича про єдиний сільсько господарський 
податок та т. Довганова про комуністичну етіку. Тов. Василевич в свойому докладі каже, що в цьому році до збору єдиного сільськогосподарського 
податку треба поставитися дуже уважно. Вимогаючи на зсиппункті від платника гарне зерно, в той же час треба усунути всі зловживання. Партія 
повинна мати політичний догляд за правильности збірання податку. Господарський і податковий апарат треба переглянути та очистити його від злочинного 
елементу. Через малу вміщаємість зсиппунктів, особливо велике значіння в біжучому році має росповсюдження хлібної позики. На це також треба 
звернути увагу. В докладі про комуністичну етіку тов. Довганів вказує на те, що комуніст в службових зносинах повинен бути ввічливим, але в той 
же час ця ввічливість не повинна перетворюватися в погоню за популярністю. До своїх обов'язків у комуніста повинно бути уважливе відношення, а не 
чиновницьке, показкове. У комуніста жодні зв'язки особисті не повинні грати ролю, він в першу чергу повинен турбуватися і уважно відноситися до 
своїх класових друзів пролетаріяту і селянства. Закриваючи нараду, тов. Магідов в свойому останньому слові каже, що зараз треба уділяти найбільше 
уваги селу, закріпленню з ним зв'язку. Після наради, кожний з нас, повернувшись до своїх повсякденних занять, енергійно візметься за цю роботу. 
Хай живе ватажок світового пролетаріяту тов. Ленін! Хай живе Третій Комуністичний Інтернаціонал! Нарада закінчена. Товариші росходиться, 
почуваючи у себе новий прилив сил до майбутньої дріб'язкової, але в той же час і відповідальної, повсякденної роботи. В. Ц.