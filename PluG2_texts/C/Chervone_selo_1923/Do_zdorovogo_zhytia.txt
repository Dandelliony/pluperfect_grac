Для здорового життя.
Не виживе місто (город) без села, бо всяку поживу місто бере з села. Та й село не обійдеться без міста. У місті відбуваються торги, там 
живуть ремісники, усякі фахівці; там — фабрики, урядові установи, суди; там зібрані скарби культури, книгозбірні, великі школи, музеї, 
звідти йде наука, освіта, письменство, звідти ширяться нові погляди й звичаї. З погляду інтересів народнього здоровля, яку вагу має місто? 
Як воно впливає на село? Колись, давно, роецвітала греко-римська культура. Були тоді великі і пишні міста, і було в їх повно всяких 
культурних див, і сама тодішня культура була міська. І та культура з часом упала, зруйнувалася... Що буде з нашою культурною громадою? 
Невже й вона у свій час завалеться? Для чого-ж ми побиваємося, клопочемося, несемо тяжкі жертви? Питання важні, великі, грізні... Культура 
нових європейських народів жила і зростала довгий час без великих міст. І 1000 років назад, і 500, і 200 років, — великих міст не було. 
Великі міста почали дуже зростати за останню сотню років. До того часу велика більшість люду жила ні селах. Місто вважалося вже великим, 
коли в йому було кілька десятків тисяч народу. А тепер маємо міста по міліону, або по два, по три й більше міліонів людности. У нас, на 
Україні, ще нема таких великих міст; отже й наші міста ростуть швидко, за останні років 60. Найбільше і найшвидче зростали міста, у минулому 
століттю, в Англії. Того не сподівалися, до того не були готові. Маса людности що-року прибувала до міст; там будувалися все нові будинки, 
цілі квартали, нові вулиці, — і все було тісно. Будували нашвидку, аби-як, без огляду на потреби людського здоровля. Так утворилися оті 
жахливі вертепи, що їх описував Ф. Єнгельс у своїй книзі: „Становище робітників в Англії", 1845 р. Після того в Англії почалися великі 
громадські роботи для оздоровлення міст. З кого складається людність великого міста? То здебільшого люди, що народилися на селах. Наукові 
роботи (напр., р. Гансена, Р. Арндта), основані на статистичних докладах, показали що міська людність систематично вимірає, вироджується і 
заміняється все новими, свіжими масами людей, що народилися на селах. Кожний міський рід вимірає в два три покоління. (Річ іде про великі 
міста, а не про такі, що подібні до села, як напр., Миргород, або хоч і Полтава, на Павленках). Що-року йдуть до міста все нові й нові маси 
селян, шукаючи міських заробітків, освіти, спокушаючись міською культурою. Ідуть із сел якраз найсильніщі, найдотепніщі, здатні встояти в 
трудній міській конкуренції. У місті частина їх гине, або спускається, на „дно“, між халамидню, частина працює, має заробіток. Діти їхні 
вчаться по міських школах; частина їх стає на чолі культурної і громадської роботи: з їх виходять учителі, адвокати, судді, урядовці, 
письменники, художники і т. ин. Се перше покоління, що народилося в місті, буває ще дотепне, розумне, але вже не кріпке, нервове, часто з 
зіпсованою вдачею. У людей сього покоління буває дуже мало дітей, та й ті мало здатні до праці й боротьби. На тому другому поколінню 
здебільшого й кінчається справа: воно, звичайно, сходить з світу без нащадків. Горять людські маси на огнищі сучасної міської культури, а 
на їх місце плинуть з сел все нові, свіжі маси, — як метелики летять на вогонь. Що-ж так шкодить людям в умовах міського життя? Шкодить 
найбільше те, що в місті люди живуть тісно, повітря гірше, що доводиться багато працювати. Найбільше шкодить те, що умови міського життя і 
праці не природні для людської породи: 1) Люди занадто багато часу проводять у закритому помешканню — в канцелярії, майстерні, школі і т. 
ин. 2) Праця міська занадто однобічна, використовує лише якісь групи мускулів, якісь органи тіла. Багато людей мусятт цілий вік сидіти 
зігнувшись, і все в закритому помешканню. 3) Може найбільше шкодить, особливо для дітей і молоді, велика сила зайвих вражінь Досить пройти 
вулицею великого міста, щоб відчути втому, виснажність. На вулиці так багато руху людей, екіпажів, метушні, звуків; з усіх боків у вічі 
лізуть вітріни, вивіски, — всі вираховані на те щоб найбільше вразити. І так на кожному кроці, що дня, цілий вік. 4) Поруч із тим іде 
велика сила міських забавок і втіх: театрів, клюбів, цірків і т. ин., що всі намагаються найдужче вдарити по втомлених нервах. Бо слабого 
удару міська людність уже не здатна відчути. Шкодить іще й міська школа, пожива (їжа), може більш принадна, та менш натуральна. Шкодять, 
взагалі, ненатуральність, однобічність і напруженність міського життя. Велике місто, притягаючи до себе найсильніщих і найдотепніщих селян, 
виснажає села, веде їх до виродження. На селах залишаються і плодяться менш дотепні, слабіші природнім розумом, і від того де-далі гіршає 
людська порода на селах. А ті, що пішли до міста, сильні, талановиті, ті потроху вимірають і рід їх гине. Що-ж робити? Як урятувати 
культурну приплоду від погибелі? Український Народній Комісар Здоровля, Гуревич, так писав про се: „треба перебудувати все наше життя; 
треба зруйнувати до грунту усі наші старі міста, гнізда зарази, огнища смерти. Замість їх, треба побудувати нові здорові форми громадянського 
життя. На просторі степів і лісів треба намітити невеликі селища з широкими вулицями, кожний будиночок на одну семью"... Сучасні великі 
міста мусять бути роспорошені, розсіяні на просторах; тоді власне не буде вже міст, а будуть села — хутори... Тим часом, селянство нехай 
пам'ятає, яка доля чекає селянських дітей, коли вони переселяються до міста... Треба, щоб на селах роецвітало культурне життя, тоді менше 
буде потреби тікати до міста. Гр. Вільний.