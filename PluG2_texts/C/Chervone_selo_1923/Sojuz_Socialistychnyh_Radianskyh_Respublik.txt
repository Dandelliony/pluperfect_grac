Союз Соціялістичних Радянських Республік.
Великі, урочисті дні переживай нараз наша країна. На третій сесії Всеукраїнського Центр. Виконавчого Комітету (2 липня) вирішено величезної ваги 
справу, — це ухвалення проекту констітуції (основного закону) Союзу Соціялістичних Радянських Республік Вступивши в смугу мирного господарчого 
розвитку, наша республіка, як і всі сумежні братні Радянські республіки, відчувала величезну потребу встановлення правильних взаємовідносин 
проміж окремих частин нашої радянської сім'ї. Нагла потреба одностайносги у зовнішній політиці, перед лицем войовничої реакції, також диктувала 
встановлення тісного зближення усіх частин нашого союзу. Та не тільки ці два моменти стали причиною виникнення цьогопитання. Перед нами ще 
повстало завдання створити такі умови, які б сприяли розвиткові, виявленню національної культури, особливостей того чи иншого народу, що є у 
нашій Рад. Республіці. Ось те національне питання, якого не в силі роз'язати буржуазія, яке є причиною ворожнечі по всіх буржуазних країнах, бо 
в них інтерес менчих, слабших національностей буржуазний уряд ставить ні в що, а національна ворожнеча є тільки чинником зміцнення матеріяльних 
та політичних здобутків і корінів панування реакційних сил, — це саме національне питання ми розязуємо в инчий спосіб, як його розвязують 
капіталісти. Передовсім ми проголосили рівність усіх національностей, надаючи права кожній нації на самовизначення, аж до відокремлення в 
самостійну державу. Кожна держава може скористатися з того права, але наші Радянські республіки не розбиваються на окремі держави і прагнуть до 
створення Єдиного Могутнього Союзу. Навіщо це? Та на те, щоби гуртом, всим Союзом Радянських Республік відбудувати народне господарство і, на 
випадок нападу капіталістів, стати одностайно на ворога. Для відбудування нашого народнього господарства, та для захисту наших Республік зовні, 
утворюється Єдина союзна влада — Союзний Центр. Виконавчий Комітет. Щоб керувати зосібна внутрішнім життям кожної республіки, утворюються зовсім 
самостійні органи державної влади (як от у нас буде Всеукраїнський Центр. Виконавчий Комітет та Рада Народніх Комісарів України) - ці органи 
влади будуватимуть свою соціялістичну культуру рідною національною мовою. При об'єднанні утворюються дві палати: Союзна Рада та Рада Національностей, 
що будуть виконавчою владою Союзу, а з цих двох закладів утворюється Центральний Виконавчий Комітет Союзу Соціялістичних Радянських Республік.
І нехай зараз шепочуть скілько завгодно всякі вороги нашого Радянського суспільства, не доведеться їм внести й найменчої ворожнечі у лави об'єднаних 
волею народів, бо ми певні в тім, що широкі трудящі маси, уяснивши собі цілком значіння основного закону про утворення Союзу Рад. Республік, у 
всякий мент дадуть належний одсіч всім такім шептунам. Нехай же шириться наш Союз Соціялістичних Радянських Республік на цілий світ. Ю. Петрик.