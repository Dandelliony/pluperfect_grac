Що має дати селянинові Всесоюзний з'їзд комуністів.
Із підсумків на 8-мій Всеукраїнській конференції комуністів, що недавно відбулася в Харкові, видно, як багато зроблено комуністичною партією 
для села: багато зверталося уваги на сільське господарство, зміцнювалася кооперація, переведено новий поділ на райони замісць волостей, 
заведено теріторіяльні військові частини, переведено грошову реформу, чистилися й зміцнювалися комнезами, організовані комітети взаємної 
допомоги, посилаються свіжі комуністи, щоб зміцнити й оздоровити сільські ячейки, оживляється школа, робота сільських політико-освітніх 
установ, завмирає в багатьох місцях церква — дурман народній, розвивається промисловість, ростуть і зміцнюються гуртові господарства і т. 
д., і т. ін. І все це зроблено під орудою комуністичної партії України. До неї тепер поибавилося ще 30.000 ленінського призову. Це говорить 
за те, як біднота вірить ленінській партії, як густо вона йде до неї. Після Всеукраїнської конференції розпочався й відбувається зараз у 
Москві тринадцятий Всесоюзний з'їзд комуністичної партії. Що має дати селянинові цей з'їзд. З'їзд вживає заходів до дальнішого підвищення 
селянського господарства та усунення перешкод, що до цього часу були, в справі землеробства. Також звергається багато уваги на справу 
допомоги кволим та середняцьким господарствам, а разом й на те, щоб пильно стежети за куркулем та зменшувати. його ненажерність. Є ще 
бідняки, і навіть середняки, що примушені позичати в куркулів гроші, насіння, а то й скотину та виплачувати за це великі відсотки, або 
одробляти. Треба визволити селян од цього тягара. Зробити це можливо лише за допомогою сільсько-господарчого кредиту. А кредит слід давати 
лиш біднякам та середнякам. Не мало бідкує селянин од куркуля-крамаря. Треба боротися з цим лихом. — Треба влаштовувати кооперативні крамниці 
й продавати крам за справедливу вартість. З'їзд дає наказа всій державній промисловости, щоб у першу чергу виробляти крам, потрібний селянству 
та щоб вартість цього краму була низька. Багато шкоди селянинові від земельного безладдя. З’їзд прискорить землеустрійну роботу, і щоб у 
першу чергу виділяти земпю для бідняцьких та середняцьких громад, а не для куркуля. Усіх потреб селянина, звичайно, не перерахувати. Та й 
розв’язати за рік неможно. З’їзд розв’яже важніші, невідкладні потреби селянина. Отже селянство певне, що 13-тий з’їзд цілком виконає все 
те, чого сподівається від нього селянин.