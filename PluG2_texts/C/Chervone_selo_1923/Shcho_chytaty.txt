Що читати
Анреєв, Мих. Найдавніші часи людської культури. Переклад М. 3. Держ. Видави., Київ 1921 р. Хто цікавиться давно минулим людьскости, тому ця 
книжечка стане в пригоді. Тут оповідається, як жили в дуже давню старовину, може не один дисяток тисяч літ минув з того часу. Розказано тут 
і про те, як учені змогли дізнатися про життя первісної людини на підставі знайдених річей, що та людина ними користувалася, та на підставі 
спостережень над життям сучасних дикунів. Книжка писана досить приступною мовою, має богато малюнків, що пояснюють оповідання. Годиться для 
селянських та шкільних книгозбірень. Бельше, Вільгельм. Первіснії люди. Переклав Б. Заліський. Держ, Видави. Укр., Харків 1923 р. Про 
первісну людину говорить ще й ця книжка. Радити читати її можна тим, хто вже більш менш звичний читати наукові книги. Порівнюючи з книжечкою 
Андреєва ця трудніша. Богато шкодять їй друкарські помилки, а їх чимало, та й перекладач не зовсім добре виконав своє діло. Єсть у його 
вислови, не вживані в українській мові. Бракує книжці ще відповідних малюнків. Пахомов Д. А. Перший мистець. Повість з часів кам'яної доби. 
Переклад Б. Щербаченка. Держ. Вид. Укр., Харків 1922 р. У цій книжеці зроблено спробу на підставі наукових здобутків, написати оповідання 
про життя первісної людини. Герой цього оповідання Кремінь на своєму довгому віку переживає цілу низку пригод. Йому доводиться займатися 
мислівавом (охотиться) на величезного звіря — мамута, він зустрічає племя людоїдів, йому навіть доводиться тікати, рятуючи життя, з свого 
племені, бо проти нього ворочує ватажок Іклан. Але що найцікавіше в цьому оповіданні, так це побут первісних людий, що тут описується, їхні 
звичаї, заняття, начиння, що вони вживають і т. ин. Книгу оздоблено силою малюнків. Для школярів старшого віку цікаве й корисне читання. 
Винниченко, В. Записна книжка. Вид. „Книго-Спілка", Харків 1923 р. Гумористичне оповідання про пригоду двох революціонерів агітаторів, що 
вирушили на село розкидати прокламації. Дія відбувається за часів царату. Агітаторів упіймали, але ті удали з себе якихсь „високопоставленних" 
особ і їх не тільки випустили, а ще й коней дали, щоб заїхати до залізниці. Читається легко, викликає веселий сміх.