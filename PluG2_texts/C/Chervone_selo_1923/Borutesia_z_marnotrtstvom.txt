Борітеся з марнотравством і марнословством.
Ми стали вже на порозі перевиборної кампанії в Ради. Момент цей вимагає від нас особливої уваги. Справді, вибори в Ради були в нас завше 
засобом підняття самодіяльности населення, вони давали нам змогу висувати цілу низку чесних і заслужених осіб, та ставити їх на ту, чи иншу 
відповідальну працю, але цього року виборча кампанія повинна відбутися більше, чим иншим разом, під гаслом вірности робітниче-селянській 
владі, під гаслом єдиного революційного фронту. Єдиний пролетарський фронт підвів під своє буття вже досить тривкий грунт. Доказом цього є 
той факт, що у двох урядах на теріторії Німеччини маються зараз комуністи, з чого треба зробити висновок, що час, коли в цілій Німеччині 
настане робітниче-селянський уряд — не далекий. Міжнародня селянська конференція, яка тілько що закінчила в Москві свої праці, дає почин до 
закладення єдиного фронту свідомого революційного селянства. Згадана конференція винесла також постанову про приєднання себе до єдиного 
робітничого фронту, закладаючи тим самим єдиний робітниче-селянський фронт. Подія ця має, безумовно, велике значіння. Вона заставляє нас 
перейти від марнословства до справжньої живої самодіяльности, до свідомого розуміння тих завданнів, які чекають нас завтра. Найближчі дні 
можуть принести нам звістку про Всенімецьку пролетарську революцію, яка буде продовженням і поглибленням нашої Жовтневої Революції. Балакаючи 
про наше внутрішнє становище, тут треба також зазначити, що становище, яке склалося з'окрема на економичному фронті — потрібує не менш 
пильної нашої уваги. На тому фронті ми ще бідні і виснажені, а до того, на наше горе, ми ще і неощадні. А найважнійше завдання сьогоднішнього 
дня в нашому господарюванні заставляє нас складати копійку до копійки. Цього ми мусимо навчитися за всяку ціну. Коли ми бажаємо навспражки 
вилізти із наших злиднів, коли ми щиро бажаємо перетворити прекрасні наші гасла і наміри в дійсність, нам треба доказати це не марномовством, 
а ділом. Треба запам'ятати собі, що марномовство і марнотравство, які майже зрослися з нами, стають нам завжди на поперек шляху. З ними 
треба боротися і ще раз боротися. Дальше, ми балакаємо на кожньому кроці про недопустимість зайвих і зокрема переборщених накладних витрат, 
але досягнення наші, що до усунення цих хиб, дуже маленькі. При цьогорічних перевиборах Рад треба про це також пам'ятати. Треба вибірати в 
Ради людей щирих, чесних і господарних. Треба побільшити увагу органів робітниче — селянської інспекції, щоби вони добре слідили за діяльністю 
кожної державної та господарчої установи і кожного господаря. Треба безпощадно боротися з витратами, в яких немає потреби, з марнотравством. 
Треба як найсуворіше карати кожного окремого господаря, коли він навмисне веде своє господарство так, що ні йому, ні державі з його немає 
ніякої користи. Виходячи з вище сказаного, цьогорічні з'їзди Рад, починаючи з сільських сходів, повинні дати своїм депутатам на вищі з'їзди 
Рад ясний й короткий наказ: вибицайте і ставте нам за владу таких людей, що добре знають берегти радянську копійку, що добре знають болючі 
місця селянина (особливо, яке склалося в наслідок ножиць поміж промисловістю і сельським господарством) і знають спосіб його лікування. 
Участь робітництва та селянства в будові радянського апарату дуже важна, але ж при будові нашого амбару, себ-то нашого господарства, треба 
в сто раз більшої уваги. До такої уваги селянство повинно призвати всіх своїх депутатів в Ради. П. Арфи