Кооперація та комнезами.
Найголовніше питання сучасного менту — це питання про славнозвісні ножиці, про значне розходження поміж цінами на всякі вироби промисловости 
та цінами на сільсько-господарські продукти. Тепер усі організовані сили Радянського суспільства провадять рішучу боротьбу проти цього 
розходження, боротьбу за те, щоб леза ножиць зійшлися. Серед тих сил, які прагнуть до цього, дуже поважне місце займає кооперація. Вона 
мало виробляє ріжних фабрикатів на своїх підприємствах через те, що цих підприємств у неї не багато. Але вона багато може допомогти зменшенню 
цін на фабрикати, поставивши як слід свою торговельну діяльність. Кооперація повинна закупати вироби державної промисловости безпосередньо 
у державних органів і просувати ці вироби на село; при цьому вона повинна дбати про те, щоб накладні видатки на крам, при його просуванні, 
були як найменші. Коли державні організації живуть усіх заходів до зменшення цін на свої вироби, а кооперація, якомога більше, скоротить 
видатки при постачанню краму селянству, тоді ми можемо сподіватися, що селянин добуде крам на найвигідніших для нього умовах. Із усього 
сказаного видно, яку величезну вагу має кооперація в житті селянства. Наше селянство повинно це зрозуміти і всіма силами підтримувати свої 
сільські кооперативи. Перше місце в цій справі повинно заняти селянство організоване, об'єднане в Комнезами. Незаможники більше ніж хто 
инший зацікавлені в тому, щоб вирішити прокляте питання наших днів — питання про ножиці. В чому-ж має виявлятися робота Комнезамів по 
зміцненню кооперації на селі? Перш за все, кожний незаможник повинен стати діяльним членом свого споживчого товариства і внести до нього 
належний пай. Коли додати до цього, що паї в товариствах невеликі і що найбільш незаможні селяне можуть бути зовсім звільнені від внесення 
паю (по постанові Загальних Зборів товариства), то ми побачимо, що кожний незаможник міг би стати членом — пайщи-товариства, аби тільки 
була охота. Але діяльна участь у роботі споживчого товариства не обмежується тільки внесенням паю. Незаможники повинні впливати на роботу 
товариства, виділяючи найбільше здатних товаришів у керуючі органи товариства Правління та Ревізійну Комісію. Крім того, всі незаможники 
мають завжди відвідувати Загальні Збори споживчого товариства, бо на цих зборах вирішаються найважливіші питання, намічаються шляхи роботи, 
виправляються ріжні хиби й помилки керуючих органів товариства. Само собою розуміється, що кожний незаможник повинен в повній мірі 
використовувати своє споживче товариство, купуючи в ньому всі речі споживання та збуваючи через нього всі лишки своїх продуктів. Тільки при 
здійсненні такої всебічної й діяльної участи незаможників у сільській кооперації, кооперація зможе справитися з важливими завданнями, що 
покладено на неї умовами сучасного життя. Я. Гурмажанко