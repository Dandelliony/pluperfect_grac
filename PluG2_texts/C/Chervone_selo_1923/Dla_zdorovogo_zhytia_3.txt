Для здорового життя.
Ми вже знаємо, що від згорання (окислення) якого-небудь матеріялу (дрова, жир) утворюється газ вуглевої кислоти. Сам-по-собі він не отруйний 
і майже не шкодливий, коли його небагато в повітрі, напр., не більше 0,1%. У вільному повітрі буває вуглевої кислоти звичайно 0,03%. Буває 
ще газ, котрий також утворюється від згорання, окислення, — але від неповного окислення, коли для того не вистачає кислороду. Се — так званий 
чад: закись вуглероду. Чад утворюється, напр., у печі, коли нема вільного доступу повітря, коли рано закрити верх у печі; робиться чад і 
тоді, коли в гасовій лампі несправне піддувало, або коли якась машина топиться гасом, нафтою, та цей матеріял не може ввесь добре згорати, 
через брак повітря. Робиться чад в самоварі, або в утюзі, через ті самі причини. Чад, або закись вуглероду, - дуже шкодливий і отруйний газ. 
Невеличкої примітки його до повітря, котрим дихаємо, вже досить, щоб отруїтися. Спершу болить голова, далі людина зовсім втрачує свідомість 
і може вмерти. Небезпека від чаду ще більша від того, що чад майже не має запаху, — хіба що до того примішується запах диму. Можна й не знати, 
й не помітити, що в хаті чадно. Від того бувають страшні нещастя. Для знищення чаду в хаті треба: відкрити верх печі (димних), відчинити 
двері й кватирки в вікнах, а почаділих людей вивести на свіже повітря. Можна давати нюхати нашатирного спір ту, — це помагає. А щоб ніколи 
не було чадно в хаті, треба добре доглядати, як топиться в печі і коли закривається верх: закривати можна не раніш, як добре перегоріло 
паливо. І треба добре доглядати за гасовою лампою, аби вона гарно горіла, не коптіла, не чаділа, щоб повітря вільно могло доходити до огню 
знизу, у піддувало. Окрім тих газів, з котрих складається повітря, в йому ще бувають: порох, дим і мікроби. Порох утворюється з сухої, 
перетертої землі і з всякої нечисти, що її розносить вітром. Важчі частини пороху скоро падають, осідають на землю, а лекші, тонші, як дим, 
летять далі й вище. Що більше забруднене повітря порохом, то гірше для здоровля. Воно більше буває забруднене в густо-заселених місцях, де 
багато живе й працює людей, фабрик, майстерень. До того примішується дим з печей, з фабричних димарів. У промислових містах того диму буває 
аж надто багато в повітрі. Порох у повітрі має ще в собі мікробів. Далеко не всі мікроби шкодливі для нас. Отже можуть бути в повітрі й 
шкодливі мікроби, напр., туберкульозні. Та як-же його жити на світі, коли нас з усіх боків оточує біда, — порох, дим, мікроби? — Спитають 
наші читачі... Справа ця не мас великої ваги для всіх тих, що живуть на просторі, на хуторі, та й ще мало сидять у хатах. А там, де люди 
живуть тісно, працюють у гурті, та й ще в закритому помешканню, там треба постійно і уперто дбати за чистоту повітря. У промисловій Праці 
часом буває особливо шкодливий порох. Найбільше шкодить метальовий порох, — він буває там, де обробляються металі: залізо, мідь і ин. Далі, 
по шкодливости, йде порох з шерсти, шкур, щетини, пір'я, пуху. Порівнюючи, менш шкодливий порох з рослин: борошно (у млинах, у пекарнях), 
опилки, усякі рослинні волокна. Всякий порох, попадаючи в груди (легені), обтяжає їх, може вести до катарії і часом готує стежку для 
туберкульозу, сухотів. Хто має вже катар легенів, тому краще не працювати в таких майстернях, де буває багато пороху. Треба вимагати, щоб 
на фабриках, у майстернях дбали за чистоту повітря; щоб вживалися приладдя для знищення пороху. Для того, напр., є таке приладдя, що втягає 
порох у димові труби, або в піч, в огонь. Робітники самі нехай стоять на сторожі свого здоровля і вимагають того всього від фабричної 
адміністрації. Та й сам робітники, для свого власного добра, нехай дбають, аби в помешканню було менше бруду, нечисти, пороху, диму. Всяка 
нечисть, хоч-би вона тільки лежала долі, на підлозі, вже псує повітря. Дим від тютюну дуже шкодить, бо він не тільки забруднює повітря, як 
і всякий дим, а ще до того має в собі отруту (нікотин). Шкодить він найбільше в закритих помешканнях; шкодить не тільки тим, хто курить, а 
й усім тим, хто мусить дихати у накуреному помешканню, — а вони-ж нічого не винні! І самому курієві буває найбільиіа шкода не так від 
куріння (бо покурив кілька хвилин і покинув), а від того, що він увесь довгий час мусить дихати накуреним, отруєним повітрям. Через те не 
треба накурювати в закритому помешканню, де живемо й працюємо, а особливо, де спимо. Треба оберігати чисте, неотруєне повітря й для себе, і 
для тих людей, що з нами живуть, особливо для дітей. До куріння (як і до горілки, або инших нервових отрут) легко звикають і вже потім не 
мають сили одвикнути. Через те треба особливо дбати, щоб молоде покоління не звикало, не починало курити. Бо легко почати, а трудно покинути! — 
Правда, хоч і трудно, а можна. Для того потрібне напруження волі. Дуже шкодить тютюновий порох на тютюнових фабриках. Робітники й робітниці 
тих фабрик часто мають нездоровий вигляд, бліді, кашляють. Бо їм шкодить отой отруйний тютюновий порох, що утворюється при обробці тютюну. 
Треба вимагати, щоб на таких фабриках було спеціяльне приладдя для знищування пороху. Колись певно настануть такі нові покоління, що вже 
ніхто не куритиме тютюну, і самий цей звичай вважатиметься диким, варварським. Тоді вже не буде й тютюнових фабрик... Гр. ВІЛЬНИЙ.