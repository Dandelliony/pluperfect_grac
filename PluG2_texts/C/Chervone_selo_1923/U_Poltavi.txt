У Полтаві.
Ще напередодні Полтава пробрала святочний вигляд. Скрізь замаячили прапори, у вечорі засяла ілюмінація... 6 листопада Полтава була свідком 
надзвичайного видовища — демонстрації студентів, яка пройшла по вулицях під гаслами „Хай живе комуністична партія", „Хай живе спілка праці, 
Овників і науки", „Від винтовки і кулемету до праці і науки". Одночасно в центральному партійному клюбі відбувся вечір спогадів, на якому 
партійні товариші ділилися своїми згадками про революційну діяльність. Найбільш цікавими були вражіння селянина, який не що давно прибув з 
Галиччини. Він росповідав не про перемоги, а про нескінчені страждання, які довелося переживати галицьким селянам і робітникам від польських 
поміщиків та шляхтичів. До вас, закінчив він, Радянська країно, звернуто погляди всього галицького народу. Тільки ви маєте силу звільнити 
нас від страшного ярма. 7 листопада відбулася велична демонстрація пролетарської солідарности. В демонстрації брало участь більш як 30.000 
чоловік. В цей день, можна сказати, на вулицях була майже вся Полтава. Біля театру "Колізей", де представники Радянських, партійних та 
професійних організацій вітали демонстрантів, похід проходив на протязі півтори години. Після походу в Жовтневому садкові відбувся урочистий 
мітинг, на якому було ухвалено післати через Комінтерн привітання німецькому пролєтаріятові та тов. Леніну. У вечорі в першому міському 
театрові відбулося урочисте засідання представників робітництва, селянства та червоноармійців. Після заслухання докладу т. Магідова про 
шості роковини в зв'язку з міжнароднім становищем, було ухвалено резолюцію, яка закінчується такими словами: "Ми, робітники, селяне, 
червоноармійці, робітниці і селянки, партійні і безпартійні, заявляєм, що ми сторожно і уважно слідкуючи за тим, що робиться на Заході, 
будемо працювати, не покладаючи рук, над відродженням господарської міці країни, і як тільки капіталісти та фашисти всіх країн спробують 
порушити нашу мирну працю, ми всі, як один, станемо на захист Жовтня. Хай живе Червоний Жовтень у всьому світі! Хай живе перемога німецьких 
робітників над буржуазією". Після вручення від підприємств і об'єднань Губ. Ради Народи. Господарства та Губ. Комітету Комуністичної Партії 
червоного прапору частинам особливого призначення, та після вручення презідії подарунків робітників харчування, було ухвалено надіслати 
привітальні телеграми т.т. Леніну, Троцькому і Фрунзе. Подарунки ж робітників харчування було розиграно і зібрані від розміри кошти було 
передано в фонд МОПР-у.