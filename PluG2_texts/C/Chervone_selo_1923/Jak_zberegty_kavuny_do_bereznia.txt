ЯК ЗБЕРЕГТИ КАВУНИ ДО БЕРЕЗНЯ.
Кавуни, що виросли на цілині, тоб-то на мугирі або на перелозі, відріжняються великою міцністю, солодкістю та здатністю до більш довгого часу 
збереження, ніж ті, що виросли на ґрунті, загноєному свіжим гноєм та довгопаханій землі. За для збереження здатніми будуть ті кавуни, що 
взяті від останнього збору, а не від першого, першенством можна поділити тіх з них, які ще не цілком стиглі, що найлегче помітити по всиханню 
коло кавуна вусика, а також по з'явленню жовтастих або булануватих крапок на білошкірих сортах. Призначені для збереження кавуни треба 
обережно зняти з бадилля, аби не пошкодити їх, перенести до прохолодженого, але сухого помешкання й розкласти, підославши під них соломи, 
так щоб не торкались один другого, в цім стані їх можна лишати до перших морозів. З наступом великого холоду кавуни треба перенести в друге 
сухіше помешкання, де тепла повинно бути не менше 3 — 5 градусів. Перш обітерти сухою, м'якою ганчіркою, а потім зробити невеличкі пшотняні 
торбинки такого розміру, щоб можна було вмістити кавуна хвостиком у гору. Найкращим для збереження помешканням є погреб або льох, а в кого 
нема цих помешкань, то може пасішня, де зимують бджоли. Для цього під стелею треба повісити жертки й до них прив'язати торбинки з кавунами 
так, щоб не торкались одна другої. Під морози час від часу до кавунів треба навідуватись, виймати з торбинок, обтирати сухою м'якою ганчіркою 
й коли не псуються вкладати й берегти далі. При такім способі збережені кавуни бувають здатні для вжитку до початку січня. Коли ж треба 
зберегти їх ще як найдалі — тоді спосіб збереження треба вжити иншнй. Для цього такі ж кавуни треба обмазати густо розведеною глиною примішавши 
туди дрібненького сіна, висушити на сонці. Коли перша обмазка висохне й потріскається, обмазати в друге, трете, аж поки перестане тріскатись. 
А коли обмазка висохне й не буде тріскатись, кавуни треба вкласти в напів тепле місце нерестелаючи сіном. Садівник Лавренко.