Робота на пасіці в осени
Скінчився пожиток. Пасічникові ще під кінець головного пожитку треба познімати надставки, йому треба також подбати, щоб на пасіці не було 
безматтів, маломедних, малосильних бджоляних родин, бо це все тягне за собою бджоляне злодійство. Бджоли, як тільки припинився пожиток, 
починають нишпорити по вуликам. Там де добра бджоляна родина й з маткою, з медом і в силі — туди бджоли — злодійки не полізуть. Але там де 
бджоляна родина без матки або й з маткою та слаба родина туди бджолизлодійки пробіруться. Безмаття бджоли знесуть без труднощів. Трохи 
тільки поб'ються бджоли коло того вулика, в якому бджоляна родина з маткою, але слаба. Усе б було добре, коли-б на цьому злодійство 
закінчувалося-б. Одначе кожний пасічник знає (инший на своєму гіркому досвіді переконався), до чого це злодійство веде на пасіці. Як тільки 
знесли бджоли мед з одної родини, так і починають нападати на другу. На пасіці під такий час піднімається справжня завірюха. Цілими роями 
налітають бджоли на вулики, б'ються коло них і де які бджоляні родини, що не в силі одбитися — зносять. Це буде продовжуватися до того часу, 
поки на пасіці не залишаться самі дужі родини. Бджоляне злодійство, що з часом на пасіці поширюється в грабіжництво, приносить пасічникові 
велику шкоду. Окрім того, що в пасіці буде багато порожних вуликів, в тих родинах, що одігналися, мала буде бджоляна сила. Ще гірше коли на 
пасіці в грабіжництві приймають участь бджоли з инших пасік. Пасічникові зазделегідь треба уникати цього лиха. Коли він не доглядів і бджоли 
вже почали красти мед, треба зразу же припинити початок крадіжки. Таку родину треба знести зовсім з точка на де кілька днів у темник (льох). 
Там її добре оглядіти і коли вона малосильна, або ще й без матки, треба бджіл з'єднати з другою бджоляною родиною, залишивши з двох маток 
одну, кращу та молодшу. На пасіці добре треба стежити, щоб ще не провалилася яка бджоляна родина. Треба пасічникові зменшити віска, 
позамазувати щілини, а ще краще коли пасічник знайде ту бджоляну родину, що краде мед, та потурбує її, всипле в гніздо з жменю різького 
чистого піску або маку — нехай бджоли забавляються. Так нишпорять бджоли після припинення пожитку де-кілько днів. Далі стає на дворі 
холодніше, бджоли втихомирюються і на пасіці починають подавати вже голосний, голодний згук. Ще далі бджопа вже починає вилітати, як 
пригріє сонечко, і рано сідає. В осени бджола стає ніби сонливою. Пасічникові треба в такий час подбати, щоб у вуликові було тепло, бо коли 
бджолам в гнізді буде холодно, то вони більше з'їдять меду. Краще коли пасічник з-осени буде підгодовувати бджоляні родини. Цим збереже він 
більше бджолам для зімівлі меду. Годувати-ж можна ситою (на одну частину меду - дві частини вареної води) і давати в гніздо (наливати 
годувальники). З-осени треба зробити і порівнювання зімніх медових запасів. Приблизно на кожну середню родину треба залишати для зімівлі 
хунтів 25 — З0 меду. Лишок треба забрати і дати тій родині, який не вистачить свого на зіму меду, а гнізда зменшити вставними дошками. За 
де-кілька днів до покладки в темник треба зробити останній дотепний огляд, щоб часом в зіму не пішли безмедні, малосильні та безматті. 
Покладка в льох, буває на початку, в середині та в кінці жовтня місяца. Ховати бджоляні родини не слід зразу після дощу, а треба зачекати, 
доки вулики обсохнуть. Треба мати на увазі й те, щоби бджоли днів за де кілька до ховання — облетілися. Уносити в темник треба обережно, 
щоб бджіл не дуже турбувати. Ще за де кілька днів до покладки в темник, пасічникові треба підлагодити в темникові полиці, двері, душники та 
добре його провітрити. Треба подбати, щоб у темникові не було мишей тл була охайність. Треба прослідкувати, щоби в льоху було завжди богато 
свіжого повітря, та на стінах не було цвілі. ТОДОСЬ Юрченно