Кооперативний Кодекс.
Українскими центральними кооперативними організаціями зараз розглядається питання про введення Кооперативного Кодекса (юридичного закону) 
для кооперації всіх видів. Ми писали вже недавно в "Червоному Селі", в звязку з конкурсом на найкращий кооператив, про значіння кооперації 
в теперішній час. Вона повинна стати єдиним органом росподілу і забезпечення працюючих мас необхідними продуктами і иншими предметами 
споживання і користування. Не доводиться доказувати ще раз значіння забезпечення села всім, що сьогодня йому найбільш необхідно. Селянство 
вже давно докладно з'ясувало собі, що тілько правильно вирішене питання відносно перебудови нашої кооперації це, майже, єдиний шлях до 
вирішення у свою чергу найважніщого питання. Єднання Села з містом. Коли кооперація окрім того повинна відограти в відродженню народнього 
господарства і сільського господарства зокрема, таку велику ролю, працюючі маси мають повне право домагатися від керуючих радянських органів 
підійти вже раз до неї не тільки з точки зору масового споживача, але з точки зору робітника і селянина — незаможника. Загальне кооперування 
поголовно всього населення справа безумовно гарна і необхідна. Але побувши в гущі самого села і памьятаючи що декретові про загальне 
кооперування вже більше трьох років — ми прийдемо до сумних висновків, розуміючи розвязку кооперативного питання тілько з класової точки 
зору. Наша кооперація на селі номінально „охвачує собою" все населення, а фактично тілько більш заможне селянство. Незаможники, у великій 
своїй частині, щей досі остаються поза її впливом, поза її матеріяльною і моральною допомогою. І в місті треба признатися стоїть питання не 
краще. Виходить з того, що ми мріючи про поголовне кооперування, не виконали одначе найважніщого завдання те: не зробили кооперацію 
клясовою, зброєю в руках робітника пролетарів і селянина незаможника у їх клясовій боротьбі. У переходовий мент нашої економіки, в 
окруженцю капиталістичного виробництва, на шляху нашого прямування до соціялізму, ми необхідно будемо стрічатися з співробітництвом 
буржуазії і тому нам необхідно завестись тимчасово цілою низкою кодексів (наших правових положень), які і охороняли б права і волю 
пролєтаріяту і незаможного селянства, перед „надто ласкавими" апетітами деяких „наших" співробітників і одночасно направляли б хід нашого 
життя організованим, т. є: продуманим і найбільш доцільним шляхом. Яким же проте повинен бути закон (кодекс) про кооперацію? Як думає наш 
центр в головних рисах розвивати це питання? Постараємося виложити тому голівні моменти його проекту. Споживча кооперація обєднуватиме не 
все населення, а тільки працюючі маси. Повне право бути членом, одночасно участвувати в управлінню кооперацією, буде залишено тільки за 
працюючими, що виявили повну кооперативну свідомість і також волю керувати справами кооперації. Споживча кооперація повинна стати підвалиною 
всього кооперативного життя і вона повинна захватити собою діяльність всіх инших видів кооперації, себ то: Сільсько-Господарської, 
Кустарно-Промислової. Так званому добровільному членству кооперативних громад внутрі кооперативного об'єднання — в майбутньости треба 
положити кінець. В сістемі кооперації воно й недопустиме! Необхідно зате буде, щоби в єдиній кооперативній сістемі було відведено місце 
груповим кооперативним об'єднанням (с. т. кооперація, кустарі, тощо), що проектом кодекса і предбачено. Всякі правові і регістраційні 
обовязки кооперації повинні бути передані виключно суду. Тим шляхом, на нашу думку, кооперація рішучо проб'є той китайський мур, який ще 
сьогодня відгороджує її від її безпосередніх завданнів і тим самим органічно звяже себе з працюючими масами, які зацікавлені в майбутности 
радянської влади взагалі. А то до тепер в головах кооперації сиділи одинцем комуністи, а там, в животах, хробачня аж кишіла. П Арфа.