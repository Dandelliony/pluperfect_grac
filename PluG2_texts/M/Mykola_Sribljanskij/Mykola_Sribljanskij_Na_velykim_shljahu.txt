НА ВЕЛИКІМ ШЛЯХУ.
(Про письменство наше в 1909).
Згадавши про рідне письменство — входимо в найкращу сферу нашого життя, входимо в новий світ, де все життє відбивається в принадних картинах на великому світлому полотнищі мистецтва. І тому можемо і мусимо говорити словами не звичайними, яких не знаходимо в буденному обороті людської словесности. Коли в розбурханому морі бачимо хоч невеликий острівець або корабель, то радіємо, знесилені, надією на порятунок і пристановище. Островець українського письменства серед вселюдського океану зеленіє принадною свіжістю, і душа . наша спочиває. А коли не можна зрівняти з островцем наше бездомне письменство — що ніяк не нагріє собі місця для вільного росту і розвитку, а мусить рушати з місця на місце, мусить ховатись з кутка в куток, мусить пірнати під воду і потім все таки працею невтомних полипів виносить на поверхність вигадливо гарними узорами, принадно окресленими грифами — то зрівняймо його з маленькими, а дужим, кораблем, що несе нас по розхвильованій стихії в будучину, через страшні прірви до зелених берегів ідеала. І коли глянути на шлях, пройдений нашим письменством минулого року, то мусимо з утіхою сказати, що він виріс вперед і вище; хоч не багато, але виріс. І простує по йому наш корабель окрилений мрією, озброєний думкою, зогрітий надхнєннєм, внутрішньою силою і змаганнєм до руху, творчости. І одкриває і розгортає нову велику сферу людського істнування через творчість народу, що воскресає для неї. Народ має в собі остільки своєрідних особливостів, захованих в глибині душі скарбів думки і краси,
що коли умілою і мистецькою рукою торкнути струни ного духовної ліри, то зазвучить вона по-новому, так, як ще ні один инший момент всесвіту не звучав. Не диво, що український дух виявляється в принадному світлі, виблискує незнаним ще сяєвом думки, — бо це великий, складний в своїй грандіозности организм, з безліччю внутрішніх процесів руху, з безліччю тонких і чарівних нюансів настрою. І коли вся ця внутрішня, потенціяльна художність оживає, то з’являються дивовижні, наче несподівані квітки творчости, то з'являється надія на багатий розцвіт краси і сили. Своєрідної краси і сили, ніде ще на світі не виявленої. В оцій своєрідности і лежить той величезний raison d’être шукання в новій сфері буття, що звемо Український народ. Так, це нова сфера, а тому і нова культура, що кладеться новим шаром на всі попередні пласти життя. Нова культура це може тільки одно нове слово в суммі всих слів, промовлених людскістю, це може тільки один крок на великому шляху життя, пройдений вперед, це може тільки один новий згук у величезній сімфонії істнування, а вже радість надії хвилюється в душі всесвіту, вже підносить людину вгору.
Коли наше мистецтво ще не сказало того одного слова в минулім році, то воно сказало нове слово для нашого, українського коли хочете, істнування. Але радість надії від того не зменшується: е певність що колись те слово промовить наше мистецтво в будучині, а тепер лише показує, що українська художність може йти вперед і йтиме до того пункту, з якого одкриється перед ним весь безмір краси буття і воно, Українське Мистецтво, захоплене, зачароване, з хвилюючих грудей кине в просторінь те одно нове для всих слово радости придбання.
Минулий рік показав, що ідея поступу перемогла українську інерцію байдужости, консерватизму, розрідила атмосферу зоологичного животіння та механичного передражнювання природи. І це одно наповняє нас радістю придбання при погляді на весь літературний доробок 1909 р. і з цим почуттем перейдемо безпосередньо до перегляду конкретних з’явищ і річей творчости в нашім письменстві за минулий рік.
Зупиняємось насамперед біля квітки українського життя — поезії. Вона розцвітає. Ніжно - червоні пелюстки розгортають свою красу принадного коліру; білі листочки кружляють в повітрі і наповняють його першим ароматом весняного цвіту.
„Поезії, книжка друга“ О. Олеся з’явились як перший цвіт вишень та яблунь, і хоч багато було пелюсток знівечених, вже завмерлих, але ж загальний вигляд усього садочку поезії був живий, білий, рухливий. Все звучить в книжці поета, мов по лірі тиходзвонній вітер
снує між струнами, черкає їх крилами і викликає цілу сімфонію бадьорости.
--- каже поет Петро Карманський в „Пливем по морі тьми“, цій книжці, що з другого кінця України з’явилась чорною тінею проти музи Олеся. Одночасно два поети заграли на своїх лірах пісні — радости й роспуки, любови і ненависти, сміху і сліз, життя і смерти.
Весна летить, весна шумить...
Розвійте чорні думи, ловіть весняні шуми.
.............. 
Кохайтесь в шумі чарівнім,
Душею розцвітайте,
Несіть квітки й любистки в дім І лави застеляйте.
(Олесь „Поезії, кн. друга“). А з других уст українця несеться:
Гуга! Гуга! в танець! Гуляймо безнадійно — 
Се нині день різдьа — наш бажаний конець.
Там за вікном стоїть Іронія спокійно і кличе пальцем Смерть... В танець! в танець! в танець!
Який контраст в двох закликах до життя! Наша поезія як дволикий Янус — гляне вперед: очі сміються, проміні грають на личку, на стьожках і намисті, а обернеться назад: стара спорохнявіла баба в чорній запасці, йде, шепоче чорними губами і просе на подзвіння...
Хіба не вірите, що скоро день засвіте,
Що сонце наше вже з-за обрію встає,
Що хід його спинить ніщо не зможе в світі І цвіту нашого нішо вже не убьє!
Поезія Олеся вийшла з села як молода, гарна дівчина: в квітчастому вбрані, спинилась на царині, притулила долоню до брівок, щоб захистити очі від нестерпучо - яскравого соняшного світла, і дивиться в даль — синіючу, глибоку, тремтячу маревом. Жде, сумуючи радіє, що ось - ось незабаром вималюється на обрії принадна постать Лицаря, озброєного і сміливого. І гнівається муза, що в селі не приготовані до зустрічи вимріяного Музою Лицаря. Ах, там ждуть і не ждуть, їдять і не їдять, сплять і не сплять.
Там
... В безмежній далі
Сіріють в млі хрести дубові,
А між хрестами блудять жалі, Раняться об корчі тернові 1 ронять сльози й каплі крови.
Кричать галки і крячуть круки
(Карманський „Пливем по морі тьми“).
Грицько Чупринка прийшов до нас з „Огнецвітом“, поезією шукання щастя.
„Я піду, зазнаю щастя Несплямоване журбою.
Гей, чи вдасться, чи не вдасться,
Квітко, здибаться з тобою“...
Цей поет не танцює ні з радости, ні з розпуки. А йде, заглядає в усі кутки, шукає „несплямованого журбою“ щастя, огнецвіту край долини. Глибоко в даль бачить, іронично - спокійно насміхається з чарівної природи, безсилої до сліз, стоїть осторонь від людей — комашні. Не знайде поет Огнецвіту, що цвіте в „темну нічку під Купала“, а знайде, коли схоче, ту квітку
Що колись росцвіла е Гефсіманськім саду Для вселюдського раю.
Книжки поезій Олеся, Чупринки і Карманського — це найкращі з’явиша минулого року в нашій поезії. Три молоді автори, кожний з своєю виразною фізіономією, виявили не звичайну в нашій віршованій словесности силу і з повним правом заняли місце сучасних поетів - артистів.
З’явилися ще инші збірники поезій: друге повне виланнє „Україні“ Володимира Самійленка, популярного і талановитого поета-сатирика, і в кінці року повний збірник творів Грицька Кернеренка „Менти натхнення“. Що до останньої книжки, то можна сказати: „Скілько літ загублених, скілько квіток зів'ялих!“ Справді — хист поетичний у автора безумовно був, але чому ж в книзі так багато необробленого? Не кажу про наївність де-вчім, про наслідуваність, про невиразність оригінальности, бо з цим тепер трудно боротись, але чому необробленість? Бо це так принижує сімпатичну працю автора, заступає нам його обличчє, його думи, мрії; а це так інтересно: бо автор, будучи не української національности (єврей), зрозумів і викохав в своїй душі Україну, переживаючи в душі й житті драму її нешлюбної дитини:
--- В оповіданнях і драмі насамперед визначається постать Володимира Винниченка, котрий приковує до себе найбільшу увагу в літературних і громадських школах. Цей сміливий мандрівник по нетрах людського життя, відважний дослідник в заблудах соціяльної думки
і прокурор фальшивої моралі панів і рабів становить собою межу між двома окресами нашого письменства: старим натуралістично - побутовим мальованнем громадян ріжних станів, кольорів, запахів і новим — періодом аналітичного розгляду душі окремої одиниці, людини. Винниченко на кораблі українського мистецтва не служащий, не пасажир, не турист, а верховода, що рішуче та твердо держить стерно і направляє ним усю будівлю через прірви в таємні области. Сміливий корсар - лицарь, він
з великим запалом літає по-над безоднями сучасної думки, кружляє по над берегами гнилої моралі, порожньої філософії міщан і розстрілює гороб'ячі в правді і вовчі в апетитах думки нашого віку. Шукання нової моралі, — моралі сильної, красивої і творчої людини, що розвивалася-б в гармонії соцїяльного ладу з душею індівідуума — такий напрямок Винниченка - мислителя, а тому його драми — цілі громадсько-етичні трактати, утворені з величезним темпераментом і тенденцією — доводити свою думку до логичного кінця, утворюють дивовижну картину людської сучасної гнилизни, що застрашує сучасників. Конфлікт моралі індівідуальної з громадською — позиція, з якої Винниченко розглядає сучасний уклад думання і поступовання. Піеси „Memento“ і „Чужі люде“, що вийшли минулого року, співають на той же мотив, що й раніші: слава сильному, дужому, творчому, красивому — помимо всіх супротивних цьому реальностей, конфліктів на грунті абстракцій то-що. Лише герої, які ілюструють свято жи гтя, не герої, а справді дегенерати. Оповідання Винниченка — гарні, художні мініятюри: перша частина „Зіни“ — шедевр художности; „Купля“ написана артистично, мягко, тільки теза „Без купила до дєвки не лізь, випливає з ширшої думки: без купила до людини не лізь. Причім „дєвка“, коли всі люди недавно ще бігали на чотирьох ногах?
Оповідання Винниченка вийшли торік в книзі „Третя книжка оповіданнів“, тільки в ній чомусь нема оповід. „Студент“, що друкувалось по-за-торік в „Л. Н. В.“.
На долю Михайла Коцюбинського минулий рік приніс велику славу за кордоном. Твори його були перекладені на кілька мов і придбали велику прихильність європейської читаючої публіки. Видавництво „Молода Муза“ видало книжку оповідань Коцюбинського „З глибини“. Письменник-імпресіонист дав гарні оповідання, иноді поезії в прозі (Intermezzo, В дорозі), відгуки внутрішньої драми громадського житя (Сміх, Він іде, Persona grata, Невідомий), але скрізь видно душу автора, артистичну, зморену, тихо мелянхолійну, що стоїть на всьому світі самотно. Індівідуализм останніх писань Коцюбинського становить його на позицію цілком сучасного поета зморености і самотности, естета-суб’єктивиста, — тому його письменницькі мініятюри — справжній шедевр тонкої мережаної артистичної лірики. Великого артистичного
полотнища Коцюбинський не намалює — він поет втоми, яка лає тільки маленьки хвильки вибуху сили. А для творчости треба сили.
Олга Кобилянська своєю повістю „В неділю рано зілє копала“ проспівала чудову пісню красі людської души і стихійності лиха, що живе як непереможна сила в природі. Ця повість своїм артизмом, настроєм остільки принадна, чарівна, що вплив її непереможний.
Про ростягнутість неможна говорити, бо тільки від „сочиненій" гімназистів вимагається „архітектури сіметрій“, а хіба Дніпро мусить бути сіметричним, або чорний бір на горах? Природа красива своєю асіметрією, а городський сквер або англійський парк, чи сіметричний чи не сіметричний, виглядає в природі як застебнутий на всі гудзики бюрократ між вільними людьми.
Творчість Кобилянської фрагменти життя природи, її оповідання і повісти — уривки, гармонійні акорди з пісні стихій. Тому ми вимагаємо від їх того, що в них є — краси, музики, а не офіціяльного якось гимна на високоторжественні випадки.
З'явилося ще кілка творів, що звертають на себе увагу: .7. Японська Людське щастя“, драма, Г. Хоткевич „Вони“, др. етюд., Д. Старицька-Черняхівська „Аппій Клавдій“, Галина Журба „З життя“ ,С. Ковалів „Похресник і инші опов.“. Зібрані раніше друковані або знову видані окремими збірниками: „Сочиненія и письма П. А. Кулиша“, т. 2 і З під ред. Каманіна, П. Куліш т. 4-й під ред. Ю. Романчука (вид. львівської „Просвіти’), .Суєта Карпенка-Карого, „Наталка-Полтавка“ І. Котляревського, „Твори Івана Котляревського“ під ред С. Єфремова, „Драми і комедії“ Б. Гринченка, „Оповідання“ М. Павлика, „Оповідання (кн. II)“ Оліни Пчілки, двоє оповідань І. Нечуя-Левицького, „Збірник оповідань (вид. 2-е) Богдана Лепкого, „Посмертні оповідання“ Марка Вовчка, „гетьман Петро Сагайдачний“ Д. Мордовия (перер. М. Загірньої) і „Чернігівка“ М. Костомарова, „Дрібні оповідання“ П. Вороніна, „Байки “ М. Старицького і баг. инших.
Наука, публіцистика, критика та історія літератури. Ці галузі письменства розвиваються і ростуть. Торік вийшли цінні твори: „Історія України-Руси“ т. VII й М. Грушевського, і кілька праць В. Щурата, Ів. Огієнка, М. Возняки, 3. Кузелі, О. Маковія, О. Грушевського, Ів. Верхратьського, В. Щербаківського, і багат. инших.
Замітні праці по літер. історії та критиці: 0. Грушевського „Начерки“, ---Публіцистичних праць з’явилося торік чимало, — помимо того, що друкувалося в періодичних виданнях, напр.: М. Лозинською „Польська народова демократія“, йою-ж „Українство і москвофільство серед українсько-руського народу в Галичині“, його-ж „Акт 12 цвітня“, С. Ефремова „З громадського життя на Україні“, його-ж „єврейська справа на Україні“, В. Приходька „Непевні елементи українства“, О. Білоусенка „Холмська справа“ і инш.
З художніх видань замітимо: Г. Хоткевича --- Згадувати инші видання по всяким галузям прикладної і попу-ної науки, релігійні, педагогичні, дитячі, економичні, географичні, історичні, підручники, справочні (словарі і инш.), особливо видання просвітні та науково-популярні нема змоги через брак місця і велику (відносно) видавничу продукцію в цих напрямках. Тако-ж мусимо обминути і переклади як художніх творів світових письменників так і з инших обсягів знання. Цікавих в цих питаннях направляю до спеціяльної бібліографії.
На прикінці нашої замітки кілька слів про ті питання, що виникли з виразною загостреністю в минулім році в сфері чисто літературній. Мені здається, що не помиляючись можна признати, що літературно-громадські сфери були заняті найбільше питаннєм про „старих“ і „молодих“, нагінкою перших на нікчемність, млявість, безпринціпність наших „декадентів“, а з боку „молодих“ напади на обмеженість, вуз кість, нетямучість „старих“ і їх глухоту до життя. Незадоволеність критикою вилилась в багатьох неспокійних виступах „молодих“ разом з львівською „Будучиною“. Молоді реагували досить гостро на неумірковані напади „старих“ і відповіли в цілому ряді швидче заяв і протестів ніж угрунтованих дослідів в сфері літератури.
Все непорозуміннє скупчилось біля нездатности нашої патріотичної критики руководити літературно-художнім развитком творчости — з одного боку - — і невиразністю світогляду протестантів проти старого письменства — з другого.
Громадсько-моральне розуміннє людини — це сильна традиція реалістичного письменства-публіцистики і укр. „молоді“ не зовсім ще визволились від його, навіть крайно індівідуалістична течія нашого письменства, група,. Молода Муза“, а тому і питаннє про губителів укр. справи „декадентів“ являється штучно роздмуханим і перебільшеним. Протест проти старої критики е не війна з соціяльно-генетичним методом розгляду творів, не проповідь одного естетичного методу, проповідуваного сучасним світовим мистецтвом, а є тільки бажаннє ввести естетичний елемент в критику яко обовязковий при оцінці творів. Розуміється, так виразно питаннє не визначувалось, бо ще треба багато часу і праці, щоб українські письменницькі сфери зробились літературними в найвищому розумінні цього слова. Замало ще у нас усих знання, фахової літературної освіти, преємстбеного розвитку літературної думки. З усієї літературно-критичної завірюхи минулого року ясно одно, що з традиційною побутовово-натуралістичною кустарно-промисловою літературою рахунки скінчені. Сімпатії письменницько-громадські змагаються до сучасного мистецтва. Псіхологична повість, естетична поезія, інтелігентна по змісту; широта трактування всіх питаннь істування, а не обмежність на українському хуторі, шукання в будучині, а не зазираннє в минувшину, не констатуваннє істнуючого, а утворювана нового світу — такий напрямок вибирав письменство. І в цьому розумінні минулий рік приніс нашій літературі замітний прибуток в творчості видатних наших художників естетів, а не писарів-патріотів. Будемо вдячні тому піднесенню внутрішнього рівня душі літературної, що все веде вперед і вперед, не зупиняючись на любезних для дрібно-патріотичного ока позиціях. Ми віримо, що письменство наше цілком стане на нову позицію, що воно буде продуктом дійсної творчости, плодом високого натхнення, факелом ідеалу кожного творця і перед нами, як заблудшим Ізраїлем, стовпом огненим йтиме і освітлюватиме пустиню життя, вестиме до землі-обітованої.
