Плач над упадком літератури.
Накїнець договорилися люди... Якийсь патріот подав з початком нового року в „Ділі“ замітку, в котрій плаче, що в галицькій літературі спідно занепад. Галицькі письменники звісні з своїх вічних планів на публику, яка не дає розвинутися їх творчим талантам, уважали цей момент за відповідний, щоб ще раз кинути публиці рукавичку; кинути з ефектом, з певного рода злорадним жестом: ось, мовляв, ви самі тепер філістри бачите і признаєтеся, що література в занепаді. Так почалася на сторінках ,Діла" т. зв. дискусія, т, зв, ряд фелєтонів, в яких редакція дає поодиноким людям, як влучно каже, „виговоритися".
От І почали люде говорити. Кожний старається знайти нові причини занепаду літературної думки на галицькому ґрунті, кожний старається переконати, що лихо прийшло власне звідти, а не не звідки инде. Вся та балаканина незвичайно скучна і не цікава і стає хіба потвердженнєм основної прикмети в психиці галичанина: говорити про справу тоді, як вона вже пропаща. Ніяка дискусія не причиниться до відрядження літератури і не воскресить трупа. Дивно стає лиш те, що аж тепер почалася балачка про упадок, коли той упадок можна було бачити кілька літ назад. Так само можна було бути певним ще давніше, що Галичина взагалі скоро скінчить свою ролю культурного осередка України. Говорю про певність тому, що супроти наскрізь колтунської психіки сучасного галичанина стає річчю очевидною, а навіть необхідною, щоб той галичанин зрікся нарешті провідництва та повернув назад до ряду смирних людей, Галичина збідніла духом так, як тільки можна було збідніти. Правда, батьки народу потішають нас гарним розвоєм економічних Інституцій і впевняють, що культура духова може вирости тільки на культурі матеріальній, але бачимо, що від часу як люде стали заробляти великі гроші на торговлі безрогими та молоком, перестали передплачувати навіть часописи та журнали і духова культура стала лєгендою в Галичині, Мене те зовсім не дивує ані не обурює:
особисто я волів би навіть, щоб в Галичині всі українські патріоти стали згінниками свиней та випасали свої черева, бо це й єсть їх „культурна місія-. Мене болить не дикість моральна та безсоромність свинопаса, але те, що той свинопас мав таки претензії до культурного провідництва, що він пори Бався весь час і поривається бути наставником і прикащиком в справах духової натури, що він встиг остаточно стати диктатором і впливати на духове життє нації після своєї волі, що він став таки героєм публичного життя. Це найсумніше — і від того пішов занепад літературного життя.
Не хочу бути зле зрозумілим. Я, говорячи про інтелектуальне та духовне банкротство Галичини не хочу прилучуватися
до хору „творців“, що від ряду літ нарікають на тяжку неволю „економичної ери“ в Галичині і плачуть, що не мають признання ані можности розвинути круг серед такого болота. Творців в Галичині не було, були в літературі самі філістри, коли не числити Франка та Яцкова. Тільки тому я й кажу, що налитий салом патріот диктував літератам. Літератів властиво не було: писав кожний, кому позволяли тяжкі „обовязки службові“, і тому в літературі він був Sonntagsreiter'ом і нічим більш. Поет тільки тоді признавався, коли належав до кліки патріотичної, коли був заразом галасливим батьком народу,
впрочім міг гинути з голоду, лишаючи мишам на сніданнє свої вічні твори.
Так прийшло остаточно не тільки до комплектного занедбання, але до дикунства в справах творчости та літератури, Значну частину літературних випадків можна б трактувати з становища гуморестичного, як би сміх тут не був гріхом. Отак і з тою дискусією про занепад літератури. Хіба не сміх читати ті статті з заголовком: занепад літератури, а з змістом про те як один .письменник" позичив у другого 10 корон І що з того вийшло? Чистий сміх: а все таки стискає за горло, коли подумаєш, що по-між тими людьми духа, що рвуться „до боротьби за кращу будучність народу, за ідеали і т, д., що по-між ними не має людини достойної, яка уміла б цінити свою людську гідність! Бо чи не поличник для власного достоїнства це буде, як „творець“, що в своїй висшости та самотности гордує не тільки мамоною, але й опінією публичною, в той саме час пише купецьку рекламу і лиже по руках публику? Ні, творча думка придавлена а зароді філістрами, але ті філістри — самі „творці“. Треба самому не бути крамарем, мати відвагу протесту, уміти станути за свою справу, а не так як той жебрак ходити по милостиню, щоб відтак за те справляти оргії.
Перед нами важний літературний документ, ілюструючий як найкраще вище наведені думки — фелєтон Петра Карманського. Не зрозуміємо його, коли не увійдемо в психольогію галицького філістра І філістра-„творця“ спеціяльно. І кривду ми зробили б авторові, коби б дослівно взяли його слова І після
того судили про сучасний етап творчої думки в Галичині. Виясняючи причини занепаду творчости Карманський пише:
„У нас письменник це сінонім нероби і жебрака. Потрібний він лиш два або три рази до року, цеб-то коли якогось року кроми великодніх і різдваних покликів потреба ще звеличити память якогось „національного пророка“. В такі хвилі уміють в нас автора пошанувати, По-за тим він суспільний кльоун, з якого кожний дурак має право насміятися, викидати його на тайґет суспільного життя. Не дивниця, що коли комусь в нас припала незавидна роля чи радше кара, станути в ряди письменників, то мусить приготовитись на такі приемности, як слухати з уст кожного патріота назву „поет“ з такою усмішкою, в якій міститься тричі підчеркнене слово „ідіот“; що мусить відректися гардероби і поживи, а то на кожнім кроці здиблеться зі злобною заміткою: ади, поет має штани! ади, поет їсть вечеру! і т, п., що не раз доведеться йому почути в товаристві ціничну замітку мецената штуки: міщу в своїм органі твою мізерію, аби ти міг заробити пару шісток і не вмер з голоду, що кожний акальфабет має право викрикувати за ним фразу пасквілів, сотворених на нього злобою старих, що в кінці всякий сердечний патріот вважає себе в праві жаліти над змарнованим талантом і закликати його до опамятання, а то бач, станеться виродним сином неньки України,
Це не пересада, їй Богу! це факти пережиті не одним кающимся грішником, який почувається до вини перед суспільністю, що йдучи за поривом і вимогами серця шукав краси грішив віршами, і о яких десять років приостав за своїми шкільними товаришами, що мають здорові нерви, тішаться пошаною загалу ї займають вигідні становиська. Признаюсь і я до цього — коли вже раз приступив до сповідальниці — що тільки довга нагінка вилічила мене з моїх прогріщеній, бо дійшов вже я був до того степеня слабости, що на вулиці здавалось мені, буцім за мною гоняться товпи людей, вказують на мене пальцями і глумляться: ади поет, поет, поет.,.“ І далі, даючи пораду потягнути за язик котрогось з емеритованих письменників, над якими знущалися критики, автор пише: Ану-те, стрібуйте, панове, а дізнаєтесь про таку моральну мартірольоґію, про яку невідають ніякі „життя". З найбільшими преступниками поводяться де инде культурніше, бо бодай не топчуть їх душі, неогиджують їх домашніх, родинних святощів; а коли їх карають, то почувають респект перед їх муками. І відки цей нещасний, проклятий ананкою поет має наоратися сил, аби не впасти серед шляху? Хіба що враз зі
своїми убїйниками станеться циніком над самим собою, цеб-то
збожеволіє“.,.
Тут можна урвати міркованнє автора про причини упадку творчости. Тепер де-що про „льоґіку" тої сповіди, яка являється типічним виявом галицького творця.
Можна признати слушність увагам Кар мінського, які відносяться до трактованая суспільністю поета. Роля його справді незавидна і повна всяких несподіванок. Але з того не виходить, щоб той поет зараз мав рацію у всіх инших пунктах,
які відносяться до спору по між ним а публикою. Нехай, що публика уважає всіх поетів за кльоунів, насміхається над ними; сипле скрізь свої цинічні уваги. Це явище, щоб так сказати, в повні „нормальне4, на те й публика, всякі грубошкірі філїсіри. Але де ваша самоповага, панове творці, де ваша гідність співців!? Чи ви дійсно так дошкульно відчуваєте свій тернистий шлях власне тоді, коли за вами біжить гурма вуличньої сволочі і показує: ади поет! Лиш те вас болить? Чи дійсно ви не маєте в собі на скільки видержки, щоб не плакати, коли вам скаже пяний патріот: ади поет має штани!? То в тому концентрується ваш творчий біль, від того ви страдаєте, не
спите ночі?!,. Коли так, то не гідні ви називатися вищими духами, творцями чи поетами — вам місце серед тої самої вулиці, що вам показує язик — вам дійсно ліпше було б здобувати собі гарні посади, як плодити вірші.
Поет — каже Карманський — потрібний у нас тільки кілька раз до року. Коли треба звеличати память якого .національного пророка", тоді його запрошують, але відтак плюють. Я знов запитаю; де ваша гідність, творці!? Чому ви по пиці не даєте патріотам, коли приходять до вас в надзвичайних случаях, але стаєте їх наймитами? Чому ви, добродію Карманський, не сказали того всього, що написали в своїй статті редакції „Діла“, яке з вас так цинічно насміхалося, а прийшло до вас таки, щоб ви дали вірш в честь „національного пророка“ — Шашкевича? Не стало вам сили моральної? Було сказати: я не на ваші услуги, патріоти! шукайте собі инших наймитів, якими можете поневіряти — я творець! творець навіть тоді, коли всі редактори будуть мене бойкотувати, тоді навіть, коли всі патріоти і вся вулиця буде насміхатися з мене і з моїх штанів! Мені здається справа тут зовсім проста: або я щось можу, або ні. Коли дійсно можу, знаю сам собі ціну і умію себе шанувати, то не піду на ніякий компроміс, наплюю на публику і не буду в неї шукати ласки, сам собі буду вистарчати в найтрудніші хвилини. А от „творець“ говорить громаді, усій суспільности: з цілого серця горджу тобою! І відтак той сам творець сідає писати анонс для тої самої суспільносте щоб купувала його збірку, бо вона добра, шо він їй дасть навіть знижку в ціні, а ще відтак той сам творець стає до сповіди і плаче, що не має признання, що діти на вулиці сміються з нього, що поетичне званнє зруйнувало його, він мусить бути через поезію позбавлений Гардероби, а його товариші не-поети поробили тим часом карьєру! Де льоґіка тут, творці!? За чим же вам тут жаль: чи за поезією, чи за доброю славою, за доброю гардеробою чи за карьєрою?
Ні, тут щось не теє,., Не можна з тої цілої сповіди набрати віри в тих „творців4, не можна тому, бо не має в тій сповіди пошани самого себе, ані почуття гідности. І коли не хочемо признати тих ереміяд просто за брехню, мусимо взяти це тільки за вияв некультурности творців, викривлення творчого
організму, ефектовної пози та фальшивого патосу. Тут ясно як на долоні, це не творці, а Дон Кіхоти, линвоскоки і кльоуни, і продуценди „віршів". От вам і причина занепаду літератури, от вам і причина, що на галицькім ґрунті таке дикунство і всевладність філістра. І творець філістром, І творець маскою без життя, моральною почварою — кров від крови і кість від кости галицького колтунства! В одному тільки рїжниця поміж ними: „творець“ мав інстинктивну здібність бути комедіянтом, малпою самого себе, і це називається його „ творчістю4. В крові його єсть здібність пози та естрадового кльоунства, яке він називає творчими переживаннями та муками. Він до смерти буде студіювати і вчитися позувати, сам буде утішатися своїми ефектами І це називає мистецтвом. Від „знаменитости“ й літературного „півсвіта“ виучиться погорджувати товпою, і навчиться писати всякі „трогательні“ сповіди про те, як товпа знущається над ним, а свої ліричні поллюції буде брати за творче „откровеніе".
Так, так.,. Знаємо вже легенду про творчі муки і страдальне життє поетичних душ! Були творці, які терпіли, був Данте, Мільтон, Леопарді, По, Лілієнкрон, Шевченко, — але вони трошки скромніші І більше уміли шанувати своє творче признание. Але ви, добродії „творці“ з Галичини, які нарікаєте, що література занепала від того, що сміється з вас вулиця а критика знущається, вам добре з в:тими муками. Сатисфакцію маєте, коли можете виступити на естраду і сказати: я не маю що їсти, я не маю штанів, бо я творець і моя доля — терпіннє. Як ви любите говорити про своє терпіннє, про свою моральну мартірольогію, про прокляттє ананкою, про переслідуваннє. Ви, здається, стратили надію на всяку карьєру і успіх і тільки того одного бажаєте: щоб вулиця „мала респект перед муками вашими, як говорить Карманський. То була б одинока ваша карьєра, з якоі ви були б вдоволені. Всі показували б пальцями на вулиці: диви, пішов „велит муки".
Але не бійтеся! доля ще може бути для вас, галицькі творці, ласкава, В вашу мартірольогію, очевидно, ніхто не повірить, хіба що зійде з глузду, діти вуличні будуть ще може показувать на вас: ади! поет, але ще радниками можете бути І догнати своїх товаришів в карьєрі. Їй-Богу, туди вам дорога!
Бо галицької літератури не урятуєте напевне. Ваші проби, то, як самі признаєтеся, лиш молодечі „гріхи". Ну й годі, ви по* милилися. Так само як любимий герой Карманського, також „велит муки“ Раскольніков помилився. Він не хотів бути „вошею“ як всі инші люде, хотів показати, що він не вош, а помилився і прийшов до переконання, що таки вощ. Чого і вам бажаю, галицькі творці!
М. Євшан.
