Проблеми творчости.
Як рятуватися серед сучасного життя? Перед його злобою, перед тим, що воно висмоктує з наших грудей все гарне, все дитяче, всю віру і свіжість душі, а кидає нас на поталу зневіри? Куди йти, коли кожна дорога стережена? стережена людьми, що не дають нам вийти по-за звичайний круг, не дають нам скупатися в соняшних красках иншого світа, де ми могли б назад відродитися? — Світить мені ясний ідеал королівства душі. Посеред черні та поганства йти буду гордо; слина тих, що з п'яним сміхом та злобою накидуватимуться на мене, не діткне мене; не поваляє мене болото їх річей гидких. Вічно молодий обтрушувати буду з себе те, чим схочуть поваляти мене їх нечестиві думки, їх отруйливий віддих. У серед нечестивости йти буду до свого царства. Новий огонь загориться в мені, і як жертва горіти буде ясним, тихим полум'ям на хвалу цьому божеству гарно велич-ньому. Про змученнє забуду, про слабість забуду, скупаний у прекрасному світлі; не буде нарікання ані плачу душі. Прийде святість і огляданнє вічної краси — буде в тому чистому огляданню повн» щасливість і не заворушиться ніяка негідна думка. Ах, душе моя! Коли станеш сильна і ясна сама собою, щоб серед гамору черні ти не чула крику а бачила лишь своє радісне королівство та сяєво краси?“
Такі і подібні монольоги можна почути в тайних закутинах душі людини, якій приходиться страждати під обухом сучасности. І що значить той дитячо-наївний голос, який ми чули в наведеному уривку, що значить та зневіра в сучасне житте, і якась неозначена, слабосильна туга за новим ідеалом? Чому криється людина з вищими духовими потребами, з потребами естетичними перед загалом, чому сама, для себе тільки хоче того утопійного царства? Взагалі — про що свідчить той голос?
Передовсім — я думаю — про упадок творчости, про обниженнє артизму у творців самих і загалу до рівня тільки забавки; про утрату змислу для дійсної культури і про те, що хвилі філістерства грозять залити всі пристані сучасної творчости. Про те, що творець перестав бути тим, що читає в минувшині і теперішности та показує шлях в будучину, — а став співати ради приємности ситих і багатих; про те зрештою, що творчість в погорді у загалу. Вже Ніцше замітив, що в наш вік праці штука має значіннє лиш остільки, оскільки стає забавкою з конечности, шо тепер естетичну потребу в вищому стилю відчувають тільки виїмкові одиниці. Забракло спеціяльной атмосфери, навіяної подувами творчости, а тільки в такій атмосфері можуть зродитися великі люди і великі думки. Одним словом — творець мусів
серед таких обставин сучасної філістерської культури скапітулювати, мусів признати себе безсильним, немічним. Дійсність давить його занадто, він довше їі терпіти не може. І тому ідеали, які він кладе собі, виходять по-за обруб життя. Вони мають передовсім заспокоїти містичну потребу його душі, яка зневірена в життє, шукає єдиної утіхи в чомусь нацприродньо у, нзобяятому, таємному. „Як банкрот товариства — пише Стріндберґ в „Inferno“ — я відроджуюся в иншому світі, куди за мною ніхто не може піти. Колись незначні випадки притягають до себе мою увагу, мої нічні сни прибирають форму передчуття, я вважаю себе відокремленим і моє житте проходить в иншій сфері“. І та містична потреба модерної творчости, в якій бачить Мережковський, потребу сучасної людини взагалі, це може найкращий об'яв декадентизму, розбиття та браку сил в новій творчости. Той брак організуючої сили у письменників веде одначе дальші наслідки за собою: ослабление і заник самостійної творчости і стилю, а відтак еклектизм. Творець не уміє і не може вже держатися власними силами, являється неначе прогульковцем по найріжнородніших епохах і народах, шукаючи все чогось свіжого, нового, екзотичного, щоб убило пустку його душі та нудьгу. І таке прийшло до занепаду творчої думки на всіх полях, — лишилися тільки одиниці, які змагаються з тим духовим омертвіннєм. Таким чином і виявляється конечність иншої естетичної культури для творчости, культури, яка вивела б нас знову на свіже повітрє, дала нам знов здоровле душі.
Отже відносно тієї нової естетики всяка инша, шкільна, солодково-філістерська тратить всяку вартість, коли втратила всякий вплив на життє і не вміє скріпити його підвалин. Нова мусить зайняти її місце. Станути мусить передовсім лікарем покаліченої душі людської, лікарем життя, а відтак будівничим нових життєвих вартостей, які могли б вияснити та поглибити весь зміст життя. Носителі тієї естетичної культури, творці в повнім того слова значінні, відзначаються передовсім свідомістю своєї працї; вони розуміють, що являються творцями культури, що в праці коло розвою людства вони перші робітники. Почуттє тієї свідомости є неминуче, обов'язкове, від якого не ухиляється ніякий дійсний творець. „Артист — каже німецький естетик Фолькельт — як я собі його представляю в звязку з культурним життєм, кермується гарячою потребою працювати за посередництвом своєї штуки над самовихованнєм людства. Він не може зробити инакше, як хіба дать свої твори на услуги величньому змаганню людства до всього доброго і чистого, великого і свобідного. Почуттє гарячої боротьби і змагань моральних так тісно ввійшло в його природу, що він навіть у своїй артистичній творчости сам собою йтиме тільки в напрямі ідеальних життєвих вартостей". І коли творці
всіх віків переймаються тими ідеалами, то праця їх всіх йтиме в одному напрямі, і всяка правдива творчість простуватиме до того самого найвищого свого ідеалу: до зображеня — як каже Рескін — високої людини — я додам: до витворення працею віків такої атмосфери, в якій та висока людина дійсно могла б жити. Ідеал великої та гармонійної індівідуальности стояв все перед очима тих творців, для яких штука була не тільки метою для здобуття популярности — так само, як думка про ідеальний устрій держави займала всіх правдивих законодавців. За такою гармонійною людиною тужив в XVIII ст. Руссо, коли перенявся протестом проти істнуючого суспільнаго ладу, за ним тужив олімпієць Гете, творячи свого Фауста та Вільгельма Мейстера. за ними тужив фильософ Шопенгауер і Ніцше. І сучасний російський естетик А. Луначарський правдиво малює дійсний ідеал всякої естетики, коли каже: „Ідеал індівідуальности, прекрасної в своїх бажаннях, творчої і жаждучої все нового життя для людства, ідеал громади таких людей, в котрій боротьба поміж людьми приймає характер суперництва, в осягненю ріжними дорогами однієї мети — оце естетичний ідеал в широкому розумінні, тому, що нас насамперед обхоплює почуваннє його красоти, та мрія, краща над усе“. В тому Ніцше і бачить вагу поета, як показчика будучности, що він творить — як колись артисти творили образи богів — образ гарної людини, і вишукує ті місця в модерному світі, де в житті була б можлива така велика душа. Оттаку естетичну культуру, проповідувану її творцями, я маю на думці, — її потреба являється великою для всіх, что не загубив ще своєї душі в службі так званої життєвої практики, хто не став ще людиною, яка кермується тільки досвідом та поклоняється грубому матеріялизмові.
Бо користь, яку ми можемо мати від служеня такій культурі, не матеріальна, не дається обчислити на гроші. Але з неї маємо те, чого за гроші не дістанеш. У такій творчости єсть пожива для душі, єсть поміч в боротьбі з усяким лихом, в боротьбі за ідеали, до яких стремиться людство. Вона прикрашує нам життє, вирівнює людську природу, очищує її з бруду та зла, якого що-дня стільки набирається на себе в житті, одним словом, — перебудовує цілком наші душі, кладучи на руїнах филістерства, фальшу, конвенціональности та моральної гнилі новий світ, осяяні яким ми починаємо бачити в житті змисл, починаємо розуміти істину. Тоді ота нова людина в нас являється рівновагою поміж життем, думкою та бажаннями — дає нам не тільки ідеальність, але й силу та здоровля душі, погоду духа.
Тільки творчість, осноьана на такій естетичній культурі зможе впливати на життє у відповідному напрямку, отже мати вартість, бо життє видвигає в даному часі певну думку, ідею, змаганне. Воно дає тій ідеї рацію, без якої вона являється анахронизмом, абстракцією, яка не має трівких основ та фундаменту, предметом діссертацій кабінетних учених. Що більше оцінку всякої думки дає життє само: оскільки вона відповідає потребам часу, його характерові, о скільки її шукають люде данного часу, щоб придбати собі підстави для кращого розвитку своєї природи — о стільки та думка й має варстість. стає реальною, видимою силою в житті, стає ідеалом. Зовсім природно, що всякий ідеал, щоб він був користний, цеб-то щоб він був дійсною силою, движущою покоління, мусить виходити тільки з життя, мусить звертатись до життя, кінцеву свою ціль покласти в ньому. Чим більше численними нитками він звязаний з ним, чим більше одиниць буде з глибин своєї душі кликати за ним і прагнути його, як мандрівник прагне води в літню спеку, тим більше сила його виявиться жизненою, тим більше він покажется здібний, щоб перетворити людські душі, дати їм відповідний напрям.
Тому питаємо при оцінці всякої ідеольогії перш всього: що зродило її, і куди вона стремиться? які потреби життя зможе вона заспокоїти, і що вона дає людині? Чи зможе вона устояти дійсно супроти своїх завдань, чи дійсно зможе станути силою? І щоб визначити штуці ролю її в житті, треба поставити до неї ті питання. Тоді кожний зможе відповідно до своїх потреб сказати про її значіннє та її вартість. Тільки треба завжде відганяти від такої розмови купців-крамарів і тих, що хочуть міряти все т. зв. тверезим розумом. Вони своєму чоловікові говорити не дають, за них говорить тільки вага і досвід. Так як би лиш купець і всякий тверезий чоловік доходили до щастя! Так як би досвід дійсно робив чоловіка мудрійшим, давав йому змогу панувати над життєм! Як би той тільки був справдішнім, серйозним чоловіком, котрий скаже: не треба робить добра ближньому, бо він не поратує нас в нещастю; я заручив за нього і мусив сам платити; не треба займатися такою літературою, ані наукою, ані штукою, бо вони хліба не дадуть; так вчить досвід.
Отже коли розбіраємо питаннє відносин штуки до життя, то перше всього спинитися треба над тим чим-може бути і є штука для одиниці людської. О скільки вона зможе, що так скажу, виховати одиницю, дати напрям усій її діяльности, — це найважніше питаннє. В тому впливі її на одиницю, в вироблюванні великих індивідуальностей виявляється найкраще, чим вона єсть, як елемент, скажім чисто культура льни и. Світ, в який переносить нас творчість це широке життє, за яким можемо стежити і вслухуватись, як в загальний його^ гомін, такі в поодинокі голоси, тихі думи великих творців-анахоретів що мріяли про величність душі людської та могучність людського духа. Являється очам нашим задушевна мрія всіх віків, всіх поколінь людських, що усвідомлювали собі свої стремління культуральні — -
образ найкращої людини, людини одноцільної та гармонійної в своїх почуваннях і ділах, яка не попадаючи в колізію ані з загалом, ані сама з собою, могла б вистарчити сама собі, бути щаслива сама собою! 1 ця сфера, в яку переносить нас творчість, не може не зробить великого впливу на життє окремих одиниць, які починають зрікатися свого життя попереднього і виходять на бойовище, до боротьби за ту вимріяну людину, плисти до берега утопії. Тут штука йде ще зовсім в парі з релігією, являється неначе носитслькою нової моралі в житті. Це не буде ніяким новим і сміливим твердженнєм, коли згадаємо, що перше становище людини до штуки все виходило з почуття подиву чогось величавого, майже святого, до чого мимоволі людина починає молитися в своїй душі, що перше її вражіннє приходить як об'явленнє чогось надприродного, таємного, яке до грунту може перемінити нас.
І отсей блиск світла серед темности, цей настрій, який обхоплює душу людську при першому зіткненню з твором штуки, це внутрішнє богослуженнє — inneri Gottesdienst, як казали німецькі романтики — є тим. що можна б назвати релігійною стороною штуки. Тут вона впливає сама собою, своїм зближенням тільки, своїм подивом. Людина перероджується внутрішньо, чує в собі прихід чогось нового, стає иншою. Що це значить? Це значить, що кожний твір штуки має в собі якийсь таємний наказ, якесь післанництво до душ, якийсь поклик — як всяка релігія накликує до нової моралі. І каже Джон Рескін. що кожна велика штука, кожний правдиво-великий її твір являється якимсь покликом! 1 людина той поклик починає реалізувати сама в собі передовсім. Приймаючи нову релігію, починає в подробицях будувати себе, свойого чоловіка в собі на ново. Різьбить свою душу, плекає свої почування, витоньчує свій смак до всього гарного, доброго І правдивого неначе прилагоджуеться до приходу самого Бога! „Очевидно — каже Jean Paul, говорячи про моральну грацію грецької поезії — поезія не виповідає своєї моральної сили тим, що викидує дзвінкі сентенції, але своїм живим з'ображенєм, в якому моральний змисл скривается подібно як по-за механизмом світової машини окривається світовий дух та свобода в образі невидимого Бога, що мусить над грішним свобідним світом, який сам сотворив, панувати“. І усвідомлюючи в собі стремліннє до того ясного ідеалу, який несвідомо кладе печать на всіх правдиво великих творах людського духа, здобуваємо собі те становище, з якого людина бачить все життє не як нуждений фарс і воно стане набирать змислу в тім, до кожна одиниця має змогу стремитись до що раз більшого самодосконалення; з творів всіх великих геніїв буде спливати на неї, що раз більше світло, в якому побачить, що в людини є сила, щоб спровадити високі постаті ангелів на землю, коли тільки вона виробить в собі досить моральної сили, яка робила
би її відпорною супроти всякої порочности та гріху землі. Таким чином творчість являється в житті одиниці великою реальною силою, коли усвідомлює її в стремлінню до витворення в собі святого, мудреця і артиста, які по бажанню Ніцше були б завершением культури і виявили силу людського генія.
А відтак штука, як один з моторів самого широкого життя, штука, що промовляє вже не лиш до одиниці людської, але до загалу.
Тут вона стає елементом наскрізь революційним, коли почне голосити нові правди, нові кличі. Вона неначе сторожить над цілим життєм, говорить про потреби часу. Де починається розлад і дезорганізація у всьому житті, де підвалини його починають гнити і де відчувається дух гнилі та порохна, там вона зсилає блискавку і палить руйновища, стає голосною трубою і кладе підвалини новому життю, вносить свіжу струю. Кожна нова генерація, кожний новий напрям сповняє один супроти другого таку ролю. Нова нищить традиції старої, валить її богів, позбавляючи їх сили в дійсному житті, і лишаються храми порожніми; а тим часом будується новий світогляд, який стає домотатися влади для себе, стає обхапувати що-раз ширші верстви, що-раз ширші займає круги. Одначе як там, де творчість промовляла до душі одиниці, не могла вона бути дидактикою, так тут, впливаючи на най-ширші круги життя, не може вона стати тенденцією, свідомим бажаннєм творців, які убирають тільки певні нові постуляти, думки, питання в поетичну форму. Тут знов у творчости, свідомої своєї сили та великого завдання, — будити закаменілі сумліня та прорубувати шлях для величних подвигів — те стремліннє з'явиться в такій формі, що не треба його окремо формулювати у відозві, в програмі. Програми придержуються тілько творці пересічні, обмежені в своїх силах та безсильні, яким і здається, що виповнюють завдання дійсної великої творчости, коли вкладають тенденцію, і які хочуть бути більшими, як мають на те сили творчости. Отже правдива творчість стаючи провідницею нового життя, нових життєвих ідеалів, значить переходячи безпосередно в життє, не може затратити ніяким чином свого характеру, який і дає їй спеціяльну вагу — характеру чогось несвідомого, що переходить як віра в душі инших, характеру необмеженої елементарної течії, яка становить власне душу творчости, а не дається сформулувати в ніяку програму. Тільки така творчість і може виходити з дійсних потреб життя і тільки така може мати над ним силу.
Обидві штуки — старинна і новочасна — не однаково стоять на своєму становищі до життя. Те, що колись було дійсністю для тамтої, теперь для цієї є тільки мрією. Щоб Тіртей піснею спричинився дійсно до побіди і щоб знов місто Одиссея оборонилося чудовою грою на інструментах музичних та співом від ворогів, — як росказує Геродот
цього не буде. І того не буде, про що мріяв Вагнер: щоб вернулися часи грецької драми, коли весь нарід збірався в театрі, коли найбільше артистичну штуку розумів кожний. Для цього завелика ріж-ниця поміж старинним чоловіком, що був натурою наскрізь гармонійною, цеб то умів жить дійсністю і в ній виявляти свої божественні думи — сучасну людину дійсність мучить, вона в ній стражде; щоб могти в ній жити, вона мусить піднести її наперед до ідеалу. Коли з тої гармоні1 та єдности думок і почувань старинного грека могла виходити поезія наскрізь об'єктивна, рівна в своїй наївности та обмежености, то поезія нова стає більш вибухом почуття одиниці, яка не можучи собі порадити з дійсністю, стремиться що раз більше в безконечність, в необмежені простори. Там природа, як вірно замічає Шопенгауер — істнувала сама для себе, не брала ніякої участи в діяльностей людей тут вона сумує або тішиться разом з людиною — одиницею. Отже з самої природи річі — нова поезія, нова штука мусить взяти на себе ще одно завданнє, мусить перше всього вирівнувати ті прірви поміж життєм та думкою, які потворилися в нові часи, мусить задовольняти — що так скажу — метафизичну потребу сучасного розбитого, зневіреного в свої сили чоловіка, виповнити його тугу за богом, який би став його силою та гармонією.
З усього дотепер сказаного виходять ясно самі собою ті постуляти, які ми маємо класти до творців і до штуки. Творець не може стояти тільки на становищі обсерватора життя. Саме реалістичне його з'ображенє, сама репродукція — отже те становище, на якому стоїть і досі, за малими винятками — українська література єсть тільки першим ступнем, першим моментом в творчости, єсть тільки пассивним відношеннєм до життя! Творець мусить мати широку артистичну культуру, щоб усвідомити собі ті великі завдання і те важне становище, яке займала й займає штука в житті. А тоді сама творчість не буде обмежуватись на самій т. зв. літературі, цеб-то на кількох десятках людей, що пишуть поезії, романи і драми. Вона мусить мати під собою сильний культурний грунт, щоб в відповідному моменті не лишитися по-заду життя, а світити йому попереду. Щоб бути об'явом всіх нез'ужитих на буденну працю сил людини, об'явом надвишки всеї життєвої енергії, а з другого боку тим, чим є, прим., монольог у драмі — думою про непевну будучність, забезпеченнем себе перед можливими небезпеками, певного рода відпочинком перед битвою, — до того повинна вона сама стремитись. Отже мусить бути передовсім серйозною в відношенню до себе і других, не сходити на фарс, або забавку для поодиноких людей. В приготовлению тої возвишенної атмосфери серед загалу, у зихованню одиниць і цілих поколінь в тім напрямі, щоб зробити їх серця здібними до принятя ха плеканя в собі всього гарного, радісного і величнього, лежить і найбільша місія кожної штуки.
Оскільки вона в силі її (в певних обставинах) виповнити, остілько більше приготований грунт для приходу геніїв — достоянія і чести всього роду людського. „А коли є люде — кажи Jean Paul — в яких інстинкт божественного відзивається виразніше та більш голосно, як в других; коли він навчає в них дивитися на все земне (а не як у других — все земне навчає його); коли він дає погляд на цілість і опановує її: то гармонія і краса обох світів заясніє знов, і зробить її цілостю, бо супроти божественного є лиш єдність і немає ніякої противорічивости в частях. І це єсть геній; а поєднане обох світів є так зван, ідеал. Тільки при помочі карт неба можна построїти карту землі; тільки через наше горішнє становище (бо долішнє перетинає завше небо на дві половини широкою землею) повстає перед нашими очима ціла куля неба, а куля земна буде вправді мала, але буде в ній плавати кругла і ясніюча“.
М. Євшан.
