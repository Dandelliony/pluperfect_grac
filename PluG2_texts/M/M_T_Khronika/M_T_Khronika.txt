Вступне слово.
В селі є проваджені дві хроніки: церковна і ликільна. Обі вони говорять лиш про справи більше або менше зв’язані з церквою або школою. Заходила тому потреба заложення хроніки, що обнималаб всебічно прояви життя цілого села і її мешканців віл можливо найдавніших часів. На просьбу кількох громадян піднвся я списати деякі перекази поданя, що кидають світло на минувшину цього села, послуговуючись при цьому деякими оповіданнями старших людей. Крім цього, яко матеріяли послужили мені стара церковна хроніка і польський підручник «Przewodnik po ziemi przemyskiej», з якого можна було дещо зачерпнути. Що до переказів, то найбільше скористав з оповідань старенького, понад 80 літьного старця, котрий однак дуже добре чуєсь, посідає досконалу пам’ять, а це Григорія (Гринька) Москаля. Чоловік цей старої дати (як то кажуть), — котрий письмом, а тим більше друкованим словом ніколи не послугувавсь — носив отже всякі відомости в пам’яті, що звичайно в таких людей є ширша і триваліша.
В хроніці цій крім сухих, а часто неповних і здоганадних вісток, старавсь я порушити також справи економічні, культурні, освітні, звичаєві, наскільки позволяли на це такі відомості як оповідання старших, а особливо старенького, вище вже згаданого Гринька Москаль. Осчевидно відноситься це вже до новіших часів, хоч перекази і звичні, які затратились вже — давніші.
Що до автентичности походження самої назви Биків, то це є моїм здогадом, на який напровадили мене сліди деяких давних, старих назв, то що. — Чи так воно справді є — пізніші дослідники, яких це зацікавить нехай шукають певніших джерел. В «Prexewodniku ziemi przemyskiej» нема дійсно згадки про Биків, лишень про Плешевичі, яко оселі старшої. Є між иньшим згадка до якого в ріжних часах Плешевичі належали ключа /: Парнавські, Свереди, Любимирські :/, про Биків однак згадки немає. Можна догадуватись з цього що Плешевичі яко старша оселя, були місцем осідку її власників, а Биків, яко молодший і підрядний був лишень тісно звязаний в однім ключі дібр з Плешевичами. — 
Старавсь по можності вичерпати в цій хроніці усі відомості, які мав до вжитку, щоб не затерлись в памяті, не пропали безслідно, щоб і пізніше могли послужити до ширшого оброблення хронічки цього села. — 
Роблю це в вірі, що грядущі покоління цього села, сини і внуки нераз читати муть оці записки і вчитись будуть любити перше свій рідний куток, а дальше свій нарід і мирну батьківщину, бо лишень знання минувшини зраджує і закріплює любов до всего, що рідне.
Записки ці сягають від можливо найдавніших часів до світової війни в р. 1914/18. Пізнішу хроніку лишаю іньшим, молодим. –
В Бикові – січень 1930 р.
упр. школи.
Найдавніші згадки про наше село. –
Як давно існує наше село – про це годі щось певне сказати. Певним є однак, що Биків, є молодшою оселею від сусідних Плешевич, теперішньої дочерної парохії Бикова. В старих записках немає згадки про Биків, лишень про Плешевичі. Виходилаб з цього, що головним осідком приватних панських дібр, чи оселі були Плешевичі, а терени теперішнього Бикова певно в формі пасовиськ, лісів, лук і піль належали до цього ключа. Там був певно головний двір, оселя підданих, що належали до нього, там була певно також в давнину парохія, що потверджувалаб назва, яка до нинька задержалась, а саме городи, положені поблизько плешівської церкви, а нинька в руках приватних (селян) — називаються по нині — «попі город». — 
Вправді в церковній хроніці є згадка, що в році 1784 був парохом в Бикові Григорій Патоцкій, а в Плешевичах його зять Йоан Правецкій і що вони оба в цей спосіб добровільно на якийсь час поділились. — 
 — Звідки взяласьби назва — «попів город»? Чи винайшов тодінший парох приватно городи для свойого вжитку, чи це були церковною власністю, а продано їх на якусь ціль, — про це нічо не знати. Думаю однак, що в тих часах не потрібно було аж винаймати городів, а назва ця, щоб утерлась між людьми — потрібувала часу довшого. — 
 — Чи це не є сліди давньої парохи, осібної, існуючої і давнину на плешівсько-биківських теренах. — 
Найстаршою згадкою про тутешню парохію була записка вирита на одвірку старої церкви дубовні побудованої в році 1715. такого змісту: «Року Божого 1715. місяця мая, дня 9 сооружила Храм Божій –-».-
 — Церкву цю розібрано в р. 1903, на якої місци побудовано за пароха о. Николай z Laski Bozy Jasne Welmozonoho Leho Nytosty Jelca Jantonia Сенети нову, велику і гарну церкву муровану. При розбиранні старої церкви (побудованої 1715 р.) знайдено один бельок, на якому було вирито: «Року Божого преставися Ереї Василій». — «Року Божого 1639.» — Так отже і ця стара церква була перебудована з якоїсь еще старшої церкви перед роком 1715. 
Про Плешевичі є згадка, що їх власниками були колись фредри, з якої то родини мав походити один з більших польських постів — Олександер Фредро. — Був там колись свойого часу якийсь войовничий шляхтич «Tarnavski djabel», що вибравсь на свойого противника аж під Добромиль і там згинув в бійці під горою, на якій взносяться руїни замку Гербуртів, коло села Тарнави. — 
Церква в Плешевичах старенька — коли побудована не знати. Найбільший дзвін, спіжевий — фондований місцевим дідичем Яном Анішком року 1648, — отже в часі, коли Богдан Хмельнцький йшов на Львів. — 
Все це записки вже новіші і виразно носять сліди польського панування. Шкода, що не можна натрапити на вістки-сліди давніші, якіб сягали часів панування наших князів. Биків — близько княжого города Перемишля мусить носити якісь сліди давніх, а такби для нас цікавих відомостей. — 
Іван Франко (свойого часу бував в Торках в Новакінвського десь в р. 1907 – 908) поробив цікаві науково-історичні досліди над селами: Торки, Буців, Вітишинці, Конюшки. Мешканці цих сіл, що мали виасати, годувати стада коней, призначених для княжих дружинників, належали отже до князя, а не до боярина (дідича). Можливо, що й ту жерело назви сіл: Корвники, Конюшки а й Биків може сягає княжих часів. — 
Мешканці вище згаданих сіл (Торки, Буці, Вітошинці, Конюшки) мали певні привілеї, надані нашими князями за це, тож опісля за польських часів, коли польські старости гнобили наш нарід і хотіли їм відіпрати ці права, часто висилали вони протести, делегації в Варшаву проти сваволі старостів, — опираючись власне на документах старих — з часів наших князів. Вони мали бути частиню вільні від панщини.
/: Можливо, що прізвище Терендій – сягає княжих часів. Якийь майстер робив («діяв») тарани до розбивання мурів для княжих дружинників, так от й звідси Таран — а потім Терендій. — :/. Звичайно водилось тоді, що прізвища надавались по прикметам даної людини, або в зв'язку з повненням якогось заводу. (Колодій, Кравець, Шевченко, Боднар, Коваль і т. п.).-
Здогади про походження назви села Бикова. –
О до самої назви «Биків», то булиб два здогади. Оповідають старші люди (Лата Петро), що о. Сенета Николай, який був ту парохом десь від року 1876 — записав був в церковній хроніці, що первісною назвою села мала бути назва «Буків», а з часом доперва в наслідок переголосування змінилась, та повстала в кінці назва Биків.
Що навело на такий здогад о. Сенету — не знаю. Не стрічав десь в старих записках, чи найправдоподібніше то це, що єще в його часах росли ту й там великі буки. На цвинтарі коло церкви задержались довго старезні буки, які доперва при будові нової церкви в р. 1903 мали бути вирубані. Мабуть це могло бути товчком до здогаду, що тут був колись буковий ліс, то й називаю його «буків», як ось «березовець», «берестє» (від бересть), «дубина» і т. п. = Є то однак назви горобків, тіль, долинок, які не живуть сотками літ між народом, а часто пристосовувались до нових обставин змінюються — прибираючи нові назви. Так на пр. вирубали дубовий ліс, а лишилсь три старі дуби, так і постала назва коло «трех дубів» — під «трема дубами», якої як раз тепер уживають. Впрочім в цих околицях росли переважно дубові ліси, яко питоме дерево низинне, буки знова ростуть переважно в околицях підгірських. Так на пр. в самбірськім повіті маємо село Буків, але є й Биків. Чи тож би спільне жерело, походження цих назв. = — 
Як що застановить над походженням ріжних назв осель, то між меншими дуже часто стрічаємо назви походження рослинного, звірячого, а то й навіть в дослівній подібності. І так маємо: Сливиця, Тарнавка, Тарнава, Грушатичі, Вишня, Буків, Дубрівка, Ліщина, Ліщовате і т. п. Не бачимо ту цілковито жодного переголошування. Моїм здогадом є, що назва «Биків» від назви звірят домашних, що в ріжних обставинах мали колись щось спільного з теренами на яких постали ці назви як на пр.: Конюшки, Коровники, Пацьковичі, Гусаків, Вовче, Дроздовичі і іньші.
Коли отже Плешевичі, є старшо оселею, то простори нинішнього Бикова могли б служити як не цілости, то бодай в части яко пасовиська, де випасувало худобу. В цих часах держали переважно воли, бики замість коней, отже по роботах весняних, до яких їх уживали — виганяли ту на довший випас. Могли то бути також двірські (боярські). Мабуть напували, загородивши маленький потічок, що пливе з Новоселецького ліса — невеличкою греблею, що поблизькі поля й до нинька називають — «підгребелля», себто під греблею. -
Цей здогад потверджує ще й така назва як: «Кошари» — пасовисько в Бикові, та прізвище мешканців тутешніх: Стадник, Кінаш, які в перших початках могли мати щось спільного з «прото-типами» своїх назвиськ. Міг єще перед існуванням села — бути невеличкий фільварок (дворець) плешівського ключа — спеціально побудований на випас худоби (волів, биків), а котрий міг стояти на місці , де нинька називаються «дворика», положенім блище лешевич на полудн.-захід від Бикова. Це могли також бути перші поселенці пізнішої оселі.
З ходом часу, при поділі добрами, чи то переходом дорогою спадщини, чи купна — повстав новий двір в Бикові, то щоб мати більше людей до праці, позволив дідич поселитись. Мало осісти ту 24 кметів (господарів «сподарів») діставши кожний по 24 морги поля, та 16 загородників, що є саме доказом планової оселі. Згадка ту про кметів: Слово це взяте від польного виразу «ктіес» і насуває думку, що Биків міг повстати вже за польських часів — отже вік XVI і XV, бо й від тоді польські впливи доперва зачинають втискатись в нашу мову, побут і т. д. — 
Нинька село має 1600 душ, а на 24 моргах сидить кілька, а то й кільканадцять дрібніших, малоземельних господарств.
Думаю, що назва Биків походить від назви домашніх звірять, що потверджувалиб усі сліди старих назв, які до нинька задержались. Саме положення Бикова промовлялиб також за цим, що усі долинки і ціла долина села була менше залісена в давнину, а покрита в більшості пасовиськами і луками. Могли ту випасатись худоба, воли (бики) від чого і ця місцевість приняла свою назву. Перший дворець (фільварок) міг бути спеціально збудований на випас (худоби) волів і носити назву «Биково» («bykow»), а від цього приняприйняласьа цілої оселі. — 
Але це лиш моїм здогадом і конкретних доказів властиво немає, одна правдоподібніша як думка, чи здогад про походження від назви «Буків». — 
 — 
Грубою поволокою тайни вкрита назва одного місця під Биковом — «двориска». Нині немає там жодних слідів про якийсь двір. Є це долинка з вистаючими по обох боках невеличкими горбиками. Мусить це бути однак дуже стара назва, яка задержалась до нині між народом. Положене це місце досить далеко за селом, в сторону Плешевич, місце нинька менше приступне і нічо не вказує що на цьому місці міг стояти колись двір. — 
III
Записки про наше село
Про старовину Бикова більше згадок немає. Найдавніші заиски задержались в метриках церковних і в церковній хроніці. Перші записки є отже від року 1784.-
Чому давніших записок немає, — невідомо. Чи пропали, згоріли може з котроюсь церквою, чи затримались підчас якихсь нападів, воєн, розрухів — не знати.
Одним з діяльніших парохів тутешніх, а восьмим з ряду, про, які вже згадує церковна хроніка — був о. Федонович. — За його то старанням заложено першу школу в Бикові в році 1860 при церкві, так звану школу «приходску» або парохіяльну. Учителем був «дякоучитель». Прізвиша нема поданого. В шкільній хроніці є згадка, що о.Федонович — «дуже гарячо занявсь доучуванням учителя». (Правдоподібно був Василь Кузьмак це — дякоучитель).
Десь около року 1866 парохом тутешнім є о. Олександр Бачинський. В цьому часі школу мабуть переорганізовано вже на одно класову державу, бо свич. Бачинський підписуєсь яко «предсідатель Ради Шкільної Місцевої».
Учителем був Константин Борканич.
Після оповідання старших людей, — учив в тутешній школі, чи приватно в своїй хаті, заким єще заложено парохіальну школу — місцевий уродженець, дяк Олена Юріш, предок тих Ярошів, що мешкають недалеко церкви.
IV
Замітніші перекази і подання.
Переказ про первісне місце, де стояло село. Кружить між людьми, особливо старшими переказ, що село знаходилось не ту, де воно нинька є, а стояло під «кргом» на «багні». Не знати за які гріхи — його вода забрала, чи «запалось» по якімсь нападі татар чи турків, за це що не боронилось належно від поганців, та не обтоювало свої віри. — На цьому місці сьогодні небезпечне багно-трясовиця. (Гринько Москаль)
 — 
Про «шелену гірку».
На північному ході від Бикова є замітніший горбок, що більше подобає на штучний насип. Про него кружить, народне подання, що підчас одного нападу татар — вив’язавсь ту великий «шелений» бій. В цьому бої мав згинути хан і йому висипано таку могилу.
Коли час висипати могилу? Сліди турецької (татарської) навали і їх панування над нашим краєм в якійсь історичній хвилі. Може за короля Данила? — 
Шкода, що не можна було знайти цікавішого переказу, або усного подання про цю «шелену» гірку.
Про турецькі напади:
Підчас одного нападу турків, — одна туркеня давала ссати полишеній дитині, чиїй — невідомо. Опісля хотіла напитись квасу з бочки, а бочки тоді були дуже великі. Один парубок незамітно підійшов, вхопив за ноги, а вона впала помітьголовою в бочку, та втопилась. Полишену дитину — турки як вернули знова, — порубали на куски. — 
Немає ту нічо цікавого в переказі, та й переказ якийсь не до речі, але все таки бліденький слід турецьких нападів. — 
Гринько Москаль. — 
 — 
Цісар на роботі в Бикові:
Одного вечора прийшов до Гливки (не знати до котрого) якийсь чоловік і просивсь переночувати. Таємничий в поведенні — заводив зручно бесіди на відносини між дідичем, а селянами, про обходженяся гайдуків з людьми то що. — В кінці заявив, що рано піде до роботи, бо хоче переконатись, як там обходиться з людьми. На другий день підчас роботи прийшло до перепалки між ним а паном, чи гайдуками. Коли вже на цього «цісаря», — за якого його нарід опісич взяв, — сипалась нагайка, він витяг якийсь папір, письмо, від якого вони дуже застрашились та зачали перепрошувати. Але він зараз забравсь і пішов, — нічо з ними не хотів говорити. Люди очевидно взяли його за перебраного цісаря.
В чомуж річ? Коли наші землі по розборі Польщі р. 1775 припали Австрії, то австрійський уряд хотічи приборкати польську шляхту, принизити їх значення в очах селян, — видавав в цьому напрямі ріжно зарядження, — брав в опіку селян. Часто висилав тайних емісарів, а ці мали підглянути, як пан шанує цісарські розпорядження, як обходиться з селянами, які данини побирає, кільки днів роботи вимагає. Селяни відчули цю полекшу коли дістались під Австрію, тому були вдячні цісареві, відносились з довірям, а довкола цісаря витворювалась в уяві селян легенда, як опікун бідних, покровитель селян, найдобротливіший, найжніший пан. Це відношення не дуже змаліло до нинішних днів. Австрія мала найкращого жовніра з нашого брата — «тирольці сходу» («Osttiroler»), — але за рабське відношення навіть автономії для Галичини не хотіла дати. В Році 1918 розпалась ця спорохнавіла, стара Австрія. — Але все ж таки ця Австрія, що виссала тільки крови з українців, старої цісарської династії Габсбургів — була набагато ласкавіша від панування розбещеної, здичілої польської шляхти. — 
Відгуки польського повстання в 1863 р.:
Поляки не могли переболіти упадку своєї держави. Тому від часу до часу робили вони спроби відтискання своєї независимости, роблячи повстання проти своїх окупантів. Таке поставння було і в р. 1863 проти Росії. Поляки очевидно які на хвильку не забували о наших землях і о українцях і трактували як польські землі і як своїх громадян. Тому тягнули наших людей до рядів повстанців, щоб відбивати, втрачену, «спільну ойчизну». Багато наших людей брало участь і повстанні. — Переважно двори були осередками вербування і збирання повстанців. Так отже в Ніжинці збиралсь польські повстанці і перекрадались до Росії. Переходили й через Биків, а по дорозі заманили до себе двох биківських громадян. Пішли з ними якийсь Площинський і Когут.
V
Сліди старих назв
В селі і околиці /: Замітніші назви частей села, присілків, піль, горбків, забутих шляхів, заїздних домів, дворів, родин і іньше :/. — 
«Воля» це частина села, висунена на захід зі своєю вулицею, першою відногою від головного гостинця на право. Назва ця походить з часів панщини. А іменно мало там мешкати трех господарів, котрі були «вільні» від звичайних панщинячих робі, а це відробляли лишень підводами всяки посилки і пошту. Їх назвиська після подання: Головецький, Гливка і Матвійко. Мали то бути три багатші (24 моргові) кметі. Могло їх там бути й більше. Нинька там мешкає також родина Кінашів. Кінаш міг мешкати вже й давніше за панщини, а замість робіт панщиняних — занишавсь лишень двірськими кіньми може. — 
Ціла ця частина села носить назву «Воля», та знаходилась колись майже під боком фільварку (двора), що розлівся трохи дальше на захід на горбечку, зараз за потічком. Стояв все там до світової війни (1914 – 18). а відтак його за нових польських часів з приналежними полями розпарцельовано. Нинька стоять там вже хати колоністів-поляків, та один місцевий. До нинька однак цей закуток, де стояв колись фільварок — називають «фільварком». — 
«Двориска» це найцікавіше, а заразом найстарша назва поля-долини, про яку вже була згадка в уст. II. Мабудь це був перший двір, — може єще перед існування села, про який нігде немає жодних вісток, а назва в уснім переданні лишилась до нині. Зараз там є поле, а кажуть старші люди, що ліс був, та його викорчувано. Є ще долинка, з поблизькими горбочками, положена в полудново-заідній стороні від Бикова. Одна дорога приводить з Плешевич з самого горбочка гостинця («перехрестє»), — нинька вже заорана, а друга від гостинця на кінці села, дорога вузонька, полева. — На захід від тих «двориск» на поблизьких горбочках воносились австрійськи фортеци (укрплення). В «двориськах» — є хлопські поля.
Нічо нинька не вказує, щоб там був двір, немає жодних слідів, крім цьої назви. Та власне ця назва говорить, що мусів там бути якийсь двір, призначений хочби для випасу худоби, та що єще довго лежали руїни, чи місце порожне під бувшими забудьваннями, коли в народі утерлась ця назва «двориська». — Може це сягати й княжих часів. — 
«Кошари» це громадське пасовисько, положене на захід від села. (Гляди уст. II.). — Мабудь це були колись дійсно двірські «кошари», бо є переказ (Москаль Гринько), що це громаді подарував дідич Мнішко. /: Про Мнішки є згадка, що фундував дзвін до церкви в Плешевичих 1648 р.:/ Чи подарував, чи відступив примусово яко зауживане хлопське в часах знесення панщини р. 1848 — не знати. Щось однак в цьому криєсь. Відомо, що за часів австрійських, особливо за цісаря Йосифа II, єще на якийсь час перед дійсним знесенням панщини, коли роблено статистику дібр приватних в ціли усталення податків, то деякі дідичі «зменшували» на папері свої обшари. Та це лиш хвилево і на пооір навіть відступали хлопам в часах, коли австрійський уряд щораз то більше брав закріпащених селян в опіку, та однак при кращій для них конюктурі (зі зміною пануючих роблено для них менші або більші уступки), то знова загарбували від давна уживані й хлопські обшари. В часах знесення панщини багато виникало процесів між селянами а панами о деякі обшори піль, лук, пасовиськ і лісів. Подібне явище могло бути і в Бикові, що дідич «подарував» (примусово, або спекулятивно зі вигляду на податки в надії, що в кращих для нього часах відбере). Сама назва «кошари» вказує, що це були двірські, призначені може на кошари для овець, ялівку, коней.
«Кошари» мають якесь спільне жерело з походженням назви села Бикова. /: Гл. уст. II./. — 
«Культура» це назва частини дібр княгині Любомирської, положена на північний захід від «кошар» (і від села). Культура це назва нова, бо там культивовано молодий сосновий ліс, отрий вирубано, десь вже по році 1920. Тепер корчуєсь на пасовисько, чи на луки. — 
Вяжеться з цього «культурного» досить весела пригода. Десь перед світовою війною, може в році 1907. згоріла «культура», себто плеканий там молодий сосновий лісок. Тутешній учень, тоді єще малий хлопець Іван Купович десь будучи певно в I. кл. і приніс там вістку, що в Бикові згоріла «культура». Довго «натягали» хлопця, що як згоріла культура то що лишилось. — 
«Культура» — около 100 морговий обшар не дуже плодючий, мочарований мав іти за польських часів на парцеляцію. — 
«Шелена гірка» найвищий, досить правильний горб, на найвищім майже вознесінню положенні, на північно-східнім краю биківських піль, де сходяться границі биківських, шегинських і новоселецьких піль. Звідси розкриваєсь далекий вид на всі довколичні села. Горбок як вже згадано має правильний вигляд, та подобає цілком на штучний напис (копець) — могилу, курган. Подання, переказу крім цьої назви не лишилось жодної. Чув я один переказ-байку від Гр. Москаля, що там мав відбутись в часах татарських нападів великий «шелений» бій і що ту мав згинути якийсь татарський ватажок, чи хоч і йому висипано таку могилу. Скільки в цьому правди — годі нинька сказати. Найправдоподібніше міг цей горбок, з котрого розкриваєсь далекий вид, — служити в часах татарських нападів до давання світляних знаків. Подібних горбів на наших землях є багато. Зараз в Перемишлі на «Знесінні» є такий копець, що називають його татарським, як за Австрії з німецька називало «Tatarkngel». –
«Підгребелля» частина громадського пасовиська, положена на північному сході від села. Назва ця може щось мати спільного з походженням назви села. Пливе там маленький потічок, котрий колись можливо тамували греблею для напування худоби, та і ці місця називали «підгребеллям», — себто під греблею. Були це двірські ланки, кя місцева громада набула дорогою купна від Любомирського в р. 1890 за війтування Федька Москаля. Мешкав він за церквою (на полудн. схід). Ходив єще до першої, тутешньої школи в році 1867.
Нинька не видно слідів якоїсь греблі, але напевно була, бо терен дуже пригожий, потічок, — та в кінци ця назва має якийсь звязок з походженням назви села, як виказано вже в II розділі. — 
«Лиса гора» — нічо цікавого. Це невеличний щовб на схід від Бикова. В світовій війні, 1914 р. окопалися там москалі, острілюючи звідтам артилерію форти австрійські в селиськах. Чому «лиса» — невідомо. Мабуть тому, що віддавна не була покрита лісов з причини камінного грунту. Під «лисою горою» — є новий цвинтар.
«Дубілець» це закуток села — в полудневому напрямі, — вздовж гостинця, що виходячи зі села іде на до Плешевич. Стара мабуть це назва. Тому що по наших землях часто стрічаєсь такі назви (Також в мойому селі — Старява біля Хирова — одну родину прозивано «Дулеба») — будуть це сліди словянського племени «Дулібів», — що недалеко тих околиць в давнину мали меншакати. — В цьому закутку села — одно господарство називають завжди «пусткою». На пр. Матвійко в «пустки». Назва ця сягає часів панщини. За тих часів не вільно було кріпакові без (відома) дозволу пана опускати село. За таку «провину», або за це прямо, що панові чомусь не подобавсь, — може зле робив на панщині, — пан виганяв з хати. Так отже і ту пан вигнав якогось свойого підданого з хати, а заним підібрав іньошого, хата тим часом була «пусткою». Назва лишилась — в уснім передачі людей — звязана з тим господарством як документ написаної історії.
Таких слідів в переданини нашого народу, в піснях, звичаях, всюди на наших землях дуже багацько, «Це чи неписана історія» — скарби наші, неначе живі свідки цього, що наш нарід пережив, або що на наших землях відбулось. — 
Уньші назви частей села і околичних піль. — 
«Гірманка» — назва частини села і поля в східному напрямі — не знати звідки взялось. Правдоподібно буде це назва звязана з /:одною тут:/ родиною «Гірмани», яка колись могли мешкати. — 
«Березовець» — місце також в східному напрямі, — до повоселецьких піль, — на єкому колись був ліс, а в якому мабуть багато берез росло, що часто трапляються в тих околицях. Подібна назва «Дубина» — «хлопські ліски, з переважаючими дубами, корчі, — на північ від села, на ліво від дорого до Медики.-
«Острів» — «на острові», — «Камінка», — назви піль в західному напрямі — до селеських піль. «Острів» — цікава назва. В сусідстві «кошари» та «за греблев». Це однак не великий кусок рівнини, низько положений і чомуби ту прийнялась назва «острів». Чи може в давнину це місце між окружаючими багнами — було дещо сухше, чи так собі якийсь власнин назвав — не знати. «Камінка» це камінисті горбки.
«За греблев». — Поля і луки положені за «кошарами», які певно були від виливів потічка, що тамтуди пливе. — хоронені греблею — приняли цю назву.
«Берестє»
Ту як виходить зі самої назви ріс певно берестовий ліс. Берест в тих околицях — досить популярне дерево.
Назви ці ще живуть і уживаються між народом. Та хто знає чи за яких пів, або сотню років — при зміні границь, держав, — при ріжних перемінах суспільних, політичних, — не зміняться й місцеві політичні суспільні, а за цим й господарські умови, та назви ці, які хоч сотками роками жили між народом, — не затруться деякі з них, а на їх місце не повстануть інші, — нові. А цікаві вони, бо ріжні жерела походжень тих назв, — кидають світло на минуле нашого села, а то й цілого народу. — 
Забуті й неуживані тепер дороги, шляхи. — 
Одна, мабудь дуже давня полева дорога вела з «перехрестя» до «двориськ». Як поселено польських колоністів — її заорано і тепер не уживаєсь. Дорога ця правдоподібно така стара як самі «двориська». Найкоротша дорога з Плешевич, сей час з горбка, з гостинця провадила прямо в двориська, вказує на це, що було пряме це получення між плешівським двором, а тили «двориками», а колись в давнину якимсь фільварком, чи двором, що там стояв. Дорога ця була єще слідка десь до 1924 – 25 року. Пізніше уживано її також як приватного, полевого переїзду.
 — 
Забута дорога, якої нинька вже не уживаєсь вела через «навози» «дубину» до гостинця і виходила недалеко (перехрестя), — де дорога попри Халупниках веде до Торок. На розі, де лучилася ця дорога з гостинцем стояла мурована коршма, звана «мурована» (правдоподібно заїздний дім). Це був головний шлях: Перемишль — Гусаків. В Бикові в селі (на скруті) стояв також заїздний дім-коршма, а власником був жид Ербеман. Згадана «мурована» стоялась десь до світової війни /: 1914 – 1918:/. В війні знищена — пропав слід за нею — разом і з цею дорогою. Дорога властиво перестала існувати десь по знесенні панщини (1848), бо тоді наступним переміни в власностях грунтів.
Давніше – найкоротша дорога до Перемишля вела через Качмарі (присілок селиськ).
Родини, які уважаються за автохтонів цього села.
Терендій /: таран-дій :/ /: деревяні прилади (споруди) до розбивання укріплень на пр. за княжих часів :/. Можливо, що жерело походження цього прізвища звязана з тими таранами.
Стандики і Кінаші, що одержали свої прізвища за старих польських часів, мабуть в звязку з повненням якихсь обовязків при дворі, – будуть також старші, місцеві родини. Крім цього багато інших. – Когут, Матвійко, Яріш.
Зайшли до цього села: Куповичі (десь в 1880 рр.), яких первісне прізвище було Купибіда – прийди з Горинця. Горинець коло Рави Руської.
Рубахі з Міроціна коло Ярослава.
Галик один від Бібрки в р. 1905.
Майкути аж з під Києва (?).
Немає вже в Бикові таких родин: Федак, Пушкар, Шален, Даньчак, Кормош (Др. Кормош син священника). Тисовські (сини місц. Учителя (1880 - 90 р.).
Всяке
Курні хати почали зникати за о. Сенети, себто десь по році 1876, в котрому то році о. Сенета прийшов на ту позицію.
Заходив ту часто з Буцова кобзар-лірник (1870 – 80 рр.).
В околиці були великі ліси, а вних повно вовків. Десь около р. 1850 єще роздерли вовки на «середних стаях» лоша Краснопольського Міхавка (Томчишиного).
В р. 1856 пересунулась через село пошесть холери, забираючи також багато жертв.
По знесенні панщини закладувано на наших землях ту і там громадські шпихлірі. До цьої самономічної акції кожний був зобовязаний дати 2 горці надсипу. Був отже такий шпихтір і в Бикові.
VI
Забуті звичаї
Обрядові /: релігійні, різдвяні, новорічні, великопостні, великодні, святоіванські (купальські), оборинкові :/, весільні, обичаєві (відношення до людей) і іньші.
Народні звичаї — це обличча народу, це його зеркало, в, якому відбиваєсь його душа, його побут, переживання, одним словом все те, що називаємо національною відрубностю. Звичаї, які допомогли нам як народові перетрівати в продовж віків усі лихоліття, зберегти наш нарід, — мусимо добре пізнати, шанувати, та не позволити пропасти. Їх треба тільки ушляхетнювати, пристосовувати до нових обставин, та не дати їх виперти чужими.
Чужі звичаї, які передістались в наш побут, звичайно на чужому грунті грубіли і набирали ознак здичіння. Там колядники «з Лашицею» — (перейшло від поляків «e niedimedciam»). Не було в цьому нічого цікавого, ані отрядового, а полягало лиш на тому, що кілька-кільканадцять парубків перебиралось в перевернені кожухи, та ходячи по селі били палицями кого попало. Зі собою водили власне цю «лашицю». Був то парубок в переверненому кожусі, накритий єще плахтою, а який держав деревляний «писок», що ним «клопав». От і «лашиця»….!
Релігійні звичаї хоч повинні бути менше-більше всюди однакові, то все ж таки під впливом специфічних обставин в місці, або індивідуального наставлення душ пастиря, — ріжнились між собою.
В Бикові завівсь звичай, що підчас поминальних Богуслужень, якій найбільше відбувались в великий піст, — (кожна родина була обовязана бодай раз і рік дати на Службу Божу), — посвячували якийсь до вподоби св. образ, найчастіше образ Божої Матери, а опісля в ріжних нещастях, як пожар, град, пошесть ним заставлялись. Вслучаї огню в селі, обходив господар, або господиня хату з тим образом, а опісля ставив його на дворі коло хати від сторони огню. — Такі «поминки» відбувались завжди здебільшого церемонією. Запрошували гостів на поминальне Богослуження, потім в хаті відбувалось водосвятіє, при чому і псвящування власне образу, а опісля як звичайно гостина, на якій без горілки не могло обійтись.
В часі перед «Вознесенням Господа» відбувавсь похід з процесією по «границях», — щоб вимолити в Бога захищення урожаїв перед градобитними, та іньшими нещастями. Тому, що це затягало далеко до пополудня, люди заосмотрювались перекускою. Звичайно по останній відправі, — сідали в холодечку, — десь під лісом, та й частувались, де й горілочка знайшлась зараз.
Різдвяні звичаї а основному не ріжняться, ту і там лиш маленькі відхилення.
Звичайно треба було цілий десь постити. Котреб з дітей не придержувалось, то в вечір замість засідати спільно до св. вечері, — булоб «замкнене в бочці, та мусілаб гризти ходаки».
Господиня не мала часу й в голову почіпатись. Треба було приготовити дванадцять страв ( на олію). Характеристичні: горох (укр..) з капустою, фасоля зі сливками, «кутя», квас з підпеньками (грибами) засипаний гречаною кашою, пироги і голубці та інше. Діти цікаво приглядались — облизуючись на вид таких «ласощів». Господарі, парубки й старші хлопці крутились по дворі. Рубали дрова, різали січку, — до хати мало заходили, бо не годилось.
Коли вечоріло — приготовлялись до вечері. Господар-батько вносив солому складуючи при цьому бажання своїй рідні — поважно, — релігійно. Солому стелено в хаті, сіно на столі, а житній стіп (в інших околицях — вівсяний) на покутті. Підчас вечері під столом мусіли бути: сокира, колодка, коса, путо, то що. По вечері зв’язували ложки, щоб усі, які вечеряють держались цілий рік в купі.
До вечері засідано по старшині. Батько, — заним почали вечеряти, обділювавсь проскурою замоченою в меді, та при цьому кожному з осібна складував різдвяні бажання, «щоб від нині за рік — дочекались ми всі щасливо знова сісти до св. вечері». Кожне відбираючи проскурку і бажання, — цілувало батька в руку, — опісля маму. Все те було в святочнім настрою, в душевному піднесенні, та зворушенні. Кожному майнула пронизлива думка через голову, чи дійсно від нині за рік сядуть знова усі до св. вечері, до тої вечері, при якій забуваються усі ворожнечі, прощаються провини, запановує немовби надземна свята, родинна любов в сім’ї.
Святий Вечір, — це свято рідні,- сім’ї. в них воно має й глибше значення. Наш нарід, який продовж віків переходив тільки нещасть, лихоліть — має вже в своїй жихіці той страх перед утратою рідні, та найблищих.
Це інстинктивне самозбереження нашого народу. Звідсиж то, що різдвяні звичаї наш нарід не тільки виконував з батька в батька, але їх глубоко, зворушливо переживав, до сьогоднішнього дня. Навіть ці «культурники», що у всьому житті хотіли бачити «пережиток», — не могли увільнитись від цього традиційного, народнього прабатьківського обов’язку, себто від сповнювання бодай нашої частки звичаїв, зв’язаних з Різдвяними Святами.
По вечері — довго колядували. Батько, хоч деколи суворий, тоді «знижувавсь», та перевертавсь з дітьми на соломі. Молодь вже звичайно не спала, а к трохи треба було голову десь приклонити, то вже на соломі, бо в хаті ісля цілоденного палення було тепло.
Ці столики западають глубоко особливо дитині та молоді в душу. Тому різдвяні звичаї, чудові, а при цьому зворушливі, що сильно впливають на формуванняся нашої народної душі, — повинні ми берегти як ока в голові, а там де вони затрачуються — повертати до них скоро.
По коляді ходили з так зв. «лошицею». Нічо цікавого. Це запозичене, або прямо втиснулось між наші різдвяні звичаї — від поляків. Там «z niedrwieziem», а ту — з «лошицею». Тільки там — лиш «медвідь» бив /: «Мужики» — Реймонт :/, — а в нас усі, що з тим ходили, — били усіх палицями кого попало. Некультурний, чужий той звичай, — добре що пропав безслідно.
Ходили також і інші по під вікна. Ходили хлопці, ходили дівчата. Звичай був від давна, що за коляду давали гроші, а не збіж (на пр. овес), як бувало це в інших околицях.
Дуже гарного звичаю з музикою (з «гуслями»), з якою подекуди ходили парубки по коляді — тут не було. Також як «шопкою» або «вертепом» — мало згадуєсь. Появлялись від часу до часу колядник «зі звіздою».
Солому виносили в третій день Свят і десь за хатою, в городі палили, бо не годилось викидати на обірник, або стелити під худобу. Це звичайно робили дідня і називалось — «палити діда».
Від св.. вечера аж до щедрого вечера — не вільно було їсти поза хатою.
Як різдвяні Свята глубоко врізались в побут нашого народа доказом цього є, — що витворив він дуже багато пісень як релігійного, так і світського змісту: коляди, колядки, щедрівки. Того можуть нам позавидувати інші народи. «Бог предвічний» — взята з Почаївського Самогласника є достойна цього як своєю мелодією, так і змістом, щоб стала репрезентивною колядою Укр. Народа.
Коляди віками жили між народом. Співали їх наші прабабки, ті укр. Матері, що особливо в родинному кружку передавали з уст до уст, та не давали загинути тим ціннощам. Нехай те й теперішні матері — в кружку своїх діточок співають ці коляди, колядки, та засівають на дні їх ніжних душ ту першу любов до всего що рідне!
Свята тягнуть дальше, себто святочні дні.
На Новий Рік був звичай, що впроваджували до хати улюблену худобу на пр. — ялівку, коня, шугайчика і т. п. Хлопці дідня ходили «татуськати».
Приспівували трясучись від зимна:
«Татусь, матусь «тріт» (отворіт)! Ой дайте, дайте, що маєте дати, бо нам зимно сюда стояти. Ми в коротких кожушках, то нам зимно по ніжках.» Дайте нам курку, бо в вікно штуркну» Татусь, матусь — тріт»! і т. д.
Входячи до хати говорили: «Цєп, цєп, уєп! Кво, ко, ко, ко….» «Жито як корито, пшениця як рукавиця, кукурудзи як павузи і т. д.»
Щедрий вечір переходив вже менше урочисто, хоч і тепер мусіли бути відповідні страви. Щедрувати ходять переважно дівчата. Щедрівки мають зміст більш світський, в яких прославляють найчастіше господаря. Ту співали такж дітям господаря, на пр. дівчаткам.
«Хрещики» — рідше робили з паперу, а тістом мазали по дверях, воротах стодолів стачи, та інших господарських будинків.
Самаж Йордань переходила як і всюди. Поганий лиш звичай ту завівсь, що не давши навіть докінчити Богослуження — кидаються з вереском старші і молодші на смерічки, щоб скорше відломати «вершок». У місце, де перед хвилею відбувалось наше славне «Водосвятіє», прикрашене і гарно прибране смерічками, — остає знищене і рознесене на всі боки, підчас того, як в іньших місцевостях єще кілька днів, або й довше є свідком недавно відбутого величавого свята. При цьому часто виникали бійки. Цей поганий звичай, що закравує виразно на профанацію такого Свята, — повиннося з повною рішучостю поборювати.
На щедрий вечір — в хаті де були парубки і дівки — перебігались за воду зі студні — в вірі, що хто перший прибуде, то вина набере.
Великий піст — починавсь ту від найдавніших часів в «Сиропустну неділю» . Славно справляли це так зв. «пущення». Прийшовши в неділю з Вечері, на якій вже були перші поклони — з’їли «в останн» єще «масні» яйця, відтак найстарша господиня («баба») лишалась виварювати горці, — всі прочі спішили до коршми на забаву — «музику». Брали зі собою перекуску. Бавились завзято цілу ніч. Поправляли єще — хоч і без музики — в понеділок, а навіть в вівторок. «Полокали зуби» як говорили. Від середи доперва починавсь справжній, строгий піст.
Посту придержувались дуже строго. Раз виварені горці і кухонне начиння – не вільно було в часі посту чим небудь масним «сосквернити». Кисилицю, в яку дитина незамітно встромила ложку від молока, – зараз виливали, а миску старанно вимивали.
Під час забави на «пущення» – вязались вже нитки залицяння, які знаходили свій фінал (передкінець) аж на великодні Свята обдарювання писанками, на Праведну неділю, що під час забави також єще писанки допомагали, а те все закінчилося остаточно «старостами». – Дівчина, яка с котримсь парубком найбільш танцювала на пущення, – була вже тим самим зобовязана обдарувати його писанками. Було в звичаю три писанки дати. Таких «симпатиків» було і більше, тому кожна дівчина пристарала більше писанок. – Це було освічене звичаєм.
Під час посту випікали часто пляцки, але тільки в терновому огні.
В поклонну середу («маршнянка») обовязково мусіла бути в церкві вся молодь, та вибити усі поклони.
В великодний («живий») четвер обовязково знову мусіли бути пироги (вареники або варениці) на олію очевидно, – та спеціально вечеряти, коли прийшли в вечір з церкви.
Великодньої Пятниці не святковано; тоді найчастіше пекли паски. – Мущини зново йшли єще до міста купити що кому єще що бракувало: капелюха, особливо прикрас, як «пава», штучний букет, то знова пороху до стріляння, то що.
Побожні в велекодний, себто страсний тиждень – дуже мало споживали їжі; – раз на день, або два, а в деякі дні цілими днями не їли. (А мимо цього жили до сотих літ).
Великодні звичаї єм і різдвяні в основному були всюди подібні до себе на укр. землях.
В великодну суботу випікали пшеничні паланиці і обдарювали, обносили по сусідах, та кумах. – В вечір запалювали парубки огонь коло церкви і палили цілу ніч аж до ранньої Утрені.
Паски святили коло церкви рано. З освяченою паскою обходив господар три рази свою хату. Паски давно пшеничні-разові, з муки меленої на своїх жорнах.
На Великодень йшли всі до церкви, бо аж повстала народна пословиця: «народу єм на великодень.» – Особливо сильно ділав обхід довкола церкви на душі людей. – Перше «Христос воскрес» так глубоко потрясав душею чутливих людей, що часто ту і там можна було бачити як обтирали сльози. Хоругви лопотіли в ранньому, весняному вітрі, період святочно вбраний, плив розспіваний повільною, ріжноперстною хвилею, в високому душевному піднесенні, клякаючи, коли священник благословив його мокстранцією в чотири сторони світа.
По Служба Божій – йшли усі на спільне родинне свячене. Батько – як на різдвяні свята обділювавсь проскуркою, так тепер свяченним яйцем, – складуючи кожному з осібна великодні бажання. – Лушпину з свяченних яєці засвали в городі, з якої мала вирости «маруна». – По сніданні усі звичайно «розтікались». Найбільше збирались коло церкви, де одні дзвонили, другі стріляли, інші «галявівки» кликали, хлопці вежі ставили. – Дзвонили цілими днями від рана до вечера через усі три дні Свят. Кожний повинен був раз перезвонити. – Стріляли й з моздірів. Але до цього брались самі старші, та старші парубки.
Писанки писали дівчата і обдарювали трома писанками парубків, котрі найбільш на пущення танювали з ними. Це було звичаєва, одна свойому судженому втиснула «потайки» дівчина більше писанок. А це вже мало своє значення.
В великодний понеділок обливались з повною хлопською завзятістю, що аж визодили поза рами звичайної чемности. Виважували на пр. двері – як замикалась.
Гагілки міщеві не дуже цікаві. Співано звичайно за Зельмана. Це сумна памятка польських панщиняних часів, коли деякі дідичі-пани, – давали наші церкви жидам в оренду. Очевидно селяни мусіли тоді оплачуватись, та нераз вичікували довго, аж «Зельман над’їде з ключами від церкви». – В це нині годі повірити. А все те дійсно наш нарід пережив, перебув, та ті сумні часи оспівав в великодних «гагілках», так як татарське лихоліття, та інші народні нещастя.
Великодні Свята – настроєва кінчились на прев. неділю.
Святоіванські (купальські) звичаїв тут майде ніяких слідів не лишилось. Не щнаю чому. В надсянській землі їх досить багато лишилось, бо ту і там їх «відгрібували», та дальше в зміненій формі культивували. (Пусканні вінців на Сяні).
«Петрівку» обходили по полі лиш пастухи. На цю ціль лишали («запускали») собі якийсь кусок пасовиська, а на св. Петра ставили провізоричну буду з галуззя, стіл, з дому діставали сир і хліб, а горілки іншими дорогами, та робили собі гостину. Бувало хлопчаки-пастухи приганяли худобув в підпитому стані.
Обжинкових звичаїв також ту не слід. Обмежувались лиш до того, що женці приносили вінець з вижатого збіжа, а господар давав гроші, та частував горілкою.
Андріївський вечір – обходжено навіть з великим заінтересуванням і збоку родичів (батьків). Парубки діставали з дому дві цибулі, флящину олію і ½ хліба, а дівчата значно більше, бо вони мали варити обильну вечерю. Всі з дому до умовленої хати вибирались з кужілями. Парубки також, навіть по війську мусіли цілими зимовими довгими вечорами прясти. Отже усі йшли на «Андрія» – з кужіллями, бо це був звичайний день.
Як вже усе було приготоване, – приступлено тепер до «андріївських церемоніалів». Це дівоче «свято».
а) Виплели вінець з барвінку і чіпець. Клали їх на стілець, та покривали капелюхами. Дівчина мала витягати. Коли натрапила на вінець, – то парібок її суджений, коли на чіпець – то вдовець.
б) Обнимаоа як далеко могла засягнути колики в плоті, а опісля рахувала: «молодець», «вдовець» і т. д. Що випало на кінцевий колик, таким мав бути її суджений.
в) Кожна дівчина напекла собі пляцків і потім ксі клали по одному на стіл. До цього кликали вже на ту ціль добре виголодженого пса, а той «хапав» по пляцкові. З цього ворожено, котра скоріше за між вийде.
г) На кінець сідали всі на кацюбу, та йшли до води, а то бувало аж на долинки. В воді мали чогось шукати. Залежно що знайшли – всіляко ворожили. Як коровячий, або кінський «лайнєк», – то добре. Господарство, дорібок…. її ворожилось.
По тих церемоніях приступали доперва до гостини, до «почістуванку», черед гамору, черед веселої розмови, яка була під вражінням щойно виведеної ворожби.
Весілля.
Весіль побіч релії зайняло одно з найповажніших місць в житті нашого народа, та в його побуті. Яко акт великого суспільного значення витиснуло воно сильне пятно і в народних звичаях. В звязку з весіллям витворилось дуже багато ріжноманітних звичаїв, що освячені віками єще лавно строго, ритуально перестерігались. Це зрозуміле, бо весілля – це завязок родини, цеї основної складової комірки, з якої складаєсь нарід.
Вороги наші хотячи знищити нарід – починали від нищення, розкладування родини.
Весілля відбувались при участі не лишень найблищих кревняків, але й цілого села, – то зрозуміло, що мало це побіг релігійного акту – великий моральний вплив на закріпілення супрожої звязи.
Кожний батько, морально і правно був зобовязаний доньці, або синові «справити весілє».
Весілля найбільш відбувались в осени, по роботах, по зборах, коли стодоли повні хліба, а «комори як висоні повні хліба на три роки».
Народня пословиця: «А до Дмитра – дівка хитра».
Хоч вибір молодих був довільний, то все ж таки від найдавніших часів – впливали батьки всіляко на відповідний добір невістки, та зятя.
Великим ворогом гармонійного супружного життя була по всякчас горілка. Звіденок відомо, що з ласки наших ворогів – робила горілка великі спустошення серед наших родин, в наслідок чого дегенерував нарід.
В якийсь четвер посила парубок «старосту» чоловіка з горілкою до дівчини, з якою хотів одружитись. Як погодились, то пили горілку, – не погодились, не пили. В случаї як випили а, опіся не погодились, то вона, вертала тоді так зв. «кошта».
В суботу несуть на заповіди. Звичайно двох свідків. При другій заповіди несли священникові за «пацяр» курку, або гусь, та мали єще два дні робити. (Молотити, прясти, або жати, єм це було в літі).
В четвер після старого звичаю починалось офіціяльно весілля. В цей день молодий щ двома своїми дружбами, – убрані в свити, в соломяні капелюхи гарно замаєні, перепасані червоною хусткою в пасі – показались вперше в селі. Рівночасно молода зі своїми дружками – в вінчиках (барвінкових) на голові, з довгими стяжками, з хустками в руках майнули ту і там по перед вікна. Весілля… Люди цікаво виглядали, з любостю приглядаючись «князям» «клигиням». В цей день удавались вони на другі села, по дальших кревних запрошуючи їх на весілля. Молодиці і дружбове звичайно на конях, як дійсні «князі».
Опісля як часу стало, то в той сам день, як ні, то в пятницю – старостів, та най блищих кревних в свойому селі запрошували: «Пані войче, пані матко – вашеці прошу о благословеньство.» «Просили тато і мама» і т. д. – роблячи глубокий поклін.
Рівночано в хатах молодих гарячково приготовлялись до весілля. Пекли хліб, варили м'ясо, різні каші, пироги, приготовляли горілку, коштуючи при тому, чи вже добра. Коло хати вже крутилось звичайно багато дітиск – вітрючи носиками всякі запахи, та підморгуючи на добрячу «кумістриню».
В суботу Служба Бода – поминальна, за спокій душ найблищих кревних. Гості йшли прямо о церкви. Молились гарячо, щиро зі сльозами в очах, згадуючи найблищих, що вже на тамтом світі, що не дожили, та не бачать своїх внучат – гарних, вродиливих молодят. Єще з більшим жалем, коли померлий був батько, або мати.
По Слубій Божій пішли всі гості на весілля, та й веселонько забавлялись. Десь коло полудня з’являвсь молодий з дружбами і музиками під вікном. Залунала хоч весела, але зворушлива, обрядова пісня: «На добрийдень, на добрийдень….». На перші звуки цієї пісні – молода зворушено десь прищухла в кутку, – мати почала плакати, а з нею й інші жінки. А з під вікна пісня з молодих грудей рветься гучно лунає, пронизливо вється коо серця, роздирає душу: «Пану войцу, пані матце і пану млодему» (польський плив). Виходить тоді батько і припрошує: «Як ся маєте молодці! Як вам ся ходит, як вам ся веселит?»
По вгощення молодців відбувалось – «розплітання». Це одна з дуже зворушливих, проймаючих щем весілля. Дівчина ревно плаче, а з нею її товаришки-дружки, та інші присутні жінки. Акт розплітання- не маловажний. Дівоча коса, цей найгарніший вінець на голові дівчини, символ її дівочости. З цею хвилею переступає вона поріг нового, незнаного її життя, відходить від своєї мами, тата, а вяже свою долю зі своїм судженим. Яка її доля? Який її чоловік буде? Що її чекає в житті? Жалко сердешної мами, жалко поважного тата, жалко товаришок, жалко рідних порогів, де вона виросла, де пестилась. Які будуть її нові батьки? Все те наповнює її душу проймаючи жалем, – а ту єще й пісні товаришки співають – жалісні, жалісні. А музика плаксивою, протяжною нутою промиває серце. Хоч дружби стараються від часу до часу перервати веселою піснею, – та то виходить лиш як на глум…. Що вони можуть знати?....
По розплетенні молода з рощеною косою іде єще раз в село, від хати до хати просити о благословньство. Як приіде до хати в товаиство двох дружин, – роблять усі тричі глубокий поклін і говорять при цьому: «Вашеці прошу о благословеньство.» Просили тато і мама і я вас вашеці прошу на весілля і т. д.». Але кого стрінуть на дорозі, – то так само поступають. Люди їм обдаровують – звичайно грішми, а як це кревна, то гостять, та дають рушник.
В вечір «посиранки», – не знати з кого ця назва взялась. «Посиранки» полягали головно на вбиранні «різки». Була це неначе трійця (понад 50 см), яку вбирали вівсом, барвінком, на вершках яблока або квіти. Там давали молода вишиту нею сорочку свойому судженому і вибрані нею паруки в числі від 5 до 7. так зв. «Кашульники» – несли до молодого.
По вбранні «різки» очевидно вгощувались єще, та забавлялись.
Різка-трійця. Як видно з цього, то в нашому народі ту і там був глубоко вкорінений культ трійці. Трійця-свічник – на Йордані, – трійця-різка на весіллі. От де шукати жерела нашого всенародного знамени: Тризуба.
над рогом треба було десь трохи голови прихилити, бо в неділю до шлюбу.
В неділю до шлюбу (вінчання). Вже з рана молодий з дружбами, старостами, та іньшими гостями вибиравсь до молодої. Гарно вбраний в вишивану сорочку, яку від молодої принесли йому «кошульники», – на відході прощавсь, зі своїми родичами – просив о благословеньство. Родичі сідали на стільці, застеленім подушкою серед хати, а він до слів прощальної мови старости – тричі кланявсь батькові, та мамі цілуючи їх в руки, та ноги, а вони його в голову. По тім усі з музиками до моодої.
Ту відбувалась та сама сцена. По вгощенні свіжих гостів – родичі молодої сідали на стілець, застелений подушками, а молодці (наречені) разом під слова старости – тричі кланялись, – цілуючи батька і маму в руки і ноги, – просили благословеньства.
По тих церемоніях пішли до церкви. Дружби несли великий пшеничний колач – «коровай», який єще перед шлюбом заносили до священникаю Коровай тільки молодий пристаравсь. Другий вілнесли післанці, «бояри» в вечір до молодої.
Під час вінчання була й «різка». Якщо хлопець з Плешевич женивсь з дівчиною биківською, то пленівські дівчата «зі заздрости» – старались вирвати цю «різку».
По шлюбі молода частувала усіх цукром, або «бамбонами» (цукорками), а старости кого попало – горілкою, таки зараз коло церкви.
При цьому треба згадати, що шлюбний стрій молодої була сукмана, з вінцем на голові, так з розпущеною косою. «Вельона» так званою – ніхто тоді не знав. «Вельон» – це чужий вплив і різко не годиться з чудовим укр. народним строєм.
Зі шлюбу весілля – після старого звичаю – завжди йшло до молодого на обід.
На подорозі зустрічала їх звичайно мати, убрана з головою перевернений кожух, а на голові хліб. Взявши молодят під цей кожух, – впроваджувала їх до хати і всі троє разом обходили тричі хату поза стіл. Опісля ввійшли прочі гості.
Перед обідом – як звичайно – молитва, та співали «Царю Небесний». Коли вже гості всі засіли за стіл, а на середині під образами – молодят, – по згаданій молитві, – починавсь перше «почістунок» горілкою, закусуючи хлібом і сиром. Опісля прочі страви.
По обіді звичайно дяк, який провізором мусів бути на кожному весіллі, – дякував господарям за «учту». Мова з релігійним намащенням – часто перетинала цитатами зі святого письма, закінчувала цей обрядовий, весільний обід.
Вечером молода звичайно відходила до своєї хати, – незамітно.
В Вечір молодий вибирає собі післанців, або «бояр», – по звичаю р 2. більше, як було «кошульників». Як на пр. кошульників було 5 або 7., – то бояр 7 або 9. В склад післанців (бояр) входили переважно кревички, а були між ними і парубки і жанаті. Подібнож і кошульники. Співали про бояр:
Складайтеся бояри,
Молоду по червоному
А музикам по таляру
або: 
В тузі сонейко в тузі.
Ставайте бояри в крузі!
Єще в неділю в вечір молодий з дружбами і «боярами», а бояри з короваями, – та з усіма гостями переносились з весіллям до молодої. Бавились цілу ніч.
В понеділок «забирання» і «почіпчини». Забирали звичайно коло полудня від пісні:
Юж сонечко за горами
Збирайсь Марусенько з нами. (Касуненко, Ганунеко)
З нами чи не з нами
З молодими боярами.
Співали це «старощіни», – жалісно «ладнали».
Починавсь рух, приготування до забирання.
Забирання побіч «розлітання» – дуже зворушлива сцена в весіллі. Тепер молода, пройнята великим жалем прощалась зі своїми родичами, братами, сестрами, сусідами.
Церемонія подібна – як прощання перед шлюбом. Батьків саджали на стільци, застеленім подушкомю. Староста іменем молодих прощає родичів, рідню, та найблищих кревняків. Мова проста, але глубоко проймаюча душу. «Простіть тату і ви мамо своїй доньці, що може вас коли образила, не послухала, легковажила вашу науку…. Бог ї простив і ви її простіть»!, – «Най їх Бог благословить». — відповідають родичі, при цьому мати ревно плачучи, а її батько втирає сльози. Молоді тричі кланяються, цілують батька і мати в рукі і ноги. Все те відбувається серед великого зворушення, і загального плачу. Зрозуміле, що вже сам момент розлуки з любими родичами давить її серце. Ця проймаюча сцена, зворушувала й інших, тому майже усі плачуть, навіть цілком чужі, що лиш з цікавості прийшли позабавитись.
Прощаєсь і обціловуєсь зі всіми, в першій мірі з найблищими кревними, а дальше зі всіми присутніми.
При відході – мати знова в переверненому кожусі, з хлібом в руках і свяченою водою, благословить на дорогу.
Коли весілля доходило до хати молодого – співали свати:
Отвори мати ліску,
Ведемо ти невістку!
Мати (тепер вже теща) чекала вже на порозі, в перерненому кожусі на голові, а на ньому хліб, та впроваджувала молодят до хати. Ту подібна церемонія, як при повороті зі шлюбу. Молода привипіувалось з родичами.
По вступних церемоніях – обід. Бавились, гостились цілий день. Молодята – як звичайно – сідали за столом на середині під образами.
Тогож дня відбувавсь – після звичаю – завжди вечером, – останній обрядовий акт – «почіпчини».
Прийшов в понеділок, день сумненький.
Мені заложили ціпець зелененький.
Чіпець був досить твердий, а дно переважно з зеленої сітки. Але при розплітанні – брали участь подруги-дівчата, так при «пачінчинах» – почіпчають свахи, бо вона вже невіста. Вже інші їй подруги будуть від тепер.
Дружби, та бояри приспівували:
Бийте кота з полиці
Би не «грію» (врік) молодиць.
По почіпчинах відбувалась традиційна забава тою звана «криванич». Усі з черги брали молоду в танець, буцімто трібуючи, що молодий привів. Чи не криву? При ньому складували зараз на її руки гроші, які вона звичайно ховала у хустинку. Забава та протягалась навіть довго, бо «випадало» усім раз перетанцювати.
Бувало й багато інших забав. От хочби ця де молода мусіла три рази йти по воду до керниці. Молода брала єще до цього й хліб під паху і та йшла з коновками до керинці по воду. Два рази дружби виливали ту воду, а до перва за третим разом приносила до хати.
В вівторок так зв. «спрошини». Звичайно дружби ішли жще раз в село, та спрашувала тих гостів, що в неділю яко гості дали свої «приноси». Це також гостро перестеріганий старий звичай. А до «приносу» належало: На хліби, 1 л. горілки, курка, або 1 кг. ковбаси. Крім цього як від декого сподівались: масла, сира, то що. В вівторок, через день, а то й ніч до середи – забава-танці належали до старших гостів, бо молоді вигулялись попередніх днів.
Рівнож і в вівторок звичайно ходила молода по воду о кериниці. Як подекуди.
В середу офіціяльно кінчилось весілля. Тогож дня найблищі кревні, сусіди, та інші, на пр. ці, що наробляли, як це був багатий господар – приходили на снідання. Отже доїдали, допивали, що ще зістало. Попадав ту часом й якийсь подорожний, жебрак, якого стара, знала українська гостинність не позволяла поминути, як що він туди навинувсь.
На весілля, що трівало майже тиждень – треба було пристаратись: корова або ялівка, обовязково свиня, та крім цього дріб. Около 100 л. горілки треба було мати в запасі, та 5-6 чверток пива.
Як що до цього дочислимо «приноси», що залежно від кількості гостів – давали други 100 л., тож зрозуміло, що виникали около 200 л. горілки. Навіть звичайно говорилось, що сам дружба мусить випити 5 л.
Священнка запрошували звичайно в суботу по Службі Божій, а то в звязку з водосвятієм, що відбувалось в хаті. Притаране, як смажена (печена) курка та її інші «лашщі», – відносив провізор на потівство. Так годилось, бо священник тільк покуштував а всього не з’їв.
Додаток:
Як що молодий «приставав» як зять, то його забирали звичайно в неділю по шлюбі в ночі. Решти весілля відбувалось вже в неї.
Як женивсь парубок на другому селі, то так легко йому не приходило. Звичайно й приходило до кривавих бійок. При забиранні молої – парубки цього села робили так зв. «шлябанш». Збиралось їх кільканайцяти більш, і на дорозі за селом, чи на кінці села ставили перегороду. Коли весілля над’їхало, спинювали, та псадами «жупу», себто кілька літрів горілки, та перекуску. Окружиною цього протесту до полити за дівчину був звичайно її попередній «суджений», або інший симпотик, що з якоїсь причини не одягнув її взаїмності. Гірше було, як це випало в ночі, бо тоді звичайно приходило до бійок. І мимо цього що й навіть добре «крутились», – то все таки дасть «обірвав» – бодай каменем хлопців – парубчаків, які очевидно солідарувались зі старшими.
Не дуже культурний це звичай вже затерсь.
