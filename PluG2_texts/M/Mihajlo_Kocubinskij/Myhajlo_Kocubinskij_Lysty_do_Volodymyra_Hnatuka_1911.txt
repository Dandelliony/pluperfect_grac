88.
5. ст. ст. IV. 911 Чернигів.
Дорогий Володимире Михайловичу!
Не знаю, яке сонце буде в Кривсрівнї і чи постараєть ся воно зробити мене подібним до того добродія, що на Вашій картцї1). — За те мене тішить, що в Гнатнжовім серці багато сония, од якого і тепло і ясно його приятелям. Спасибі, що згадали. Дякую теж сердечно всім підписаним на картцї. Гарні у Вас звичаї в Галичині: дістанеш таку картку — і вже не почуваєш себе самотним, бачиш, що є люди і ти межи ними людина. Якось теплїще. стає. Спасибі сердечне. Але що до Вашої особи спеціяльно, то картка мене не задовольнила. Як зимували? Чи краще Вам на весну? Се ж просто гріх з Вашого боку що про себе ані словечка, наче б то мене не обходить, як Вам та що з Вами. Чекаю звісток.
Що до мене, то почуваю себе як захарчована корова, що цілу зиму харчувалась соломою з стріхи, а на весну зводять її дручками, бо встати сама не годна Все се була б дрібничка, про яку згадувати не варто, коби б я міг хоч писати. А вся біда як раз у тім, що сили не маю робити щось поза службовою працею. Як промучусь 5 годин у свому бюру, то вже ні до чого не здатний. І так мені гірко, що й сказати не можу, бо все ж житє моє в літературі. Так мало і так невдатно робив (тепер, як став старший — всі гріхи виднїщі мені), а тут вже й край.
Простіть, що таке невеселе пишу. Сьогодня у мене особливо поганий настрій і певно не слід би було сьогодня писати до Вас.
Хочу себе потішити, що літом буде нам краще і ще заспіваємо з Вами разом у Криворівнї. До речі: коли Ви збіраєте ся туди? Я міг би приїхати в липні (ст. сї.), не раніше. Чи добре буде? Наші всі (родина) збірають ся на місяць до Криму і тягнуть мене, але се не перешкодить мені приїхати до Вас, бо подорож на Крим певно одбудеть ся в червнї. Побоююсь тільки, чи доволі буде сонця в горах, а менї сонце конче потрібне і то сонце велике, горяче, немилосердне навіть. Черкніть до мене пару слів, напишіть про себе, ідо поробляєте, чим заняті. На великодні свята я маю 11 вільних днів і збіраю ся написати оповіданнє, воно вже готове, ціле у голові. Будьте ж здорові і веселі з Родиною на свята. Всім Вашим од мене і од. жінки сердечний привіт.
Ваш Ж. Коцюбинський.
89.
(Картка).
12. ст. ст. IV. 911. Чернигів.
Любий Пане Володимире!
Листа і картку одержав. Сердечне спасибі Вам і всім підписаним, яких щиро вітаю і засилаю бажаня усього найкращого! „Синя книжечка1)“ теж дійшла позавчора до мене, дуже дякую. Не можу до Вас довго писати, бо у мене стала ся біда: найменша дитина тяжко заслабла на запалене в легенях і ми зовсім стратили голову .та живемо як у тяжкому сні. Коли все добре скінчить ся, напишу ширше. Посилаю свої опов. в російському перекладї (т. т. І і II): мені і до голови не приходило, що вони можуть цікавити Вас. Панї Вашій сердечний привіт.
Ваш М. Коцюбинський. 
90.
(Картка.)
4. ст. ст. VI. 911. Чернигів.
Дорогий Володимире Михайловичу!
Все, вислане Вами, дістав. Дякую, сердечно дякую. Не міг писать до Вас Весь час був у такому тяжкому настрої, що й світ не милий був мені. Тепер вже все добре, хоч фізично розбитий. Завтра виїзджаю з родиною до Криму, а потому поїду до Криворівнї. Коли саме виїду до Вас — напишу з Криму, по приїздї на місце. А Ви мене зараз сповістіть (наадресу: Кримъ. Симеизъ. До востребованія), коли виїздите де Криворівнї. Буду дуже щасливий побачитись в Вами. Як здоровля? Здоровлю Вп. Панї Вашу і діток. Пишу на вул. Супинського, 17, щоб Вам вислали сю картку, коли вона спізнить ся.
Цілую.
Ваш М. Коцюбинський.
91.
До Наук. Тов. ім. Шевченка. (Картка.)
19. ст. ст. VI. 911. Крим, Сімеіз коло Алупки.
Високоповажані Добродії !
Не знаю, хто зараз залишив ся в канцелярії Т-ва і тому звертаю ся до всіх: до Вп. пп. Козловського, Дорошенка або д. Кривецького з проханєм одіслати картку мою д. Гнатюкові до Криворівнї, коли він виїхав уже туди. Дуже прохав би зробити се негайно, щоб він мав час відповісти менї. Ще одно проханнє. В кінцї сього місяця мають прибути до Львова мої молоді приятелі студенти Устименко Сергій і Саєнко Микола, Вони вперше будуть за кордоном — і через те дуже
прошу помогти їм орієнтувати ся. До скорого побаченя! Картку Гнаїюкови рівночасно посилаю.
З високим поважанєм М. Коцюбинський.
92.
(Картка).
19. ст. ст. VI. 911.
Симеіз. Крим.
Дорогий Пане Володимире!
З дому подав я Вам свою кримську адресу, прохаючи написати сюди, коли виїдете до Криворівнї, а од Вас не маю нї слова. За два тижнї я збіраю ся на- мїсядь до'Криворівнї. Дуже прохав би Вас найняти менї хату десь близько коло Вас і яко мога швидче написати сюди (Кримъ, Алупка, Симеизъ. Лавка Гафурова), чи зможу я на означений час їхати до Криворівнї. Сподїваю ся одповіді негайної, а тим часом сердечно цілую. Вп. Родинї наш привіт.
Ваш М. Коцюбинський.
93.
(Картка).
20 ст. ст. VI. 911.
Симеіз коло Алупки.
Дорогий Володимире Михайловичу!
Вчора послав Вам картку до Львова, а сьогодня менї прислали з дому Вашу картку, адресовану до Чернигова, з якої бачу, що Ви таки їдете до Криворівнї. Дуже радий, що гаки побачимо ся і будемо довше разом, бо я збираю ся до Вас на дїлий місяць. Виїду звідси 1 го липня ст. ст. Сподїваю ся, що до того часу ще дістану од Вас пару слів (коли зараз одпишете). Зробіть мені" ласку, найміть мені хату десь близько од Вашої і упорядкуйте справу з обідом. Ви й не знаєте як я тішу ся що буду з Вами та ще й у Криворівнї, •яка мене так зачаровала! В Криму тепер мало не ціла моя родина, жінка і діти. Погода тут чудесна, - беру соняшні ванни, вигріваю ся на сонці, спочиваю і почуваю себе доволі добре. В Криворівнї хочу дещо зробити, вивезти звідти тему якусь. І, розумієть ся, спочити. Як Ви себе почуваєте тепер? Чи краще? Напишіть. Моя адреса така: Кримъ, Алупка. Симеизъ, лавка Гафурова, мені. До побаченя! Цілую Вас сердечно, а Вп. родині Вашій низенький уклін і привіт. Жінка всіх Вас вітає.
Ваш М. Коцюбинський.
94.
(Картка) Львів, 16. VIII. 911.
Дорогий Володимире Михайловичу !
Здаю Вам справозданє з своєї подорожи до Львова: До Косова їхав возом, а в Косові взяв «файного фіякра до Коломиї за 4 гульдени. І дуже добре стало ся, бо в дорозі напав мене сильний дощ. Заїхав на 5 1/2 годину і на двірци чекав до 8. Той Жид, що віз мене до Косова, їхав середньо, були ми в дорозі 4 години.
Сижу тепер в канцелярії Т-ва за Вашим столом і розмавляю з п. п. Козловським та Степанківським. Згадую Вас. У Львові зимно і певно не обійдеть су без дощу. Заїхав я до Сан Сусі, бо в Народи. Гост, повно. І так завтра буду вже в Росії.
Одїзжаго з жалем в серцї за всїми Вами і за Криворівнею. Бувайте здорові. Цілую сердечно.
Привіт Вашій Панї, дітям, п. Бохенській, Сергієві і родинам Волянських та Роздольських.
Ваш М. Коцюбинський.
95.
(Картка)
11/24. УІП. 911. Чернигів.
Сердечне спасибі Вам, дорогий Володимире Михайловичу, і всім підписаним на картонці за память про мене. Я теж баную за всїми Вами і радий був би знов скоро побачитись. Доїхав я дуже добре, нє втомив ся, покінчив уже свої справи з земством, вже вільний5) і живу згадками про милих людей і милі гори. Упорядковую свої вражіняі і збіраю ся писати.
Сподїваємо ся, що Ви таки наважитесь і приїдете до нас разом з п. Оленою. Будемо так тішити ся і вітати Вас обох! Як дужі? Ну, иїлую Вас. Майте ся гаразд. Сердечний привіт п. Олені, дітям і всім знайомим од нас обох. Кланяєть ся Вам Горький і просить вислати „опришків“.
М. Коцюбинський.
96.
12/25 IX. 911. Чернигів.
Дорогий Володимире Михайловичу!
Цілую Вас і дуже дякую за память і добрі бажання.
Хоч Ви сливе нічого не пишете в листі про себе, а проте я маю відомости (од Сергія Петровича)1), як Ви недобре поводились без мене, переїхавши де Львова. Се мене дуже прикро вразило, бо я був певний, що спочинок у Криворівнї поправить Вам здоровя.
Що то за біль голови у Вас, чи се біль не нервового характеру? Тепер Ви мене знов засмутили. Я все надїяв ся, що Ви таки надумаете ся і зважитесь приїхати до нас разом з Панею Вашою. Копи б. я думав, що подорож пошкодить Вашому здоровю, я не важив ся б намовляти Вас пускатись в дорогу, але я певний, що Вам нічого не станеть ся, що Ви доїхали б добре і добре спочили в Чернигові. А як би я радів! Як би добре мені було знов з Вами. Прошу Вас, обміркуйте ще раз сю справу — і, коли тільки позволять сили, приїдьте. Про гроші не турбуйте ся, якось ми порадили б в разі потреби.
Скажу Вам щиро, мені так приємно було у Вашому товаристві, шо минулі вакації надовго лишать ся у моїй памяти, як час, коли я спочивав душею. Дуже я буду сумувати, коли не приїдете.
Паню Олену, очивидно, чекаємо нетерпляче і я і жінка. Сергія Петровича постараю ся побачити завтра і передал! йому Ваші доручення.
Завтра виїду до Київа на 2 — 3 дні в своїх справах, а в суботу 30/ІХ. н. ст. буду вже вдома.
Весь час, як повернув з Криворівнї, працюю ;що дня, більш-менш правильно? Пишу оповіданнє на основі своїх вражінь з Карпат1). Боюсь, хвилююсь, але пишу. Оповіданнє вийде трохи більшим, аркушів на 272 — 3. Хотів би, щоб.до друку Ви прочитали його, але певно не встигну пере^ слати його Вам, бо обіцяв дати до XII кн. „Віст-ника“. Не знаю, чи вдасть ся менї що зробити, а дуже хотів би. Може на той рік пощастить менї зібрати більше матеріялу і тодї мати му міцнї щи й грунт під ногами. Жінцї дуже подобаєть ся проект виїзду на літо до Криворівнї — тож маю надїю, що ми ще з Вами добре вигріємо ся на сонцї над Черемошем.
На Капрі збіраю ся, аж настануть морози. Поки не дуже холодно. - седїти му вдома. Ще не-раз ро того часу напишу до Вас, тож будете все в курсї справ. Щире хочеть ся менї скінчити лист словами: до побачення, і то скорого, в Чернигов!! Цілую Вас сердечне. Кланяємо ся Вам і Вп. Панї Оленї — і чекаємо. Вітаю п. Іру, Олес.о і Юрка.
Ваш М. Коцюбинський.
97.
(Картка).
2/16. X. 911. Чернигів.
Дорогий Володимире Михайловичу!
Листи Ваші дістав, а ті, що адресовані Панї Башій, доручив, як була у нас. Останній лист од Вас і картку Юркову одіслав їй до Миколаєва, вклавши разом у коверту. Панї Олена пробула у нас дуже не довго, не повних три днї, 27 — 29 ст. ст. м. м. Боюсь, що їй не подобалось у нас, коли була так мало, не вважаючи на наші прохання залишити ся довше. Може через те так поспішала, що Чернигів мало, цікаве місто, а може дорога втомила її і хотілось швидче до дому. Поїхала вона звідси пароходом до Київа, а звідти з алїзницею до Миколаєва, щоб податись потім до Одеси. В Миколаєві мала вона заїхати до д. Гайдученка, судії, який запрохав її в листі до мене. Виглядала пан" Олена дуже добре, краще ніж в Криворівнї і весь час була здорова. Певно Ви маєте вже новіщі інформації од самої пані. А я отеє застудив ся, дістав інфлюенцу і не виходжу з хати. Що за літературна справа ? Ви мене зацікавили, хоч натякніть. Як ся маєте? Що голова, чи ще часом болить? Цілую Вас сердечно. Жінка кланяєть ся.
Ваш М. Коцюбинський.
98.
5/18. X. 911. Чернигів.
Що ж се Ви так турбуєтесь, дорогий Володимире Михайловичу? Менї се не подобаєть ся. Вам треба берегти себе і свої нерви, а Ви їх не жалієте. Розумію цілком, що дуже тяжко не мати листів, але треба зважити, що листи чогось йдуть од Вас і до Вас занадто довго. Наприклад останню картку од Вас, писану 13 го, я дістав 17, себто на 5-й денв.
Вчора послав я Вам картку, якою заспокоїв Вас. Панї Олена виглядала добре, мела гумор, ми все згадували Вас, пили за Ваше здоровя, так що Ви мусїли навіть одчути наші симпатії. Першого дня по приїздї (пані добре виспала ся на пароходї) ми провели з панею в родині Шрага. Здаєть ся, пані була задоволена, бо все хвалила ОІрагів. На другий день оглядали український музей, а потому пані сама (не хотіла нас взяти з собою) поїхала у Троїцький монастир (кільометер од міста) і оглянула його та могилу Глїбова. Огляйули ми місто, старин ні вали, шведсько-козацькі гармати, дім Мазепи, старинний Собор Мстислава — взагалї все
наше минуле і сучасне. У вечері ходили до кінемо-театру. Третий день седїли більше вдома та їли груші з власного саду, однесли на почту картки до Вас і лист, бо я буквально виконав Ваше доручене : посадив панї Олену у крісло, дав папір і перо і просив написати ширше до Вас. Ви вже певно дістали все. По обіді 1/2 на 5 вирушили всі троє (панї, жінка моя і я) на пристань, бо не було сили у нас затримати п. Олену довше, вона все рвалась до дому. Але тут стала ся нам пригода. Пароход дуже спізнив ся і ми мусїли чекати його щось з 5 годин. О десятій панї вирушила до Київа пароходом „Лихой“. На сьому пароходї капітан і лїкарь мої знайомі, обидва Українці і я доручив їм паню та прохав берегти її і дбати про вигоди, що вони і почали при мені виконувати. Місця в дамській каютї було доволї, значить можна було виспатись. В Київі мусїла п. Олена поїхати на двірець і взяти білет до Миколаєва, щоб загостити у д. Гайдученка. Але про се писав Вам вчора. — Зараз принесли почту. Дістав Вашу картку і бачу, що Ви вже маєте картки од жінки (а лист?) і радію, що трохи заспокоїлись. Менї здасть ся, що Вам не слід турбувати ся, бо панї так добре орієнтуєть ся у нас, як би в Галичині. Всі її розуміють, т. що вона може скрізь дати собі раду. Тай не в пустинї ж вона, а серед своїх людей. Будьте спокійні, дорогий Володимире Михайловичу, не хвилюйтесь, не псуйте здоровя. Все буде добре. Чому не пишете про здорове? Я хори й зараз на інфлюенцу, але то пусте. Цілую Вас.
М. Коцюбинський.
Жінка витає.
99.
29. XI. 911. Чернигів.
(Картка).
Дорогий Володимире Михайловичу!
За десять днїв виїду за кордон.
З Київа виїду певно 10. ст. ст. XI, значить, буду у Львові 11 чи 12го. Дуже тішуся, що знов побачу Вас, хоч на жаль пробуду у Львові не більше, як 2 дні, бо мушу спішити нагнати д. Ле-онтовича1), з яким я трохи хочу довше побути. А Ви до того часу поправляйте своє здорове, щоб я застав Вас в гарному настрої, Не пишу більше, бо ж побачимо ся, а Ви до мого від'їзду (виїзд з дому 8-го) напишіть до мене хоч пару слів, хоч картку. Як Ви себе почуваєте тепер, бо щось з останнього листа Ви не дуже мені подобались. Як доїхала до дому панї Олена? Чи добре?
Цілую Вас сердечно. До побачена! Ми всі низенько вклоняємо ся і витаємо Вас та Вп. п. Олену.
Чекаю одповідї.
Ваш М. Коцюбинський.
100.
12. XII. 1911. Capri (presso Napoli), villa Serafina.
He лайте мене, дорогий пане Володимире, бо я вже і сам себе лаю. Мій гріх проти Вас — не оден гр’х, я не міг за сей час обізвати ся не лише до Вас, всї мої знайомі мали нагоду нарікати на мене. Весь час я мусів оддати Леонтовичові, який був тут недовго, значить, треба було показати йому усю красу Капрі, усї куточки його, а се потребувало часу. Леонтович поїхав до дому — і от
я берусь за перо. їхало ся мені не погано, коли не рахувати того, що я сливе весь час не спав і дуже змучив ся. Заїздив до Відня, де нї з ким не встиг побачитись, бо була погана погода, до Еенеції, на день до Риму, де побачив ся з д. Томашівським!) і з ректором Collegio ruteno. Вовка вже нема в Римі, він заслаб і виїхав до Галичини. З Риму я поїхав впрост на Капрі. Оселив ся я у Горького, який нї за-що не хотів мене пускати до готелю, або в приватне мешкане. Білля, де я мешкаю, в кращій, тихіщій і теплішій частик і острова. Маю чудесну кімнату на сонце, з видом на море, з окремим ходом і терасою. Годують, звичайно, добре, краще ніж у готелї тай товариство маю (поки що — може за багато його). Погода тут файна. Хоч часами вітер приносить дощі, але вони теплі і сонце за пів години все сушить. На сонцї температура доходить до -}-20 І?, в повітрі 4-16 — 17°, в ночі +11°. Скрізь зелено, деякі фруктові дерева в цвіту, повно квіток, рож, нарцизів (цвітуть дико) і навіть фіялок та ірісїв. На полях сходить фасоля, біб, пшениця, яку мають збірати в мартї, взагалї повне вражінє весни. У мене в хатї що дня свіжий букет з літніх квіт ок. Не знаю, чи довго так буде, але поки що добре. Вчера у вечері повіяла трамонтана4), холодний вітер, але нині" вже сонце і тепло. От би Вас сюди! Опріч Горького (який кланяєгь ся Вам) — є тут ще инші російські літераторі — Бунїн (академік, себ-то член академії), дуже гарний поет і белетрист та инші. Я вже запросив обох їх дати щось до збірника в честь Франка і обидва радо
згодили ся!), значить, треба буде в свій час послати їм запросини. Поки що я ще не працюю, дуже втомлений. Пишу листи і читаю, а вечорі проводимо в безкоьечних розмовах.
Нераз я думаю про Вас, як то Ви там, чи здорові, чи працюєте? Звичайно, у лови у Львові для Вас зовсім погані в зимі — і було б добре, коли б Ви могли хоч самий поганий час перебути десь в иншому місцї.
Тільки що дістав картку д. Танчаковського з Вашою припискою. Як то він знайде мене і де його шукати? Я звичайно, чим зможу, допоможу йому, аби тільки побачились. Шо нового у Львові? Подайте менї адресу Винниченка, бо та, що маю, була недобра, памятаєте? а при стрічі перекажіть йому уклін Взагалї, коли зможете, пишіть до мене, бо я все ж на чужинї і потребую рідного слова. Сердечне витаю паню Олену, Ваших дітей, Роздольських, Кривецького, Залізняка, Мочульського і инших знайомих. Цілую Вас.
М. Коцюбинський.
Адреса: Italien, Саргі (presso Napoli) villa Serafina. M. Coziubinschi.
101.
30. XII. 911. Capri (presso Napoli), villa Serafina.
(Картка).
Дорогий Володимире Михайловичу!
З новим роком! Обіймаю, цілую і бажаю здоровя та сил для нових праць. Мої щирі бажаня й поздоровленя Панї Оленї і всім Вашим. Листа 
(в одповідь на Ваш) напишу пізнїще, бо саме завалений кореспонденцією і мушу спокутувати давні гріхи. „Нашу політику“ ще не читав, бо д. Тан-чаківський як забрав чигати, то тільки нинї приніс. За обіцяне — спасибі. Прошу переказати мій при-,віт П-ву Роьдольським та д. Мочульському. Витаю їх з новим роком!
Цілую Вас сердечно.
Ваш Ж Коцюбинський.
102.
31.	ХМ. 911. Capri.
(Картка).
Дорогий Володимире Михайловичу!
Як Ви мене турбуєте своєю мовчанкою. Три тижні минуло, як я написав до Вас, а відповіли не маю. Чи Ви здорові, чи не сталось чогось лихого? Д. Танчаківський теж вислав дві картки до Вас — і знов нічого. Прошу дуже Вп. Панї Олену написати мені хоч кілька елів, коли Би не можете1), бо я неспокійний. Сердечне бажаю Вам і Вашій родині веселих свят.
Ваш М. Коцюбинський.
Адреса: Italien, Capri (presso Napoli), villa Seratina. M. Koziubinschi.
