1.	До Володимира Гнатюка
16 січня 1910 р.	Чернігів, 3/1 910,
Дорогий пане Володимире!
І	в Новому, як і в старому році, обіймаю Вас сердечно та так само сердечно бажаю найкращого здоров’я та доброго настрою. Прошу переказати також мої щирі бажання усього найліпшого і вп. пані Вашій та діточкам.
Спасибі Вам за лист та картку, вони зробили мені правдиву приємність. Дякую і за обидва збірники: це такий багатий, інтересний матеріал, особливо для нашого брата-белетриста. Я дуже ціню такі книжки; змушений жити в місті, далеко од народу, я часом з головою пірнаю в етнографічні записи, в те чисте і свіже джерело народної творчості, та покріпляю тим свої сили.
Отож Ви робите мені велику приємність своїми подарунками; ще раз велике спасибі! Коли Вам се не дуже трудно, пришліть мені збірник, виданий в Липську; він, я певний, благополучно дійде до мене і так само благополучно буде перехований од тих, кому його не треба читати. Такий матеріал відкриває нову сторону народного духу, а це цікаве.
В останні часи я дуже зайнятий: пишу продовження свого оповідання «Fata morgana». В другій частині я захоплюю революційні часи, а в третій думаю торкнутися «заспокоєння» села та здичіння його. Тема дуже цікава, не знаю тільки, чи вдасться мені зробити з неї те, що хочу. Боюсь, що не вдасться; тоді подеру рукопис і край, хоч дуже шкода буде часу, праці і сил. Тепер я вже не тільки постогную, а часом мало не плачу од шаленого
болю у грудях та браку вільного віддиху. Як запре дух у грудях, то й кроку ступити не можу, а нерви такі, що кожна дрібниця, наприклад, якийсь факт в пресі або стаття, робить мене хорим на кілька день. Досадно і соромно навіть, а нічого не вдієш. Все се дуже погано одбивається па роботі, особливо коли примушую себе працювати через силу. Хотілось би щось зробити путяще, а трудно. Не тільки Ви, а й сам я хотів би щось написати про італійське море, та боюся, все сподіваюся відповідного настрою.
Щодо Криворівпі, то я весь час роздумую, чи не забратися туди на цілі свої вакації. Непокоїть мене тільки ось що: я можу бути вільний тільки з половини мая до кінця червня ст. ст. Чи не холодно тоді ще у Криворівні? Чи могли б Ви так рано виїхати туди, бо сам я не зважусь туди поїхати, нецікаво, та й умовин життя там я не знаю. Поінформуйте мене. Як би се добре було, коли б я не тільки спочив, а й вивіз собі матеріал для роботи: подвійна користь і приємність.
Перекажіть мої сердечні поздоровлення Мих[айлові] Михайловичеві, панству Роздольським та п. Козловському. Дякую за пам’ять про мене. Не пишу Вам на сей раз більше, бо мушу сідати до роботи, а вільного часу (поза службою) маю занадто мало. Ще раз сердечно цілую і обіймаю.
Ваш М. Коцюбинський.
2.	До Хоми Коцюбинського
19 січня 1910 р.	0.1 910. Чернігів.
Дорогий Хомця!
Сердечно поздоровляємо тебе і Грипу з Новим роком. Будьте здорові та майте потіху з діточок, яких од нас усіх поцілуй.
Спасибі тобі за листа. Все-таки знаєш, як Вам живеться, що нічого поганого з Вами не сталося, бо щоденні неприємності — це ще пусте, без цього ніхто не проживе життя. Добре було б, коли б хоч ти сам (як трудно з родиною) вибрався до Чернігова хоч на пару днів, а то давно вже бачились. Тільки я хотів би, щоб ти приїхав до
весни, бо весною я знов збираюся до Італії, на о. Капрі, і не хочу, а мушу: слабий зовсім, астма душить мене так. що не маю чим дихати. Підправився був трохи літом за кордоном, а тепер все пропало, ще гірше. Тяжко мені їхати, бо дорого коштує, але хоч одна потіха, що я нічого не беру з своєї платні на дорогу і їжджу тільки за літературний заробіток. От і тепер весь вільний час сиджу за столом і пишу, нікуди не ходжу, живу, як схимник. Заробляю на дорогу.
Вдома у нас жодних цікавих новин або змін нема. Мама дуже постаріла, погано чує, часто бурчить, як старі люди, але то ще нічого, аби жила. От з Лідею погано. У неї роз[вив]ається маленький зоб, і як застудиться, він її мучить, їй трудно дихати.
Діти зараз усі здорові, Віра — молодець, як завжди, й коли б у домі не було слабих та трохи більше грошей було, можна б жити. Але я не нарікаю. Кожна людина несе свій хрест, кожному важко жити на світі. Як не те, то щось інше.
Про Олю ми нічого не знаємо. Де вона — і що з нею — хто його відає. Тому нічого не можу написати про неї. Ти щось мало пишеш про Грипу і про дітей. Як будеш писати — розкажи більше.
Вибачай, що не пишу довшого листа: я дуже тепер занятий, на столі лежить ціла купа листів, не менше півсотні або і більше, а я нікому не одписую, хай вибачать.
Всі ми міцно цілуємо тебе, Грипу і діточок. А може, у Вас ще є новеньке, якого ми не знаємо? Ми вже поставили точку і тільки четверо маємо.
Ще раз цілую.
Твій Муся.
3.	До Андрія Дуляка
20	січня 1910 р.	7.1 910. Чернігів.
З Новим роком, з новим щастям, шановний добродію Андрію!
Спасибі Вам за новини з Лопатинець. Як все змінилося з того часу, як я виїхав звідти! Та й трудно, щоб це змінилося за 17 літ! Сподіваюся, що дещо змінилося
на краще. Може, тепер уже більше людей стало, що знають, хто вони, яких батьків діти, як каже Шевченко. А коли таких мало, то Ви, що бачите вже світ, повинні б показати і іншим. Тоді па старість скажете собі: не дурно я жив на світі, щось вробив для людей.
Чи виписують лопатинці газету «Село», з малюнками, яка виходить у Києві і коштує на рік тільки 2 рублі? Дуже гарна газета, і я радив би виписати її (адреса редакції така: Киев, Г>[олыпая] Владимирская, № 28) — та й недорога. Можна в складчину виписати, як учотирьох, то по 50 к. на рік. Це і бідний спроможеться.
Щодо книжок (історія Аркаса і інш.), то я постараюся вислати Вам, але трохи згодом, бо зараз не маю. Почекайте трохи.
Живеться мені дуже погано, все слабую та й слабую, їздив сього літа за границю, до Італії, підправився трохи, а тепер знов погано, і чекаю тільки весни, щоб знов туди поїхати, бо італійське сонце і повітря дуже добре для мене. Дорого тільки коштує, але як щось напишу, то й зароблю на дорогу.
Не пишу до Вас більшого листа, бо дуже занятий, хочу скінчити роботу, а часу маю небагато.
А Ви пишіть до мене, я з охотою читаю Ваші листи. Кланяйтесь од мене тим людям, що пам’ятають мене.
М. Коцюбинський.
Чи вже оженилися і маєте діти?
5.	До Євгена Чикаленка
1 березня 1910 р.	16.11 910. Чернігів.
Високоповажаний та дорогий Євгене Харламповичу!
Простіть, що одповідаю так пізно. Саме тоді, як дістав Вашого листа, виїхав я був до Конотопа послухати цікаву судову справу — самосуд багатих селян восени 905 року над бідними, що хотіли розділу землі. Забито 15 чоловіка. Процес незвичайно цікавий, але так мені і не довелося ближче познайомитися з ним, бо справу одкладено. Тільки втомився в дорозі та кілька днів мусив лежати.
Повернувши, я все зробив, про що Ви писали. «Речь» виписали і вже розіслали. Приїхати в кінці місяця навряд чи зможу (спасибі за запросини), але І[лля] Л[юдвігович] певне буде на той час в Києві у своїх справах, значить, добачитесь.
11
Здоров’я моє погане. Доволі маленької втоми, доволі часом нагнутися тільки — і вже засапаюсь, не маю чим дихати та починають боліти груди, часом нестерпуче. Інколи трапляється па два-три дні антракт, тоді я користуюсь цим і сідаю за стіл писати своє оповідання, якого ніяк не можу скінчити. Все незадоволений, переробляю, а найголовніше, що часто-густо не можу писати, бо слабий.
На жаль, зараз не можу взяти одпуск, служба не пускає. З половини мая буду вільніший і тоді поїду. Капрі все-таки дуже помогло мені; якби не італійське сонце й повітря, певно, довелось би лежати, як торік.
Я несказанно задоволений, що Ви поправились. Коли трапляється таке чудо, значить, надія не повинна вмирати.
Я дуже скучив за Вами. Лист так мало дає, що замінити ним стрічу не можна.
Надить мене думка побачитись з Вами па великодні святки, та ще й в Перешорах. А може, Ви закинули свій замір або збираєтесь кудись в інші місця? Хотів би знати, щоб не дурити себе гарними надіями, коли вони не можуть здійснитися.
В кожному разі — до побачення. Віра Іустинівна кланяється обом Вам, я теж засилаю щирий привіт Юлії Миколаївні, а Вас міцно й сердечно обіймаю і цілую. Не забувайте.
Вага М. Коцюбинський.
6.	До Євгена Чикаленка
8 квітня 1910 р.	26/111 910. Чернігів.
Високоповажаний та дорогий Євгене Харламповичу!
ЗО с[ього] м[ісяця] ніяким чином не можу поїхати з Вами. Я тільки що одбув свої обов’язки в окружкому] суді, де висидів 14 днів і утомився страшенно. Опріч того, за цей час запустив роботу і мушу все надолужити, бо робота у мене раз у раз па термін.
21-го квітня поїду ' напевно, хіба що трапиться зо мною, напр., буду погано себе почувати. Мато надію, що
апі мені нічого не буде, ані степ не вигорить до того часу — і тільки бажаю, щоб і Ви були здорові та готові. У квітні жайворонки ще не втечуть, і буде тепліше.
Листа Вашого і записку для Іл[лі] Людв[іговича] дістав. Останню зараз же передав йому.
Чому Ви нічого не пишете мені про своє здоров’я? Хоч би словечко кинули. Врешті, сподіваюся, що це не поганий знак, а добрий.
Дні мої сходять в ярмі. Ярмо роботи (працюю не менш 10 годин на день), ярмо слабостей всяких, а в результаті — утома, страшенна утома, од якої втрачаєш смак до життя.
Так уже хочу швидше спочити, що не повірити. Сплю і бачу себе вільним хоч на короткий час.
Через те подорож з Вами у Перешори набирає для мене ще більшої принади.
Щиро цілую Вас і обіймаю.
Ваш М. Коцюбинський.
Вп. дружині Вашій уклони і привіти. Наші теж вітають Вас сердечно.
7.	До Євгена Чикаленка
2	травня 1910 р.	19.IV 910. Чернігів.
Любий Євгене Харламповійовичу!
Доля переслідуй мене. В холодні дні застудився, почуваю себе погано, і жінка не пускає в дорогу, хоч я і рвуся.
Не доведеться, однак, і сей рік побачить степів. Як досадно мені — уявіть собі самі. А я жив надією побути
3	Вами, вільніше дихнуть в степах! Цілую Вас сердечно. Привіт од наших обом вам.
М. Коцюбинський.
13
8. До Хоми Коцюбинського
в травня 1910 р.	23.IV 910. Чернігів.
Дорогі Хомцл і Грила!
Спасибі Вам за пам’яті,. Сердечко бажаємо і Вам усього найкращого. Ми ще якось держимось, то слабуємо, то здоровілі, а от мама в останні часи усе слабує на печінку, все на дієті. Дуже ослабла і часто лежить. Я в середині май знов їду за кордон, м ’Італію, бо інакше мені трудно перезимувати. Мама прохала написати тобі, що тьотя продала дім, але буде жити в ньому до смерті. Добре було б, щоб ти приїхав до пас хоч па кілька днів. Всі наші цілують Вас усіх сердечно.
Твій Му ся.
9. До Хоми Коцюбинського
7	травня 1910 р.
Дорогі діточки.. Цілуємо Вас і дякуємо за листа і за фотографію. Сподіваємося, що Ви скоро напишете до нас по-українськи, бо Ви ж українці. Попрохайте тата і маму, щоб вас привезли коли до нас. Ще раз цілують вас баба, обидві тітки і дядько Муся.
10. До Віри Коцюбинської
29	травня 1910 р.	16.У 910. Київ.
Дорога Вірунечко, ти, певно, сердишся і турбуєшся, що я так довго не писав, але я не міг, бо ще на пароході трохи заслаб[...], а як приїхав, то перший день був такий слабий, що цілий день пролежав і на другий день мусив кликати лікаря. Тепер мені трохи краще, можу ходити, хоч ще нічого, опріч супу і чаю, не їм.[...] Змучився дуже. На жюрі ледве пішов і сидів там зовсім слабий. Думав виїхати сьогодні до Одеси, але виїду завтра, бо сьогодні удвох з Леонтовичем поїду до лікаря. Не турбуйся тільки, бо мені краще, а од лікарст[в] і зовсім поправлюся.
14
Про жюрі ти вже знаєш, одкинули всі проекти. Вчора був у Леонтовича і на званому обіді у гласного ЩітківськогіТ, на якому, звичайно, тільки сидів та дивився, як люди їли та пили, а увечері заходив до Русових. Всі тобі кланяються: Лисенко, Чикаленко, Леонтович, Науменко, Яновська і ще багато людей.
Через свою слабість я сливе не бачив Києва і мало з ким стрічався. Був у мене Боровик, який ще в Києві. Він здоров, думає дістати посаду у Вінниці в комерційній школі.
Про гроші (125 руб.) говорив я в редакції «Вісника», але мені сказали, що зараз не мають грошей і можуть вислати тобі або через 2 тижні, або 75 р. за тиждень. Я прохав поспішити, обіцяли. На дорогу теж ще не дістав грошей, певно, сьогодні дістану. Посилаю тобі листа Русової до «Просвіти», оддай Базилевичеві і попрохай вислати їй (М[ариино]-Благовещенская, 93) офіціальне уповажнення на з’їзд од «Просвіти» і коротеньке справоздання діяльності Т[оварист]ва. Тільки це треба зробити швидше.
Так зараз шумить в голові (од шлунку і од голоду, бо я ще за весь час нічого не їв, опріч супу та чаю), що трудно спинятися на подробицях. Та й небагато у мене на сей раз вражень, все більше вдома сиджу. Сподівався, що дістану од тебе хоч пару слів у Києві, але, видно, ти занята. Чи всі здорові, чи все вдома добре? Я буду в Одесі в середу, може, там застану що од тебе у Луценка.
Як мама? Попрохай її, щоб не застуджувалась і береглася з їдою. А ти не запрацьовуйся в городі, Вірунечко, і не рискуй застуджуватися в холодні дні. Нехай Юрко та Роман пам’ятають про екзамени, дуже їх прошу. А дівчатка щоб вже гуляли і набирались здоров’я. Всіх цілую. Тепер буду писати частіше, хоч одкритки. Що з пошти? Цілую тебе, Вірунечко.
Твій Муся.
15
1 червня 1910 р.
11. До Віри Коцюбинської
910. 19.V, середа.
В вагоні по дорозі в Одесу.
Дорога Вірунечко, вчора по писав, бо Жук зайде до тебе і все розкаже. Тепер почну писати частіше. Почуваю себе краще, шлунок поправляється. У Києві ходив по лікарях (Леонтович водив) — до Петровського — по нервовим — і до Фаворського — по внутрішнім, потому вони самі робили консиліум. Нічого приємного не сказали, але я дуже спокійно відношусь. Кажуть, що у мене порок серця і грудна жаба на грунті сердечної слабості. Заборонили втомлятись, хвилюватись, купатись і т. ін. Але ти не турбуйся, може вони і помиляються. Послали на Капрі. Не говори мамі. Чи застану в Одесі твої листи? Сьогодні буду о 3 год. дня. Цілую тебе і всіх наших.
Муся.
Для Богданки: Треб[инська] в Києві.
12.	До Віри Коцюбинської
2 червня 1910 р.	20.V 910. Одеса.
Забула ти мене щось, Вірунчик. Ні вчора, ні сьогодні листів од тебе не було, а коли не буде завтра, то вже й не діждуся, аж на Капрі. Я пишу до тебе третій лист: один з Києва (з листом Русової), другий послав з дороги. Почуваю себе краще. Вчора надвечір приїхав до Одеси і спинився у Луценка. Нікого з земляків не бачив і, мабуть, не побачу. Сьогодні взяв білет на пароход, поїду проходом «Ьеуапго» о 4 год. дня. О 2 год. їздив я на дачу Луценка, 15 верстов од Одеси кіньми, над Хаджи-бейський лиман, і дуже добре провів день. Засмалився навіть. Напишу тобі ще кілька слів про своє здоров’я, бо не хочу, щоб ти турбувалася з приводу тої звістки, яку я подав учора. Мене оглядали 2 лікарі, а після того був консиліум. Прийшли до того, що мені треба дуже берегтися, змінити клімат, бо холод шкодить мені. Леонтович поклявся дбати, щоб я дістав яку посаду в Криму, в Ялті. Лікарств, опріч одного (доволі дорогого), не радять, бо мою хоробу лічити не можна лікарствами, а тільки спокоєм і кліматом. Лікарі думають, що Капрі дасть мені трохи сили на зиму. Кажуть, що у мене нема в серці двохстворчатого клапана і через те серце зовсім погане. На сходи радять вилазити з повагою паралітика. Однак серце мене не болить і почуваю себе добре. Турбуюсь тільки, що нема звісток од тебе. Чи всі здорові? Як мама, діти і всі Ви? Цілую. Пиши на Капрі.
Твій Муся.
13.	До Віри Коцюбинської
6 червня 1910 р.	24.V. 910. Константинопіль,
пароход «Ьеуапго».
Дорога моя Вірунечко! Опишу тобі своє життя на пароході. Я вже писав, що дуже задоволений з подорожі по морю. Весь час погода така тиха, що навіть не помічаю, чи йде пароход, чи стоїть. Пасажирів з Одеси сіло дуже мало: 2 чи 3 в першій класі і троє в другій: якась італьянська сіньора з двома дітьми-дівчатками — Норіною і Ельзою, та ще один грек. Оце вся моя компанія, коли не рахувати капітана, з яким я теж познайомився. По цілих днях сиджу або гуляю на палубі, дишу морським повітрям та дивлюсь на дельфінів. Годують нічого собі, в 11 сніданок з 4 страв, в 672 обід з 6 страв, фрукти і кава. Дають і вино. Тільки вранці погано, бо дають чорну каву. Мушу замовляти собі какао або молоко, і за це окрема плата. їм дуже багато, а нічого мені не шкодить, поправляюся. Особливо гарно впливає море на нерви, сплю добре. Вчора приїхали в Константинополь. В 9 годині я був уже на березі, взяв собі провідника-єврея і вдвох пішли спершу на Пера — європейська частина города. Се довга, вузька, крива і брудна вулиця,* мішанина Європи і Азії. Мигне часом циліндр, новомодний жіночий бриль — і рядом білий халат араба, чорне лице негра і фески, фески, чорні покривала турчанок. Рядом стоять палаци і такі кухні, як в Бахчисараї. Вулиця малоцікава. Краще у Стамбулі. Тут уже справжній Схід, європейців не видко, сліпі доми з гаремами, кав’ярні, ослики, дервіші, фрукти, зелень і чад смаженого м’яса. Оглянув Ая-Софія, чудовіш величний храм, повний мозаїк золотих, мармуру, бронзи. Незвичайно гарне враження. Подивився іце мечеть — Ені-
Джаме, всю виложену мальованим фарфором, дорога і гарна будівля. Звідти пішли на критий турецький базар, де в безконечних коридорах зібрано все, чим торгує Схід. Тут багато чудових речей, кованого серебра, шовків, халатів, шабель і рушниць, є навіть кофейні, де я довго сидів та дивився на незвичайний рух. Купив собі феску і тютюну (інші речі дорогі), поголився у турка, а потому пішов в старинну частину города — Уюгі-Султан, де знов засів у кав’ярні.
Потому сів на пароходик і Золотим Рогом поїхав на самий край міста, де вже домів нема. Виліз на вершок гори, на кладовище, і любувався чудовими краєвидами. Звідти написав тобі одкритку, яку ти, певно, дістала вже. Дуже задоволений з прогулки. Сьогодні нікуди не їздив. Пароход наш стоїть в Босфорі, перед самим містом. З одного боку Пера, з другого — Стамбул, з третього — Азія, Скутарі. Рух в Босфорі надзвичайний. Все покрите пароходами, пароходиками, яхтами, човнами. Щосекунди ревуть і плачуть сирени, бо без цього можна б подушити або потопити човни. З Константинополя сіло багато пасажирів. Французькі попи, турецькі офіцери з жінками і дітьми, албанці, іспанки, грецькі попи і навіть російські актьори. Говорять на всіх мовах, одні одних не розуміють, якесь вавілонське столпотвореніє. В моїй каюті французькі монахи і турецький комерсант.
Я воджу компанію з італьянцями. Зараз випливаємо в Мармурове море, вранці будемо в Дарданеллах, звідки і піде цей лист. Так добре, що я не в вагоні. Пригадую, як я мучився дуже, не спав, хвилювався. А тут сидиш у салоні і пишеш листа і знаєш, що постіль уже постелена, і підеш спати, коли захочеш. ІІевважаючи на заборону лікарів, я п’ю каву, вино, і нічого мені не робиться, здоровший. Сьогодні тільки голова болить. Ну, доволі про себе. Як там Вам усім живеться? Ти зробила мені велику неприємність, не приславши звістки, хоч. би коротенької, до Одеси, як по могла прислати до Києва. Пиши хоч на Капрі, щоб я застав уже од тебе листи. Як там Юркові та Ромині екзамени? Мене дуже турбує, чи все добре. Чи мама здорова? Попрохай її, щоб доглядала себе, їла впору, гуляла і не хвилювалась. Чи ти бережеш себе, чи перевтомлюєшся? Напиши про все. Присилай мені «Раду» з 21-го мая, бо я вже не читав її. Коли що прийшло з пошти, повідоми. Коли прислали мою.
книжку в чеському перекладі, пришли мені. Не забувайте про мене. Як здоров’я Лідіне? Поцілуй її од мене. Цілую всіх вас і тебе, моя Вірунечко. Кланяйся знайомим і пиши, пиши. Ще раз цілую.
Твій Муся.
14.	До Віри Коцюбинської
8	червня 1910 р.	26.У 910. Салоніки, Турція.
Дорога Вірунечко, пишу тобі в Салоніках, де пробуду 1 день. Я зовсім добре почуваю себе, подорож гарно впливає на мене. Ще 8 днів не буду мати звістки з дому і се мене турбує. Цілую тебе і всіх наших.
Як здоров’я мамине? Чи екзамени добре ідуть?
Ще раз цілую, твій Муся.
16.	До Віри Коцюбинської
9 червня 1910 р.	27.V 910. Четвер.
По дорозі з Салонік до Афін.
Дорога Вірунечко! Вчора послав тобі одкритку з Салонік, яку ти, певно, дістала вже. Цілий день вчора я пробув в городі і дуже задоволений. Вже по дорозі до Салонік з правого боку весь час стояв перед нами Олімп, високі і дикі гори, покриті вічним снігом. З того часу, як боги покинули Олімп, ніхто там не живе, та я й богам не заздрив, бо не хтів би жити у вічних снігах. Все-таки дивитись гарно. Повертаємо далі у Салоиікський залив. Вода стає з синьої зеленою, а далі жовтою, як гогель-могель. Це річки розмивають глини ні гори і наносять глину в морські води. Салоніки розкинулись на горі, як і Константинополі», амфітеатром. Великий торговий порт, знов мішанина Сходу і Європи. Написавши до тебе одкритку, сідаю в електричний трамвай і їду на край міста, де в окремій віллі, серед саду, живе в’язень — турецький султан Абдул-Гамід. Кругом стоїть сторожа і не пускає нікого до воріт. Сірий на два поверхи дім стоїть як мрець серед чорного парку, всі вікна закриті віконницями, і я надаремно чекаю, чи не покажеться невесела фігура хитрого і злого (так його тут рекомендують) султана. Але нема нікого, тільки москалі на варті, як коло тюрми. Повертаюсь назад, треба поспішати до англійської кав’ярні, бо там чекають. їдучи в трамваї, я познайомився з якимсь італьяіщем, який обіцяв показати Салоніки. Це д. Фернандес, багач, фабрикант, але пін здався мені трохи жуликом, так що я псе оглядався, чи не витягне він у мене грошей. Але навпаки. В кав’ярні він вже чекає, частує, не позволяс платити, бере фаетон і везе мене оглядати місто. Оглянули ми церкву Софії з старинною мозаїкою, а потому дуже цікаву мечеть, бувший храм св. Дмитра, де з-під штукатурки одкрили чудові візантійські мозаїки перших віків; скрізь пишні колони з мармуру з такими ажурними капітелями, що вони здаються сплетеними з тонкого кружева. Показує мечеть дервіш, сам дуже цікавий. На пам’ятку він дає мені камінчик з мозаїки над гробом св. Дмитра. Звідти знов їдем на базар, оглядаємо, а тоді в кав’ярню. Фернандес за все платить, аж неприємно. Увечері повернувся я па пароход і запрохав ввічливого італійця на обід.
В городі дуже багато іспанських євреїв, арабів, албанців і всякого чудного народу. Костюми пезвичайтіо цікаві, життя цілком не подібне до нашого. Жалкую, що нема зо мною дітей, вони надивилися б па все, і, певно, Оксані географія здалась би цікавим предметом. Досадно дивитись, що на пароході повно дітей (правда, вночі кричать і не дають спати), а я їду не тільки без дітей, але і без
тебе. Я дуже незадоволений, що мені не вдалось намовити тебе поїхати разом зо мною.
Вночі ми виїхали з Салонік. Погода чудова, тихо і тепло. Море спокійне. Попадається маса островів, високі дикі скелі, на деяких лежить сніг. Почуваю себе добре. Годують тепер зовсім порядно, на сніданок 4 страви (суп конче, сир, вино, фрукти. На обід 6 — 8 страв, вино, фрукти, чорна кава. Сплю часом і вдень, спочиваю. Думаю, що добре зробив, поїхавши морем, бо спочиваю. Ще маю їхати цілий тиждень. Пиши мені, бо я уже скучаю за домом. Пиши про себе, про маму, Лідю і дітей. Цілую всіх. Що нового з пошти? Не забувай висилати «Раду». Ще раз обнімаю тебе і цілую.
Твій Муся.
17.	До Віри Коцюбинської
12 червня 1910 р.	30.V. Неділя. 1910.
По дорозі з о. Кріт в Сіцілію.
Дорога Вірунечко, вже 10-й день я на морі, ще лишилось 3 дні. Я здоров, але починаю скучати за домом. Більше півмісяця не мати звістки з дому — важко. Хоч би до Одеси написала в свій час кілька слів. Ну, та нічого не вдієш. По дорозі я спинявся в Афінах. Обдивився Акрополь, до якого од пристані треба їхати коло години. Спочатку на пристань на човні, бо пароход спинився на морі, потому од Пірей (порт) по залізній дорозі до Афін, а звідти на звощику в Акрополь. Піреї — доволі бідне, з голою природою місто. Нагадує Слобідки Севастополя. Афіни зате дуже чисті; вулиці широкі, гарно мощені, все таке біле, сліпучо-біле, що навіть мені боляче було дивитись, а твої очі, певно, дуже б втомились. Вулиці обсаджені великими грубими мімозами, це любиме дерево в Афінах. Деякі вулиці так густо обсаджені ними (особливо коло королівського палацу), що здаються бульварами. З будинків найбільше подобались мені університет і академія, в класичному стилі з надвірними фресками на золотому фоні. Серед білих або злегка жовтавих домів ростуть групами кипариси, що збільшує контраст між білим і чорним. Кав’ярень така маса, що часом вони займають цілі квартали. Видно, люди тут звикли жити на вулиці. Але найкраще враження зробив на мене Акрополь.
21
На високій дикій скелі стоїть Парфенон, ще дуже добре зберігся, Еректріон, храм побіди і др. будинки. З скелі одкривається чудовий широкий краєвид на море, гори і на город, який звідси як на долоні. Як подумаєш, яку землю толочать твої ноги, то аж чудно стає. Під Акрополем давні грецькі театри і храм Тезоя, який найкраще зберігся. Нехай Юрко візьме енциклопедію і подивиться на всю цю красу і на всі пам’ятники історичні. З Акрополя я взяв звощика і об’їздив весь город, який лишив у мене найкращі згадки, може, що й: через те, що пройшов дощ, все було свіжо і по було пилу, якого, кажуть, багато в Афінах. Я пробув в городі всього 8 годин, бо пароход стояв тут недовго. Па другий день ми були вже вранці на о. Кріті, в г. Капеї. Це невеличкий, але дуже мальовничий городок по горах над самим морем. Знов Азія, знов мінарети, мечеті, фески і оригінальні костюми крітян. Город па фоні гір, вершки яких покриті подекуди снігом. В Катіеї ми булги лиш кілька годин. А тепер великий переїзд в 48 годин морем, па якому перестали з’являтися навіть островки. Погода чудова, тиха, безхмарна, вітру пема, море спокійне, їдемо добре. Завтра в 11 годині будемо в Сіцілії, в г. Катанья. Думаю звідти поїхати поїздом в один чудовий-куточок. їхати недовго, всього 2 години по залізній дорозі, значить, встигну, бо пароход одійде в Мессіпу в 12 годині ночі. Зате побуваю в Таор-міні, де, кажуть, така краса, яка може бути тільки в Сіцілії. Позволяю собі робити такі поїздки через те, що дорога морем нітрошки по втомлює метте, навпаки, я весь час спочиваю, сплю по два рази, вночі, і вдень. Тепер маю цілу каюту, де ніхто по заважає мені. їм за трьох, так багато дають страв, що я вдома і за три дні не з’їдав того, що доводиться їсти в один день. Шлунок зовсім поправився. Я вже засмалився, бо цілий день на сонці.
Пиши мені, бачиш, як я: часто пишу тобі, хоч тобі легше, бо ти вдома. Напиши про екзамени Юрка і Романа. Невже Роман вже гімназист? Просто не віриться. Пиши про маму, все, що може мене цікавити. Коли береш отпуск? Як проводите час? Що нового з пошти і взагалі у Вас? Газет я не читаю. Присилай «Раду». Якщо прийшла моя чеська книжка, пришли. Цілую тебе міцно, маму, Лідю і всіх дітей. Не забувайте мене. Ще раз цілую і обіймаю.
Твій Муся.
22
18.	До Михаила Могилянського
12 червня 1910 р.	30.V 910. По дорозі
з о. Кріт в Сіцілію. Парох[од] «Levanzo».
Дорогий Михайле Михайловичу! Посилаю Вам сердечний привіт з дороги на Капрі. Вже десять день любуюсь морем, почуваю себе непогано, хоч лікарі налякали мене. Сподіваюся од Вас хоч кількох слів. Моя адреса: Capri, prêsso Napoli. Ferma in posta. M. Koziubinsky (Italia). Всього найкращого Вам!
Ваш щирий Коцюбинський.
19.	До Володимира Гнатюка
12 червня 1910 р.	ЗО ст. ст. V 910. По дорозі
з о. Кріт до Сіцілії.
Парох[од] «Levanzo».
Дорогий пане Володимире!
Засилаю Вам і ви. дружині Вашій привіт і найсердеч-ніші бажання з дороги на Капрі! Так мені сумно, що довгий час не мав звісток од Вас і нічого не знаю про Ваше здоров’я. Дуже прохаю Вас, напишіть, мені хоч коротенько, що з Вами і коло Вас. Де будете літом? Коли в Криворівні, може б я на сей раз таки заїхав до Вас. Моя адреса: Capri, prêsso Napoli, Ferma in posta, M. Coziu-binsky (Italia).
Цілую Вас і обіймаю.
Ваш М. Коцюбинський.
20.	До Віри Коцюбинської
15 червня 1910 р.	2.VI 910. Capri.
Дорога Вірунечко! Тільки що приїхав на Капрі і зараз пишу тобі, щоб ти не турбувалася. Доїхав добре, здоров. Моя адреса: Capri, prêsso Napoli, Hôtel Royal, № 26. Думав послати одкритку з Мессіни, але не встиг,
бо довго обдивлявся, а пароход одійшов раніше, бо збиралася буря, і таки добре погойдало нас цілу ніч.
Пиши. Завтра або позавтра напишу листа, а поки що цілую тебе і всіх.
Твій Му ся.
21.	До Віри Коцюбинської
16 червня 1910 р.	3.YI 910. Capri.
Hôtel Royal, № 26.
Дорога Вірупечко! Сьогодні дістав од тебе 2 одкритки: одну з 22 (№ 2) і другу-- з 27 (№ 4). Ти або помилилася, або № 3 пропав. Все-таки я радий, що хоч деякі звістки маю з дому, що всі Ви здорові та що Юрко і Роман молодці. Од Оксан кіт була од кратка, за яку цілую її дуже. Вона так гарно написала, що приємно було читати. Прошу її писати що, нехай по жалує одкриток. Почуваю себе непогано, особливо після* порошків Фаворського, які приймав сьогодні уморімо. Взагалі ж я далеко менше стомлений дорогого, ніж торік. Сьогодні добре спочив. Взяв номер кращий, між торік, па першому поверсі, без сходів і з гарним краєвидом. Правда, довелось на 7г ліри платити дорожче, та со небагато, всього 17 коп. на день. Чисто тут і гарно незвичайно. Годують так смачно, гарно і гігієнічно, що і слів нема на похвалу. Ще кращий кухар, ніж торік. Трохи мало дають, але я не голоден, бо страв багато. Сьогодні вранці оглянув я знайомі місця, посидів, спочив, прочитав пошту (був лист [...] од Чикаленка, який дуже захоплений омов. «Fata morgana», каже, що це найкраще моє оповідання, що він не може навіть передати мені всього захоплення свого).
По сніданку пішов до Горького. Там мене стріли, як рідного, обнімали і цілували, взагалі дуже прихильні до мене. Тут у нього живуть письменник П’ятницький та ще якийсь грузинський письменник. Ходили гуляти цілим кодлом, ледве вирвався, щоб написати до тебе. Завтра мушу обідати у них. Перший день на Капрі пройшов добре. Тут весь час йшли дощі і було холодно. Сьогодні тепліший день, але не душно. Тепер розкажу тобі, як я провів два дні в Сіцілії.
24
В Катанью приїхали ми вранці, в 7 год. Я зараз сів на поїзд і поїхав в чудове місце — Таорміну, куди ‘ідеться по залізній дорозі 2 години, а звідти звощиком 1 годину. Вся дорога — чарівна. З одного боку Етна, з другого — море. Скрізь потоки лави, що текли аж в море, але лава мало не скрізь оброблена вже і засаджена цитриновими і помаранчовими гаями, що цілі 2 години котяться з обох боків дороги, як море. Саме збирають цитрини, скрізь жовтіє од них, на землі величезні купи. Незвичайно гарний краєвид, гори, виноградники, сади, море і люди, — все це повне кольорів, яскравих фарб, все залите сонцем. На станції пообідав по-сіцілійськи, з чудесними винами і сирами, з мессінськими помаранчами (до Мес-сіни лишилась 1 година їзди), а звідти звощиком, все вгору і вгору, по дорозі, що йде петлями і одкриває щораз нові пейзажі, приїхав в чудову Таорміну, повну розкішних готелів. Це самий дорогий і найкращий закуток Сіцілії. Тут оглянув руїну давнього грецького театру (збудовано 500 літ тому назад), що нагадав мені римський Колізей. Дуже цікаво і незвичайно. Потому обдивився готель Э.-Ботетсо, що був колись монастирем і має цікаві старинні зали, розкішні сади, мозаїку, різьбу і образи. Нагулявшись і налюбувавшись краєвидами, повернувся в 7 год. на пароход, пообідав і пішов в Катанью. Гарненький європейський городок, теперішній торговий центр Сіцілії, по зруйнуванні Мессіни. В 12 годині ночі одплили ми в Мессіну і в 7 були вже там. Простояли ми в Мессіні до 5 години, бо знялась буря і треба було од-плисти. Яке страшне враження зробив на мене цей город! Все в руїнах, з вулиць зробились гори всякого грузу та каміння. Все наче спресоване, все змішане дивно. Під руїнами і досі поховано 40 000 людей. Ідуть розкопки. Бачиш, як сидять городові. Ось городовий встає. Це знак, що одрили тіло. При мені викопали труп жінки. Спочатку витягли голову і поклали в таз. Потому потягли сорочку, яка подерлась, а далі витягли тіло, напівзгниле. Я вже не хотів дивитись. Доми стоять так, що тільки З стіни залишились, а через четверту, одвалену, видко ліжка, посуду і т. ін. Найбільше ж од домів лиш груда каміння. По вулицях страшно ходити, бо руїни потріскались і ось-ось впадуть на голову. Був у мене і неприємний момент. Йшов я по вулиці, коли раптом земля затряслась, будинки хитнулись і ось-ось, здавалось завалиться. Але се був момент і не повторився. Люди поніміли, бо по вулицях все ж ходять і їздять і ставлять дерев’яні домочки, смішні, на два поверхи, і тоненькі, з легких дощок. Такі ж і магазини. За городом збудовано нову Мессіну. Ряди домочків, як коробки з макаронів, маленькі, тоненькі, без вікон, тісні, т[ак] що чути, що говорять в десятого сусіда. Тіспота і убожество. Всі ці домочки збудовані па гроші, пожертвовані різними народами. Як тут живуть, як не пересваряться, як не згорять — не знаю. Правда, їсти готують на вулиці, в жаровнях. Люди якісь залякані, сумні, жінки в жалібних чорних кренах, у мужчин тільки чорні краватки, і в очах кожної людини — жах. Тяжкі враження. Не хотів би другий раз бачити. Ось тобі коротко про те, що бачив, а бачив я більше, ніж інші пасажири, бо все-таки я звик їздити і не боюся нових країв. Хто його знає, чи буду вдруге в Сіцілії, і грішно було б не скористатись з пагоди. З Мессіни до Неаполя гойдало нас страшенно. Всі були слабі, на па-роході стояв стогін, ніхто нічого не їв, тільки я та один грек, та ще капітани, як добрі моряки, почували себе чудесно, їли і гуляли, хоч доводилось і раком ставати на пароходній палубі.
Дуже прошу тебе — пиши. Що там всі наші? Чи здорові? Поцілуй всіх, од мене. Що з пошти? Я не знаю. «Раду» присилай. Цілую тебе. Муся.
23.	До Віри Коцюбинської
18 червня 1910 р.
5.VI 910. Capri, Hôtel Royal, № 26.
Дорога Вірунечко!
Пишу сьогодні тільки одкритку. Дістав твою третю, а тобі посилаю, певно, вже 10. Почуваю себе краще, не скучаю, не втомлююсь, взагалі бережусь. Всі три дні, що провів на Капрі, був у Горького. Кличуть та й кличуть, як не особисто, то листами. Сьогодні їздили ловити рибу. Я дуже радий, що вдома всі здорові, що Роман вже гімназист, поцілуй його від мене і поздоров. За Юркову географію я не боюсь, певно, здасть добре. Маю до тебе велику просьбу. Забери дітей і разом з ними сфотографуйся і пришли мені. Я дуже хочу мати Вас всіх перед собою, без Вас мені якось ніяково. Я розлінився, нічого не роблю, навіть листи важко писати. Може, за кілька днів, •як добре спочину, візьмусь за якусь роботу. Що з пошти? Чому не висилаєш «Ради»? Цілую всіх і обіймаю. Погано, що ти не поїхала зо мною.
Твій Муся.
24.	До Віри Коцюбинської
19 червня 1910 р.	6.VI 910. Capri,
Hôtel Royal, № 26.
Дорога Вірунечко, сьогодні дістав од тебе четверту одкритку — з 1-го червня (догадуюсь, бо ти ж дат не ставиш). Дуже досадую, що рідко дістаю листи, ти не можеш уявити собі, як важко без листів тут. Я пишу тобі регулярно через день: один раз одкритку, а другий — лист. Думаю, що тобі доволі, а коли б було мало, то напиши, постараюся писати щодня, хоч часом за всякими прогулками трудно буває взятись за перо. Погода зараз
стоїть гарна, тепла, але не душно. Часом вночі сплю під теплою ковдрою. Аж чудно, що у Вас така спека, а тут нічого. Як сядеш на камінь — припікає, а перейдеш на друге місце — зараз свіжий вітрець, а холодок — справжній холодок. Лягаю я рано, в 10 або 1072, встаю в 7, а в 87г ЇДУ куди-небудь гуляти. Спочатку ходив в близенькі місця. Сяду де-небудь в гарному затишку і читаю. Але я уважаю, що мені лучче ходити, ніж сидіти, і через те пустивсь па довші проходки. Коли вранці коротша, то вже по обіді довша. Тут все доводиться йти або вниз, або вгору, то ж я потихеньку, спиняючись і не засапуючись, лізу нагору і завжди задоволений з прогулки. Сьогодні по обіді однесу цього листа на пошту і піду пішки на Анакапрі. Не через те, що жалкую найняти звощика, а просто хочеться прогулятись. Почуваю себе погано тільки вранці, це стара прикмета неврастенії. Потому, як розходжуся, нічого. Стараюся вести дуже скромне, тихе життя. Кави і вина зовсім не п’ю, от тільки ще курю, коли б покинути, було б добре, але се дуже трудно тут, бо скучно. Якби було з ким поділитися враженнями од краси, поговорити часом, а то я все сам, по цілих днях мовчу. Ходити в гості часто не ходжу, мені хочеться все бути на повітрі, як можна менше в хаті, а в гостях все ж сидиш у хаті. Навіть у себе весь час я на терасі, так що тільки сплю в хаті. Засмалився вже, як циган, але ще більше засмалюся. Досадно, що не можна купатися. Коли я сказав лікареві, що торік купався, він зробив великі очі, знизав плечима і сміється: «Победителей, конечпо, не судят, но Вы не купайтесь, нельзя». От я тільки дивлюся, як купаються другі, аж заздрісно.
Скучно мені без газет. Я мало не в кожному листі прошу тебе прислати «Раду», з 21 мая. Не забудь. Ходити до Горького читати газети — все ж важко, лучче мати свою. Що з пошти? Я, певно, не дістав тих листів, де ти про це пишеш. Знаю, що був лист од Гнатюка і книжка — та й більше нічого. Невже нема нічого більше?
Радію, що ти вже вільна. Гляди, щоб ти добре спочила за сей час, гуляй, купайся, але не забувай і про мене. Не лінуйся писати, бо мені ж невесело тут одному, і Коли б не надія поправити здоров’я та набратись сил, я б не сидів тут, бо це все ж жертва. Чи мама ходить гуляти в сад? Попроси її, щоб не забувала, бо повітря добре вплине на її здоров’я. Як Лідя? Чи здорова, чи все
так само? Нехай діти пишуть до мене. Ну, бувайте здорові. Цілую всіх, а тебе обіймаю. Твій Муся.
Як про що хочеш знати — питай, одпишу.
25.	До Леопольда Лукича-Будая
21	червня 1910 р.	8/21.VI 910. Capri.
Любий добродію!
Засилаю Вам щирий привіт і поздоровлення. Нарешті, по довгій дорозі морем, попав я на Капрі і тут вже маю більше часу згадати моїх добрих знайомих. Як ся маєте?
Сподіваюся, Ви не забули своєї обіцянки Зробити для мене ще скілька примірників одбитки з «Fata morgana». Дуже прохав би послати їх д о д о м у, в Чернігів, а я вже напишу жінці, куди вислати їх. Маю надію, що не забудете мене і обізветесь по адресі: Italia. Capri, prêsso Napoli, Hôtel Royal, № 26, M. Coziubinschi.
З високим поважанням М. Коцюбинський.
Чи не могли б Ви прислати сюди «Вісник», VI кн.?
26.	До Євгена Чикаленка
22	червня 1910 р.	9.VI 910. Capri,
Hôtel Royal, № 2 6.
Дорогий Євгене Харламповичу!
Дуже Ви мене потішили і підбадьорили своїм листом. Вас, як судді, я найбільше боявся, бо вірю у Ваш смак літературний і Вашу щирість — а ці дві прикмети рідко у кого так щасливо стрічаються і зливаються, як у Вас. Незвичайно цікавлять мене Ваші враження од другого читання, бо тут уже гріхи мої не втечуть од уваги, і може деяка чисто зовнішня ефектовність самих подій не буде заважати оцінці оповідання] з боку артистичного. Поділіться зо мною своїми враженнями, вони дуже цінні для мене, більше, може, ніж Ви гадаєте собі.
їхалось мені дуже добре. 13 днів на морі — це такий гарний спочинок, що я поздоровшав у дорозі, а не втомився. Капрі теж добре впливає па мене. Тут зараз дуже гарна погода, тепло, але не душно (17° в холодку), повітря запашне і абсолютно чисте. Спинився я в тому ж готелі, що і торік. Чистота, спокій, краса — і годують дуже добре, як у санаторії, тільки смачніше. Взагалі я незвичайно задоволений, що попав сюди, бо маю надію одпочити та набратися сил па зиму. Трохи втомлюють мене знайомі, Горький і його родина; вони намагаються розважати мене і мало не щодня заходять, забирають з собою на море ловити рибу або гуляти. Часом засиджуємось вечорами за всякими розмовами, а це для мене недобре. Ворушиш нерви й погано спиш уночі. Все думаю, як би, не ображаючи їх, уникати частого гостювання. Опріч Горького, живе тут літератор ГГятиицький та ще деякі російські художники. Поки що ще спочиваю, живу, як рослина, набираюся сонця, але треба думати і про роботу. Може, щось буду писати або принаймні зберу матеріал для роботи.
Що там у нас діється на Вкраїні? Ще досі не вислали мені з дому «Ради» [...].
Напишіть мені хоч кілька слів, не забувайте мене. Чи поїдете куди на літо? Тоді подайте мені свою адресу, щоб я не загубив Вас.
Що нового в Києві? Взагалі я нічого не знаю, а на чужині особливо дорогий всякий зв’язок з рідними місцями і людьми. Спільним знайомим поклоніться од мене.
Ну, бувайте здорові, я ще напишу до Вас. Щиро цілую і обіймаю і дякую за все Ваше добро.
Вп. Юлії Миколаївні сердечний привіт і найкращі бажання.
Ваш М. Коцюбинський.
28.	До Володимира Гнатюка
23 червня 1910 р.
10/23.VI 910. Capri. Hotel Royal, № 26.
Дорогий папо Володимире!
Жінка писала, що од Вас буи лист і що Ви все слабуєте. Жалкую, що не читав того листа і не знаю добре, як Вам тепер. З дороги сюди я послав Вам картку на львівську адресу — чи дістали?
Пишу в Криворівию, але чи Ви вже там? Обізвіться, тоді напишу ширше про все. Сим літом ми вже конче побачимось в Криворівні. Почуваю себе трохи краще, спочиваю та гріюсь на сонці. Обізвіться конче і швидше. Моя адреса: Italia. Capri, prêsso Napoli. Hôtel Royal, № 26. M. Coziubinschi.
Цілую Вас. М. Коцюбинський.
29.	До Віри Коцюбинської
24	червня 1910 р.	U.VI 910. Capri.
Hôtel Royal, № 26.
Дорога Вірунечко, спасибі тобі за одкритку з 5-го VI і за 2 пачки «Ради». Доплачувать не довелось, але взагалі платиться за 1 лот 1 коп.
Я дуже радий, що всі здорові, хоч жаль, що ти пишеш дуже коротко. Це, певно, через те, що була занята: тепер ти вільна, і я сподіваюся довших листів. А так хочеться знати, що робиться вдома, я дуже скучаю за Вами всіма і незвичайно жалкую, що мені не вдалося намовити тебе поїхати зо мною. Все було б інакше, краще.
Про себе мало що можу писати. Почалося одноманітне життя, і чим воно більш одноманітне, тим краще для мене. Знайомості мене втомлюють. От і вчора: зайшли до мене Горький з жінкою, витягли на море, потому силоміць затягли до себе на обід, потому чай, розмови і так-до 11 годин ночі, а сьогодні у мене голова болить і почуваю себе втомленим. Не знаю, чим я їм до вподоби, тільки вони дорожать моїм товариством і все стараються догодити мені та чим-небудь розважити. Вже в планах всякі екскурсії і приємності — поїздка в. Неаполь до театру,
рибні ловлі пікніком — і все це для мене спеціально. Просто боюся такої опіки. От і сьогодні мають зайти до мене. Погода «у нас» гарна, тепло, не душно, жаль тільки, що купатись мені не можна, а море чудове. Мені аж дивно, що у вас спека, а тут, на півдні, зовсім не душно.
Трохи скучно. Ніхто до мене не пише, хоч я і послав знайомим одкритки, ще з дороги. Починаю читати. Бібліотека під руками чудова, аби охота читати. Познайомився з своїм сусідом по готелю, поляком, адвокатом зі Львова Льовенгерцом, і завтра вранці їдемо оглядати гроти. Сьогодні на Анакапрі свято — Івана Купала, але не піду, бо втомлений. Часом болить серце, хоч я й приймаю лікарство. Воно втомлюється, перестає добре працювати, і я роблюсь в’ялий і до всього байдужий. Ти не турбуйся, однак, мені тут все ж лучче, ніж було в Чернігові.
Квітки й рослини для Юрка починаю засушувати. Горький обіцяв дітям черепашок цікавих. Нехай напишуть діти, що їм привезти. Часом я думаю про те, що добре було б повернути додому. Але це часове, треба поправлятись, бо чекає зима, якої вже тепер мені страшно.
Пиши хоч до мене більше про себе і про всіх. Як мама? Чи гуляє? Чи не застуджується? Нехай буде більше на повітрі і не їсть нічого шкідливого. Чи Ви купаєтесь? З газет видко, що в Чернігівський] губернії] холера появилася. Може, недобре купатися в такий час.
Кінчаю листа, боюся, що своїми частими листами докучаю Вам, бо од тебе дістаю тільки одкритки. Чи не було чого з пошти? Чогось про мене всі забули. Твої одкритки — оце вся моя кореспонденція. До післязавтра. Цілую тебе і обіймаю міцно, а ти вже поцілуй од мене всіх! На яку адресу писати до Жука? Кланяйся знайомим.
Твій Муся.
ЗО.	До Олександра Кандиби
24	червня 1910 р.	11/24.VI Capri.
Любий товаришу!
Засилаю Вам сердечний привіт. Все згадую нашу коротку, але приємну для мене знайомість і сподіваюся, що ми ще будемо стрічатись. Дуже був би радий дістати од
Вас пару слів. Гроші і листа до Вашої дружтши я передав д[оброд.ій]ці Липі, бо його не бачив. Моя адреса: Италия, Italia, Capri, (presso Napoli), Hotel Ro^al, № 26, M. Coziubinschi.
Ващ M. Коцюбинський.
31.	До Віри Коцюбинської
28 червня 1910 р.	15.VI 910. Саргі.
Вчора дістав твою одкритку, дорога Вірунечко, з 8 с[ього] м[ісяця], і дивуюся, що ти ще досі не дістала моєї першої одкритки з Капрі, посланої в той саме день, як я приїхав сюди, 2-го червня о 8 годині вечора. Догадуюсь з того, що ти все ще адресуєш Ferma in posta а не Hôtel Royal, № 26. Питаєш, чи я справді поправився, чи тільки засмалився. І те і друге. Мені здається, що я трохи погладшав, принаймні в дзеркалі бачу. Я не зважився тут, бо, здається, нема де. Познайомився тут з одним доктором, поляком з Герцеговіни, який радить мені роздягатися і лежати на сонці. Вже два дні роблю се, скидаю все, лишаюсь тільки в сорочці і лежу на березі години 2 — 3 вранці. Чую, що се добре. Купатися він теж абсолютно забороняє. Знайомість з доктором і його жінкою курйозні, вони як почули мою фамілію од когось, то все добивалися познайомитися зі мною, бо вони — поклонники моїх оповідань, які читали в польському перекладі і читали добре, бо все пам’ятають. Хороші люди, але шкода — - за кілька днів виїздять додому.
Ще до обіда я вільний і ходжу, куди хочу, а по обіді звичайно заходить до мене Горький з цілою родиною і тягне рибу ловити, а потому до себе. Читав мені нову драматичну річ, веселий водевіль, і все розказує своє життя, дуже цікаве. Взагалі, він, очевидно, дуже хоче ближче зійтися зо мною, а мені од того часом не дуже вигідно, бо засиджуюсь і лягаю пізно. Не знаю, як запобігти сьому, хоч він і дуже дбає про моє .здоров’я, не дає мені втомлюватися в дорозі, як ідемо разом, і взагалі дбає про мене. Правда, тобі вже скучно читати: все Горький та й Горький, але так воно виходить, бо він одіймає у мене половину дня. Погода тут добра, хоч вітри були два дні, але од їх легко втекти, десь над морем або за скелею зовсім тихо. Тепло, не душно, взагалі добре.
36
Досі не вдалося мені оглянути гроти, бо море неспокійне і в гроти їхати не можна. Трохи читаю, трохи роблю записів, але мало і невдоволений з того.
Чекаю завжди твоїх листів, нетерпляче, все мені здається, що вдома що-небудь недобре, що хтось слабий.
Пиши до мене частіше, ти ж тепер вільна. Цілую тебе міцно і обіймаю. Як там діточки? Чи не забули мене. Нехай ще раз подумають, що їм купити.
Ну, бувайте здорові, поцілуй маму і Лідю, знайомим, яким схочеш, кланяйся.
Твій Муся.
32.	До Михайла Могилянського
29 червня 1910 р.	16/29. VI 910. Capri.
Hôtel Royal, № 26.
Дорогий Михайле Михайловичу!
Дуже Вам дякую за Ваш лист, за звістки про себе та свої плани на літо. Сподіваюся, що в Чернігові побачимося.
Живеться мені тут дуже добре, тільки трохи сумління докучає, бо нічого не роблю. Вранці блукаю або лежу на сонці над морем, по обіді Горький вже конче заходить до мене і щодня їздимо на море ловити рибу. А риба тут — як квітки, т[ак] щ[о] приносимо додому букети. Увечері я вже у нього і ведемо безконечні літературні розмови або він розказує (і розказує артистично) епізоди свого життя. Взагалі ми дуже зійшлися з ним. Тут гостює К. П. П’ятницький, Ваш знайомий.
Щодо видання томика моїх оповідань «Знанием», то це було б дуже добре, але я з Горьким про це говорити не буду. Коли б річ йшла про другого автора, я залюбки поговорив би з ним, але про себе, Ви це розумієте, я не можу. Може б зробити так: Ви напишіть сюди К. П. П’ятницькому (villa Spinola), розкажіть йому, що думаєте помістити в книжці, а вже вони, і Горький, і П’ятницький — самі заговорять зо мною на сю тему, бо вони читали навіть Ваші переклади — «Сміх» і «В дорозі». Так буде найкраще, я думаю.
Якщо Ви пристанете на мою раду, то прохав би звістити разом і мене, що Ви написали вже сюди листа.
37
Сподіваюся, що цей лист застане Вас ще у Петербурзі, хоча од цілого серця бажаю, щоб Ви швидше вирвались на лоно природи і спочили за літо.
Бувайте здорові!
Ваш М. Коцюбинський.
33.	До Віри Коцюбинської
З липня 1910 р.	20.VI 910. Capri.
Дорога Вірунечко, нарешті, дістав твого листа з 14 с[ього] м[ісяця]. Якби ти знала, як я перемучився, не маючи довго звісток од тебе. Лідя, я знав вже, слаба, фантазія малювала різні неприємності, і я мучився. Не міг нічого їсти, не спав, груди боліли і був як у воду опущений, аж схуд. Я знаю, що не слід би так сумувати, але ти не знаєш, що значить бути на чужині, далеко од дому. Виробляється особливо сильна вражливість, якийсь такий особливий і важкий сум за своїми. Щоб ще не мав кілька днів листа, то покинув би Капрі і поїхав додому. Не смійся і не. дивуйся: ти знаєш, нерви у мене недобрі, серце дає себе знати, а самота на чужині все це ще збільшує. Мені навіть не хотілось листів писати, і тепер мені прикро, що 4 дні ти не будеш мати од мене звістки. Ти хочеш знати про моє самопочуття і здоров’я. Коли нічим не турбуюся, то ще ній ого, а коли маю яку прикрість, більше вражень або втому — стаю нещасною людиною. Так мене все це гнітить, що і описати не можу. Виявляється фізично це тим, що болить голова, стає важкою, я теж весь важкий, апатичний, починаю важко дихати, втомлююсь од всякої дрібниці, болять груди і серце. Тоді я приймаю порошки, щоб викликати сильнішу роботу серця, бо доктор каже, що все те од того, що серце втомлене і ненормальне. Купатись мені не можна зовсім, ніколи, ні в морі, ні в річці, через те, що у температурі, нижчій як 28°, може наступити параліч серця. Так мені казали і київські доктори, так говорить і знайомий лікар на Капрі. Можна брати тільки ванни в 28 — 29°. Часом я буду брати ванни в готелі.
Мої тутешні знайомі стараються мене розважати і потішати, коли я сумую; позавчора витягли, мене на море, на
велику ловлю риб. Постараюся хоч коротенько описати тобі, 'як все було. Ще з ночі рибаки закинули далеко в морі, на дно, глибиною 200 — 300 сажнів, довгий шнур, до якого прив’язані через 2 аршини шнурочки з крючками. В 6 годин ранку ми вже були в морі на 3 човнах. Було 10 рибалок. Вони почали витягати з води шнурок. Вода тиха і така прозора, що ще глибоко бачиш, як срібною плямою або срібним вужом пливе жива ще, але на крючку, риба. Ось витягають в’юна, який довший за мене, а грубий, як дві людські ноги. В’юн в’ється, б’ється, і його глушать залізним гаком і кидають в човен. Далі знов йде риба-чорт, вся червона, як корал, з великими крилами, як Мефістофель в плащі. Потому знову в’юни, попадаються маленькі і великі акули. Тих мусять забивати в воді, бо витягти живими на човен страшно, можуть руку або ногу одкусити. Яка це цікава і страшна риба. Очі в неї великі, без чоловічка, і такі зелені й глибокі, як дорогий камінь. А горять і світяться так, що, здається, з одного ока бачиш друге, і можна дивитися крізь них, як в бінокль. Шнур такий довгий, що 10 рибалок тягнуть його 5 годин. Довжина шнура не менше, як 5 або 57г верстов. Якої риби тільки не наловили. Нарешті, під кінцем, шнур розірвався, бо став такий важкий, що не могли витягти його. Довго помучились, але нарешті витягли таку здорову акулу, що аж страшно стало. Це звір, а не риба. Мало нас не перевернула, б’є хвостом, розкриває величезну білу пащу з трьома рядами великих зубів, в якій помістило б ся 2 людських голови, і світить, та й світить зеленим диявольським оком, страшним і звірячим. Витягти її не можна було, її обмотали мотузками, били залізом і прив’язали до човна. Пудів, кажуть, у ній 9 — 10. Взагалі наловили багато риби, одних акул штук 15 — 20 (їх тут їдять). Потому заплили ми в якусь печеру і там снідали, співали пісень і купались, хто міг. Потому ловили ще рибу вудкою і повернули додому аж ввечері, так що на морі пробули 12 годин. Мусив йти на обід, їсти акул та іншу рибу, і засидівся до 11 години. Засмалився, як араб, сміються з мене, але трохи втомився. Для дітей я виколупав очі з акули, вони такі круглі, як кульки, тільки стали не зелені, а прозорі. Шкода, що, засихаючи, вони поморщились. Опріч того, одрізав крила од риби-ластівки. Ця риба зовсім нагадує ластівку і літає. Взагалі збираю для дітей все, що можу, і дуже жалкую, що Вас всіх тут нема
зо мною. Чую, що коротко і погано описав, як ми ловили рибу, а все ж шкода буде, коли цей лист пропаде. /Мені здається, що деякі мої довші листи пропали, не дійшли до Вас, наприклад, про Мессіиу. Ти пиши мені, чи дістаєш, бо ти можеш знати по датах: я пишу через день, тільки тепер щось 4 дні не писав. Дуже скучаю за тобою, Вірунечко, і за всіма. Другий раз сам нізащо не поїду. Вчора нікуди не ходив, сьогодні теж мені не дуже добре. Хоч як будеш частіше писати, хоч коротко, то буду краще почувати себе.
Стараюся нічого не пити, але од суму і з нервування багато курю. Прошу тільки, не уявляй собі, що зо мною щось незвичайне. Здоров’я моє все ж краще, ніж було вдома, і я стараюся дбати, щоб поправитись та набратись сили.
Попрохай од мене Лідю, щоб берегла себе, не застуджувалась, а то ж вона сама псує собі життя. Теж і мама нехай не турбується і бережеться. Жалко мені, що ти поїдеш до Вінниці, бо се тебе змучить, та й мало приємного в тім.
Ти знаєш, що «Рада» не вся дійшла до мене. Я не дістав №№126 — 129. Може ти забула про них? Спасибі Оксаночці, що не забуває мене. Куплю ковпачок їй. Нехай діти напишуть, що їм купити, вони мають час придумати. Кінчаю. Бувайте здорові і не забувайте мене. Цілую і обіймаю тебе, а ти вже всіх перецілуй од мене.
Твій Муся.
Напиши, чи дістала цей лист.
35. До Віри Коцюбииської
5 липня 1910 р.	22.VI 910. Capri.
Дорога Вірунечко! Жалко мені тебе, що їдеш до Вінниці. Приємного мало. Думаю, що ти вже повернулась додому і через те не пишу до Вінниці. Позавчора я послав до тебе більшого листа, а сьогодні тільки повідомляю, що нічого нового не сталося. Вже другий день тут погана погода, дощ і страшенний вітер, буря давіть. Може через те почуваю себе не дуже добре, чогось болять груди. Однак їду над море, може, як пригріє сонце, буде мені краще. Діти пишуть, що збирають вишні. А я сей рік не
буду їх їсти, бо тут вишень наших нема, тільки черешні. Вчора я нікуди не виходив, читав цілий день. Книжок маю багато, аби був час читати. «Раду» дістаю од тебе, але тих №№, які я писав, все ж нема, пришли їх. Бувай здорова, не забувай мене, бо я дуже скучаю за домом. Зробив я собі тут полотняний білий костюм, обійшовся в 11 рублів. Ну, цілую міцно тебе і всіх. Пиши. Твій Муся.
38.	До Віри Коцюбинської
7 липня 1910 p.	24.VI 910. Capri.
Дорога моя Вірунечко! Вчора дістав твою картку з Вінниці, спасибі, що не забуваєш. Дуже я сумніваюсь, щоб тобі вдалася твоя місія — тьотя, певно, не поїде до Чернігова, її не так легко намовити. А, звичайно, було б краще, коли б вона переїхала. Та навряд. Не віриться. До Вінниці тобі не пишу, бо ти там, думаю, недовго будеш, і лист пропав би. Мені здається, що ти вже вдома. Діти пишуть до мене, особливо часто Оксанка, і я дуже вдячний їй за се. «Раду» теж дістаю.
Не знаю, що зо мною, але мене щодня болять груди. Особливо зранку. Коли так довго буде, звернуся до лікаря. Я, властиве, здоров, бережуся, не втомлююсь, а груди болять. По ночах часто болить серце. Особливо погано почуваю себе в холодні дні, а «у нас» бувають холодні дні. 21 і 22 була буря, холод, дощ; вчора теплий і тихий день, а сьогодні знову вітер, хмарно, дощ і холодно, доведеться натягати на себе пальто, хоч гуляти сьогодні не дуже приємно. Досадно, хотів піти над море і взяти сонячну ванну. На сонці мені легше, менше болять груди. Якось так непомітно спливають дні, що вічно нема часу, нічого не роблю і почуваю вічно невдоволення з того, бо хочеться зібрати деякий матеріал, хочеться декому з знайомих написати листи — і на все те нема часу. Куди він дівається — не знаю. Я, наприклад, досі не зібрався піти до Прахових, все ніколи. Потрохи читаю, але теж мало, ліниво. Мав замір зайнятися італійською мовою — нічого не виходить. Правда, чимало часу одіймають знайомі, щодня по обіді заходять і витягають на човен, на рибу, а увечері затягають до себе. Часом тікаю од них, але вони сердяться, видно, і все-таки тягнуть до себе. Вчора засидівся там до 12 год. вночі, хоч дав собі слово так пізно не лягати. Але що ти зробиш? Вони думають, що мають обов’язки розважати мене, дбати про мене. Звичайно, я вдячний, але часами доволі важко.
43
Взагалі, чимало людей хотіло б залучити мене в свою компанію. Є тут якийсь російський співак, дуже гарний голос, жидівська родина дантиста, якийсь англічанин, що говорить по-російськи, польський поет з Києва з жінкою (симпатичні, здається) — всі вони чіпляються за мене, набиваються з знайомством — але я уперто тікаю. Поляк, доктор з Герцеговіни з жінкою, з якими я був знайомий, і поляк, адвокат зі Львова, — вже поїхали. Доктора мені шкода, бо він все ж давав мені поради і дуже гарна людина. Словом — я міг би весело часом забавитись, але я тікаю од людей, бо розмови мене втомлюють, і тільки природа та сонце заспокоює.
Буду частіше гуляти. Умовився вчора з П’ятницьким і будемо часом гуляти разом. Я зробив собі білий полотняний костюм, дуже міцний і практичний, коштує 11 рублів. Хочеться зробити ще білий з фланелі (чиста шерсть, міцний), коштує 15 рублів, та боюся витрачати гроші, бо дорога сюди (морем) коштувала мене доволі дорого. Як ти радиш?
Починаю писати про себе такі дрібниці, що тобі, певно, нудно читати, але часом хотілося б розказати всі подробиці свого життя. Ну, кінчаю. Як Лідя? Чи поправляється? Чудно, що вона слабує літом, застуджується. Чи мама гуляє? Лякає мене холера в Чернігові. Як там, чи дуже слабують? Бережіться дуже, нехай діти не їдять зеленого. Цілую тебе, Вірунечко, обіймаю міцно. Поцілуй од мене всіх наших. Пиши до мене.
Твій Муся.
40.	До Михайла Могилянського
8 липня 1910 р.	25/8.VI 910. Capri,
Hôtel Royal, № 26.
Любий Михайле Михайловичу!
Боюсь, що Ви перше виїхали з Петербурга до Чернігова, поки дійшов туди мій лист. Межи іншим, я писав, що мені незручно особисто звертатися в справі видання моїх оповідань, і радив Вам звернутися до Вашого знайомого, Костянтина] Петр[овича] П’ятницького, який тут живе (villa Spinola, Capri). Очевидячки, буде загальна розмова, і тоді я зможу говорити.
Коли уважаєте зручним, напишіть до нього зараз, так буде краще. Може Вам дошлють мого листа, до Петербурга засланого. Всього найкращого! Пишіть.
Ваш М. Коцюбинський.
41.	До Віри Коцюбинської
11 липня 1910 р.	28.VI 910. Capri.
Дорога Вірунечко, вчора дістав твою останню одкритку з Вінниці. Нарешті ти вдома. Певно, дуже втомилась, та й ніколи було писати, значить, ні сьогодні, ні завтра не буду мати звістки од тебе. Напиши, як тобі їхалось, чи дуже тітка боялась в дорозі. Як ти застала всіх вдома, чи здорові?
Я живу так собі. День краще, день гірше, то сплю, то не сплю. Не знаю від чого, але часом буває каламутно якось, обзивається серце і маю таке почуття, наче мені потовк хто все тіло.
Посилаю тобі фотографію, щоб ти бачила, як я гріюсь над морем. Не знаю, чи пізнаєш мене. Фотографію зробив
доктор-поляк па Picola Marina. Я лежу на ковдрі, яку він приніс для мене з своєї вілли. Далеко з псом стоїть німецький художник Шіц, за ним — жінка доктора, далі — італійський князь Караччіолі, потому — адвокат зі Львова Льовенгерц, лежить коло мене англічании, а стоїть американець. За Шіцом видніються камні — Фаральони.
Я поки що беру сонячні вашій в сорочці, але думаю почати і без сорочки. Напиши мети*, чи дістала фотографію, чи тте пропала в дорозі.
Позавчора була тут екскурсія вчителів, 54 чоловіки, між ними перший раз були українці з Волині і з Полтавщини, і я перший раз розмовляв тут по-українськи. Бачились ми на вечері у Горького. Взагалі було доволі скучно всім, більшість була ні в сих ні в тих. Поставили для них грамофон з Шаляпіним. А я все ловлю рибу. Вчора, правда, не поїхав на море, а пішов до Прахових (перший раз), роздивлявся малюнки. Прахов обіцяв зловити для Юрка кілька тутешніх метеликів. Тут є такі, яких у нас не буває. Діти Прахових (4) виглядають чудово, особливо костюм у них гарний: на голому тілі тільки штанці.
От ще новина! Я грав у карти!! Научили мене грати у «тітку», і ми всі, поважні люди, літератори і учені (є тут і такі), різались в карти. Звичайно, не на гроші, але все ж мені смішно, коли згадаю, що я держав карти в руках. Чиста розпуста.
Я вже ношу білий полотняний костюм, дуже задоволений, бо він міцний і вигідний, а до того дешевий. Замовив собі ще один — білий з фланелі, теж дуже добрий, міцний матеріал і обійдеться 14 рублів. Трохи мене непокоїть, що я так витрачаю гроші, але ж дешево — і не один рік буду носити. Якби мав гроші, я ще замовив би один полотняний, на переміну, але шкода 10 рублів.
1	так боюся, чи стане мені грошей, бо дорога мене сей раз коштувала далеко більше. В один кінець стільки, як торік в обидва. Та й доктори у Києві і ліки забрали зо
2	десятка рублів. Сьогодні весь лист заповнив прозою, вибачай. Пиши до мене, не забувай, що я дуже скучаю і що ще не скоро побачимось. Як здоров’я мамине і Лідіне? Нехай бережуться. Бувай здорова. Цілую всіх, також тьотю. Де Ви помістили її? Ще цілую.
Твій Муся.
43.	До Іллі Шрага
13 липня 1910 p.	30.VI 910.
Capri (prêsso Napoli).
Hôtel Royal, № 26.
Дорогий Ілля Людвіговичу!
Не знаю, чи Ви дістали картку мою з дороги до Капрі. З того часу я все збирався більше написати до Вас, та все не було часу. Не смійтесь, бо як воно не чудно, що людина, яка нічого не робить, не має часу, а так воно буває інколи. Се властивість Капрі, який цілком захоплює, затягує людину. Хоч я тут не перший раз і не перший день, а мені все здається, що перед очима проходить не дійсність, а казка, таке все тут дивне і чарівне.
Правда, прелюдія до Капрі теж вдалася мені дуже. Вже коли сів на італійський пароход в Одесі, забув я і свою слабість, і втому, і сіре чернігівське життя. 14 днів
був я на морі і за тих два тижні пережив чимало вражень. Константинопіль і Салоніки, Греція, о. Кріт і Сіцілія — все незабутнє і яскраве. Скрізь я вилазив, обдивився, хто знає, звідки енергія взялась, бо бачив більше, ніж інші. В Сіцілії навіть зробив цілу подорож по залізниці і на конях, встиг поїхати в Таорміну, чудовий куточок по той бік Етни, з розкішною природою та історичними пам’ятками. В Мессіні (яку обдивився дуже докладно) пережив невеликий землетрус навіть. Описати всього не можна, бо довелось би дуже багато писати.
Живеться тут мені добре. Опріч природи й спочинку, тішать мене теплі, приятельські відносини до мене людей. Горький та його родина так дбають про мене, що мені часом соромно буває стояти в центрі піклувань та дбайливості [...]. Вранці, до обіду, я веду життя ящірки: вигріваюсь на сонці на березі моря, беру сонячні ванни, бо купатись не можна. По обіді стаю рибалкою — і яких риб ми ловимо, якби ви знали! Тут риби, як квітки, і ми приносимо з собою цілі букети. Ми — себто Горький і я. Спеціально для мене була організована велика пескара (ловля риб), з громадою рибалок, піснями, з кашею, яку варили і їли в якійсь печері, як троглодити. Зловили чимало всякого звір’я, а акул коло 20. Одна акула була така велика, що мало не потопила нас. Втягти її на човен не можна було, її обпутали мотузками, і вона, як бранець, світячи на нас лихим глибоким зеленим оком, пливла за човном. Було в ній щось більше 7 пудів.
Кажуть, я поправився. А серце все ж обзивається, інколи буває недобре. Я все гадав, що моя слабість на нервовому грунті, а вийшло далеко гірше. Однак я багато розписався про себе (чи не прикмета старості?), а мені хочеться знати, як Вам живеться, дорогий Ілля Людвіговичу, як здоров’я, що з Вами і коло Вас? Певно, десь спочиваєте в своєму чудовому Седневі. Як здоров’я вп. Єлізавети Ісаківни? Був би дуже радий, коли б Ви обізвались хоч двома-трьома словами, щоб я знав, що Ви мене не забули ще, щоб мав звістки про Вас та Вашу родину.
Раїсі Іллінішні нічого не можу поки що сказати про коралі, бо ще не був в Неаполі. Взагалі я нікуди ще не виїздив звідси, та й не маю великої охоти, хоч 20 с[ього] м[ісяця] певно вирушу — ще сам не знаю, чи до Стокгольма, чи може ще раз обдивлюся Італію, а тоді через Відень [...] в Карпати.
48
Бувайте ж здорові. Привіт Вашим усім. Щиро цілую й обіймаю Вас.
Вати М. Коцюбинський.
Щоб ви не думали, що я зовсім розлінився, повідомляю, що все ж дещо роблю, збираю матеріал, може здасться коли.
44.	До Леопольда Лукича-Будая
15	липня 1910 р.	2/15.VII 910. Capri.
Дуже Вам дякую, любий добродію, за Вашого листа, за «Вісник». [...] Як ся маєте, що чувати у Вас? Мені живеться дуже добре, і хоч серце часом докучає, проте все ж почуваюся краще. 19 чи 20 с[ього] м[ісяця] думаю, однак, виїхати звідси. Зі Львова одскочу [...] в Криворівню. Я писав учора до Павл[а] Пилиповича], щоб він вислав мені авансом з гонорару за книжку мою 75 руб., бо мені не стане. Коли б не було П[авла] Пилиповича], то прочитайте картку до нього і зробіть се Ви, з ласки своєї. В Києві сподіваюся побачитися. Чи послали одбитки «Fata morgana» додому? Всього найкращого бажає сердечно Ваш
М. Коцюбинський.
45.	До Віри Коцюбинської
15	липня 1910 р.	2.YII 910. Capri.
Дорога Вірунечко! Листа твого з 26-го дістав, велике спасибі. Тепер, коли я частіше дістаю листи твої і знаю, що все вдома добре, почуваю себе краще, спокійніше. Лучче сплю, більше їм і з більшою користю гуляю. Досі я брав сонячні ванни в сорочці, сьогодні почав без сорочки, а завтра буду лежати на сонечку, над морем, в купальному костюмі. Це дуже добре для мене. Досадно, що буду на Капрі ще не більше 18 днів, а потому поїду. Думав я спочатку поїхати через Стокгольм, а звідти з Jensen’oм на шхери, але тепер залишив той план, як
дорогий і втомлюючий. Певно, огляду ще Італію, побуду в Неаполі, в Римі, Флоренції і Венеції. Потому заїду на 2 дні до Відня і на день до Львова, а звідти поїду в Карпати [...] на тиждень або днів 10 — і додому. Так час летить, що не знаєш, куди діваються дні. Тепер я більше сам тут, Горький поїхав па 10 днів до своїх дітей десь коло Генуї. Я дістав од нього подарунки: чудесну морську зірку, велику, і кілька дуже гарних великих раковин. Опріч того, поїш готують цілий пакунок для дітей, окремо для дівчат і окремо для хлопців.
Я маю до тебе прохання. Порадь мені конче, що купити для тебе, дітей, мами, Ліді і тьоті (про пояси для тебе і дівчат і про колпачки та брилі я вже знаю). Боюсь, що можу не знайти оригінальних поясів, бо тепер їх менше носять через новий фасон спідниць. Ти зробила б мені велику приємність, коли б написала, бо самому так трудно вибирати, багато виходить часу та й купиш часом щось непотрібне (от як порттабак для мами).
Чи ти напишеш, чи не напишеш, я все одно купуватиму, значить, краще написати і тим улегшити мені мої турботи.
Як се чудно, що у Вас така погана, нерівна погода. Тут — навпаки, погода дуже гарна, не душно, тільки од 11 до 1 трохи припікає, а то весь день така температура, як у нас весною. Дощі рідко бувають, але про се забуваєш, бо все зелене, свіже, чисте, пороху зовсім нема, здається завжди, що вчора пройшов дощ і через те все таке свіже. Я так одвик од пороху, що вже і уявити собі не можу, як би я міг дихати ним. Горькі все марять про те, що на те літо приїдеш сюди ти з дітьми, все намовляють, обіцяють знайти дешеву хату і їжу і кажуть, що за ті гроші, що я витрачаю в готелі, можна прожити тут цілою родиною. Не знаю, чи так, але трохи доклавши — можна. Тут є такі чудеса, що можна прожити на всьому готовому, з кватирок) і їжею в готелі за 1 ліру! (3772 коп.). Я це сам знаю. Бувай здорова, Вірунечко. Цілую тебе міцно, міцно. Поцілуй наших і побажай їм бути здоровими. Не забувайте мене.
Твій Муся.
50
46. До Михаила Жука
15 липня 1910 р.	2/15.VII 910. Capri. Italia.
Дорогий Михаиле Івановичу!
Я вже втратив надію дізнатися що-небудь про Вас, бо мені написали з дому, що Ви до Седнева не поїхали, і на мої запитання (аж двічі) — де Ви і яка Ваша адреса — одповіді не мав. Нарешті, дістав сьогодні картку од Вас, спасибі Вам велике, і зараз одповідаю.
Так багато пережилося вражень за сей короткий час, особливо з дороги на Капрі, що боюся торкатися їх, бо в листі всього не спишеш. Нехай, коли будете мати охоту послухати, оповім при стрічі.
З	пробування свого тут, на острові, я дуже задоволений, бо гарні умови життя (живу по-королівськи), краса природи казкового, фантастичного характеру, а особливо сонце, багате, щедре і ласкаве, не пекуче, як у нас, дуже добре впливають на моє здоров’я. Якось так весь організм пересякся ароматами моря, квіток, так переповнився красою, що забуваєш, що ти людина, доволі нечисте створіння, і сам собі здаєшся запашною рослиною. Весь час душа співає, достроюється до загальної гармонії. Тільки тут розумієш вираз dolce far niente, бо справді спочинок ніде не буває таким солодким. Не знаю, може то на мене Капрі так впливає, але кращого чогось для спочинку уявити собі не можу, хоч уже пробував різних країв.
День свій поділяю між морем і землею. Ранки — над морем, по обіді — на морі, а як ні, то блукаю по диких місцях, серед скель, цвітучого дроку, золотого, як сонце, міртів у весільнім убранні, серед гіркого духу полиню. Тут по цілих днях можеш бути в абсолютній самоті, серед природи. Правда, не завжди удається мені задовольнити мій нахил до самотності, бо маю тут близьких людей, які шукають мого товариства. Але мушу признатись, що ті люди такі цікаві, такі добрі й людяні, що душа з ними одпочиває. Я дуже близько зійшовся з Горьким, бачимось мало не щодня, як я довго не йду, він заходить до мене, гуляємо, сидимо разом та ведемо безконечні розмови на літературні теми. Часом він читає мені свої нові речі, або оповідає, які плани у нього на будучі роботи. Він з родиною так дбають за мене, так
багато роблять для мене, що я почуваю гарячу вдячність. Опріч того, тут буває і інше цікаве товариство, письменники, малярі, публіка інтернаціональна, і я з багатьма познайомився.
Однак доволі про себе. Краще поспитати, як Вам живеться. Що значить афронт Леоитовича, я щось не зрозумів з Вашого листа, поясніть, будь ласка. Чи продаються Ваші малюнки у Києві, що малюєте нового, опріч портрета Шрага? Дуже радію, що посувається повість Ваша з життя малярів. Аж заздрісно, бо я нічого не роблю. Як там Октябрист? Чи здоровий, чи виріс та кусається вже?
Як здоров’я вп. мами та дружини Вашої? Бачите, скільки питань, на які мусите одповісти.
Пробуду тут до 20 певно. Ще вагаюся, чи їхати мені до Швеції (боюсь втомитися), чи до Криворівні. І туди і туди тягне, а що переможе — і сам ще не знаю. До скорого побачення! Час так летить, що й не помічу, як мине 17г місяці, що ще лишилось мені. Привіт Вашим. Цілую сердечно Вас.
М. Коцюбинський.
47.	До Михайла Могилянського
16	липня 1910 р.	3/16.VII 910. Capri.
Дорогий Михайле Михайловичу!
Дуже Вам дякую, що не забуваєте мене. Тут так приємно дістати листа з рідного краю, а особливо од людини, з якою зв’язують тебе спільні інтереси та симпатія.
До П’ятницького напишіть, але я думаю, що навряд вийде що з того. Може вони й візьмуть яке оповідання до збірника «Знання» та й годі. А, врешті, не знаю.
Певнішими мені здаються переговори з московською фірмою «Польза». Коли що вийде з того, я прохав би Вас, перш, ніж друкувати, пересилати переклади мені. Я їх переглянув би, може зробив би деякі авторські зміни в самому тексті. Це дуже корисно, коли передивляєшся свою річ удруге, бо завжди маєш за собою гріхів більше, ніж треба. Не думаю, щоб Ви мали що проти того. Я доволі акуратний і затримувати рукописів не буду.
52
Охоче посилаю Вам уповажнення на право перекладати мої оповідання.
Щодо поданої теми, за яку дуже дякую Вам, то якимсь дивом думки наші збіглися. Подібна тема прийшла мені до голови, коли я дивився на Горького. Зараз ще не зважився взяти її, бо хоч я й додивляюся до капрійської природи й життя і хоч в записній книжці маю вже чимало спостережень, але все ще боюся. Треба все добре переварити, виносити і зрозуміти.
Як же Вам живеться на селі? Чи добре себе почуваєте, чи робите що, чи, може, як я, про все забули на лоні природи? Чи всі у Вас здорові тепер?
Дуже був би радий, коли б згадали мене часом. Тут я пробуду ще 17 днів, а потому поїду блукати по світах — і ще сам не знаю, де опинюся: чи в Швеції, чи в Карпатах. Вдома буду 15 серпня (августа) і маю надію побачити Вас.
Почуваю себе краще, сонячні ванни дуже помагають мені. В хаті тільки сплю, а цілими днями або над морем, або на морі, а як ні, то лажу по самих диких кутках острова, де тільки кактуси, ящірки та гадюки, але краса надзвичайна.
Ну, бувайте здорові. Щиро цілую Вас.
Ваш М. Коцюбинський.
48.	До Володимира Гнатюка
17 липня 1910 р.	17.VII 910. Capri, (Napoli),
Hôtel Royal, 26.
Нарешті-таки знайшов Вас, дорогий пане Володимире, бо листа з Жаб’я не дістав і не був певний, чи мої картки дійшли до Вас. [...] Не знаю, чи не загубились листи, було б дуже досадно. До Криворівні на сей раз вибираюся конче. Пробуду тут ще до 3.VIII, а далі об’їду деякі городи італійські (Неаполь, Рим, Флоренцію та Венецію), затримаюсь на день у Відні і Львові, а тоді приблизно 13 — 14 серпня виїду до Криворівні і пробуду там до кінця своєї відпустки, а маю вернути додому на 28 серпня. Значить, днів 10 пробудемо разом. Тішить мене се дуже, бо я вже скучив за Вами, хочеться мені
побачити Вас, а при тій нагоді Карпати й гуцулів. Своїми словами: «Ви мусите щось написати про гуцулів» забили Ви мені клин у голову, вони не дають мені спокою, тільки що я зробить годен за 10 днів? Тільки оскому наб’ю.
Чи Ви самі, чи з родиною?
Радію, що Вам трохи краще тепер, а то я вже засумував був од деяких нерадісних чуток. Чи я далеко буду од Вас? [...] Може, можна буде найняти десь хату поблизу. Коли б тільки не було дощів. Особливо погода потрібна для Вашого здоров’я, отже буду молитись богові.
Почуваю себе краще. Сонце, спочинок, чисте повітря — ось мої лікарі й ліки. Беру сонячні ванни (купатись не можна), лежу годинами над морем і став чорним, як чобіт. По обіді блукаю по диких скелях або ловлю з Горьким (з яким я близько зійшовся) рибу. Вже от скоро два місяці, як я з дому — і хоч скучно мені за своїми, проте жалко покидати Капрі, бо кращого закутка на світі немає (хіба Криворівня, побачимо!). Погода весь час тут чудова, ні один день не пропадає. Не душно, а тепло, дощі хоч не йдуть, але все свіже, зелене, наче у нас повесні. Просто дивуєшся, від чого се, хіба що море своєю млою поїть рослинність. Мені здається, що для Вас Капрі був би добрим місцем спочинку, бо тут багато сонця і рівний клімат.
Сподіваюся, що Ви ще напишете до мене і знову научите мене, як краще (вигідніше) їхати до Криворівні зі Львова, бо я вже забув Вашу торішню поуку. До побачення!
Цілую і обіймаю Вас сердечно. Мій привіт вп. пані і родині Вашій.
Ваш М. Коцюбинський.
49.	До Віри Коцюбинської
19	липня 1910 р.	б.УІІ 910. Capri.
Дорога Вірунечко, не турбуйся мною, я почуваю себе непогано, груди і серце болять не часто, а коли і болять, то нічого не зробиш, Капрі не може вилічити мене, а тільки трохи поправить здоров’я. Голова болить рідко, часом буває несвіжа, шлунок же зовсім добрий, що залежить,
певно, од того, що я багато гуляю, що тут дають мені не жирну страву. Вже знов, після перерива, беру сонячні ванни і обмиваюсь морською водою, хоч ноги і плечі ще трохи попечені і болить шкіра на них, але я закриваю спечені місця і все купаюсь на сонці.
Позавчора ходив я дивитись на свято на Grande Marina. Комедія була доволі смішна. Взагалі релігійність тутешнього народу — це тільки любов до театру. Головний актор — це ксьондз, голений нежонатий мужчина, який тільки тоді має успіх, коли добре говорить, уміло гра свою ролю, має голос і т. інше.
На Grande Marina, на прибережній вулиці, побудували скрізь арки, увінчані вгорі янголятком, — голим купідоном, гладким і рожевим, а проти нього тріпає крилами годований голуб. Арка завішана червоними матеріями з золотою бахромою і з старинною лампадою на 6 вогнів. В кінці вулиці збудували цілу каплицю, всю з червоних матерій, золота і білих верхів. Всі сходи в ній обставлені квітками, вазонами і дорога до неї всипана лимонним листом. Посередині вулиці пишна естрада, вся в зелені, для музикантів, і колеса фейєрверків. Місцеві музиканти в гарних мундирах (межи ними багато підлітків) поважно ходять вздовж вулиці і все грають на кларнетах, трубах і барабанах. Море плеще їм під ноги. На балконах домів повивішували все своє багатство, хто що мав, рядна з кружевами, яскраві ковдри, кружевні мантильї, шовкові хустинки, шалі, бинди і навіть клейонки з столів. Побудували крамнички, де продають медівники з запеченим всередині образком святого, чотки з зерен горіхів, щоб навіть шлунок не забував молитись. Всі одягнені парадно, мужчини без піджаків, дами в тюлях.
Та ось починають тріщати петарди. Тріск такий, що нічого не чути, далекі гори сердито обзиваються луною. Се знак, що з Капрі іде процесія. Попереду йдуть музиканти, за ними чоловік несе височезну хоругов, з вершка якої тягнуться вперед два шнури, які поважно тримають за кінці діти. Хоругов блакитна, вся в зорях, як небо, і два кінці її ззаду несуть знов двоє хлопчиків. За ними ідуть по парі мужчини з грубими свічками і посередині держать за руки маленьку дитину, одягнену амурчиком, в золотом шитім убранні. За парами мужчин ідуть такі самі пари жінок, знов-таки з дитинкою посередині. На всіх білі убрання з блакитними поясами, на шиї, на
синій биндочці, срібна медаль з святим, а голови ^ лице покриті довгими блакитними вуалями. Так само одягнена дама несе меншу блакитну корогов, а чотири шнурки од неї — чотири дівчинки, дві попереду і дві позаду, в вінках з білих квіток. За ними тягнуться по парі гладкі, ситі попи в фіолетових мантіях і червоних пелеринах — і скільки їх! Штук з 20. Далі йде головний ксьондз в білій з золотом ризі, його тримають під руки попи, а 12 душ несуть за ним такий здоровий балдахін, що можна покрити пів-Капрі. Далі жінки, сила жінок — і всі співають. А петарди тріщать, спереду й ззаду, сотні петард, од яких встає блакитний, як море, дим, а вершки його рожеві од заходячого сонця. На морі маса човнів з публікою. Все співає, грає, реве, тріщить, і дим застилає високі скелі. Так процесія Ходить взад і вперед, і в тому увесь спектакль. Пізно ввечері грала музика, тріщали фейерверки і лилось вино. От Вам і все. Кінчаю. Цілую тебе, Вірунечко, і всіх наших.
Не забувайте свого Мусю.
51.	До Віри Коцюбинської
24 липня 1910 р.	ll.VII 910. Capri.
Дорога Вірунечко! Дістав я од тебе сьогодні коротеньку одкритку, але і за те спасибі. Все ж спокійніший, що нічого вдома не сталось. А мені вже хочеться додому, скучив я страшенно. Хоч, з другого боку, жалко мені розставатися з Капрі, з тутешньою природою, сонцем і повітрям. Скоро вже (з 20 чи 21) настане блуканина, утома — і знов приїду не таким додому, як зараз. Часом я сам любуюсь собою в дзеркалі, такий маю здоровий вигляд (хоч, знаєш, не завжди, один день, одна тривога — і все летить до чорта) — а в дорозі загублю все. Сидіти тут ще з місяць — не можу, бо хочеться мені хоч одним оком поглянуть ще на Італію, а також побути на селі [...]. Що ж, як буде, так буде. А все-таки я одпочив.
57
Тут все прибувають нові люди. Приїхали Іорданські (чоловік і жінка) — фактичні редактори «Современного] мира» — дуже симпатичні; потому якась письменниця Никифорова, а вчора Гусев-Оренбурзький. Останнього ще не бачив. їздимо разом на море — од години 4 до 11 вночі. Тепер місячні ночі, па морі чудесно. Боремо з собою обід і обідаємо десь па скелях. Саме тепер світиться море, особливо там, до темна вода. Заїдеш в печеру, змішаєш воду, а вона аж горить, воші так і скачуть. Зачерпнеш в долоню води і повну жменю маєш вогню. Скелі при місячному сяйві виростають, біліють — ■ весь острів здається Міланським собором.
Трохи читаю. Набрав всяких романів і користуюсь кожною хвилиною. За сніданком і обідом, по обіді, коли спочиваю, перед сном у ліжку. А більше на сонці і на повітрі. Тіло вже трохи засмалилося. На плечах, на ногах злазить шкура і болить, т[ак] що прикриваю од сонця болючі місця.
Роблю потрохи записи, збираю матеріал, але дуже трудно мені: все тут таке незвичайне, що нелегко звикнути до нього і зрозуміти. Я все описую про себе, хоч часом думаю, що ці подробиці не цікавлять тебе. Властиво, життя іде одноманітно і тільки часом випадково щось нове трапляється. Тоді я й описую тобі. Дуже мені прикро, що тобі так не вдалися твої канікули. Замість одпочинку мала стільки клопоту і роботи. Як ти тепер почуваєш себе? Певно, все-таки трудно зразу вскочити в бюрове болото? Не заздрю тобі, та й собі не заздрю, коли згадаю, що і мене таке чекає. На сей лист ти вже одписуй мені не сюди, а до Львова (або можеш написати до Відня: Австрія, Вена. Wien, ІХ/4, Löblichgasse, 4, Wilhelm Horoschowski, для мене). Я вже подавав тобі львівську адресу, але подаю ще: Австрія, Львів (Lemberg), ул. Супинського, 17, Наукове товариство] ім. Шевченка, для мене. З 29 — ЗО с[ього] м[ісяця] пиши на адресу: [...] Австрія, Галіція. Österreich, Galizien, Jasienow Gorny — Ясенів Горішній, Криворівня, [...] для мене. Ну, бувай здорова. Цілую тебе, Вірунечко, міцно. Цілую всіх. Твій Муся.
Чи дістали діти одкритки?
Чому Шраг не одповідає мені на одкритку і лист?
54.	До Олександра Кандиби
28	липня 1910 р.	5/28.VII 910. Саргі.
Високоповажаний Олександре Івановичу!
Дуже Вам дякую за привіт і добрі бажання! З адреси, на яку послана картка, бачу, однак, що Ви не дістали моєї картки з Капрі, де я писав, межи іншим, що в Одесі мені не довелось побачити ні Вашої дружини, ні І. Л. Липи, і гроші (50 р.) я передав дружині Івана Львовича. Жилось мені тут дуже добре, трохи поправився, посвіжів, але, на жаль, мушу за 5 — 6 днів покинути Капрі. По дорозі огляну деякі міста італійські і подамся на кілька днів у Карпати [...]. А од Вас так і не дістав обіцяного твору. До швидкого побачення. Обіймаю Вас.
Ваш М. Коцюбинський.
56.	До Віри Коцюбинської
ЗО липня 1910 р.	17/30.VII 910. Саргі.
Дорога Вірунечко! Сьогодні дістав твою одкритку, спасибі тобі. Бачу з неї, що ти більше сюди не напишеш і що тільки діти пришлють листа. А жалко. То нічого, що листи одноманітні, мої теж доволі неяскраві, а все ж приємно, коли дістаєш од тебе звістку. Я буду тут до середи, себто до 21, а 21 вранці поїду до Неаполя і далі. Напиши мені хоч до Відня, на адресу Горошовського (Австрія, Österreich, Вена, Wien, ІХ/4, Löblichgasse, 4. Wilhelm Horoschowski, мені), я буду там 29 — 30 або 31. Розрахуй, щоб я дістав листа, лист приходить до Відня, здається, на 4 чи 5-й день, отже до 25-го — 26 ти можеш писати на Відень. Потому до Львова, Наукове товариство, ул. Супинського, 17, а потому, з 28 — 29с[ього] м[ісяця], до Криво-рівні (Австрія, Österreich, Galizien, Jasienow Gorny — Ясенів Горішній, Криворівня, [...] для мене). Так ти і не порадила мені, що купити для мами, Ліді і тітки. А жаль, бо буде трудно мені. «Раду» теж дістав. Я вишлю тобі «Раду» назад, щоб менше возити з собою. Вишлю і «Л[ітературно]-н[ауковий] вісник». Коли будеш писати до Відня, може, тоді порадиш, які подарунки привезти. Можу
у Відні купити. Тепер, коли покіпчив з справами, напишу про себе. Я здоров, хоч часом почуваю себе не зовсім добре, але це пусте, скоро проходить. Маю тіло спечене, чорне, але, як приїду, то вже, певно, одійду. Не хочеться взагалі виїздити з Капрі, а з другого боку, чим ближче день од’їзду, тим більше хочеться, щоб він нарешті наступив уже, бо тоді нема чого жаліти вже. Останні дні завжди самі неприємні, думка про те, що скоро покинеш місце, до якого звик і полюбив,--труїть їх. Ходжу скрізь і прощаюся. В гостях буваю рідко, бо Горький ще не повернувся (приїде завтра чи післязавтра), все сам, вранці над морем, по обіді гуляю по глухих закутках, де не стрічаєш противних форістьєрів, всяких буржуйних німців і англічан. Увечері або сиджу вдома і читаю, або трохи проходжуюсь перед сном. От і все життя. Трохи страшно мені, щоб не втомила мене подорож по Італії, але, з другого боку, грішно не заїхати до Неаполя, Риму, Венеції, не оглянути ще раз музеїв. Може ніколи вже в житті не доведеться побувати там. Погода на Капрі гарна зараз, та й взагалі за весь час був тільки один дощовий день, а то все гарно. В городах, певно, спека неймовірна, порох і бруд, а тут чисто, ие душно і спокійно. Дуже прохаю тебе, бережись і бережи всіх, щоб не слабували. Такий небезпечний час, холера у Вас, а я тут все думаю про всіх і турбуюся. Не купайтесь, потерпіть. Ще раз прошу — бережіться. Я тебе слухаюсь, послухай і мене. Бувай здорова. Цілую і обіймаю тебе міцно, а також всіх. Твій Муся.
57.	До Євгена Чикаленка
2 серпня 1910 р.	20.VII 910. Capri.
Дорогий Євгене Харламповичу!
Писали мені, що Ви уже повернули до Києва. Вітаю Вас сердечно і радію, що скоро побачимось. Завтра виїжджаю з Капрі, обдивлюся трохи Італію і через Відень до Львова, а звідти поїду на кілька днів [...] у Карпати. Почуваю себе значно краще, весь час брав сонячні ванни, засмалився, спочив і зміцнів. Коли дорогою не розтрушу придбаного, то буде добре. З дороги ще напишу до Вас, а поки що будьте здорові. Привіт Юлії Миколаївні. Цілую Вас.
М. Коцюбинський.
58.	До Михайла Могилянського
З серпня 1910 р.	21.VII-3.VIII 910. Capri.
Дорогий Михайле Михайловичу!
Не писав Вам так довго, бо нічого в справі видання «Знанием» моїх оповідань не міг дізнатись. Горький виїздив і повернув тільки позавчора, і через те справа затяглася.
Нарешті вчора ми умовились з «Знанием» так: воно видає моїх оповід[ань] на 18 — 20 аркушів, формат «Сборников», вибір оповідань мій; умовитися щодо гонорару з тою особою, яка буде перекладати (себто з Вами), повинен теж автор, а не видавництво. З кожного проданого примірника мені будуть платити 25%, себто 25 коп. Я згодився.
Як бачите, справа покінчена. Просять прислати рукописи як можна найшвидше.
Ну, звісно, щодо грошових справ, то ми з Вами якось поладнаємо, коли я буду в Чернігові (15.VIII). Може б Ви тим часом, коли тепер вільні, дещо перекладали. Як побачимось, то ширше поговоримо про вибір матеріалу. Чи не можна б покористуватися деякими готовими перекладами з «Русского богатства», «Русск[ой] мысли», «Жизнь», «Южн[ые] записки» і т. ін.? Все було б менше роботи Вам. З перекладачами можна б списатися і поправити переклади, де треба. Простіть, що я пишу поспішаючись. Треба прощатись, бо завтра вранці виїду в Капрі, і у мене зовсім нема часу зараз. Може, напишете до мене на адресу: Österreich, Galizien (Австрія),
р.	Jasienow Gorny, Ясенів Горішній, Криворівня, [...] для мене. Я там буду до 10.VIII. Напишіть також, як Вам живеться тепер, чи добре почуваєте. Чекаю одповіді.
Сердечно стискаю Вашу руку.
М. Коцюбинський.
К. П. П’ятницький казав мені, що він напише до Вас. Показалося, що вони давно збиралися поговорити зо мною про видання, бо давно вже хотіли видати книжку.
60.	До Віри Коцюбинської
5 серпня 1910 р.	23.УІІ 910. Неаполь.
Дорога Вірунечко, пишу з Неаполя, виїду звідси до Рима о 3 вдень. Я здоров, тільки втомився на прощанні, бо знов зробили для мене в останній день велику рибну
ловлю і по цілих днях не випускали од себе. Зате в Неаполі виспався, спав 10 годин, і сьогодні почуваю себе добре. Біда мені з подарунками: тут такі шахраї, що за все просять вдесятеро. Одклав покупки до Рима. З Рима або з Венеції напишу листа. Не турбуйся, я здоров. Цілую міцно тебе і всіх.
Чи всі здорові?
Твій Муся.
61.	До Віри Коцюбинської
6	серпня 1910 р.	24.УІІ 910. Рим.
Дорога Вірунечко! Вчора увечері приїхав я до Рима і чогось не спав цілу ніч. Готель, куди я заїхав, дуже чистий, гарний, але неспокійний: вуличний гамір заважав мені спочити. З самого ранку і до обіду обдивлявся Ватікан і св. Петра і знов утомився. Вже я себе бережу, користуюсь трамваями, а все-таки втомлююсь. Зараз ліва рука починає нити, стає безсилою, і погане самопочуття. Щоб Рим мене не захопив і зовсім не перевтомив, тікаю сьогодні з нього увечері, завтра буду в Венеції. Доведеться другу ніч не спати, бо ніде в вагоні. Сьогодні по обіді погуляю трохи, подивлюсь Колізей і старовину, і на ніч
в.	дорогу.
З Венеції може встигну послати тобі картку. Взагалі ж ти не турбуйся, коли я буду неакуратним, в дорозі трудніше писати.
Похвалюся тобі: «Знание» купило у мене право на видання всіх моїх творів в російському перекладі. Рукопис першого тома (320 стор.) мусить бути в редакції до 1 декабря, щоб ще сього року почати друк. Я вже підписав умову. Умови такі: перекладачеві я плачу сам. Редакція рукописів моя. З кожної книжки проданої (ціна кн. 1 карб.) мені дають 25 коп. Се, здається, добре, бо з кожної книжки вони роблять книгарям уступки 35 коп., та друк книжки щось коштує, так що мені вони дають більшу половину своїх баришів. На таких умовах друкують вони Сєроіпевського, Шолом Аша і др. Оплата грошей 4 рази на рік. Будемо мати трохи грошей, а се добре. Добре ще і тим, що коли вийде книжка, то, певно, можна буде в журналах друкувати свої нові речі рівночасно з українським текстом, а за такі речі добре платять. Взагалі це початок деякого матеріального успіху в Росії. [...]. Дорога мене втомлює, негодящий я тепер. Чекаю од тебе листів, турбуюся, що там з Вами. Пиши мені частіше. Поки що цілую всіх і особливо тебе. Твій Муся.
Тепер, певно, буду, посилати тільки одкритки.
63.	До Євгена Чикаленка
7 серпня 1910 р.	25.VII 1910. Рим.
Дорогий Євгене Харламповичу!
Пишу до Вас з дороги [...]. Страшенно втомлює мене дорога, тож спиняюся, аби тільки переспати ніч. Хоч я й поправився трохи, але серце все ж ні до чого. Скоро побачимось, і я вже радію з сього. Похвалюся Вам: петербурзьке видавництво «Знание» набуло у мене право на видання всіх моїх творів в перекладі на російську мову. Перший том почнуть друкувати в кінці сього року. Я вже підписав умову, а наскільки вона вигодна, пораджуся з Вами, коли побачимось. У Києві, певно, буду 14-го серпня. Значить, до швидкого побачення! Цілую Вас сердечно. Вп. Юлії Миколаївні привіт.
Ваш М. Коцюбинський.
64.	До Віри Коцюбинської
14 серпня 1910 р.	1 авг[уста] 910. Криворівня.
Дорога Вірунечко! Вчора послав тобі картку з- Ворохти, а сьогодні пишу з Криворівні, куди приїхав учора під вечір. Я здоров, доїхав добре, сю ніч виспався і почуваю себе непогано. У Львові дістав твої листи (2). Спасибі тобі. Тепер пиши мені до Криворівні (р. Jasien6w Соту, Криворівня [...]). Тут так гарно, що я не сподівався навіть. Прийняли мене добре, маю окрему хату і думаю спочити, брати сонячні ванни, як буде сонце, але зараз тут доволі холодно і хмарно. Не буду описувати тобі своїх вражень, бо сьогодні дуже хапаюся. Тільки що прийшов сюди Франко і разом з ним ідемо до Гнатюка, який лежить тепер хорий, тож мене підганяють, а я не хотів одкладати листа на завтра, щоб ти не турбувалася. У Львові я сливе нікого не бачив, перебув там один день, переночував і вранці виїхав, але підвода до Ворохти, яку я замовив по телеграфу, не прийшла, і я мусив ночувати в Ворохті. Тут було ціле українське товариство, яке зробило з стрічі зо мною ціле торжество, говорились промови, я мусив одповідати, співали мені «многі літа» і цілою
процесією, з співами, одвели на ніч до готелю. Коротко говорячи, зробили мені приємну неприємність, бо я не люблю публічних торжеств, коли я в центрі. Ще писатиму до тебе, але і ти пиши сюди, бо я песпокійний, що вдома, чи всі здорові. Як там мама?
Ну, бувай здорова. Вибачай, що пишу короткого і недоладного листа, бо хапаюся.
Цілую тебе міцно, всіх поцілуй од мене.
Твій Муся.
65.	До Віри Коцюбинської
17	серпня 1910 р.	4.VIII 910. Криворівня.
Дорога Вірунечко! Що значить, що ти нічого не пишеш мені? Вже тиждень, як од тебе не було листа. Останній я дістав у Львові. Дуже турбуюся. Я здоровий, спочив, тут мені дуже добре, всі дбають про мене, спасибі їм. Одно тільки погано, що нема звісток з дому. Чи все добре, чи не слабий хто? Пиши до мене, я вже подав тобі адресу кілька разів.
Останній лист пошли 5-го — (5-го. Цілую тебе і всіх.
Твій Муся.
Австрія, Galizien, р. Jasienow Gorny, Криворівня.
68.	До Євгена Чикаленка
28	вересня 1910 р.	15.ІХ 910. Чернігів.
Ви вже не гнівайтесь на мене, високоповажаний та любий Євгене Харламповичу, що аж тепер зібрався одповісти на Вашого листа.
Повернувши додому, я мусив зараз вскочити в пекло роботи — і бюрової і поза бюро, власної. Попросту закрутився, дихнути вільно не було коли. Тут уже чекали на мене рукописи перекладів, і я мусив за короткий час зредагувати 1-й том своїх оповідань в 320 сторін та приладити його до друку на термін. Тільки вчора скінчив роботу, зітхнув на повні груди, а сьогодні взявся за одповідь на листи.
І сказати не можу, як я жалкував, що не застав Вас у Києві. Поїхати до В. М. Леонтовича я не міг, бо не встиг би повернути на термін додому: мій одпуск кінчався. Його лист не застав мене вже на Капрі, його дослали мені сюди, додому, і вже звідси я одписав Володимирові] Миколайовичу та подав йому потрібні відомості. Але щось мало в мене надії, щоб удалося йому або його братові знайти щось одповідне для мене на півдні. На державну службу я не пішов би, бо служити тепер на такій службі річ неможлива. Громадську або приватну службу я взяв би, коли б, звісно, вона могла забезпечити існування моїй родині, а таку службу знайти нелегко. Отож, певно, так і лишуся Зимувати в Чернігові — і вже тепер мене страх огортає, коли подумаю про холод. Зимою я зовсім ні до чого, слабую, мучуся і більше лежу, ніж ходжу.
Зараз почуваю себе далеко краще, я тепер бадьоріший, більше рухливий і не лякаюсь роботи. Все-таки спочинок і південь зробили своє діло. Та чи надовго стане?
Однак не хочу думати про це. Мене тепер більше цікавлять всякі плани робіт. Хочеться писати, робити щось, поки б’ється ще серце.
71
Чув я ще од Юлії Миколаївни про Ваші клопоти і турботи. Дуже мені прикро було почути такі невеселі новини, і я навіть побоювався, чи не одіб’ється це погано на Вашому здоров’ї. А Вам треба берегти його, пам’ятаючи недавні ще часи. А клопоти з «Радою» — це ж просто хронічна слабість. Не маю і я великої надії на громадянство наше. Воно ще таке кволе, слабе, ще тільки вміє вимагати жертв од окремих людей, умиваючи руки од всяких обов’язків, од власних жертв. Дуже і дуже тяжка справа, а пробувати треба. Треба кричати, дратувати грубу шкуру «громадянина», може хоч лягаючи спати він згадає, що не все в нас «благополучно».
Де Ви тепер? Чи в Києві? Чи мандруєте по світах? Бувайте здорові. Сердечно цілую і обіймаю Вас.
М. Коцюбинський.
Жінка засилає привіт Вам та Юлії Миколаївні, я теж уклоняюся.
69.	До Володимира Гнатюка
28	вересня 1910 р.	15/28.ІХ 910. Чернігів.
Дорогий Володимире Михайловичу!
Місяць минув, як ми бачились з Вами, а я тільки тепер пишу до Вас. Як приїхав додому, зараз з головою мусив упірнути в роботу і бюрову і власну. Межи іншим мусив закінчити редагування першого тому своїх оповідань] для російського видання, бо рукописи чекали вже мене. І от тільки вчора увільнився од тої скучної роботи, а сьогодні вже пишу до Вас. А Ви, спасибі Вам сердечне, таки частенько згадували про мене, чому доказом ціла бібліотека, яку я дістав од Вас: тут і 4 томи «Гуцульщини» (боюсь, чи не пропав де 5-й, бо мене страшенно цікавить демонологія), і 3 томи Федьковича. Цілі скарби, якими я тішуся і не натішуся. Вони пригадують мені і Вас, і любу Гуцульїцину, що, як сон чарівний, просунулась перед моїми очима, вони врешті в’яжуть мене з Криворівнею. Дуже, дуже дякую і цілую. «Гуцульщину» почав потроху читати. Тоді візьмуся за
оповідання про опришків, а на кінці прочитаю Федьковича. Оддячити Вам книжками зараз не можу, бо не було часу шукати.
Часто буває так, що мені мало 24 годин на добу. Накидаюсь на роботу, горю, а здоров’я тріщить, і сили вичерпуються. Не шкода б було, якби витрачував сили на роботу, потрібну для нас, а то марнуюсь тільки на те, щоб було що їсти родині. Але годі, се стара пісня.
Поки ж що тішуся, що спочинок і пробування на півдні зміцнило мене трохи, і я тепер далеко бадьоріший. Хочеться працювати, снуються плани — а се вже добре.
А як там Ви, що з Вами? Чи добре доїхали з Криворівні до Львова? Я все боявся, чи не змучить Вас далека дорога, а по ній зараз праця в Товаристві. Бережіть сили, не втомлюйтесь дуже, не налягайте на працю. Пам’ятайте, що Ваші сили потрібні надовго, бо Ви ще мусите більше зробити, ніж досі зроблено. Ще Ваше щастя, що маєте веселу вдачу, добрий гумор. І се треба берегти, бо воно підтримує сили. Черкніть часом до мене, пишіть про себе. Я хотів би знати, як Вам тепер. Не наглю Вас, не прошу негайної одповіді, але коли будете мати час і охоту перекинутись словом, пишіть, пам’ятаючи, що Ваш лист зробить мені велику приємність, що я найживіше цікавлюся, як Вам та що з Вами.
Привітайте од мене Вашу високоповажану, добру пані і діточок.
Заразом прошу переказати уклони Мих[айлові] Михайловичу], д. Козловському. Останньому подаю до відомості, що «Fata morgana» я не дістав. Певно, пропала в дорозі. [...]
А Недільський так і не прислав мені обіцяних фотографій. Певно, забув. А шкода.
Сердечно обіймаю Вас і цілую.
М. Коцюбинський.
Моя жінка надсилає Вам і цілій ‘родині Вашій своє привітання.
Р. S. Мало не забув. Є тут у нас один проект. Коротко — річ у тому: коли ми хочемо — українці російські і галицькі — єднатись, ближче пізнати один одного, край і життя, — треба починати з дітей. У нас виникла думка мінятись дітьми на літні вакації. У нас у Чернігові є
кілька родин, що охоче замінялися би дітьми на вакації. Наші діти побачили б Галичину, Ваші — Україну російську. Можна б поширити цей план, і я певний, що у нас багато людей ухопилось би за нього з радістю. Кошти невеликі: треба привезти дітей на граничну станцію і там замінятись. Коли б зібралось багато дітей, могли б везти не родичі, а хтось один, спеціально запрошений. Прожиття дітей нічого б батькам не коштувало, услуга за услугу. Уявляю собі, що це було б дуже корисно і цікаво. Просив би Вас дуже подати сей план яким-небудь товариствам Вашим — педагогічним чи іншим — Ви краще вже знаєте, і коли б ся думка подобалась, технічну сторону плану нетрудно розробити. За всякими інформаціями просив би звертатись до мене. Я вірю, що виконати сей план цілком можливо, вій, врешті, не новий. Подібні заміни дітьми практикуються в Швейцарії і Германії, наскільки мені відомо. Дуже і дуже просив би звернути особливу увагу на сей проект — він для нас має велику вагу. Можна б з’єднати у такий спосіб приємне з корисним — і хто знає, які результати принесло б се для нашої будуччини.
Ваш М. Коцюбинський.
70.	До Івана Щітківського
18	жовтня 1910 р.	5.Х 910. Чернігів.
Високоповажаний добродію!
Д[обродій] К. Розумовський подарував 8 т[исяч] карб, не Чернігівському губернському] земству, а Козелець-кому повітовому, через те я не міг зібрати тут потрібних Вам відомостей.
Рівночасно з цим листом пишу до Козельця і, як тільки буду мати звідти одповідь, зараз подам Вам усе те, що Вас цікавить, себто, що удасться мені дізнатись.
З високим поважанням	М. Коцюбинський.
Дуже прохав би адресувати листи до мене не на земську управу (там вони можуть лежати місяцями), а так: Северяиская ул., с[обственньій] д[ом], № 3.
74
71. До Хоми Коцюбинського
19 жовтня 1910 р.
Дорогий Хомця!
Всі ми сердечно поздоровляємо тебе з іменинами, а Грипу з іменинником. Чому ніколи не напишеш, що з Вами. Чи здорові? Чи дістав ти мого листа з Італії? У нас вічні клопоти, вічний лазарет. Мама і Лідя слабують безперестанку, про себе я вже мовчу. Невесело!
Як там Вам усім живеться? Що діти? Всі наші вітають Вас і бажають усього найкращого. Пиши.
Твій Муся.
72. До Павла Лаврова
25	жовтня 1910 р.	12/Х 910.
Любий Павле Пилиповичу!
Спасибі за одповідь. Може б дати такий порядок оповідань: 1) «Дебют», 2) «Сміх», 3) «Intermezzo», 4) «Fata morgana», 5) «Він іде», 6) «Persona grata», 7) «Як ми їздили до Криниці», 8) «Невідомий», 9) «В дорозі» і 10) «З глибини»: а) «Хмари», б) «Самотній», в) «Утома». Можливо, що Вам трудно розшукати те число «Ради», де друкувалось «Як ми їздили до Криниці», тож посилаю Вам бандероллю. Я дуже хотів би, щоб видання книжки не затягувалось, тож прохав би прискорити, оскільки можливо, видання. Дуже сумно, що Ви слабуєте. У нас теж цілий лазарет, а при таких умовах і я погано себе почуваю і не можу працювати.
Чекаю повідомлення про те, коли почнеться друк.
Ваш М. Коцюбинський.
75
73. До Івана Щітківського
25 жовтня 1910 р.	12.Х 910. Чернігів,
Северянская, соб[ственньш] д[ом] № 3.
Високоповажаний добродію!
Подаю Вам те, що мені подали про Розумовського з Козельця. Він називається Камил Львович, писати до нього треба в Австрію, Сілезію, замок Шепштейн біля Троппау. Може бути, що сього місяця він приїде до Козельця на посвячення ніколи, бо земство його запросило. На мою гадку, до нього найкраще звернутися на французькій] та українській мові.
З високим поважанням
М. Коцюбинський.
74. До Михайла Могилянського
28	жовтня 1910 р.	15.Х 910. Чернігів.
(Северянская, 3).
Дорогий Михайле Михайловичу!
Стурбували Ви мене звісткою про свою слабість. Що з Вами? Сподіваюсь, що Вам тепер краще.
Щодо поправок у Вашому перекладі, то, роблячи їх, я мав на меті подати Вам, дорогий Михайле Михайловичу, лиш сировий матеріал, як ми і умовились з Вами. Переглядаючи рукопис, Ви можете прийняти або одкинути їх, як на Вашу думку буде краще, бо Вам видніше. Я тільки хотів помогти Вам зробити переклад ближчим до оригіналу по суті, а вже форма залежить од Вас, од Вашого смаку і знаття літературної російської мови. Я не буду мати найменшої претензії до Вас, коли Ви критично віднесетесь до моїх поправок і покористуєтесь їми в такій мірі, як се Вам потрібно буде для оброблення перекладу. Прошу тільки так дивитися на мої поправки. Тепер спеціально про «зади». Як Ви. Пригадаєте собі, в оповіданні («В дорозі») я ніде не вживаю дуже грубих слів, а в останній сцені я зумисне ужив те грубе слово (однаково грубе як по-українському,
так і по-російському). Мені хотілось цим грубим словом ударить читача, підчеркиути всю гидоту психічної реакції обивателя після хвильового підйому. Я так коротко описую останню сцену, що тільки різке, грубе слово викличе потрібний мені ефект. Слово «спини» усе стушує, зм’ягчить. Тому я гадав би, що, невважаючи на неестетичність вислову, краще б залишити його у первородній грубості. До речі — слово це я стрічав недавно в якійсь російській повісті (здається, в «Русск|ом] богатстве»). Очевидно, його вважали не дуже нелітературним, коли пропустили.
Жалкую, що я не побачився з Вами перед виїздом Вашим до Петербурга. Я хотів порадитись з Вами про деякі місця. В «Під мінар[етами]», наприклад, стрічаються татарські вислови і фрази, які в буквальному перекладі згучать доволі чудно. Наприклад: «дозвольте медом перерізати Ваші слова»... Але вони належать до специфічної татарської ельоквенції — і шкода б було позбавити оповідання того місцевого колориту. Як Ви думаєте?
Дуже, дуже жалкую, що не бачився з Вами. В листі трудно, зробити те, що легко дається в розмові. Дуже дякую за обіцянку звістити мене, коли оддасте рукопис в «Знание». Будьте ласкаві, розпитайте, де тепер пробував К. П. П’ятницький. Я думав, що він повернувся до Петербурга, бо вчора дістав з контори «Знания» останній (XXXII) «Сборник» і гадав, що то П’ятницький посилає мені дарунок. Коли будете знати адресу П’ятницького, прошу подати мені.
У нас вдома вічний лазарет — все хтось лежить у ліжку. Це так впливає на мій настрій, що я нічого не можу робити, а тим часом мушу писати, і такий стан дуже мучить мене.
Прочитав Вашу книжку про Фінляндію — і мушу признатися, що тільки тепер фінляндське питання стало для мене ясним. І за це я дякую Вам, Книжка зроблена прекрасно, картина виходить сильна і яскрава. Ще раз дякую сердечно за подарунок.
Наші засилають Вам привіт. Прошу не забувати
Вашого М. Коцюбинського.
77
75. До Володимира Гнатюка
4 листопада 1910 р.	22.Х 910. Чернігів.
Любий пане Володимире!
Вже давненько послав я Вам ширшого листа, та одповіді не маю — і се мене починає непокоїти. Чи Ви здорові, чи може Вам гірше — пе знаю. А може лист не дійшов. Було б дуже досадно. Коли ж не пишете тільки тому, що не маєте часу, то ще не біда. Звістіть мене хоч карткою, що а Вами.
Цілую і обіймаю.
Ваш М. Коцюбинський.
76. До Миколи Сумцова
12 листопада 1910 р.	30.Х 910. Чернігів,
(Северянская, соб[ственньїй] Д[ом], № 3)..
Високоповажаний Миколо Федоровичу!
Тільки після Вашого листа розшукав я книжку, яку Ви ласкаво прислали мені. Сталося так, що я раніше виїхав з Капрі, ніж книжка дійшла до д. Горького, а коли він прислав її мені додому, мене ще не було в Чернігові, бо по виїзді з Капрі я деякий час блукав по світах. Вдома ж заклали книжку в шафу і забули мені сказати.
Приношу Вам хоч пізню, але сердечну подяку за пам’ять і за дорогий для мене дарунок. Вже переглянувши книжку, бачу, який великий інтерес має вона для мене, і заздалегідь тішуся, що зможу прочитати її. Ще раз спасибі!
Од щирого серця бажаю Вам здоров’я та свіжих сил для нових праць, таких пінних для нашого народу.
З високим поважанням
М. Коцюбинський.
79.	До Михайла Могилянського
20	листопада 1910 р.
Дорогий Михайле Михайловичу!
Ваша увага щодо нещасної вівчарки цілком справедлива. Я нічого не маю проти того, щоб дати їй друге назвисько. Назвемо її — ну, хоч би Кратер. Коректи з друкарні я ще не дістав, а хотів би її мати.
80
Чи д. П’ятницький вже повернув з-за кордону? Сердечно вітаю Вас і бажаю бути здоровим. Не забувайте
Вашого М. Коцюбинського.
7.ХІ 910. Чернігів.
80.	До Володимира Гнатюка
27 листопада 1910 р.	14/27.ХІ 910. Чернігів.
Дорогий Володимире Михайловичу!
Сердечне спасибі Вам, вп. пані Вашій і всім підписаним за пам’ять і за добрі бажання, хоч я обходжу свої іменини на 2 місяці раніше: я сентябрист. Особливо зворушив мене Ваш подарунок: 49 літ життя! Наше прислів’я каже, що дарованому коневі в зуби не заглядають, але мені все ж досадно, що Ви не додали мені ще 5 літ до повної сотки! Відколи Ви стали такі скупі? Фе,. пане Володимире. Як здоров’я? Я скриплю, часом здається, що і 49 днів забагато. Все збираюся написати до Вас, та вир життя крутить і крутить тобою.
Ваш М. Коцюбинський.
81.	До Павла Лаврова
6 грудня 1910 р.	23.ХІ 910. Чернігів.
Любий Павле Пилиповичу!
Не дістаючи досі коректи, боюсь, що за всякими клопотами Ви забули моє прохання. Позволяю собі нагадати Вам його, бо я конче хотів би переглянути одну коректу своєї книжки. Чекаю. Сподіваюсь, що друкарня склала вже кілька аркушів. Чи дістали Ви мою картку з заміною назвиська собаки на «Кратер»? Як ся маєте?
Всього найкращого. Ваш М. Коцюбинський.
В М. Коцюбинський, т. 7
81
82. До Михайла Могилянського
11 грудня 1910 р.	28/ХІ 910. Чернігів.
Дорогий Михайле Михайловичу!
Листа Вашого з 16 с[ього] м[ісяця], спасибі, дістав. Я вже маю всі чисті аркуші ішижки. Певно, вона вийде сими днями. Горький писав мені, що він переглянув коректурні аркуші (перші) і знаходить переклад «удачным». Радить мені зараз випустити 2 і 3 томи. А вчора я дістав листа з Капрі од П’ятницького. Роблю Вам виписки з нього, щоб Ви бачили, як фірма віднеслась до видання оповідань. Він пише: --- Що ж, Михайле Михайловичу, може почнемо лагодитись до другого тому? Як Ви нічого проти того не маєте, то я пропонував
би такий зміст його:
«Fata morgana»	125 стор.1
В путах шайтана..................18	»
Він іде	....................13	»
Поєдинок ........................16	»
Persona grata......................20	»
Невідомий	...............10	»
Дорогою ціною .....................80	»
По-людському.....................15	»
З глибини (Хмари, Самотній,
Утома) ........................ З	»
«Пе коптьор»....................35	»
Разом 335 стор.
Коли б навіть з цензурних умов довелося викинути «Persona grata» і «Невідомий», то том все ж вийде повний. Щоб рішити питання про сі останні два оповідання], я пошлю їх в російському] перекладі (надруковано
1	Сторінки я вирахував, здається, добро. Коли буде помилка, то дуже мала.
в газеті «Голос провинции») на Капрі П’ятницькому, нехай він сам подивиться, чи їх можна пустити. Пошліть Ви також йому, на його суд, «Він іде».
Чекаю одповіді. До Вашої одповіді я не буду писати П’ятницькому. Є у мене, опріч поданих для другого тома,
ще оповідання:		
На віру 		. 90	стор.
Ціпов’яз 		. 50	»
Хо 		. 42	»
П’ятизлотник 		. 16	»
На крилах пісні ....	. 16	»
Помстився 		. 16	»
Посол від чорн[ого] царя .	. 16	»
Разом 246 стор.
Але, на мою думку, їх не варто перекладати, вони слабші.
Як ся маєте? Як здоров’я?
Я щось слабую, застудився, голова несвіжа і через те нічого не можу робити, хоч дуже кортить.
Сподіваюся, що Ви одпишете мені швидко. Ось ще: П’ятницький пропонував такий титул книжки: «М. Коцюбинский. Том первый. Рассказы. С украинского. Авторизированный перевод М. Могилянского». Але може вже пізно, може книжка вийшла вже?
Ми всі сердечно вітаємо Вас і вп. пані Вашу.
Ваш М. Коцюбинський.
83. До Євгена Чикаленка
14	грудня 1910 р.	1.ХІІ 910. Чернігів
(Северянская, 3).
Дорогий Євгене Харламповичу!
Давно вже не мав я од Вас жодної звістки і тільки од Іллі Людвіговича дізнався, що результати листа до передплатників «Ради» оживили Ваші надії і підбадьорили. Тішуся дуже тими результатами, тим більше, що вони заперечили моєму песимізмові. Я, каюся, думав, що більшість прочитає листа, сховає — та й на тому край.
Дуже я хотів би більше знати, як Ви себе почуваєте тепер, як здоров’я. Не маю до Вас жалю, що не пишете, бо сам винен: розумію, що моя мовчанка тому причиною. Але, знаєте, і мені не до листів було. Як обсіли мене всякі клопоти та турботи, то й світ немилий став. Весь час у нас слабують, часом по п’ятеро лежало по ліжках, не говорячи вже про мене.
Я теж весь час дуже погано почував себе, а сими днями і зовсім недужий. Найгірше, що не можу писати. Голова несвіжа, серце болить і нема настрою. Серджусь страшенно, бо хочу писати і маю про що писати, а не можу. Мав трохи роботи, лагодячи матеріал до першого тому своїх оповідань в російському] перекладі. Тепер книжка вже вийшла. Якщо вважаєте потрібним згадати про це у «Раді», то подаю Вам заголовок і зміст її: ---
Як бачу, книжка зацікавила видавців. Сими днями дістав з Капрі листа од П’ятницького, який, межи іншим, пише: --- і т. д. Горький теж просить якмога швидше випустити 2 — 3 томи. Це, па мою думку, має деяку вагу для пас, бо як зацікавляться одним письменником, то почнуть видавати і інших, «одкриють» нашу літературу, і тоді вже ніхто не посміє сказати, що у нас нічого немає. Та й справді! Скільки у нас є гарного в літературі! Франко, Стефаник, Мирний [...] і інші, яких не потребую перелічувати Вам. Я вже написав своєму перекладачеві, і другий том вже готується.
Але я більше задоволений був би, коли б міг працювати, коли б замість досі написаних дрібниць міг дати щось вартне. Та ба! Часом так гірко буває, що не повірите.
Напишіть до мене. Мені дуже хочеться коли не почути, то хоч побачити Ваше слово.
Ми всі гуртом вітаємо Вас та Юлію Миколаївну, а Вас я цілую і обіймаю. Не забувайте.
М. Коцюбинський.
84
84. До Леопольда Лукича-Будая
14 грудня 1910 р.	1.ХІІ 910. Чернігів
(Северянская, 3).
Простіть, любий добродію, що турбую Вас своїм проханням. Хотів би довідатись од Вас про те, в якому стані друк моєї книжки, що видає у Києві «Видави [ича] спілка». [...] Я не дістаю коректи і навіть одповіді на свої листи до д. Лаврова. Нічого не розумію. Може, Ви поясните мені справу. Певно, д. Лавров або виїхав, або слабий, інакше я не можу собі пояснити, того, що діється. Буду дуже вдячний.
Ваш М. Коцюбинський.
86.	До Михайла Могилянського
19	грудня 1910 р.	б.ХП 910. Чернігів.
Дорогий Михайле Михайловичу!
Тільки що дістав Вашого листа і зараз одписую. Добре, я згоджуюсь, щоб замість «Дорогою ціною» перекласти «На віру». Значить, умовляємося, що зміст II тому буде такий (подаю вже й порядок, в якому я хотів би розмістити оповідання);
85
1)	Fata morgana.
2)	В путах шайтана.
3)	Пе коптьор.
4)	Невідомий.
5)	На віру.
6)	Поєдинок.
7)	Він іде.
Я конче хотів би, щоб у II т. було оповідання] «В путах шайтана» (хоч у мене таке враження, що Ви щось маєте проти нього). «На віру», мені здається, можна перекласти «На веру». Імен у «Fata morgana» (та й взагалі у всіх оповіданнях) не варто перекладати. Нехай буде Гафійка, Маланка і т. д., як в оригіналі. Це надає колорит. Я хотів би переглянути перед друком рукописи. В коректурі трудніше. Щоб не задержувати перекладу, я порадив би пересилати мені рукопис частками: що у Вас буде перекладено, те і присилайте мені. Найкраще, коли б Ви пересилали рукописи в такому порядку, який я визначив вище, — і от чому: може б Ви переговорили з д. Боголюбовим, чи не згодиться він почати друкування книжки, не маючи цілого матеріалу. Себто: Ви доставляєте йому «Fata morgana» — і він починає друкувати. Поки складуть у друкарні перше оповідання, Ви даєте друге або 2 — 3 і т. д. Так було б дуже вигідно для усіх нас (для Вас, для мене і для д. Боголюбова), бо книжка скоріше вийшла б. Я постараюся якнайшвидше переглянути рукопис кожного присланого Вами оповідання і зараз буду одсилати Вам назад. В кожному разі ручаюсь за себе, що не задержу Вас у Вашій роботі, а, значить, Ви не задержите друкарні. Подумайте над цим, переговоріть з д. Боголюбовим, це було б дуже практично.
До речі — будьте ласкаві, повідоміть мене, як звати д. Боголюбова (ім’я і по батькові).
За присланий № «Вести[ика] народи[ых] университетов]» сердечно дякую. Я дістану його хіба за кілька днів, бо Ілля Людвігович виїхав до Києва і поверне за 5 — 6 днів.
Як Ви себе почуваєте, дорогий Михайле Михайловичу, чи здорові? Я не маю чим похвалитися, все чогось слабую і не можу нічого робити. Мучить це мене дуже, бо обіцяв дещо написати на термін, — і от ніяк не сяду за роботу. Сьогодні дістав від Амфітеатрова запросини
писати до «Современника», журналу, який мав виходити у Петербурзі. Дуже просить, готов навіть друкувати по-українськи. А я все слабую — і не знаю, як воно буде. Ну, бувайте здоровенькі. Я і всі наші сердечно вітаємо Вас з вп. родиною Вашою. Чи вийшов, нарешті, І том?
М. Коцюбинський.
89.	До Євгена Чикаленка
21	грудня 1910 р.	8.ХІІ 910. Чернігів.
Дорогий Євгене Харламповійовичу!
Пишу до Вас вдруге, на сей раз в справі. В Чернігові є «Сельскохозяйственное] общество», яке видає сільськогосподарський журнал «Селянин» (виходить двічі на місяць), переважно для селян. Редактор «Селянина» хоче містити в журналі статті українською мовою і звернувся до мене з проханням знайти йому співробітників-українців. Я певний, що й Ви такої думки, як я: треба допомогти добрим замірам редактора. Він потребує оригінальних
статтів, хроніки, рецензій і т. ін. Цікавить його не тільки сільське господарство, а і кооперація. Умови такі: за рядок (короткий, буйним шрифтом) 5 к. — ■ оригінальний матеріал і 2 к. — хроніка, рецензія й інше.
Насамперед і редактор і я прохаємо Вас дати, що можете, до журналу. Це мало б велику вагу. Опріч того — може Ви будете ласкаві переговорити з ким-небудь з киян, папр., дд. Гехтером, Королевим, Павловським, співробітниками «Ріллі» й іншими відомими людьми та повідомите мене про результати тих переговорів. По бажанню, для ознайомлення, співробітникам будуть вислані числа «Селянина». Тільки тоді прохав би подати адреси.
Мені здається, що справа, в якій пишу, настільки важна, що варт заходитися коло неї. Нам треба якнайширше займати поле у всіх сферах. Прошу ж Вас дуже, не одкладайте справи, поможіть, щоб до нового року у «Селянині» був український матеріал.
З замітки у «Раді» бачу, що Ви дістали мій попередній лист. Напишіть же часом до мене. Похвалюся Вам своїми «побідами». Пишу про це тому, що вони властиво не мої, а наші, українські. Пишуть мені з Праги, що професор Празького університету Махал (кафедра слов’янських літератур) так зацікавився моєю книжкою в чеському перекладі, що по різдві присвячує в університеті один виклад моєї творчості. Чехи готують 2-й том моїх оповідань. А оце вчора дістав запросини од Амфітеатрова, який встиг прочитати мою книжку у виданні «Знания», бути співробітником великого журналу «Современник», який з нового року має виходити в Петербурзі. Склад співробітників дуже визначний. Готовий навіть друкувати мої оповідання по-українськи, аби писав. Подаю про се, звісно не для друку, бо для ширшої публіки воно нецікаве.
Ну, бувайте здорові. Сердечно цілую Вас.
М. Коцюбинський.
Привіт Юлії Миколаївні.
1. До Марії Грінченко
9	травня 1910 р.	26 квітня 910. Чернігів.
Високоповажана Маріє Миколаївно!
Тяжко вражені незамінимою втратою Бориса Дмитровича, висловлюємо Вам своє співчуття. Нехай буде потіхою Вам, як і всій Україні, що він був серед нас, що його велика праця, його велика любов до народу не згинуть ніколи, і в них він ще довго житиме серед вдячних нащадків.
З високим поважанням
М. Коцюбинський, Віра Коцюбинська.
2. До Об’єднаного комітету по спорудженню пам’ятника Т. Г. Шевченку у Києві
27	липня 1910 р.
Дякуючи за честь, яку зробив мені Комітет обранням в члени жюрі для оцінки проектів пам’ятника Т. Г. Шевченку, повідомляю, що я згоджуюсь взяти участь в роботах жюрі.
Запізнився з одповіддю через те, що живу зараз за кордоном, а не в Чернігові, куди адресовані були запросини.
З високим поважанням
Саргі, Иаііа, 14/27. VII 1910.
М. Коцюбинський,
3. До Миколи Сумцова
16	жовтня 1910 р.
Високоповажаний Миколо Федоровичу!
В день ювілею славної наукової діяльності Вашої щирим серцем вітаємо Вас, яко українського вченого і яко громадського діяча.
Довголітня наукова праця Ваша була переважно присвячена Україні і її народові, а останніми часами Ви надали їй і національну форму; велика честь і щира подяка належить Вам, яко першому професорові, що почав викладати, в межах російської України, науку українською мовою. Щиру пошану викликають і Ваші твори — наукові й популярні, — складені українською мовою: вони мають і матимуть велику вагу в історії відродження українського народу.
Вітаючи Вас, вельмишановний Миколо Федоровичу, щирим серцем приєднуємось до загального пошанування Вашої світлої діяльності, бажаємо Вам ще довгого віку, ще довгої праці на користь і славу України!
З	жовтня 1910 р. Чернігів.
З доручення чернігівських земляків Ілля Шраг,
Михайло Коцюбинський.
