1902
220.	До Андрія Шелухіна
19 січня 1902 р.	б.І 902. Чернігів.
Високоповажаний Андрію Павловичу!
З новим роком сердечно бажаю Вам усього найкращого! Як я вже писав Вам, Уманець, який уважає Вас єдиним бажаним кандидатом на смотрителя музея, не встиг Вас визначити, бо його не вибрано. У нас сливе нова управа, і з одним- з членів, моїм хорошим знайомим, я навіть випив вина за Вас, так що тепер шанси Ваші ліпші, ніж були досі. Та я не знаю, чи Ви й досі залишаєтеся при свому замірі взяти посаду смотрителя музею. Я так давно мав од Вас звістки, хоч пишучи до Вас, прохав хоч коротенько звістити мене про свої заміри.
Отож коли Ви не роздумали, звістіть мене зараз, щоб я міг зробити все, що зможу.
У нас нічого особливого нема, слабуємо часто і мало маємо вільного часу. Сподіваюся скорої відповіді, а поки що кланяюсь та бажаю усього доброго.
М. чКоцюбинський.
221.	До Андрія Шелухіна
18 лютого 1902 р.
Високоповажаний Андрію Павловичу,
постараюся одповісти на питання Ваші, але перше хочу звістити Вас, що управа уже визначила Вас смотрителем музею і послала губернаторові на затвердження. Звісно,
поки Ви не дістанете офіціального паперу од управи - їхати в Чернігів нічого, а дістанете Ви його тільки тоді, як прийде згода од губернатора.
Петро Миколайович Солонина показував мені рекомендацію пр[оф.] Демченка, дуже прихильну, і вона, разом з рекомендацією добріодія] Лукашевича, цілком задовольнила управу. Музей ще не одчинено, там тепер порядкують, розміщують колекції. Чи все перевезене з Києва — не відаю, здається, не все, ну, та це дрібниця. В будинкові, який визначений Вам та на читальню, ніхто не живе — він вільний, так що можна буде їхати Вам у Чернігів зі своїм збіжжям. Феодосія Степанівна жива і здорова, живе в Чернігові, її адреса просто: Чернігів. Володимир Іванович тепер в Катеринодарі, Кубанської області, йому треба писати на «Областное управление».
Я дуже радий, що Ваша справа стоїть добре і що є надія побачити Вас у Чернігові. Бажаю, щоб це скоріше наступило. Простіть, що пишу так мало, дуже зайнятий. Наші всі кланяються Вам.
Бувайте здорові, всього найкращого Вам.
Ваш М. Коцюбинський.
5	лютого 1902 р.
Чернігів.
223.	До Михайла Комарова
29 березня 1902 р.	17.1 II 902, Чернігів.
Високоповажаний Михайле Федоровичу.
Посилаю Вам разом з сим бандероллю своє оповідання «Дорогою ціною». Прийміть його на знак щирого поважання й вдячності.
Оповідання того на свій превеликий клопіт видав я власним коштом 500 примірників, а тепер не знаю, як би його збути. Частину взяла книгарня «Киев[ской] стар[и-ньі]», а решта лежить у мене.
264
Коли б Вам не було трудно помогти мені пристроїти хоч невелику частину видання в Одесі, я був би Вам дуже вдячний. Ціна книжечки 40 коп., на готові гроші я ладен зробити уступку до 40%, а на комісію лише 25%.
Коли Ви будете уважати, що можна пристроїти книжечку в Одесі, напишіть з ласки своєї, коли, кому і скільки примірників можна вислати. Дуже дякуватиму. В останні часи я щось розписався, за півроку написав цілий томик.
Вчора послав я до цензури великий том своїх оповідань (14), вибравши, які догодять цензурі. Том матиме більше 400 сторін.
Як же Ваше здоров’я, і над чим тепер працюєте? Ми так рідко бачимося — що я не відаю сливе нічого про Вас.
Моє й моєї жінки привітання Вашій родині.
Чекатиму ласкавої одповіді.
З високим поважанням М. Коцюбинський.
224.	До Григорія Коваленка-Коломацького
Березень 1902 р.
Питаєте, як наша статистика. Отож було дуже погано, бо завідував єю князь М. Л. Шаховський, який нічого не тямив і наробив скандалу на ввесь світ. Бюро мусило боротися з таким завідуючим, що нічого не знає, — і в результаті приїзд спеціалістів-статистиків (Анненський, Каблуков, Щербина, Пешехонов, Кисляков і чиновник міністерства фінансів Островський), які справедливо осудили постанову статистичного діла у нас, посвідчили, що Шаховський ні бельмеса не тямить в статистиці і тільки ті роботи добрі, що зробили самі статистики, не питаючись завідуючого. Отож Шаховського вже нема, і аж легше дихається, бо опріч того, що він псував справу, був ще людиною недоброю і шкодливою. Багато попсував крові і нервів людям...
Сі неприємності зайняли ввесь час, а все-таки я в останні місяці багато працював і для себе. Опріч оповідання в «Киев[скои] стар[ипе]», я написав ще три — «Лялечка» — для альманаху в честь Куліша, що має вийти в Чернігові, «На камені» — для катеринодарського
альманаху і «Поєдинок» для київського на пам’ять Кониському, бо моє оповідання «Ціпов’яз» цензура викинула була. Як бачите, розписався, — се для мене — дилетанта, що пише рідко й мало, багато навіть. Опріч того, вилагодив для цензури 14 своїх оповідань — і сими днями посилаю. Вийде великий том...
225.	До Петра Оконешникова
18 травня 1902 р.	5.У 902, Чернігів.
Сердечне спасибі Вам, шановний мій Петре Миколайовичу, за пам’ять і за присланий фейлетон! Не міг подякувати і привітати Вас, бо не знав Вашої адреси. Вітаю і бажаю Вам усього найкращого.
Ваш М. Коцюбинський.
226.	До Миколи Вороного
28 травня 1902 р.	15. V 902. Чернігів.
Не одповідав Вам, дорогий пане Миколо, бо все чекав, аж виясниться справа з нашим бюро. Аж вияснюється доволі сумно. Завідуючого — Арнольда — не затверджено, а сими днями адміністрація припинила роботи статистиків до 2 червня. До чого воно йдеться, невідомо. Отож я напишу Вам, чи подавати Вам просьбу й коли.
Буде видко допіру по 2 червня.
Що ж там у Вас чувати? Як Ваш альманах? У нас нічого доброго.
Ваш М. Коцюбинський.
227.	До Володимира Гнатюка
5 червня 1902 р.
Високоповажаний добродію!
Не знаю, як і дякувати Вам за такі цінні дарунки. Я навіть не заслужив на таку ввічливість і прихильність Вашу. Книжки, що даруєте мені, ще тим цінніші, що
саме тепер потрібні мені для моїх етнографічних праць.
Посилаю Вам коректу. Як бачите, не затримую її довго, сьогодні одержав, завтра висилаю.
Посилаю рівночасно свою останню фотографію. Та фотографія, що у Вас, дуже невдатна, мене там трудно пізнати. Коли б Ви змогли зробити кліпі з тої, що долучаю, то це було б дуже добре. Боюсь, що Вам це незручно, бо вже маєте кліш, але на всякий випадок посилаю. Коли вишлете дальше коректу, звістіть, що думаєте про новий кліш.
Слово «гроза» я замінив словом «буря».
Бувайте здорові. Ще раз дякую сердечно.
З високим поважанням,
Ваш щирий М. Коцюбинський].
23/У ст. ст. 902.
Чернігів.
228.	До Володимира Гнатюка
8 червня 1902 р.	Чернігів, 26.V ст. ст. 902.
Високоповажаний добродію!
Давно вже не мав я од вас звісток. Чи, може, Ви не писали в останні часи до мене, бо не хочеться думати, що Ваші листи загинули в дорозі. Не відаю, чи дістали Ви примірник мого оповідання «Дорогою ціною», а також «Етнографічні матеріали» Малинки, що вислав я Вам навесні ще.
Я дуже інтересуюся, як стоїть справа з виданням книжок у Видавничій спілці. Мені бажало б ся, щоб Спілка видала останні два томики моїх оповідань. Опріч «Дорогою ціною», яке в Галичині сливе невідоме, у мене є ще три оповідання нових, ніде не друкованих: «Лялечка» — етюд, «На камені» — аквареля і «Поєдинок» — образок. Рахуючи їх і ті оповідання, що не ввійшли у видані Спілкою томики («Хо», «На крилах пісні», «П’я-тизлотник») — якраз стало б на такі два томики, як видані.
Коли б можна це зробити і Ви взяли б на себе труд поговорити в цій справі з дирекцією Спілки, я був би
дуже вдячний Вам. Взагалі мені хотілось би, щоб всі мої оповідання були зібрані докупи та видані у Львові.
Недавно мені переказували, що в «Вістнику» надрукована замітка про мої писання — не знаю, чи правда сьому, бо останніх книжок «Вістника» не довелось бачити.
Ще одно прохання: чи не могли б Ви подати мені відомості, скільки у Вас у Львові коштуватиме друк петитом, у дві шпальти, аркуша такого формату, в якому видається «Л. Н. Вісти ик»?
Мені це потрібно знати в справі, про яку напишу Вам пізніше.
Що у вас чувати? Ми сливе нічого не відаємо про закордонні справи, бо можемо знати хіба з листів.
Дуже прохав би, коли ласка, одповісги мені невдовзі.
З високим поважанням Ваш
М. Коцюбинський.
229.	До Володимира Гнатюка
17 серпня 1902 р.
Високоповажаний добродію!
Дуже спізнився з одповіддю на Ваш лист з 12/6, бо мене весь час не було дома, і тільки повернувши, я застав той лист.
Дякую Вам за подані звістки. Добре зробилисьте, що послали листа рекомендованим. Щось справді гинуть листи в дорозі, на це у нас часто нарікають. Може, навіть передивляються й рекомендовані, бо у Вашому я не знайшов каталожна, про який згадуєте. А може, Ви забули його вкласти.
За подарунок для мене дуже цінний — за Ваші «Етнографічні записки» — вельми Вам дякую. Ви можете вислати їх у Київ[...] тільки посилайте рекомендованим, під опаскою.
Не менше дякую й за Ваші піклування коло моїх новел. Спасибі, що порадили Спілці видати 3-й томик мій ще сеї осені.
Проти того плану видання, що подаєте, нічого не маю, хай в 3-й томик йдуть дрібні оповідання, переважно нові, як: «На камені», «Лялечка», «На крилах пісні», «П’ятизлотник», «Хо». Решта ввійдуть у 4-й.
268
З великою охотою дам до «Вістника» одно з нових оповідань. Тільки перепишу і вишлю на Ваші руки. Для окремого видання теж незабаром пришлю рукопис.
До Мирного написав, хоч не сподіваюся, щоб він дав Вам «Повію». Я вже з Вашого припоручення звертався до нього, прохаючи дати ту повість для Спілки, — та він не пристав на те, про що я сповістив Вас у свій час.
Як же Вам їздиться, чи багато зібрали етнографічного] матеріалу? Обіцялисьте ласкаво написати мені з дороги, та, не діставши мого листа, певне, гадали, що Ваш пропав. Дуже буду вдячний, як напишете.
Бувайте здорові!
З правдивим поважанням
Ваш М. Коцюбинський.
4 ст. ст. серпня 1902.
Чернігів.
230.	До Володимира Гнатюка
6 жовтня 1902 р.	23 ст. ст. вересня 902, Чернігів.
Високоповажаний добродію!
Саме збирався писати до Вас і дістав Вашого листа. За етнографічні матеріали щиро дякую. Я ще не дістав їх, а коли дістану, зараз звіщу.
Разом з листом отсим посилаю Вам під опаскою (ре-коменд.) рукописи трьох своїх новел: «Лялечка», «На камені» і «Поєдинок», бо я й сам бажав би, аби третій томик вийшов ще сього року. Одно з тих оповідань, яке Ви самі схочете, надрукуйте у «Вістнику», хоч рівночасно його можна б складати і для третього томика. Я хотів би, щоб в нього увійшли, опріч цих трьох новел, ще «Хо», «П’ятизлотник» і «Пісня». Недобре було б, коли б 3-й т[ом] був меншим од попередніх двох, я цього боюся і пхаю в нього цілих шість новел. Зрешта Вам видніше буде. «П’ятизлотник» друкувався в «Зорі» 1892 р., а «Пісня» теж в «Зорі», здається, в р. 1895-му. Я прохав би це останнє оповідання назвати «На крилах пісні», це більше одповідає змістові. Коректу (другу), будьте ласкаві* присилайте мені, затримувати не буду.
269
Мирний нічого не одписав мені, хіба знов нагадаю йому, а тоді сповіщу й Вам.
Маю до Вас просьбу. В Чернігові є така урядова «Ученая архивная комиссия». Думаємо в її імені збирати по Чернігівській] губернії] етнографічні матеріали (в широкому розумінні). Поклали в основу програму Наукового] товариства] ім. Шевченка, але, може, у Вас вийшло щось більш нове й повиє, може, маєте які інструкції і вказівки для збирачів етнографічного] матеріалу. Був би Вам дуже вдячний за всяку поміч і раду, тим більш цінну, що Ви займаєтесь етнографією. Прохав би якнайшвидше одповісти мені на цей лист, бо ми вже розпочинаємо справу.
Не смію прохати Вас поділитися зо мною новинами з Вашого життя, але коли б був час і охота, я особливо дякував би, бо ми, через відомі Вам причини, сливе зовсім одрізані од дуже цікавого для нас життя Галичини.
Сердечно бажаю Вам всього найкращого!
З високим поважанням
щирий М. Коцюбинський.
231.	До Володимира Гнатюка
12 жовтня 1902 р.
Високоповажаний добродію!
Ви вже, певно, дістали мого рекомендованого листа і три новели. Тепер пишу Вам, щоб звістити і ще раз подякувати за етнографічні збірники (3), які вже [...] одержав. Коли Ви такі ласкаві, вишліть на ту ж адресу й останні 3 збірники.
Маю Вас прохати о раду й поміч. Один мій чернігівський знайомий, інженер, має замір вислідити вплив українського стилю в давній архітектурі, переважно в церковній. Чи нема у вас в Галичині яких матеріалів до таких дослідів, малюнків, спеціальних студій? Може, що є в Ставропігії? Будьте ласкаві, не одмовте помогти в тій справі своїми радами і вказівками. Коли б було потрібне, мій знайомий поїхав би до Львова. Його праця може бути дуже інтересною, і тому варто запомогти. Я був би Вам особливо вдячний за таку поміч.
270
Чи чули, що помер Рильський? [...] Варто б помістити у «Вістнику» його портрет і хоч коротку біографію. То була незвичайно талановита і симпатична людина.
Кажуть, що «Вістник» доходить через цензуру до Москви. Чи правда сьому, бо тоді можна б покористуватися цим.
Прохаю вибачити за клопоти, що чиню Вам так часто. Нетерпляче чекатиму одповіді і коректи.
З високим поважанням.
Ваш М. Коцюбинський.
29 ст. ст. IX 902.
Чернігів.
232.	До Володимира Гнатюка
17 жовтня 1902 р.	4 ст. ст. X 902, Чернігів.
Щира й велика подяка Вам, високоповажаний добродію, за ради, вказівки і прислані етнографічні програми. Вони дуже стануть мені у пригоді. Чи дістали Ви мого листа з 4-го ст. ст. с[ього] м[ісяця]?
Щодо порядку новел в III т., то я згоджуюсь на поданий Вами. Титул книжки можна взяти од першого оповідання, яким почнеться книжка, як це ми робили в попередніх двох томиках.
Чекаю коректи. Чи не могли б Ви яким чином вислати кн. «Вістника», де надрукуєте «На камені»... Врешті я ще напишу Вам про се.
З високим поважанням
М. Коцюбинський.
233.	До Бориса Грінченка
20 жовтня 1902 р.
Вельмишановний Борисе Дмитровичу,
посилаємо Вам, разом з сим, ноти Лисенка, а Ви вже замовте, з ласки своєї, факсиміле. Портрет Куліша буде висланий Вам і п. Кулішевій пізніше, як буде зроблено з нього фотографію.
271
Щодо того, де друкувати альманах — тут чи в Києві, то ми, маючи ие вповні точний рахунок коштів видання в Києві, не можемо зараз рішити цього питання. Подаємо точний рахунок Чернігівської друкарні:
Набор (по 20	аркушів)	100	карб.
Папір (по 6	кар. 50 к. стопа) 321
Друк	160
Брошуровка	24
Разом	604	карб.
Зразок формату й паперу долучаємо. Шрифт — корпусний ельзевір (як у «Хвилі за хвилею»).
Будьте ласкаві — візьміть в київській друкарні докладний рахунок і порівняйте з нашим, опріч того візьміть під увагу, що ми тут матимемо кредит і безплатну коректу.
Коли подасте докладніші відомості, зараз пришлемо Вам одповідь.
Хотілось би на обгортку до альманаху дати гарну віньєтку, не друкарську, а композицію якогось тямущого маляра. Чи не могли б Ви знайти такого маляра в Києві, а як там не знайдете, то чи не написали б Ви у цій справі до Петербурга? Звісно, справу цю треба полагодити якнайшвидше, бо й віньєтка, здається, повинна перейти цензурні митарства.
Земська друкарня тепер сливе не має роботи і через те обіцяла дуже швидко виповнити замовлення.
Бувайте здорові.
Чекаємо швидкої одповіді. Уклін Вашим.
З високим поважанням
М. Коцюбинський /. Шраг
7. X 902.
Чернігів.
234.	До Ольги Кобилянської
25 жовтня 1902 р.	12 ст. ст. X 902, Чернігів.
Високоповажана добродійко!
Пишу до Вас під свіжим враженням од Вашої повісті «Земля». Я звичайно багато читаю, але признаюся, що давно читав щось таке гарне, таке захоплююче, як «Земля». Я просто зачарований Вашою повістю — все, і природа, і люди, і психологія їх — все це робить таке сильне враження, все це виявляє таку свіжі[с]ть і силу таланту, що, од серця дякуючи Вам за пережиті емоції, я радів за нашу літературу. Яка шкода, що ми не можемо мати Вашої повісті на Вкраїні!
Маю до Вас прохання.
В Чернігові ми видаєм врешті альманах пам’яті Куліша, про який Ви вже знаєте. Хотіло б ся, щоб Ваша прегарна «Битва» побачила паш світ іменно у тому збірнику. Д[обродій] Грінченко, маючи, як він казав, Ваш загальний дозвіл, помістив «Битву» в збірник, і цензура пустила її. Річ тільки у тому, що в деяких місцях мова Вашого оповідання не буде зрозумілою широкій публіці у нас. Чи не дозволили б Ви змінити дещо відповідна нашим умовам, розуміється, при найбільшому шануванню авторового стилю і особливостей. Я був би Вам дуже вдячний за такий дозвіл, бо це зробить можливим популяризацію Ваших творів на Вкраїні. Прохав би зараз прислати хоч коротеньку відповідь, бо нам дуже залежить на тому, щоб мати її якомога швидше.
Знаючи наші широкі круги читачів, що ще знаходяться під впливом реалізму і сливе вороже відносяться до модерних напрямків літературних, ми не зважуємося давати такі речі, як Ваше «Тут повинні рожі стояти», яке нам дуже сподобалося.
Наших читачів ще треба виховувати, і доводиться робити це обережно. Бувши у Росії, Ви, певне, трохи познайомилися з умовами нашого життя і не здивуєтесь тому, що пишу.
Будьте ж ласкаві, високоповажана добродійко, не одмовте швидкої одповіді на цей лист.
Прийміть найгарячіші бажання Вам усього найкращого од поважаючого Вас М. Коцюбинського.
Адреса: г. Чернигов, Россия, ул. Северянская, 3, собственный] дом. Михаилу Михайловичу Коцюбинскому.
235. До Володимира Гнатюка
27 жовтня 1902 р.	14 ст. ст. X 902, Чернігів.
Високоповажаний добродію, я вже, спасибі Вам, дістав три томи етнографічних матеріалів: маю т. VI (анекдоти), т. IX (матеріали] з Угорської Русі) і т. XII (легенди). Ще раз складаю Вам найсердечнішу подяку за цінні книжки, які мені стануть у великій пригоді. Ви, певно, дістали вже мою відкритку, в якій я згоджувався на порядок ІІІ-го томика новел і прохав дати титул книжки од першого оповідання. Чекаю коректи. Дальші томи етнографічних] матеріалів], коли можна, вишліть на попередню адресу.
З високим поважанням
М. Коцюбинський.
236.	До Бориса Грінченка
14 листопада 1902 р.
Високоповажаний Борисе Дмитровичу,
спасибі Вам велике од нас обох за книжечку, дякую теж за виписки з «Лялечки», з яких я, на превеликий мій жаль, не можу ясно уявити, наскільки скривдила мене цензура, хоч, здається, скривдила тяжко, бо видерла кільця психічного процесу. Ну, та Ви кажете, що друкувати можна, Вам принаймні так здається.
Мій рукопис «Лялечки», мабуть, пропав, бо я позичив його одному знайомому, а той не може розшукати його тепер. Може, зпайдеться, а може, й ні; без рукопису я не можу нічого зміркувати, бо оповідання свого не пам’ятаю. Будьте ласкаві, коли будете присилати мені коректу (а я конче прохав би прислати мені і першу і ДРУГУ) долучіть до першої оригінал, він же на той час не буде потрібним Вам. Я ні коректи, ні рукопису оповідання затримувати не буду, на другий день або й того самого, одішлю Вам рекомендованим.
Бачите, без рукопису я нічого не вдію. Мені конче потрібна перед очима цілість, щоб загоїти так-сяк цензурні рани. Прохав би Вас також ради, як досвідної у
таких справах людини, наскільки можна гоїти такі рани, чи можна фразою-другою зв’язати розірване, взагалі, що можна робити, а чого ні. Мені ніколи не довелось мати діла з цензурою. За раду буду вдячний.
Я й Віра Устимівна засилаємо Вам і Марії Миколаївні свої привітання.
З високим поважанням М. Коцюбинський.
1. XI 902.
Чернігів,
237.	До Панаса Мирного
15 листопада 1902 р.	2.ХІ 902, Чернігів.
Високоповажаний добродію Опанасе Яковичу!
Спішу поділитися з Вами звісткою: цензура випустила врешті альманах, присвячений пам’яті Куліша, і його почали вже друкувати в Києві.
Правда, не обійшлось без шкоди — цензура викинула листи Кулішеві, обтяла його життєпис (вкраїнською мовою) і покалічила потроху «Серед степів», вірші Кримського, а особливе моє оповідання «Лялечка». У всіх згаданих речах викинуто дуже мало, а от моє скривдили так, що не відаю ще, чи можна буде друкувати.
Ви, певне, гніваєтесь на мене, що так давно вже писали. Гніваєтесь, що я нічого не дав до Альманаху в честь Гоголя. Вірте, що останніми часами я нічого не міг робити, весь час нездужав, та й тепер дуже погано мені.
Тож прошу вибачити мені мою вину, коли ще виною її можна назвати.
Сими днями писав до мене з Львова д. В. Гнатюк, редактор «Вістника». Він доручив мені прохати Вас дати на 1903 рік до «Вістника» Вашу «Повію». Коли б Ви згодились, «Вістник» передрукував би те, що вийшло вже в «Раді», і додав нові частини (кінець), які Ви прислали б до редакції. Д[обродій] Гнатюк благає Вас не одмовити його проханню, бо те, що повість видрукують за кордоном, анітрішки не пошкодить виданню в Росії, і закордонні видання не доходять до нас, а наші до них.
Я прохав би Вас написати мені, що Ви про се думаєте.
Якось ви писали, шановний Опанасе Яковичу, що полтавці думають набути у мене моє оповідання] «Дорогою ціною». Я вже знизив ціпу книжки з 40 коп на 25, і коли б у мене взяли на готові гроші примірників 100, я зробив би % 40 уступки, себто оддав 100 примірників] за 15 карбованців. Роблю таку велику устунку через те, що я людина не комерційна, займатися продажжю книжок не вмію і хочу збути видання, аби вернути свої гроші. Я дуже і дуже був би вдячний Вам за поміч у сій справі і наперед прохаю вибачити, що турбую Вас своїми проханнями.
Сподіваюся дістати од Вас незабаром одповідь і запевнитися, що Ви на мене не гніваєтесь вже.
Сердечно бажаю Вам здоров’я.
З високим поважанням Ваш М. Коцюбинський.
238.	До Д. І. Яворницького
15 листопада 1902 р.	2.ХІ 902, Чернігів.
Северянская, 3, собственный] дом.
Високоповажний добродію Дмитре Ивановичу!
Позволяю собі звернутися до Вас за радою й поміччю в справі, яка може бути цікавою й для Вас. Мій хороший знайомий інженер І. М. Якубович, що живе в Чернігові, думає розпочати працю, в якій має на меті вистежити вплив українського смаку, українського стилю в старин-ній архітектурі на Вкраїні, переважно церковній. Він хотів би виділити все своєрідне в архітектурних мотивах і прослідити розвій його до останніх часів.
На превеликий жаль, він не знає, чи існують спеціальні праці на таку тему або які рукописні матеріали по архівах чи в інших місцях, де і що шукати.
Отут би Ваша компетентна поміч і могла б стати у великій пригоді.
Я був би Вам дуже вдячний, коли б Ви своїми радами напрямили на добрий шлях людину, що має таку хіть додати до нашої історії культури цікаву сторінку.
Сподіваюся, що Ви, який так добре знає і так любить наше минуле, не одмовитесь запомогти, чим зможете.
Бажаю Вам здоров’я і сил.
З високим поважанням
Михайло Коцюбинський.
276
239, До Володимира Гнатюка
17 листопада 1902 р.	4 ст. ст, XI 902, Чернігів.
Високоповажаний добродію!
Згода! Робіть так, як уважаєте потрібним і кращим. Коректу прошу висилати далі. В «Хо» хай складачі не складають оцих місць па стор. 29 (окремої брошури, виданої Лукичем) знизу 7 рядків. Починався словами «А ти, попе...» і кінчиться «рух будучого попа».
На стор. 32: — «А як там піп?..» і кінчаючи словами: «і мусить вклонитись добродієві». Ці місця я викидаю. «Етнографічний] зб[ірник]» т. II — IV, VII — VIII і X, спасибі Вам, лежать уже в Києві.
Засилаю вам сердечне привітання.
З високим поважанням М. Коцюбинський.
240.	До Володимира Гнатюка
11 грудня 1902 р.	28 ст. ст. XI 902, Чернігів.
Високоповажаний добродію, я занепокоєний, що не маю далі коректи. Два тижні, як я одіслав Вам останній аркуш (що кінчається 96 сторінкою) і далі не маю. Чи не пропала в дорозі? Д[обродій] Мирний врешті одписавмені. Не може дати «Повії», бо нескінчена. Чекаю одповіді і дальшої присилки.
Ваш М. Коцюбинський.
241.	До Володимира Гнатюка
20 грудня 1902 р.	7 ст. ст. XII 902, Чернігів.
Високоповажаний добродію!
Що з Вами? Чи Ви здорові, чи не сталося чого, що перестали висилати мені коректу? Останню посилку (кінчається стор. 96) я у свій час одіслав Вам, і от уже близько місяця не маю од Вас ні слова, ні аркушика коректи.
277
З цього поводу послав я Вам кореспонденційну картку, але й на неї не дістав одповіді.
Будьте ласкаві, повідоміть, що сталося. Мені конче треба самому переглянути коректу, особливо «П’ятизлотник» і «На крилах пісні».
У мене вже готов матеріал для 4-ї книжки: «Цвіт яблуні» — етюд, «Fata morgana» — з сільських настроїв і «Дорогою ціною» — оповідання].
Буду Вам вдячний, коли поспішитесь з присилкою ко-ректи і напишете хоч кілька слів.
Бажаю Вам веселих свят, здоров’я й всього найкращого в новому році.
З високим поважанням
Ж. Коцюбинський.
242.	До Бориса Грінченка
21(8) грудня 1902 р.
Високоповажаний Борисе Дмитровичу,
спасибі за коректу. Того ж дня не міг одіслати, бо в неділю по обіді не приймають рекомендованих посилок.
Я теж думаю, що одної коректи з мене доволі, тож вдруге того самого не присилайте. Особливо вважаючи на те, що у Вас, як пишете, добрий догляд за друком.
Чекаю дальшої коректи, більш для мене цікавої й страшної, бо кінець «Лялечки» особливо попсований цензурою.
Привітайте од нас Вашу вп. родину і прийміть вираз щирого поважання.
Ж. Коцюбинський.
8. XII 902.
