35.
Високоповажаний і дорогий пане Володимире!
Я дістав Вашу відкритку з АНашІ1), хоч не дуже давно, бо мене не було в дома.
Кілька день збірав ся одписати Вам, та все ставало щось на перешкоді — і це просто мучило мене, бо все мав найщирійшу охоту одписати Вам, побажати Вам сердечно з новим роком, здоровя та всякого гаразду. Аж ось сам занедужав і через те маю вільніший час. Як же Ви почуваєте тепер себе? Чи помогло Вам прооуваннє в санаторії, чи хоч трохи покращало Вам? Я дуже хотів би мати про це од Вас відомосте.
Ви хотіли б знати останні літературні новинки у нас на Вкраїні. Я. на жаль, сам не багато їх знаю, але що знаю, подам Вам залюбки. Отож останньою новинкою, приємною для нас, є дозвіл цензури друковати повний збірник творів Л. Глїбова. Сюди входять, опріч байок, уже друкованих у нас, недруковані ще в Росії байки, ліричні твори й дїтячі загадки віршом, що колись появляли ся в „Дзвінку“. Збірник мають видати в Київі в 10.000 примірників.
Ви певно чули що ще торік заходив ся я скласти літературний альманах з праць, ще ніде не друкованих. Отож альманах той уже складений і сими днями одсилаю його до Петербурської цензури. Маю чимало матеріалу, почасти доброго, почасти середнього. Якось старші й відомі письменники прислали твори, — я сказав би — вартости не дуже високої. І. Левіцький, наприклад, дав більше оповіданнє — „Гастролі“ — але слабе. Мирний прислав вірші — нехай йому Господь в день стрпиного суду не згадає про їх! Найкраще подам Вам зміст альманаху:
Леся Українка — Вірш і опов. „Чужий“. Франко — Стріли — вірші; Кобилянська — Ідеї — новелля; Їригоренко — Сілует — оповід.; Чай-ковський — За чужі гріхи — оповід.; Яновська — Два дні з життя, опоеід.; Грінченко, Вороний, Чер-нявський, Кібальчич, Старицький, Кримський, Луцький, Вербіцький, Мирний вірші; Єфремов — Однаково чи жив — чи загинув — оповід.; Н. Кібальчич — Тїни (4 оповід.); М. Левіцький — 
Пенсія, оповід.; Вороний — Пустоцвіт, оповід. г Липа — До пятого коліна — оповід.; Н. Полтавка — Анонімний лист, опов.; І. Левіцький — Гастролї, опов.; Л. Черняхівська-Старицька — Весна, опов Нарештї моїх три кусники під спільним заголовком — „З глибини“. Та ще чекаю не сьогодня-завтра оповідання од Дніпрової Чайки. Альманах думаю назвати „З потоку життя“. Коли цензура не дуже покалічить — буде великий том. Оце скінчив один альманах, а вже берусь за другий. Цей уже думаю скласти не з нових, не-друкованих творів, а навпаки — виключно з друкованих в Галичинї — і значить нашій ширшій публіці незнайомих. Галичанам — звісно, перше місце.
Тепер у Вас в Галичині такі таланти появились, що заганяють в кут наших — українських. Просто радієш, як читаєш Стефаника, Кобилянську, Мартовича.
Може 6 Ви були ласкаві та нарадили менї., що взяти до того збірника з нов:щих праць галицьких письменників, бо я останніми часами богато де чого не читав з того, що у Вас вийшло з друку.
Я пишу тепер щось небагато. Моя урядова праця забірає у мене весь час, та ще здоровя не служить, настрою нема. За кілька день посилаю до „Кіев. Старины" останнє оповід. своє „Fata morgana“. Не знаю, чи видрукують, бо тема з цензурного боку дуже слизька. Оповід. невелике, так коло 2 аркушів.
Давно вже хочеть ся менї спробувати своєї сили на чомусь більшому. Хочеть ся написати роман — та нема часу й сили. Так коли б спочити хоч кілька місяців, залишити десь далеко свої щоденні клопоти й турботи — то може б чоловік що й зробив. Та про те нічого й думати. Жорстоке життя потрібує офір. І навіть та дрібниця яку робиш — робить ся хапаючись й через те невдовольняє мене. Все виходить бліде, анемічне.
необроблене і тільки дратує. А тим часом читаєш — і бачиш великі зразки великих майстрів слова, бачиш, що можна зробити з тим словом. Знаєте, дорогий добродію, коли я читаю гарного автора (а в мене є любимі — от якГамсун, Шніцлєр, Лї, Ахо, Гарборг, Від, Стрінгер, Метерлінк) — мені не хочеть ся писати, бо я знаю, що ніколи не досягну того, що досягли, що зробили ці таланти.
Та що се я росписав ся так про себе! Я вже давно хочу спитати Вас, чи позволяє Вам стан здоровя працювати над чим й що Ви тепер пишете ?
Мені дуже хотїлоб ся знати про Вас — і це не проста цікавість, а виник того щирого поважання, з яким я завжди відношу ся до Вас і до Вашої дїяльности.
Сподїваю ся, що коли у Вас буде охота і час — напишете мені кілька слів, а тепер вибачте за цей недокладний мій лист, писаний рукою хорого та не гнівайтесь за пізню відповідь на Вашу ласкаву картку
Щире бажаю Вам поправити на чужині своє здоровя, потрібне не тільки Вам, але й нам всім та спільній нам усім метї.
Бувайте ж здорові, найсамперед здорові. Сердечне обіймаю Вас та бажаю усього найкращого.
Ваш М. Коцюбинський.
24. ст. ст. І. 904.
Чернигів.
36.
4. ст. ст. V. 1904.
Чернигів
Високоповажаний Добродію!
Дуже Вам дякую за звісточку, що подагисьте з Відня по дорозї до дому. Жалкую тільки, що =не повідомили, як почуваєтесь, чи поміг Вам Алянд?
Я дуже інтересуюсь станом Вашого здоров’я і дуже був би радий почути, що Вам краще тепер. На фотографії (що на відкритцї) Ви маєте такий здоровий вигляд!
Уклінно прохаю вибачити, що так рідко писав до Вас, та у мене тепер так мало вільного часу, я такий обтяжений службовою працею, що не маю навіть часу пройти ся на свіжім повітр., через що часто занепадаю на здоров’ї. Таке погане маю життя, що і уявити собі не можете , Тут хочеть ся писати, хочеть ся якоїсь більш живої та продукцийної праці — але годі про це й марити: все забірають службові та инші обовязки.
Мушу повідомити Вас про одну справу, яка може й Вам цікавою буде. В Київі видасть ся насолись „Кіевскіе Отклики“. В склад редакції сеї часописи вій шло богато наших людей, тай співробітники все більше Українці. Запрохано і мене. Я запропонував вести в газеті постійний оддїл хроніки галицького життя — полїтичното, громадського, культурного. Редакція радо пристала на те і зараз же написала до ред. Ваших часописів — пропонуючи їм обмін виданнями. Минуло зо 2 тижні, а може й більше, а нема жадної звістки од галицьких редакцій. Може вони не бажають обмінюватись з „Кіевск. Откликами“. Було б дуже жаль, коли б це було так, бо тодї б я не міг вести згаданого оддїлу. Може б Ви були ласкаві і при нагодї перебалакали з редакторами та вияснили їм мету (дуже важну для Вас і для нас — Українців) такого обміну часописями.
Буду дуже вдячний за поміч.
А що чувати про ювілейний збірник „Свободи“ ? Я, принаймнї, нічого не чув з того часу, як послав через Вас матеріял для друку.
Буду сподївати ся одпозідї од Вас. Напишіть про своє здоров’я. Чи думаєте прожити літо у Львові, чи виїздите куди ?
Бажаю Вам усього найкращого в світї.
Ваш М. Коцюбинський.
 (Білет).
Дбр. Володимир Гнатюк.
Користуюсь нагодою, що б переслати Вам. через свого хорошого знайомого д. Дмитра Яворського найщирійший гривіт. Буду дуже вдячний, коли привітаєте і поінформуєте д. Яворського, який перший раз їде за кордон.
Усього кращого.
З високим поважанєм М. Коцюбинський.
31. ст. ст. V. 904.
Чернигів.
38.
23.	ст. ст. вересня, 1904.
Чернигів,
Високоповажаний Добродію!
На сей раз мені повезло: і листа Вашого і число „Свободи“ дістав. Велике ж Вам спасибі за „Свободу“! Я вже думав, що не побачу її.
Посилаю Вам 3 оповіданя своїх, що були надруковані у нас на Вкраїнї. Помістіть їх, будьте ласкаві, в такому порядку. 1) „Цвіт яблунї“, 2) „Дорогою ціною“ і 3) „Fata rrorgana“. Вийде такий томик, як перший („В путах шгйтапа“). Чи не можна б друкувати 4-ту книжку на такому грубому папері, як дві попередніх ? „На каменї“1), хоч в сьому томику не менче сторінок, Як в кожному з перших, вийшло дуже тоненькою книжкою. Коли б Ви уважали за краще змінити порядок, то змікіїть так, як хочете. Нового оповіданя зараз не маю, тож не обіцяю прислати. На більшу книжку,
і) Титул поданий мильно. Має бути „По людському".
ніж попередні, зараз теж не спроможуся, бо, здасть ся, нічого вже друкованого не має. Прошу Вас дуже, коли це можливо, присилати менї коректу. Постараю ся бути акуратним і швидко повертатиму коректу.
Питаєте, що тепер пишу. Недавно, повернувши з Криму, де спочивав літом, написав новельку для альманаху в честь Кобилянської п. з. „У грішний світ“ і вже одіслав. Тепер забіраю ся до більшого оповіданя для „Київської Старини“. Ви не знаєте, як менї важко писати. Умови у мене такі, що я мушу сливе весь вільний час оддавати службовій праці та такій приватній, що дає заробіток, бо у мене велика родина і потребує гроша, а платню беру невелику та ще хорую. Лікарі кажуть покинути таку працю, більше гуляти, спочивати, а я мушу каменем седїти. При таких умовах займатись ще літературною працею дуже важко.
Ви дивуєтесь, що наші письменники мало, або й зовсім нічого не посилають до „Л. Н. Вістника“. Мені здасть ся, се можна пояснити тим, що у нас тепер складаєть ся багато ріжних альманахів, в яких вони (автори) містять свої працї. Деякі альманахи лежать ще в цензурі, де які друкують ся, а де-які складають ся ще. Відтак „Кіев. Старина" забірає літературний матеріял. Наші автори здебільшого люди бідні, мусять заробляти, а „Кіев. Старина“ хоч небагато, а платить. Це принаджує. Я не думаю, щоб літературна продукція зменшилась у нас: вона тільки розтекла ся по ріжних шляхах. От тепер „Кіев. Старина“ розписала конкурс. Платитиме 100 рублів за аркуш. Певно матиме магеріял.
Мій альманах ще в цензурі. Лежить уже в Петербурзї 9 місяців і чи скоро, повернуть, — не знаю. Думаю, що вже невдовзї дістану його. Д. Коваленко, на скільки знаю, дістав вислану Вами драму. Д. Вороний хвалив ся, що недавно послав свої вірні дли „Л. Н. B.“ на адресу п. Грушевського. Збіраєть ся ще щось писати.
На мене не гнівайте ся: як що матиму, матеріял — конче пришлю Вам. Та я пишу мало, коли урву хвилину.
Боюсь Вас турбувати проханнєм, а хочеть ся мати мені переклади моїх оповідань на польську мову, про які подані звістки в хроніцї „Л. Н. В.“. Коли б Вам не трудно було прислати мені їх, я був би вельми вдячний Вам. Коли ж це з’язано з усякими клопотами, то будьте ласкаві не турбуйте ся і не присилайте.
Чому нічого не пишете про сьоє здоровлє ? Я дуже хотів би знати, як тепер почуваєте себе, чи краще Вам, де пробудете зиму ? Сподїваю ся од Вас, як обіцяли, ще кілька слів, а поки що сердечно здоровлю Вас усім найкращим.
Ваш
М. Коцюбинський.
З згадані оповідапя посилаю під опаскою рекомендованим.
39
Високоповажаний Добродію!
Дуже дякую за запросини взяти уділ у Збірнику на честь д. Грушевського. На жаль, нічого обіцяти не можу, бо я тепер перетомлений і хорий, одже написати якусь наукову річ не зберу сили.
Альманах „За красою“ видає д. Луцький. Він кілька разів писав до мене, прохаючи щось дати і я врешті зібрав ся й написав, бо поважаю д. Кобилянську, як писательку.....................
. . . . .............За Вашою радою я написав до д. Луцького, що хочу дати свою новелю Видавничій Спілці.
Бачите, справа стоїть так, що д. Луцький написав мені, що альманах вийде найпізнїйше у перших днях грудня нового стилю. А Ви пишете, що моя книжечка вийде у лютім. Значить, я зможу
переслати „У грішний світ“ Вам з умовою, що Ви не надрукуєте його у Вістнику, бо тодї не я уже буду винен, коли вона появить ся раніше в мому 4-ому томикові, нїж у збірнику д. Луцького. В кожному разї я постараю ся ще сьогф місяця переписати свою новелю і перешлю Вам. Зараз цього не можу зробити, бо страшенне перетомлений і хорий. Мушу собі дати якийсь спочинок бодай на два тижнї.
Бажаю Вам здоровя та всього найкращого Сподіваюсь одповіди.
З правдивим поважаннєм Ваш М. Коцюбинський.
4. ст. ст. XI. 904.
Чернигів.
