1.
Високоповажаний Добродію!
Обидва листи Ваші дістав, але що мене не було деякий час в Чернигові, а відтак мав я усякі клопоти, то й не одписав досі' на Ваш перший лист, тим паче, що як Ви писали, перший томик моїх праць мав би друковати ся лише в осени.
Очевидячки, я згоджую ся на всї пропозиції „Спілки“, з винятком тої, щоб перший томик складав ся з самих йно нових новель, бо до осени у мене не набереть ся стільки нових праць, аби дало ся з них скласти цілий томик. Тому то я прохав би, щоб і в першому томикові містили ся разом з новими і друковані вже роботи.
Прислати рукописи зараз не м о ж у, бо дещо ще не викінчене, а то треба переписати й виправити. Не ранїйш, як за 2 місяцї я зможу прислати дещо на Ваші руки. Постараю ся зробити се скоріше, але як крайній термін — визначаю два місяцї.
Я був би дуже вдячний Вам, колиб схотіли вислати мінї список книг, які видала досі' „Спілка“: і я і дехто з моїх знайомих цікавлять ся виписати Ваші виданя та не вдаємо, що саме вийшло.
З правдивим поважанєм М. Коцюбинський,
Чернигів, 15/27 серпня, 1899.
СЬверянская, N. 3.
2.
Високоповажаний Добродію !
Листа Вашого дістав, а книжок нї. Певно Ви вже дістали їх назад з написом „refuse“. Що до сих останніх, то я дуже прохав би Вас вислати їх мінї на таку адресу: Київ, Ун..., більш ніякого напису не треба. Там уже знатимуть, що то книжки мої. Отож сподїваю ся дістати незабаром видання „Спілки“ і наперед дякую за них.
Найдалї за місяць я пришлю Вам рукописи і бажаний міні порядок оповідань. Щож до того, щоб їх вийшло як раз 8 або 10 аркушів, то, признаю ся, мінї це трудно буде зробити не знаючи анї друку, анї формату Ваших видань. Хіба вже Ви будете ласкаві і поможете мінї в той спосіб, що або викинете зайве, або додасте ще яке оповіданнє з моїх до 10 аркушів.
Ще мав би до Вас велику просьбу. Позаяк давні мої оповідання Ви будете передруковувати з „Правди“ „Зорі“ та „Житя і Слова“ (бо мінї годї переписувати їх та присилати Вам, коли маєте під рукою готове, друковане), то мінї дуже хотілось би де-що змінити, де-що викинути або поправити і для того чи не моглиб Ви присилати мінї листами коректу, яку я очевидно з’обовязуюсь як найскорше одсилати Вам готову. Ви зробили б мінї тим велику ласку — та може-б це було й на користь виданю.
Сподїваю ся, що може ще напишете до мене в цїй справі кілька слів, оповіщаючи про висилку книжок.
З високим поважанєм М. Коцюбинський.
Чернигів, 12. ст. ст. вересня, р. 1899.
СЬверянская, N. 3.
3.
Високоповажаний Добродію !
Насамперед прошу вибачити за пізню одповідь на Ваш лист. Сталось це головним чином через те, що ніяк не міг дістати видань Спілки, хоч Ви й писали, що висилаєте їх. Учора врешті дістав (опріч „Покори“ Кобилянської) і дуже, дуже вдячний Вам за те, що дали міні можливість познайомити ся з Вашими виданнями. За два дні я навіть встиг прочитати 3 книжки і дуже мінї сподобались вони. Маю надію, що Ваші видання гарні змістом і поверховністю, звернуть на себе загальну увагу та будуть росходити ся. Другим разом я позволю собі ширше висловити свою думку про книжечки Спілки.
Посилаю Вам тим часом маленький нарис „В путах шайтана“. Більшу річ пишу, але маю дуже мало вільного часу і богато клопотів службових, а через те дай боже, щоб я цього місяця — що кажу! в половинї падолиста — скінчив його. Тому гадаю собі, чи не могли-б Ви обійти ся для першого томику тільки одною, зпосеред давніх, новою новелькою моєю; друге-ж оповіданнє „Дорогою ціною“, яке саме стараюсь викінчити, могло б увійти до другого випуску. Що думаєте про те?
Що до обєму томиків, то сираву цю з дорогою душею полишаю Вам. Пійду навіть далі': даю Вам повне право помістити в першому томикові ті праці' (давнїщі) мої, які Ви знайдете відповідним містити; тільки прошу прислати міні' друковані одбитки або вирізки в ковертах (найскоріща дорога), а я обіцяю Вам за три, maximum чотири днї повернути з поправками теж таким способом.
Щоби улекшити Вам одшукованє моїх праць, друкованих по часописах, подаю Вам до вїдомости отеє:
„На віру“, повість, друков. в „Правді“ 1892 р. серпень, вересень, жовтень.
„Пьятизлотник“, опов. „Зоря“ — 1892 р.
ч.	23.
„Цїповяз“, опов. Зоря, 1893, ч. ч. 17 — 18.
„Помстив ся“, образок. Зоря, 1894, ч. 2.
„Хо“ — казка — Зоря р. 94, ч. 24 й окрема відбитка.
„Пісня“ — образок — Зоря, 1895 р. ч. 22.
зо — 
„Для загального добра". Зоря, р. 96. ч. ч. 1 — 6 й окремо.
„Пе коптьор“ — Зоря, р. 96. ч. ч. 23 — 24, й окремо.
„Посол від чорного царя“, Життє і Слово, 1897, лютий.
Вибірайте, що Вам до вподоби та додавши те, що посилаю, друкуйте перший томик.
Ще раз простіть, що так загаяв ся з тою справою.
З високим поважанєм М. Коцюбинський.
27 ст. ст. X.
1899.
4.
Високоповажаний Добродію !
Добре, хай буде наголовок „В путах шайтана". На зміст першого томику теж згоджуюсь. Щож до коректи, то я прохав би Вас вислати мінї або ті частини, в яких надруковано мої оповідання, або вже наново складені аркуші першого томику.
Очевидячки, я розумію вагу негайної висилки Вам поправленого матеріялу. Особливо цікавлю ся давнішими працями своїми, як „На віру“, „Цїповяз" — бо я хотів би де-що поправити або й змінити там.
Повторяю, постараю ся як найшвидче одсилати Вам коректу. „Гамлєт“ Шекспіра і „Народність" Кавцкого дуже прохав би Вас вислати на відому Вам адресу. „Покори“ не висилайте, я дістав уже її.
Видання „Спілки“ дуже подобають ся не тільки мінї, але й усім, хто з ними познайомив ся. До гарних прикмет Ваших видань належать: європейський вигляд книжок, добірний зміст і дешева ціна. До дефектів — не дуже старанна коректа, що неприємно вражав при читаню.
Ті книжки, на які у Вас нападають клерикали — найбільше вподобались мінї.
Найслабше ж з видань Спілки на мою гадку „Гроі., дські промисловці“. Поминаючи вже те, що самі оповідання написані не дуже вдатно, мова їх вражає занадто льокальним характером і навіть міні', який вважає галицьку мову рідною, годі часом зрозуміти те, що пише в тих оповіданнях д. Ковалїв.
Взагалїж, коли б удало ся експортувати Ваші видання до нас, вони куповали ся би охоче і книжки може б росходились швидче, ніж у Вас.
Бувайте здоровії
З високим і правдивим поважанєм М. Коцюбинський.
10.. ст. ст. XI., 99,
5.
Високоповажаний Добродію і
Посилаю Вам назад 48 сторін коректи, які я переглянув. Сподїваю ся, що Ви ще переглянете. її та звернете увагу на ортографію. Простіть, що трохи задержав, та я сими днями так мало мав часу, як ніколи. Присилайте далі', звертати му на другий день.
З високим поважанєм М. Коцюбинський.
25.	ст. ст. XI. 99.
6.
Високоповажаний Добродію !
Посилаю Вам коректу 49 — 96 стор. На Ваш правопис гожу ся.
Не пишу зараз нічого — бо дуже мінї ніколи, саме у нас земські збори.
Присилайте далі'.
Тільки що довідав ся з „Вістника“, що Руське Педагогічне Товариство видало книжечкою мої дитячі оповіданя й вірші. Будьте ласкаві попрохайте, кого слід, щоб мінї вислали зо 2 примірники у ковертах, адже книжечка невеличка.
Бувайте здорові!
Tout â vous	М. Коцюбинський.
7.	ст. ст.. XII.
99.
7.
Високоповажаний Добродію!
Ще 7-го ст. ст. сього місяця послав я Вам коректу з 49 — 96 сторін мого томику п. з. „В путах шайтана" — і досі' не дістав дальших аркушиків. Що воно за знак? Чи то різдвяні ферії зробили такий перерив, чи може посилка Ваша пропала десь по дорозі' до мене?
В кожному разї я прохав би Вас прислати для коректи дальші аркуші того видання, аби я міг як найскорше одіслали Вам поправлене.
А може Ви не дістати тих аркушів (49 — 96 стор.), які я поправивши звернув Вам? Тоді будьте ласкаві прислати міні їх удруге.
Ч.	ч. 10, 11 и 1 Вид. Спілки дістав і дуже велику та щиру подяку складаю Вам за них.
Незабаром маю написати до Вас в справі видання Вашого, а поки що щиро-сердечне бажаю Вам веселих свят!
З правдивим поважанєм М. Коцюбинський.
21.	ст. ст. XII.
1899.
