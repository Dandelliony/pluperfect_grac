52.
Чернигів, 18 лютого, 1906.
Дорогий Пане Володимире !
Ви мене засоромили : бо я тільки збірав ся, а Ви таки написали. Сердечне спасибі. Не тому мовчав так довго, щоб щось там будував. Нам не дають тепер нічого будувати, коли се не вязниця. Темні сили будують нові вязницї, бо старі переповнені. Ми певно замало ще зруйнували, аби можна було щось творити. Тай здоровя маю таке лихе, що мушу седїти е хаті і найчастїйше-ж — лежу. Сим, правда Вас не здивуєш, сього добра і в Вас чимало.
Правда, ви не снились мені; за те я так часто Вас згадую, аж менї часом здаєть ся, що вчора бачив ся з Вами, а Ваш голос, сміх, вираз очей і рухи бачу яскраво, до ілюзії. Знаєте, менї дуже хотілось би залучити Вас хо11 на деякий час до себе, в Чернигів. От і зараз уявляю собі, що Ви, без сурдута, заложившч руки за голову, лежите на канапці у мому кабінеті і ми балакаємо. Ви таки мусите колись приїхати до мене: за Вами довжок, Добродію.
Дуже Вам дякую за прислане: прийшло саме в час, хоч у таких людей, як ми з Вами, завжди, здаєть ся, відповідний час на гріш. Обидві «нижки Вістника (І й ІІ), спасибі Вам, дістав. Я ^мабуть, з недавного часу став любимчиком цензурних комітетів, усе з-за кордону доходить до мене вільно, посилок навіть не роздивляють ся, бо доходять не роспаковані. Спасибі добрим людям : мало не що тижня хтось щось пришле, то книжку, то Зрою юрку, то газету.
Висилайте, як Ваша ласка, і на далі Вістник; даю Вам слово, що не в довгім часі пришлю Вам своє оповідання і тим хоч троха оддячу редакції за її память про меле. Зрештою розумію, що то властиве не редакція памятає про мене, а Ви, дорогий Добродію, і моя вдячність належить ся Вам.
Щоб покінчити з усякого рода проханнями — пригадаю обіцянку Вашу вислати менї ті книжечки, що я лишив у канцелярії Товариства, виїздячи зі-Львова. Там були здасть ся, „Казки“ — Кобринської, „Осінь“ — Лепкого і ще щось. Може б теж вислали менї кілька примірників моїх оповідань. А щоб Вас до кінця розсердити, то попрохаю ще вислати 1 пр. Кобзаря Шевченка вид. „Просьвіти“ (Романчука). Гроші, скільки буде належати ся, вишлю зараз, як дістану книжку. Як Вам подобають ся наші періодичні виданя: Громадська Думка, Рідний Край1), Шершень?2). На мій смак — все воно сїре, мало цікаве, без ширшого світогляду, без темпераменту. Якісь мертві тіла. Може я за високі вимоги ставлю, але щож вдїю, коли ті видання мене не вдовольняють. Чи читають їх у Вас у Галичині ? Може тільки Ви, з обовязку переглядаєте. Мене дуже цікавить Ваша думка. Напишіть. Звістіть також, як Ви себе почуваєте тепер — чи хоч троха краще? Може що пишете тепер цікавого? Як там дорогий др. Франко ? Перекажіть йому мій сердечний привіт.
Моє поважане Вп. Панї Вашій. Діточок цілую. А Вас цілую і обіймаю сердечно. Простіть, що пишу так мало на сей раз. Незабаром знову напишу.
Ваш
М. Коцюбинський.
53.
ЗО. ст. ст. III. 906. Чернигів.
Високоповажаний і Дорогий Пане Володимире!
Зумисне припізнив ся трохи з сим листом,, чекаючи на обіцяні книжки. Аж тільки вчора дістав я N. N. 97 і 121, а 122 не дістав. Не знаю,
чи забули вислати, чи пропала книжечка десь у дорозї. В кожному разі я дуже радий, діставши такий цінний подарунок і сердечно дякую за память.
Книжки, як бачите, навіть таких авторів як Драгоманов, доходять тепер вільно, хоч може дещо й пропадає. Наприклад III книжки „Вістника“-я не дістав і не бачив навіть.
Рівночасно з листом сим посилаю Вам альманах „З потоку життя“. Я не задоволений альманахом, але щож вдієте, коли цензура повикидала з неї усе найбільш цінне, найбільше варте. Напишіть, яке вона робить на Вас вражінє, мене се дуже інтересує.
Минає рік, як ми разом проводили великодні святки. І я згадую тепер, як мені тодї було добре в такому любому товаристві. Добре було б і тепер побачитись, та ба! А може б Ви тепер реві-зитували мене? Що? Годилоб ся прецінь.
Як ся там маєте, що з Вашим горлом?1) Чи грієтесь на сонечку? Щось давно мав звістку од Вас.
А я все хорую. Позавчора повернув з Київа, їздив до лікаря. Найгірше, що не можу нічого робити, нерви перевтомлені, треба спочити, а тут бюрова робота не дає навіть дихнути вільно. Дуже погано. Маю стільки цікавих тем, розпочав де-що — і мусів покинути. Мало не плачу, така досада. Коли-б хоч святками трохи спочити, може б весною прибули нові сили.
Що там у Вас тепер дїєть ся ? Як там виборча реформа ? У нас доволі песимістичний настрій. На Думу надій мало, її певно розженуть, коли буде урядові проти шерсти. А все показує, що Дума складаєть ся переважно з елементів опозицийних.
Чекатиму од Вас хоч пару слів, а поки що
бажаю Вам і Вп. Панї Вашій веселих свят. Бувайте здорові. Д-рові Франкові сердечний привіт.
Ваш М. Коцюбинський.
54.
Чернигів, 31 IV. ст. ст. Ї906.
Любий Пане Володимире !
Ваш милий, повний гумору лист справив менї велику приємність і я навіть позаздрив Вам, що можете: „хоч біда — та гоц!“. Забіраю ся аж тепер до відповіди з причин доволі важних — яких не описую, але вірте, що важних.
Разом з приємністю — завдав Ваш лист й чималого жалю мені, бо до останньої хвилі я справді гадав їхати з Вами в гори, а тепер гидка проза розбила усі мої надії: у сьому місяцї несподівано, передчасно, мусів заплатиги 400 руб. довгу — і тепер голий, як турецький святий. Мабуть нікуди сього літа не поїду — і се гнітить мене, бо коли не спочину, не наберусь сили за літо на зиму, то не годен буду в зимі працювати. Отаке то наше!
Коли б жим чудом змінили ся до червня мої матеріяльні обставини, то я таки приїду до Вас: хату можна гадаю знайти й потому, яку будр, роскошів не потребую, особливо в літї, коли в хатї тільки ночуєш. А зараз такий мене жаль бере, що аж!
Дуже велику приємність зробила мені Редакція „Л.-Н. В.“ своєю постановою — і то не тому, щоб я був такий ласий на гроші. 1 коли напишу щось до „Вістника“, то знов таки через те, що почуваю ся до обовязку виконати свою обіцянку. Коли б менї хоч трохи спокою, трошки волі — і я тоді весь упірну в любу для мене роботу. Писати ж тоді, коли чоловік перевтомлений і має обтяжену клопотами голову — дуже трудно,
сливе неможливе для мене. А -для „Вістн.“ я хотів би дати не будь-що, а таку річ, яка справді оправдала б постанову Редакції.
Відозва у N. 55. „Гром. Думки“ вразила мене дуже немило: більшого браку такту і навіть несправедливости — трудно допустити ся. І хоч д. Єфремов намагаєть ся обілити „Гр- Д.“ в „Нов. Громаді“ ^ — факт лишаєть ся фактом — і я цілком розумію, що Вам нічого инчого не лишало ся, як зняти шапку та сказати : бувайте здорові!“ 2) „Громадську Думку“ не через те не читають, що там так погано (на думку „Гр. Д.“) пишуть Галичани, а тому, що вона взагалі не цікава, без сталого напрямку, а до того ще й гермафродітна: хоче заразом задовольнити і інтелігента — і селянина. А се неможливо.
Дуже довго кажете ждати себе в Чернигові. Проте беру Вас за слово — і коли б Ви не приїхали на археольогічний з’їзд або — боронь Боже — заїхали не до мене — гнівав би ся на Вас цілий вік. І коли буду просити Господонька, то лиш про те, щоб любий гість пробув у мене як найдовше.
Своєю довгою мовчанкою я заслужив ся перед Вами так, що не маю права сподївати ся' на швидку одповідь. Але коли б Ви написали про себе хоч словечко, дякував би дуже.
Бувайтеж здорові. Цілую і обіймаю Вас щире.
Ваш М. Коцюбинський.
Вп. Пані Вашій низенький уклін. Діточок цілую. Поздоровіть од мене д-ра Франка.
55.
24.	ст. ст. VIII. 906. Чернигів.
Дорогий Пане Володимире!
Фе, як се прийшло Вам до голови, що я не хотів написати до Вас під час вакацій! Рада б душа до раю' — та загубив Вашу адресу і ніяк не міг згадати — яка почта до Криворівнї. Тепер, як тільки дізнав ся, що Ви повертаєте до Львова — пишу, як бачите, і сержу ся на Вас, що ні словом не зазначили, як на Вас вплинула Криворівня, чи Ви там співали під бандуру Хоткевича1) та як тепер з Вашим здоровєм? Так наче се не обходить мене. Та доволі гніву. Сподїваю ся на Вашу поправу.
А я на вакації кис, як кисну і тепер. Усе ледаче здоровя. їздив на два тижнї на Волинь2), обїхав три повіти, зробив кіньми більш як 400 кільометрів, любовав ся красною природою, але все те мало дало менї спочинку, не багато трівких вражінь. Все те робило ся наскоком, і через те поверхово. Жадного матеріялу не зібрав. Уважаю,, що вакації змарновані для мене. Нічого не писав: сими днями почав невелику новельку швидко скінчу і вишлю Вам. Мені вже сором їсть очи перед Вами та Л. Н. Вістником. Може на кінці того тижня дістанете новельку. — Взагалї треба сказати, що теперішній час у нас не сприяє літературній роботі. Вже поминаючи те, що я день біжу, а три днї лежу — вічно почуваєш ся знервованим, напруженим, ціла увага звернена на щось инше, цілком у другий бік. Нема спокою, нема рівноваги.
Розважали мене під час вакацій Ваші коломийки. Що за хороша книжка! Просто подивляєш багатство народної творчости, багатство, кольо-ритність мови. „Буду красти“, певно скаже кожен
письменник, читаючи сю книжку і в тому переступі винні будете Ви. Дуже Вам дякував, читаючи коломийки, дякую й досї.
Згадав за книжки і при тій нагоді хочу у Вас щось вициганити. Здаєть ся, коли не помиляюсь, Спілка дає авторам по 15 прим, видань їхніх творів. Чи не могли б Ви '’казати, щоб мені вислали хоч кілька примірників моїх книжечок такими посилками : 1	2	3	4 кн. — на кожну посилку.
Тепер же все це доходить вільно. От 5и дякував!
Напишіть до мене хоч кілька слів. Я вже скучив за Вашим словом.
Низенький уклін Вп. Пані Вашій.
Сердечно вітаю д-ра Франка.
Цілую Вас і обіймаю
Ваш М. Коцюбинський.
56.
ЗО. ст. ст. VIII. 906. Чернигів.
(Картка.)
Любий Пане Володимире!
Посилаю Вам (рекомендованим) свій образок *Він йде!“ Як що знайдете його можливим — помістіть у Л. Н. В. Не гнівайтесь, що даю Вам таку дрібницю. Може коли пришлю більш вдатну річ. Разом з своїм образком засилаю рукопис д. Жука1): „Мені казали: ще молодий...“ і прохаю Вас, коли зможете, видрукуйте сю річ. Правда, се ще проба молодого пера, але на мою гадку, пера талановитого. Вартоб заохотити починаючого автора, бо я сподїваю ся, що він зможе зробити де-що для нашої літератури. Колиб Ви уважали цілком неможливим помістити у Віст, працю Жука, звістіть мене про се, а тоді я буду прохати Вас про щось инше. Чи дістали лист, посланий перед тижнем до Вас, до Львова? Сподїваю ся одповіді. Цілую Вас сердечно. Чекаю одповіді.
Ваш М. Коцюбинський. 
57.
18. ст. ст. IX. 906. Чернигів.
(Картка.)
Лю5ий Пане Володимире!
Мене починає турбовати Ваша мовчанка. Чи здорові Ви? Чи не сталось Вам чого небудь лихого? На мій лист; посланий перед місяцем ще, та на картку, разом з рукописом образка „Він йде!“ — яку подав я Вам ось три тижні минуло вже — нема ні словечка. Обізвіть ся. Посилаючи образок свій для Л. Н. В. я забув попрохати Вас прислати мені коректу, бо маю зробити хоч не великі, а важні поправки. Розумієть ся, коли не забракуєте мого оповіданя. Коректу пришліть у 2 примірниках — один залишу собі, бо мені потрібний, а другий вишлю того самого дня, щоб не затримувати Вас. Напишіть же до мене хоч пару слів, а то я в турботі — чи все гаразд коло Вас.
Щире Вітаю
Ваш М. Коцюбинський.
58.
28.	ст. ст. вересня, 1906. Чернигів.
(Картка.)
Редакція Л. Н. В-а.
(Сѣверянская, Соб. д. Н. 3).
Прошу вибачити, що турбую, але річ у тому,, що я ніяк не можу довідатись, чи д. Володимир Гнатюк у Львові тепер, а коли у Левові, чи не хорий часом. На три листи мої він не одповідає. Перед місяцем послав я на його адресу новельку „Він йде!“ для „Вістника“ — і теж не відаю, чи дійшла посилка до нього. Був би вельми вдячний, колиб хто з Шановних Добродіїв повідомив мене, що дїєть ся з д. Гнатюком та де його шукати. Ще раз прохаю вибачити за клопіт.
З високим поважанем
Михайло Коцюбинський.
59.
29.	ст. ст. IX. 906. Чернигів.
Дуже зрадів я, що дістав нарештї од Вас листа, Дорогий пане Володимире! А то моя затрівожена фантазія малювала мені Вас у ліжку, або де небудь в шпиталю поза Львовом! Ну, та хвалити Аллаха, не так воно ще подано. Та знов засмутили Ви мене звісткою про справи „Вістника“ та „Видавничої Спілки“. Що до останньої, то я беру під оборону нашу суспільність. Ви кажете — не купують книжок. А я поспитаю Вас — де вони мають їх купувати? Передплачувати з за кордону
 — 	не звикли, багатьом незручно писати німецькі адреси та клопітно посилати за границю гроші; Коли б книжки Спілки були по книгарнях, я певний, що їх купували б. Через те думка друковати книжки в Росії — менї незвичайно подобаєть ся і я певний, що тоді справи підуть зовсім добре.. Щож до Вістника — то знов таки Ви мало зробили, щоб його тут розповсюднити. Коли б Ви завели своїх агентів (наших місцевих людей) та опублїковали, що контора Вістника має свої філії по таких і таких городах — опублїковали широко, не тільки по українських, а і російських часописях
 — 	передплата пішла б далеко ліпше. Сподївати ся на нашу українську пресу не можна Вона якась така чудна, така вузька, так не вміє чи не хоче стати всеукраїнською, захопити всї сфери нашого житя, що просто дивуєш ся. Про се можна б багато дечого сказати — та чи поможе що?
Дуже Вам дякую, що швидко друкуєте оповідане д. Михайла Жука. Це менї приємно.
Що до мого оповіданя, то з Вашого вислову „буде надруковане в котрійсь з дальших книжок“
 — 	я бачу, що воно Вам не сподобало ся і Ви не маєте охоти пустити його, хоч місце є. Щиро Вам кажу, що я не маю такої пустої амбіції, аби уважати все, що напишу, гарним та вартим друку. “Отож не робіть собі церемонії зі мною і як що мій образок не подобаєть ся Вам, зверніть його менї назад. Тільки не одкладайте, а зробіть се зараз. Се-ж не трудно, опаска, марка і готове. Може з часом напишу для Вістника щось більш цікаве. В кожному разі — черкніть до мене пару слів — картку, бо на лист треба багато часу. Чекаю. Книжки мої можете присилати і в оправі. Я дістаю часом * оправлені книжки з Галичини — дарунок земляків — і мита не плачу1). Тільки посилайте не посилкою, а під опаскою і не по багато, а по 2 — 3.
Бувайте-ж здорові та людям милі. Цілую Вас сердечно. Чекаю одповіді.
Ваш М. Коцюбинський.
Вп. Панї Вашій моє поважане.
Д. Франкові щирий привіт.
М. Жукові пришліть (на мою адресу) ту книжку вістника, де буде його оповідане.
60.
20. ст. ст. X. 906. Чернигів.
(Картка.)
Високоповажаний Пане Володимире!
Ви певне в свій час дістали коректу Я дістав її тут 12. ст. ст. X. у 3 годинї, а вже в 7 год., того-ж самого дня, одніс на почту. Памятаючи свою обіцянку, я не затримав її, як бачите, й одного дня. Затягла ся-ж справа через те, що Ви послали коректу не листом, а під опаскою — і вона довго лежала в цензурі. Дві посилки (по 4 книж. в кождій) теж дістав тільки сьогодня, хоч вони, як бачу, послані давно. Дуже Вам дякую за прислане і перепрашаю за клопіт. Не знаю, коли й чим оддячу Вам за все те, що робите менї. Як що трапить ся нагода, буду дуже щасливий. Простіть, що пишу Ват лише картку: вже тиждень, як лежу в ліжку, застудив ся дуже і ледве дихаю. Коли Вам до вподоби прийшов ся мій проект — заснувати агентуру для росповсюдженя передплати на Вістник, то звістіть мене, а я допоможу Вам по деяких городах. Чом не прислали X кн. Вістника Жукові? Годилось би.
Щире вітаю Вас і цілую.
Ваш М. Коцюбинський.
61.
28. ст. ст. X. 906. Чернигів.
(Картка.)
Любий Пане Володимире!
Усе так трапляєть ся, що наші листи розминають ся в дорозі. Ви певно дістали вже мою картку, в якій я писав, що дістав од Вас 2 посилки з моїми книжечками. Сьогодня дістав третю з „Вістником“ для д. Жука. Дуже Вам дякую, сердечне дякую за се. Певне дістану і четверту, що вислали. Чи коректа прийшла на час? Це мене дуже цікавить. Я не затримав її і одного дня. Самійленка1) нема в Чернигові, він в Київі при „Раді“. Вороного2) адреса така: Чернигів, Статистическое бюро Губернского земства. Я почуваю себе погано. Не служить здоровя тай годї. Бажаю, щоб колесо житя Вашого скрипіло як найменше та як найдовше служило.
Цілую Вас сердечно
Ваш М. Коцюбинський.
62.
8. ст. ст. XII. 906. Чернигїв.
Високоповажаний і дорогий Пане Володимиреї
Пишу до Вас кілька слів ось у якій справі 27 с. м. (ст. ст.) має відкрити ся у Чернигові товариство „Просвіта“. Хотіло б ся, щоб відкрите було найкраще обставлене, а для того дуже було 6: добре, коли б Ваші просвітні товариства у Львові прислали Чернигівській Просвіті хоч би коротке привітане. Се мало б вагу для нашої публичности, підняло б духа, додало б охоти до праці.
Будьте ласкаві не одмовтесь подати сю думку Вашим товариствам
Привітаннє треба подавати зараз на мою адресу, а я вже прочитаю їх на перших загальних зборах 27 с. м.
Посилаю Вам 2 пр. книжечки „Шляхта“ — 1 для Вас, а другий для бібліографії Л. Н. В. Чи не можна б прислати кілька примірників (скільки на Вашу думку?) до книгарні Товариства ім. Шевченка, коли не за готові гроші, то на коміс? Рабату 30%\ Сповістіть.
Як там з Л. Н. В.? Чи переносите з нового року до Київа, чи залишили сю думку? Напишіть мені про своє здоровя, тільки щось гарного, щоб мені стало весело. Я скриплю. Цілую й обіймаю-Вас сердечно
Ваш М. Коцюбинський.
63.
Чернигів, 22. XII. ст. ст. 1906.
(Картка.)
Високоповажаний і дорогий Пане Володимире!
Перед двома тижнями я послав до Вас листа,, в якому прохав постарати ся, щоб львівські просвітні товариства прислали на мою адресу привітаня Чернигівській „Просвіті“, яку одкриваємо 27 с. м. Се малоб, як я Вам писав, велике значінє моральне для молодого товариства. На жаль нічого досі не дістав, а значить і не дістану. Ну, щож робити. Тепер дозволю собі турбовати Вас ось з якого приводу. Чую, що XII книжка Літ. Наук. Вістника вже вийшла і давно вже о в Київі, а я не дістав. Можеб Ви були ласкаві, сказали вислати її мені. Може де пропала в дорозі, хоч досі .я все діставав з-за кордону без пригод. Як Ваше здоровя? Веселих свят Вам і всього найкращого!
Ваш М. Коцюбинський.
64.
ЗО.	ст. ст. XII. 906. Чернигів.
Високоповажаний і дорогий Пане Володимире!
Спасибі Вам, що обізвали ся. Не маю жадної претенсіі до Вас за пізню одповідь, бо добре розумію причини того. Велике спасибі теж за заходи V львівській „Просвіті“. Ми таки одібрали привіти (всього 12), хоч не од львівської, але од філїй. Не можу зараз перечислити од яких, бо привіти тепер не у мене. Коли читаєте „Раду“ — стрінете там усі відомосте. Педагогічне Товариство у Львові прислало теж привіт. Усім їм посилаю сердечну подяку, бо не можете собі уявити, яке гарне вражінє зробили ті привіти на мало-свідому публіку. „Просвіту“ одкрили, але я де-з чого невдоволений. Хоч як зрікав ся, хоч як прохав, щоб мене увільнили од постійних обовязків у „Просвіті“, проте не послухали і вибрали головою. А се справді тяжко, бо ні здоровя не служить, нї часу не маю. Не знаю навіть, як буду викручуватись з трудного становища.
Гроші, що мені належать ся за новельку, будьте ласкаві, коли Вам не дуже трудно, пришліть зараз, бо сижу без копійки, голий як турецький святий. А голодному псові бодай муха, як каже приказка. Тій новельцї повело ся у Німців.
Німецький переклад її прийняли аж 3 часописи: „Berliner Tageblatt“, „Welt“ та ще якась віденська часопись.
Статя д. Черняхівської все таки доволї цікава1). Одно мені не подобаєть ся — дуже хвалить. А я більше люблю літературу, ніж власну амбіцію.
Бдьте ласкаві, дорогий пане Володимире, зробіть менї послугу: вишліть на адресу: Wien, ЇХ, Sobyeskigasse, 11, Ш/10 д. Wilhelm Horoschowski три перші томики моїх оповідань (опріч книжки „У грішний світ“). Буду дуже вдячний за се.
Польських перекладів і я не дістав, хоч знаю що книжка вийшла перед місяцем. Се мене трохи дивує. У нас трохи инчі літературні звичаї.
Святкував я не скажу, щоб добре. Перевтомив ся за сі дні, так багато мав всякої роботи. Так знаєте досадно. Стільки гарних книжок повиходило, стільки їх лежить у мене на бюрку, а читати нема коли. Чогось чоловік вічно як муха на окропі.
Не тішить мене звістка про Ваше здоровя та клопоти. Кому — кому, а Вам здоровя здало б ся. Будемо сподївати ся, що в новому роцї краще буде. Хоч кожен новий рік — ошуканець, але бажаю од щирого серця, щоб для Вас 1907 таким не був. Прийміть од мене щирий привіт і поздоровлення. Передайте їх і Вашій Вп. Пані.
Не забувайте
Вашого М. Коцюбинського.
Автор „Шляхти“ військовий, полковник у Москві, дуже славна людина. Називаєть ся Єремієв.
65.
29. ст. ст. I. 907. Чернигів.
(Картка.)
Восокоповажаний і дорогий Пане Володимире!
Зараз нічого готового для II книжки не маю. Саме пишу оповідане для збірника, що думають видати укр. засланцї у Вологдї на свою користь. Обіцяв і мушу послати їм, хоч менї не дуже вірить ся, щоб той збірник побачив світ. Запитаю — і коли справа не певна, пришлю оповідане до Вістника. І кн. дуже і дуже вподобалась менї. Але чую сьогодня, що Вістник заборонено у Київі видавати. Щож тоді буде? Тай чи правдива звістка! Усе може бути. Я вже „віднісся“ до Лепкого, але чи поможе що? Дякую, що послали книжки Горошовському.
Цілую і обіймаю Вас сердечно
Ваш М. Коцюбинський.
