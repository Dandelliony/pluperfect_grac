349.	До Хоми Коцюбинського
14 січня 1913 р.	1.1 913.
Київ (Бибиковский бульвар, 17.
Университетская клиника, отделение] проф. Образцова). Палата № 9.
Сердечно цілую дорогих Хомцю, Грипу і діточок та поздоровляю з Новим роком. Будьте здорові й веселі, нехай у Новому році краще Вам живеться, ніж у старому.
А я вже третій місяць лежу в клініці, тяжко слабий на серце. Ще як їздив літом за кордон, то там заслаб. Вже 1І2 року погано мені. Часами трохи краще, мали пустити мене додому на Новий рік, а тепер мені гірше і лишаюся тут сам не знаю на скільки. Бувайте здорові. Цілую Вас всіх. Ваш Муся.
350.	До Віри Коцюбинської
15	січня 1913 р.	2.1 913. Київ. И год. ранку.
Вчора дістав 2 листи твої (1 через Юркевич) і відкритку. Спасибі велике за листа і за солодке. Спасибі також дітям за їх листи. Хочу одписати — і знов сиджу без марок. Як тільки куплю, одпишу всім, а тепер цілую. Я все ще лежу в постелі, хоч мені краще. Сплю, маю апетит — вчора з’їв повний обід — цілого рябчика, їм фрукти і солодке. [...] Лікарі кажуть, що все мусить пройти, що я слабую не од шлунка, а шлунок од серця. В твоїх листах знайшов слово, якому дуже зрадів. Ти щось питаєш — може, привезти? («Современник»). А я дуже хочу, щоб ти приїхала, тільки боюся та совісно мені прохати	знаючи, що дорога тебе мучить, що тобі
незручно часто їздити, що ти не хтіла б втрачати час і розлучатися з дітьми. А все-таки, коли ти сама надумалась приїхати, коли мені тоді чекати? Напиши, буду нетерпляче чекати. Може, на 6-е? Боюся сподіватися. А «Соврем[енник]» привези. Чи вислали з редакції гроші і скільки? Пишу в 11-ій, бо з лікарів, певно, ніхто не прийде. Цілую міцно всіх. Не забувайте мене. Твій Муся.
Ілюстр[овану] «К[иевскую] м[ьісль]» вишлю поштою.
351.	До Віри Коцюбинської
16 січня 1913 р.	3.1 913. Київ. 11 1/2 год. ранку.
Вчора нічого не було од тебе, дорога Вірунечко, сьогодні вранці теж нема. Я спав уночі,[...] самопочуття непогане. Взагалі знов, здається, поправлюся. [...] Був учора Образцов, слухав, дивився, потішав, лікарств, опріч одного слабенького сердечного, не хоче давати. Все сподівається, що серце само справиться. Вчора була п. Добронізська, забрала свою сукню і жалкувала, що вона їй непотрібна, бо завтра виїздить додому. Чи дістали діти мої одкритки з малюнками (4) і з новорічними поздоровленнями. До мене мало хто ходить, всі заняті ялинками, маскарадами і всякими святочними приємностями. Може, воно й лучче, бо менше утомлююсь. Коли ж ти приїдеш — та чи приїдеш? Чи вислала гроші для клініки. Вчора вже приходили по них. Мені дозволена позичка в 500 руб., про яку я тобі говорив. Як треба буде виїздити, то буде за що. Як то там Ви? Дуже скучаю. Чи всі здорові? Як мама? Цілую всіх і тебе, Вірунечко. Чи було що з пошти? До мене ніхто не пише. Ну, до завтра. Чи дістану що од тебе? Твій Муся.
352» До Михайла Жука
17 січня 1913 р.
4.1 913. Київ.
Дорогий Михайло Іванович!
Вчора дістав Вашу картку і дуже дякую, що не забуваєте. Як живете в Новому році?
Окладнику до книжки прошу вислати на мою адресу. Очевидячки, я не одповідаю за смак моїх видавців — може, вони будуть незадоволені, а може, навпаки. Присилайте, побачимо.
Лікарі знайшли, що стан мого здоров’я гірший, через те лишають мене в клініці на необмежений час. Досадно. Бувайте здорові, привіт Вашим.
Ваш Коцюбинський.
353.	До Віталія Боровика
17 січня 1913 р.	4.1 913. Київ (Бибиковский бульвар, 17,
Университетская клиника, отделение] проф. Образцова, палата 9, мені).
З Новим роком, дорогий Віталю!
Будьте здорові та міцні духом! Поздоровляю сердечно паню Олену й діточок Ваших. Усього їм найкращого!
А я стрічав Новий рік у ліжку, звідки і досі, вже третій місяць, не вилажу. Взагалі мені краще, ніж було до клініки, один час і зовсім добре було: мені дозволили вже цілу годину сидіти, а потому погіршало, лікарі лишають мене в клініці на необмежений час. А вже була мова про те, що на святки я можу їхати додому.
Найгірше, що не можу працювати, страшенно несвіжа голова.
Як же там Вам живеться? Чи всі здорові?
Не забувайте Вашого М. Коцюбинського.
Цілую Вас.
354.	До Михайла Могилянського
17 січня 1913 р.	4.1 913. Київ.
Дорогий Михайле Михайловичу!
Дуже Вам дякую, що обізвалися. Бо, знаючи Вашу акуратність, я почав уже турбуватися, чи здорові Ви. Простіть за клопоти, які, хоч невільно, зробив Вам своїм оповіданням. Нова редакція «Современника» щось погано починає з своїми співробітниками. (0дек[сій1 Максимовичі
запросив мене писати). Коли дістанете гроші, то одішліть їх в Чернігів, на адресу Віри Іустинівни. Переклад оповідання] в «Українській] хаті» не читав, але останнє оповідання] Ваше у «Віснику» дуже сподобалось мені. Та й попередні цікаві. 6 гріхи проти мови. Пишіть, не забувайте Вашого М. Коцюбинського.
Р. Э. Здоров’я моє погіршало, і лікарі лишають мене у клініці на необмежений час.
355.	До Віри Коцюбинської
17 січня 1913 р.	4/1 913. Київ. 1 год. дня.
Дорога Вірунечко! Вчора (3-го увечері) дістав твою одкритку з 1-го. Спасибі. Я почуваю себе краще, спав добре!...]. Не бійся, я бережусь, нічого шкідливого не їм, тим більше, що больничні страви докучили мені неможливо. Сьогодні думаю встати з постелі і трохи походити та посидіти. Більше тижня я не вставав. Вчора я дістав од тебе 23 карб., спасибі. Доведеться тобі якось доставити мені гроші на слідуючий тиждень. Чи привезеш, чи перешлеш? Я вже боюся прохати тебе приїхати, знаючи, як се тобі незручно, але дуже хотів би побачитись.
Мені дуже тяжко нічого не робити, а робити не можу. Певно, через те, що голова .несвіжа, нема руху, свіжого повітря, вражень. Мусив перервати лист, бо зайшов Стражеско. Слухав, слухав мене і каже, що таки справді не можна мене випускати. Серце переболіло за останній тиждень — і тепер ще знати сліди того. «Неустойчивое равновесие» — каже. Полежте. Каже, що вигляд у мене добрий, печінка на своєму місці. Взагалі — нічого. Що вдома нового? Чи всі здорові? Це щось незвичайне, що листи з Чернігова йдуть аж 3 дні. Що з ними роблять, заучують напам’ять, чи що. Посилаю бандероллю різдвяне число «Ілюстр.». Поцілуй од мене всіх. Цілую тебе. Твій Му ся.
356.	До Віри Коцюбинської
18 січня 1913 р.	5.1 913. Київ. 10 год. ранку.
Дорога Вірунечко! Листа твого і Оксанчиного од 3-го дістав вчора увечері, значить, на другий день. «Огонька» ще не дістав. Листи твої, хоч і спізняються, але, здається, не пропадають. Я потрохи поправляюся, коли не розклеюся знов. Вчора вставав і сидів, дрімаючи зо дві години в кріслі. Вночі спав,[...] самопочуття і апетит нічого собі. Сьогодні-важився: придбав 4 хунти[...]. Цікавий я, чи приїдеш ти завтра, як обіцяла. Пишеш невиразно. На святках перебуваю більше сам, всі люди заняті своїми приємностями, і як хто приходить, то рідко і накоротко. Заходить Володимир Михайлович], Володимир Миколайович (ще рідше), Євг[ена] Х[арламповича] нема вдома, виїхав кудись. Листів ніхто не присилає, хіба картки з поздоровленням. Але я не нарікаю. Найгірше мені, що не можу працювати. Голова дурна, затуманена, часто болить од лежання та больничного повітря. Навіть картку тобі написати — нема фантазії, змінити фрази трудно. Чекаю од тебе звістки, коли ти приїдеш. Я все сподіваюся, що завтра з Юрком. Ви сьогодні, щасливі, будете їсти кутю, а мені доведеться тут молоко, яке вже дуже докучило. Чи всі здорові? Поцілуй всіх од мене. Знайомим уклін. Цілую тебе, Вірунечко.
Твій Муся.
357.	До Віри Коцюбинської
19	січня 1913 р.	6.1 913. Київ. 11 год. дня.
Дорога Вірунечко! От і святки минули, а я все ще не вдома, а ти все-таки не приїхала. Вчора я нічого од тебе не дістав, ні листа, ні «Огонька». Здоров’я моє доволі добре: спав,[...] апетит є, хоч не дуже великий, бо докучили тутешні страви. Вчора прийшов до мене д-р Рафієв і розказав, що вони довго радилися про мене з Стражеском. Стражеско такої думки, що серце у мене значно поправилось, що на мене тепер погано впливає одноманітність клінічного життя, брак повітря і вражень. Що коли я буду довго тут лежати, то це мене не поправить. Тому мені
краще їхати додому і нікуди далеко не виїздити на південь, щоб не втомитись. Вдома я повинен берегтися втомлюватись, їсти щось важке. Мушу лічитися, коли б мені було гірше, тими ліками, які я тут приймав, стежити за собою. Що я вже знаю і способи лічення і режим свій. Завтра вони прийдуть до мене і зроблять консиліум і план. Звісно, я пробуду тут деякий час, щоб звикнути до повітря. Я тобі все напишу. Чи всі здорові вдома? Як мама? Поцілуй всіх. Цілую тебе, Вірунечко.
Твій Му ся.
358.	До Віри Коцюбинської
21 січня 1918 р.	8.1913. Київ. 11 год. ранку.
Дорога Вірунечко! Спав добре, апетит добрий [...] Вчора і Образцов, і Стражеско дуже хвалити мене, і обидва радили почати прогулки надворі. Тільки С[тра]жеско не хоче, щоб я підіймався на сходи. От ми і виробили такий план: сьогодні я зранку одягся в костюм, буду гуляти по коридору, а завтра вийду надвір і, може, навіть поїду на звощику. Назад винесуть мене на кріслі, щоб не ходити по сходах.
От я буду здоров і звикну до повітря, можна буде їхати додому. Тоді все тобі напишу, коли приїздити за мною. Зараз у мене сидить Хомця. Приїхав, щоб побачитись. У них вдома всі здорові. Вчора дістав відкритку тільки од Оксани. Цілую її і дякую. Поцілуй од мене всіх. Цілую тебе, Вірунечко. Не забувай мене, пиши. Цілую ще раз. Що нового з почти?
Твій Муся.
359.	До Віри Коцюбинської
24 січня 1913 р,	11.1 913. Київ. 11 год. дня.
Дорога Вірунечко! Хапаюся послати тобі цього листа, щоб ти завтра дістала його. Вчора я цілий день був в постелі, щоб трохи спочити. Почував себе добре, як і сьогодні, Спав, можу їсти [...]. Сьогодні вже на ногах, одягпопий, буду гуляти по коридору, а о 3-їй поїду на звощику. Заплатив я в клініку по 16-е і думаю, що ще раз платити не треба вже. Отож, прошу тебе, приїдь в неділю увечері, перебудеш тут 2 дні, а потому, в середу, 16-го, поїдемо додому. Звичайно, коли я несподівано не заслабну. Але маю надію, що ні. Коли б ти не встигла в неділю, чекаю тебе в понеділок. Спинитись можеш у ТІІ[емет]ів, коли тебе прохали. Здається, що з моїм здоров’ям йде таки на поправку. Шлунок маю добрий, хоч все їм. Сиджу без ліків от уже 10 днів, а серце працює, справляється. Як будеш їхати, не забудь, що мені треба заплатити прислузі і що ми вертаємо II класою. Цілую всіх і тебе, Вірунечко.
Твій Муся,
360.	До Олени Гнатшк
25	січня 1913 р.	12.1 ст. ст. 913. Київ.
Унів [ерситетська] клініка.
Високоповажана пані!
Сердечно дякую за поздоровлення. Цілим серцем бажаю і Вам здоров’я, щоб Вам виросли гарно діти, щоб чоловік був здоровий. Я ще в клініці, було мені погано, але кілька днів вже ліпше, мені дозволили навіть на кілька мінут виїздити на місто. Може на наступному тижні поїду додому. Поцілуйте од мене пана Володимира. Я йому дуже вдячний за його бажання написати 3-х томову повість. Дітям привіт.
З високим поважанням
Ваш М. Коцюбинський,
361.	До Михайла Жука
З	лютого 1913 р.	21.1 913. Київ.
Дорогий Михайле Івановичу!
Малюнок Ваш, спасибі, дістав. Він мені дуже подобається з декораційного боку, але символу Вашого ніяк не можу зрозуміти. Сьогодні В[іра] І[устимівна] однесла його дій особі, яка доглядає за друкуванням книжки, і просила
вислати Вам 20 руб. Я ще од себе напишу [...], але вже з Чернігова, бо завтра, як вже ніщо не стане на заваді, — вирушимо.
Здоров’я моє доволі неміцне, от ледве-ледве пишу до Вас кілька слів. Уклони Вашим.
Ваш М. Коцюбинський.
362.	До Михайла Могилянського
7 лютого 1913 р.	25.1 Чернігів.
Дорогий Михайле Михайловичу!
Простіть, що аж тепер одповідаю на Ваш лист з 14 с[ього] м[ісяця]. Я все збирався переїхати додому, виписав до Києва В[іру] І[устинівну], але у мене якраз почалась серія сердечних припадків, потисли морози, і тільки оце два дні, як мені вдалося переїхати додому з тим, щоб зараз залягти в ліжко.
З поданого Вами справоздання «Знания» бачу, що справи стоять дуже погано і що я не скоро виплатив би Вам свій довг за переклади.
Якесь московське «Книгоиздательство писателей» звернулося до мене з пропозицією друкуватись у них. Я одповів, що міг би згодитись лиш на І п[ункт] їхніх умов (видатки всі приймають на себе, а авторові дають 35 — 40 процентів] з продажної ціни). Хоч, правду кажучи, я не мав надії, щоб вони прийняли мене по сьому пункту, ви-годному для них тільки тоді, коли автор дуже відомий і розпродаж книжки в короткому часі обезпечена, але вони мене прийняли. Вже через тиждень після свого листа я мав дуже милі одповіді од секретаря видавництва і од Вересаева, який стоїть у них в голові. Та годі було зараз щось робити, не було здоров’я. Тепер я пишу до
д.	Ф. Волховського з проханпям дозволити друкувати у III т. свій переклад («Тіні...») і звертаюся оце до Вас з проханням і за порадою. Того, що маємо вже перекладене: «Тіні», «Сон», «Що записано в книгу», «Подарунок на іменини», «Коні невинні», — мало для тому, треба ще щось додати: я думаю — «Лист», «Хвала життю», «На острові» (коли встигну скінчити), та ще щось старого. Я думав би «Дорогою ціною» або дещо з «Хо». Як Ви думаєте?
300
Потім — я дуже просив би Вас не одмовитись зробити нові переклади, бо у мене є бажання скомбінувати так, щоб з доходів од III т. скоріше виплатити Вам довг за перші 2. Може якось пішла б книжка, може б, читаючи
т.	III, згадав дехто, що е 2 перші.
Прошу одписати мені до Чернігова, бо хоч лікарі посилають мене на південь, але я ще з великими труднацій ями можу перейти з хати в хату, а про дорогу нічого й думати, хіба як окріпну трохи.[...]
Як ся маєте тепер? Чи здорові? Як Ваші? Кланяюсь їм. Чекатиму одповіді.
Саме тепер друкує у Києві («Видавнича спілка») глоситу книжку моїх оповідань, куди ввійде те, що написане в останні часи.
Цілую Вас сердечно. Чекаю одповіді.
Ваш М. Коцюбинський.
363.	До Євгена Чикаленка
9 лютого 1913 р.	27.1 913. Чернігів.
Дорогий Євгене Харламповичу!
Не зараз написав до Вас по повороті додому, як обіцяв: дуже втомила дорога. Як заліг в ліжко, то спав три дні й три ночі, наче ведмідь у берлозі, а коли прокидався, то почував себе прекрасно. Останні два дні мені гірше, але я не журюся, бо такий характер моєї слабості. Лікарі на прощання пророкували мені це. Як я був вдячний Вам та вп. Юлії Миколаївні, що Ви приїхали мене провожати. Це була така приємність, що я й досі живу нещ# Спасибі Вам обом за все і особливо за проводи. Як ся маєте? Чи здоровенькі? В[іра] І[устинівна] засилає подяку й уклони. Цілую сердечно.
Ваш М. Коцюбинський.
364.	До Михаила Могилянського
19 лютого 1913 р.	6.11 913. Чернігів.
Дорогий Мяхайле Михайловичу!
Простіть, одповідаю пізно, бо лежу вже цілий тиждень. Знов мені дуже погано. Дякую щиро за згоду перекласти деякі мої оповідання]. Я рішуче проти «П’ятизлотника», таке воно примітивне. Краще «Дорогою ціною», там е техніка, окремі картини, правдива (невидумана) екзотика. Тільки треба перекладати не з попсованих російських видань, а по львівському, в томику моїх оповідань] «Видавничої спілки» «У грішний світ». Можете дістати в Петербурзі, свого примірника не можу прислати. Можна б, в разі потреби, зробити купюри, по згоді межи нами розуміється. Добре, коли б поспішити з виданням, щоб захопити зимовий сезон. «Лист», і «Хвала життю» висилаю рівночасно бандероллю. Умови видавництва такі: «автор получает по 30 — 35% с номинальной цены каждого экземпляра книги по мере ее продажи». Пишіть. Я не можу більше писати, ослаб. Всі ми кланяємося Вам і Вашим. «На острові» не скінчене.
Ваш М. Коцюбинський.
365.	До Володимира Гнатюка 19 лютого 1913 р.	6.ІІ ст. ст. 913. Чернігів.
Дорогий Володимире Михайловичу!
Певно, я передчуваю, коли Вам гірше, бо й я так часто лежу в ліжку, що скорше можу згадати ті години, коли я на ногах. Смутять мене дуже звістки про Ваше здоров’я, переживаю я їх тяжко кожен раз і найгірше, що людина безсильна під кожним зглядом щось переробити. Не маю чим потішити і я Вас. Доїхав я додому щасливо, зараз ліг до ліжка і спав три дні і три ночі. Думав — от почну поправлятися. А тим часом знов пішло на гірше, вже тиждень не встаю з постелі, не сплю, не їм, тільки
стогну. Про якусь роботу або виїзд у теплі краї і думати смішно, бо я й до хаті не годен перейтися. Пора вже настала, здається, обертатися в дерево або в порох. Що ж, і то добре, шкода тільки гуцульського матеріалу, бо дурно загине. А може таки ще побачимось з Вами та будемо сміятись з своїх теперішніх гадок.
Пишіть! Цілую Вас сердечно. Всім Вашим привіт.
М. Коцюбинський.
366.	До Михайла Могилянського
4	березня 1913 р.	19.11 913. Чернігів.
Дорогий Михайле Михайловичу! Простіть, що я так довго не писав до Вас: три тижні лежу не встаючи, не сплю, не їм і приймаю тяжкі муки, без надії, що за се одпустять мені гріхи. [...]
[...]. Щодо мене, то я уперто проти «П’ятизлотника». Може перекласти «Невідомий», він же пройшов недавно у збірці «Дебют»... Я підрахував: вийде сторінок] 180 найбільше, а се малий томик. Що б ще перекласти? Боюсь Вас турбувати, але був би дуже вдячний, коли б поговорили по телефону з «Заветами», коли вийде «Подарунок на іменини»? Цілую Вас сердечно і вітаю Ваших.
Ваш М. Коцюбинський.
367.	До Володимира Гнатюка
5	березня 1913 р.	20 ст. ст. 913. Чернігів,
Частіше мене засмучують звістки од Вас, а на сей раз дещо й потішило. Справді, тішуся несказанно, що Ви будете мати спочинок та на довший час одійдете од всяких неприємностей. Також сердечно віншую Вас з обранням, таким почесним для всіх нас, українців. Розуміється, більше бажано, щоб свої люди вміли цінити Вас як слід, але деяка сатисфакція мусить бути і в пошані чужих. Два
ці факти — відпустка і обрання членом учен[ого] Віденського тов[ариств]а — зробили мені велику приємність. Зробіть третю Ви і напишіть, що Вам краще. Зо мною дуже погано. Три тижні лежу в ліжку і не встаю, знову не сплю і не їм, та дуже мучуся болями. Про подорож на південь нічого й думати. Я зовсім ослаб і ледве пишу до Вас. Мій привіт Вашій родині. Наші уклоняються. Цілую Вас.
Ваш М. Коцюбинський.
Про Милорадовича нічого не знаю.
