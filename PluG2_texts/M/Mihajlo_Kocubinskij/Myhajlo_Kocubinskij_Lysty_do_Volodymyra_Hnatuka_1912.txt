103.
11/24. I. 912. Capri (presso Napoli), villa Serafina.
Дорогий Володимире Михайловичу!
Якось так біжить мені час, що я його не помічаю. Здаєть ся, недавно бачив ся з Вами, недавно писав, а тимчасом коли пригадаєш, таки
довгенько. З одного беку се добре, бо я тают скучаю за домом, а з другого й не дуже, бо робота йде мляво. Крадуть мій час люде, спільні обіди, вечері, літературні читання, які одбувають ся часто. Минає вечір, другий і третій, лягаєш1 пізно, встаєш не рано, а ще треба ж і прогулятись, бо без гуляння я б згинув. От на роботу і листування лишаєте ся небагато. Проте не гадайте, що» я лінуюсь. Ніколи я не хотів стільки зробити, як власне тепер, а що працюю завжди поволі і дуже поволї, то за ї1/2 місяці встиг написати два невеликих оповідання. Одно з них (менче) послав до „Ради“, а друге переробивши пошлю до „Дзвона“ на проханнє Винниченка (який, межи инчим не одповідає мені на лист).
Тепер хочу щось написати про Капрі. Мусить у тому бути трохи сонця, моря, людей тай мене. Не знаю ще, чи вийде що з того, але вже зробив-початок. Врешті не те мене трївожить, що я так мало написав, а те, що написане не вдовольняє мене, що треба б краще обробляти й виконувати річи, бо важна не кількість, а якість. Багато заважає мені їте, що я слабую. Звичайно я можу хоч дихати тут, бо нема холодів, а про те все чогось слабую, серце погано працює тай застудив зуба. Часом попадаю у такий пригнічений настрій, що й світ немилий.
Тут у нас буває часом багато людей (по щиросте за багато для мене), переважно письменників. Цікаво, що певна група російських літераторів засновує в Петербурзї великий місячник, в якому, межи инчим, буде провадити боротьбу з реакцийним націоналїзмом в той спосіб, що хоче підняти питане (і найшмрше освітити його) про націоналізм недержавних наррдностий, насамперед української. Практичне будуть містити в кожній книжці інформаційні статі про здобутки нашої культури, а також статї принціпіяльного характеру та переклади наших письменників. Чому б Вам не написати наприклад, про діяльність Науков. Товар., виложивши коротко історію його, або про те, що
зроблено в сфері етнографії? Се був би дуже корисний матеріял, редакція охоче його помістила б та й Ви дещо заробили б. А написати Вам не трудно, все добре знайоме, про яке Ви не раз вже писали. Справдї напишіть і пришліть на мої руки, а я вже передам, куди слід, бо редактори того місячника просили мене дуже допомогти їм зорганізувати український оддїл. А може ще яку цікаву й потрібну тему виберете собі. Статі мають бути не великі, так коло аркуша, або й менше.
Картку Вашу й проханнє передав д. Танча-ківському, а чи він написав до Вас довгого листа - не знаю. Він чогось кисне, часто слабує, але тепер нічого, хвалив ся сьогодня, що йому добре.
Погода у на: добра, бувають вітри, часом, але рідко, дощі, найбільше ж сонця і тепла. Острів цвіте і зеленіє. Морозу ще не було тай певно вже не буде. Напишіть, як Ви себе почуваєте. Певно краще, бо є чутка, ще у Вас морози, сухо. Не рахуйте ся листами й пишіть. Мій привіт Вп. пані Олені і дітям. Знайомим кланяюсь, а Вас цілую.
М. Коцюбинський.
Комедія Невестюка подобалась мені. Є живість, він міг би писати, але ба... надії мало. Дуже Вас прошу пришліть менї (коли можна — скоріше) таку етнографічну програму (здаєть ся переклад, з англійської мови), яку я переглядав у Вас в Криворівнї. Вона в жовтій обгортці. Там зведені і пояснені вірування всяких народів. Кошта поверну.
104.
23. II. 912. Capri (presso Napoli), villa Serafina.
(Картка).
Дуже мене турбує, дорогий пане Володимире, що Ви нічого не пишете. Чи Ви здорові, чи не
стале ся чого прикрого? Дістав число газ. „Вперед“ і книжку, за що складаю Вам сердечну подяку. Але не заспокою ся, поки не дістану од Вас звістки. Живеть ся менї не погано, часом слабую, але взагалї почуваю себе краще, дякуючи тому, що тут не було через цілу зиму холодів, а тепер справжня весна. Останнє навіть вже не подобаєть ся мені, бо не дає працювати і я часто вилажу на сонце. Обізвіть ся ж до мене. Мої привітання й уклін Вп. Пані Оленї і діточкам.
Цілую Вас щиро
М. Коцюбинський.
105.
8.	111. 912. Capri (presso Napoli), villa Serafina.
Дорогий Володимире Михайловичу !
Не лайте мене за пізню одповідь на Ваш лист, бо я вже і так засмучений тим, що Ви знов слабували. Для мене очевидно, що Ви не бережетесь, не слухаєте, певно, добрих порад і наражаєтесь на небезпечність. Памятайте, що Вам треба найдовше жити (діти, наука, суспільність), а коли жити, то треба мати потрібний minimum здоровя. Отож хоч моєї щирої ради послухайте: бережіть себе' Одповідь Вам затримало ще й те, що я сподївав ся приїзду сюди редактора рос. місячника „Заветы“, з яким хтїв поговорити про Ваші пляни. Одже д. Миролюбов так зацікавив ся Вами, що взяв у мене Вашу адресу і хоче до Вас писати. На жаль виданнє місячника одкладаєть ся, здаєть ся, на осінь. — Книжку Ґама, спасибі Вам велике, дістав, вона дуже була потрібна Горькому. Прочитав я і брошюру про кн. „Наша політика“. Знаєте, якось мене не цікавить, хто написав її, але те, що автор її не мав одваги підписатись під нею
і зробив напад, так мовити, зза вугла, робить на мене тяжке вражіннє. Само собою, що автор бро-шюри, не вважаючи на своє старанне, не переконав мене і його тенденційність (місцями злобна) дуже далека од обєктивної критики. Погані mores заводять ся у нас — і мене се болить.
Ну, тепер трохи про себе. Натурально я збіраю ся до Криворівнї. але чи не стане що на перешкоді, не маю певности. Поки що будемо думати, що знову будемо разом у горах, а се мене тим більше тішить, що тепер при повороті до дому, не зможу побачитись з Вами, бо думаю їхати морем з Неаполя до Одеси. Щось мені здоровя трохи псуєть ся, дуже груди болять й кашляю багато; боюсь їхати желїзницею, щоб не втомитись дуже, а на морі спокійніше і вигідніше. Тай дешевше, а се має для мене вагу; бо хоч я й написав тут кілька оповідань, а гроший ще не дістав. Про море ще не писав, але збіраю матеріали і думаю написати спеціяльно для Вас. Хоч в гостї нікуди не хожу, але гості ходять до мене і забірають у мене багато часу. Весь час бренить на Капрі українська мова, бо приїздять земляки, а тепер маємо раптом трох (Танчаківський виїхав, рад не послухав) і можемо справити Шевченківський вечір. Однак і сї троє швидко розбіжать ся по всіх усюдах: я певно виїду за 2 -3 тижні, панна Чикаленко за тиждень, а про третього добродія не знаю, він тільки що приїхав.
Останніми днями у нас погана погода, дощ, вітер, холод, а перед тижнем було так тепло, як в літі, можна було ходити в лїтнїй одежі. Весна (вона вже тут наступила) мало чим одріжняєть ся од зими, бо і зимою тут було зовсім зелено, цвіли весь час квітки і цвіли дерева, а трава була така свіжа, як у маю.
Сподїваю ся, що Ви хоч разок напишете ще сюди. Якось мене забули люде, не пишуть, навіть на листи не одповідають, а .Вістника“ за сей рік ще не бачив, хоч аж тричи писав до Редакції з проханнєм прислати. Ну що ж, сам винен, коли
людям такий непотрібний і нецікавий. А Ви по своїй добротї вже не забувайте за мене. Кланяєть ся Вам Горький.
Привіт сердечний Високоп. Панї Вашій, Вашим дівчатам і Юркові. Знайомим прошу кланяти ся од мене.
Цілую Вас сердечно
Ваш М. Коцюбинський.
106.
19. ст. ст. III. 912. Capri.
(Картка),
Бачу, що Ви загнївали ся на мене, дорогий Володимире Михайловичу, бо не одповідаєте на мій лист, мовчите. Не хочу думати, що Вам так погано, щоб не могли написати хоч пару слів. От зо мною було дуже погано, та і тепер не добре, збірав ся вмирати, але одклав, бо хочу побачитись з Вами на великодні святки. Вже не поїду морем, а зсе через ті кляті Дардгнели, засіяні минами, перед якими тікають пароходи. Завтра виїду до Неаполя, перебуду там день-два і до Відня. У Відни теж мушу спочити зо два днї, а тодї до Львова на короткий час, бо мої діти пищать од невдоволеня, що вже 5 місяців не бачили мене, тай я скучив. Отже — нема того поганого, щоб на добре не вийшло, бо дякуючи Туркам побачу ся з Вами. Значить — бувайте здорові, скоро побачимось, хотів би застати Вас у добрім здоровї. Веселих свят! Моє щире поважане Вашій Панї і привіт дітям.
Ваш М. Коцюбинський.
107.
8. 4. 1912. Wien.
(Телеграма).
Komme abends Schnellzug.
Kocjubynskyj.
108.
7.	IV. ст. ст. 1912. Чернигів.
Дорогий Пане Володимире!
Не писав до Вас досї через те, що не мав (фізичної змоги. Ще в Київі тримав ся я якось (більше нервами), а як приїхав до диму, то й злїг у ліжко. Тільки вчора звів ся на ноги, але ще не .скоро зможу вийти з кати, так застудив ся в дорозі. Занадто різка переміна стріла мене в Росії, сніг, холод, засії. Схопив інфлюенцу, а се для мого серця зовсім не добре, сердечні атаки стали і сильними я частими. Навіть писати трудно менї, так знесилів, а хочеть ся хоч коротенько одізвати ся до Вас, подякувати за Вашу гостинність і за ївсе добре. Посилаю Вам в сьому листі три рублі (сподїваю ся, що не прола це) і ще .раз дякую за поратунок. Напишіть до мене хоч картку, сповістіть про себе і про Панї Олену. Як її здорозя, чи одужала вже, чи встала з ліжка?
Як панї Роздольсг-ка ? Кланяйтесь їй від мене і передайте мій жаль, що я не міг побачитись з нею.
Снуємо з жінкою пляни на літо у Криворївнї, коли я буду мати можливість знов бути з Вами. Тішу ся дуже. От вже й ьтомив ся. Простіть, що не пишу більше сим разом. Цілую Вас сердечно, кланяюсь Панї і дітям. Всї наші засилають цілій родині Вашій щирий привіт.
Ваш М. Коцюиимспкий.
109.
(Картка)
23. ст. ст. V. 912 Чернигів.
Дорогий Володимире Михайловичу!
Листа Вашого і картку дістав, дякую сердеч-»но. Похвалити ся здоровєм не можу, серце все 
більше і більше псуеть ся, астма мучить частіше-і взагалї сил не багато. Однак всеж сподїваю с» поїхати до Криьорівнї. Може зо мною поїде жінка і старший хлопець, але ще не вирішили на певно. Збіраєть ся. в гори і д. Мих. Могилянський. Чи знайшлась би йому хата у Криворівнї і чи міг би він де столуватись ? (Я не маю на узазї Вас, бо знаю, що пані Ваша недужа і не моглаб брати-на себе клопоту з чужими). Напишіть і повідоміть,. коли саме виїздите. Я (або ми), думаю бути у Львові 2 — З/VII Вашого стилю, ранїйше не зможу певно вибратись. Дуже Вам дякую за книжки й за Вашу память. Але я жадної не дістав.. „Синю книжечку“2) певно пришлють ще, а друга десь пропала в дорозї. Радію, що Вашій пані вже ліпше. Бажаємо їй здоровя тай Вам. Привіт од нас всіх. Цілую Вас
М. Коцюбинський.
110.
24/7. V. 1912. Чернигів.
Дорогий Володимире Михайловичу!
Не міг зразу одписати на Вашого листа (за якого дуже дякую!), бо трапилась мені біда: заслаб на запалене олегочної ї мусів весь час лежати у ліжку та ще й під страхом, що буду мати запалене легких, а се при стані мого серця зовсім погано і могли- б ми не побачитись більше. Однак якось щасливо минулось і лїкарь дозволив мені сьоготня встати з ліжка. Почуваю себе на стільки осчабленим, що й сей лист мучить мене ще. Дуже кашлаю і не знаю, коли вийду з хати, бо погода пре югана. зимно. Як тільки трохи поправлю ся, поїду до сггсціялїста до Київа, бо хоч кровю не плюю більше, але астма- мучить мене дуже, часами
вмити ся не годен без атаку астми. Ну, та дурницї, до літа поправлю ся і ще ми з Вами у Криво-рівні погуляємо, бо поки що у нас з жінкою сталий замір на місяць бодай поїхати в гори.
Що з Вашою Панею? Дуже мене турбує, що вона так довго лежить. Яка у неїхороба і що каже лікар? Привитайте її од нас і побажайте здоровя. Спасибі Вам сердечне, що дбаєте про мене. Коли видаватись, то іменно в тій Вид. Спілці, яка вже випустила 5 моїх книжок. Тільки одно мене здивувало: за „Дебют“ (в тій книжці теж нема нових оповідань) Спілка сама запропонувала менї по 25 руб. за аркуш, а тепер пропонує по 20руб. Чи се значити має, що я почав гірше писати? Видавати книжку зараз ще не можу, бо готового матеріалу аркушів на 9 — 10, а мені хотілось би видати трохи більшу. Може незабаром дещо напишу, тоді і видати можна. Книжечку для дітей видавати не варто, отже сю справу можна вважати покінченою.
Як стоїть справа з підвисшенєм Вам пенсії? Памятаю, мала зібрати ся комісія, але що вона зробила і як та коли справа зреалїзуєть ся — хотів би я знати.
От вже й втомив ся сидіти, треба знову лягати. Простіть, що так коротко пишу. Держіть ся міцно, не слабуйте, бережіть сили. Цілую Вас сердечно. Наш привіт і уклін цілій Родинї Вашій..
Цілую Вас 
М. Коцюбинський.
111.
4/17. VI. 1912. Чернигів.
Сердечна Вам дяка, дорогий Володимире Михайловичу, за Ваш гарний та щирий лист. Питание про те, хто їде — вже вияснило ся : приїду я з Юрком^) та д. Могилянський (сам). Жінку не
вдалось мені намовити. Думаємо виїхати з Чернигова 28 н. ст. значить будемо у Львові ЗО у вечері, або може й 1-го вечером.
Не можемо скорше вирушити не через брак гроший (за Вашу пропозицію ще раз од серця дякую), а з инших причин. В кождому разї ми вже не застанемо Вас у Львові. Бо ще нам треба і у Львові перебути день-два, хочемо купити собі якусь літню одежу, бо у Вас танша ніж у нас. От що нам порадьте: у Ворохтї, здасть ся. трудно дістати фіру. Як же нам зробити, чи не могли б ми замовити її з Жабя або з Криворівнї? До кого б нам телеграфувати зі Львова, щоб вислали фіру до Ворохти? Мені здасть ся, що я міг би заїхати возом, коли б було добре сидїннє. Виїхати я хотів би рано, значить доведеть ся ночувати у Ворохтї. Або, нарешті, можна виїхати і того самого дня, бо у Ворохтї я певно спати не буду (перша ніч на новому місці). Вам ліпше можна рішити всї ці питання. Може б Ви порадили мені карткою, бо ще встигнете вислати її до Чернигова.
Дуже я тішу ся, що буду з Вами. Хто знає, чи вдасть ся ще раз разом літувати: почуваю себе весь час погано, гірше, ніж доси.
Могилянського нема в Чернигові, він на селї, отже особисто не може подякувати Вам за поміч.
Роблю се за нього і за нього приймаю всі умови. Він людина проста, невибаглива і приємна.
До скорого побачення! Не пишу Вам всяких подробиць, бо побачимо ся. За обіцяну поміч по збіраню матеріалів для повісти особливо дякую. Без Вас я ледве чи що зробив би.
Ну, ще раз бувайте здорові. Привіт од мене і всіх наших Вам і Вашій Пані. Хай тільки одужує і поправляєть ся.
Цілую Вас сердечно.
М. Коцюбинський.
 — 155 — 
112.
(Картка).
У вагонї з Ворохти до Станїславова 4/УІІІ, 1912.
Дорогий Пане Володимире!
На диво їхалось менї добре, бадьорно, погода сприяла. За рогачкою схопила нас гроза, буря з градом й заливним дощем. Мочило, прало й било цілу годину. Ми промокли трохи і мусїли заїхати до лїсничівки, де перечекали негоду. Натурально втратили потяг і приїхали до Ворохти по 4-тій. Не було вже чого їсти Юнґеровід я дав 18 кор., хотів 20. Але то байка, найгірше, що перемучив ся і може чи не перестудив ся гірше. Д. Крипякевич їде з нами до Станїславова2). У Львові доведеть ся певно заїхати до готелю, бо трудно в ночи когось колошкати. Цілую Вас всіх. Напишу завтра рано.
Кланяюсь
М. Коцюбинський.
 113.
Станиславів, 4/ VIII, 1912.
Вельми Шановний і Дорогогий П. Секретар!
Пишу в Станиславов! на стації — перед хвилиною від'їхав Мих. Мих. до Львова. Подорож була доволї погана. До Арджелюжі була погода — але нараз почав ся страшний дощ з градом і громами. М. М. мимо ліжника і парасоля перемок, а річи дуже знищені — не було можна ніяк 
вхоронити ся перед зливою. Вступили ми до лїсничівки, а лісничий, нїкий Яницький, признав себе-Українцем і приняв нас чаєм та медом. До Ворохти приїхали к. 4-тої (!), й мусїли чекати у Перкатюка на другий поїзд. До Станиславова їхали вигідно, але тут треба пересісти ся на поспішний — місця мало. — М. М. сїв в II клясу, Юрко лишив ся в III, та ледви чи оба будуть сидіти. Почував себе М. М. несподівано добре, але ся дорога зі Станиславова до Львова може дуже пошкодити - також не знати, чи Євшан буде на івірци о 1 в ночи, і що робити ме М. М. у Львові. (Я дав всякі інформації на всякі випадки). Кінчу реляцію, решту доповню по повороті, але коли се 6} де, не знаю, бо погода непевна і мушу чекати на долах на гарнїйше веремя.
Стискаю руку
їв. Крипякевич.
114.
8.	VIII, 1912. Львів.
(Картка).
Дорогий Володимире Михайловичу!
До Львова зо всякими пригодами (не було жадного місця у всіх 3-х клясах) і з опізненєм приїхали якось. Ніхто нас не стрів, бо д. Федюшка чекав с 9, а потому нї. Взяли фіякра і поїхали то „Народної Гостин.“, де очевидно, я не спав анї хвилини, хоч атаку не було. Не заїхали до Вас, бо було пізно і не могли ж будити Михайла так пізно. Сьогодня до лікаря не ходив, бо почуваю себе краще і коли в ночі не буде атаку, поїду до дому, бо ліпше слабувати вдома, нїж у Львові2). Погода нині чудесна.
Тут читало приїзжих, є, здаєть ся, М. В. Лисенко. є панї Романович, Левінська з Кракова. Але все се мене не тішить, бо подумайте, який я перемучений. Сьогодня лягаю рано, може вдасть ся заснути хоч трохи. Д. Федюшка кланяєть ся Валі 3 Київа напишу знову (або як не зможу завтра виїхати, то зі Львова). Коли Ви дістанете для мене яку кореспонденцію з Чернигова, прошу нищити ї і, бо вона мені непотрібна. Кланяю ся з Юрком всім Вам, п. Волинським, п. Бохенській і Крушельницькому.
Ваш М. Коцюбинський.
115
2./15. VIII. 912. Чернигів.
(Картка).
Дорогий Володимире Михайловичу!
Чи дістали 2 мої картки з дороги? Третьої я вже не годен був написати. Ледве доїхав до дому і надобре розхорував ся. Ходили коло мене аж 3 лікарі, а помогли ще мало. Останню ніч спав тіерший раз і тому маю силу написати до Вас сих пару слів. До цілої моєї біди я мав десь застудити живіт і дістав острий катар шлунка. Може почну поправлятись по трохи, хоч поки що се лиш надія.
А як там Ви, чи дужі, як пані? Ви мене забули, бо я од Вас нічого не дістав. Хочеть ся мені сердечно подякувати Вас і паню Олену за добрість та дбайливість про мене. Велика й сео-дечна подяка. Спасибі також дд. Волянським, д.
Крипякевичові і всім, хто виявив свою симпатію» до мене та помагав менї в лихій пригоді-. Кланяюсь п. бохенській, Крушельницькому, коли вони ще в Криворівнї.
З посилок я дістав тільки останню (Етнографічний Збірник) і ще одну — 2-гу, здасть ся. Прошу Вас, реклямуйте ще 2, або, коли вам повернули, вишліть, що можна рекомендовано.
Витаю всіх, а Вас цілую
М. Коцюбинський.
Наші уклоняють ся Вашій родині".
116.
Київ, 4./17. ЇХ. 912.
(Картка).
Дорогий Володимире Михайловичу!
Як бачите сижу у Київі і лічу ся у професора. Не писав до Вас, бо та перша ніч, яку я проспав і по якій написав до Вас — була остатньою. Весь серпень і досі- я хорий, не сплю, не їм, мучусь. Трудно навіть взятись за перо, щоб написати кілька слів. Навіть читати не можу. Лікар професор — радить мені- терпіти і спокійно чекати, поки все минеть ся, бо нїчого дуже небезпечного нема. Нині їду до дому, а коли не буде краще, вертаю до Київа і лягаю до шпиталю. Скоро напишу до Бас і вишлю гроші. Вибачайте, що спізнив ся. Як Ваше здорове та Пані- Олени?
Цілую Вас і Ваших
М Коцюбинський.
117.
24. IX. 1912. Чернигів.
Дорогий Володимире Михайловичу!
Не знаю, з чого почати: чи дякувати, чи прохати вибачення за те, що довго не писав. Але вибачити мене Ви, певно, встигли вже, діставши
мою картку з Кпїва, в якій повідомляв, що весь час, відколи виїхав з Криворівнї, тяжко хорую і не можу і досї ніяк попоавити ся.
Отож краще дякувати — сердечно хочеть ся подякувати і поцілувати за все — за память, за листи, книжки, поздоровлене на іменини. Все я дістав, навіть того листа з Криворівнї, що поданий був на почту в Ясенові 24. УІН. і йшов до мене цілий місяць. Але вернусь назад, до часу свого виїзду з Криворівнї, щоб коротко оповісти Вам, що діялось зо мною аж доси.
Як тільки сів я „на юнгера“, зараз почув себе ліпше, природа, рух і повітрє підняли нерви і здавалось мені, що я одужую. Про пригоди в дорозї знаєте десь од д. Крипякевича, з яким ми бідували разом тай з моїх двох карток ще з австрійської території: з Станїславова і зі Львова. У мене таке вражінє, що Ви їх не дістали, хоч маю свідків, що я їх кинув до скрипки. У Львові мені було дуже погано, але я старав ся підбадьорити, підняв (яка була) енергію, щоб доїхати якось до дому, бо не хотіло ся лягати у львівському шпиталї (щоб я зробив тодї з Юрком, особливо, коли б слабість залягла ся?) і якось дотяг ся до Київа, перемагаючи себе. Тут мене стріли жінка і діти і зараз забрали до дому, де я можу мати і лікарів і добрий догляд. От і почали мене лічити і чим далі лічать, тим менї гірше. Не сплю (хіба 1 — 2 год. за ніч), нічого не можу їсти, астма так мучить, що розказати трудно, а за всякими ліками і світа божого не бачу : дня мені не стає, щоб все те ковтнути. Перемучив ся я гак місяць і поїхав до Київа, до спеціялїста-професора. Що мене коштувало і нервів і гроший (40 корон кожні оглядини), заким я достукав ся до того божка та міг користувати ся його порадами. Ну, тай щож? Ковтаю нові ліки, а здоровя по старому лишило ся. Так само не сплю нї в день, ні в ночі, не можу нічого їсти, таж астма. А ослаб так, що ноги заплітають ся, голоза не робить, навіть читати не можу. Робота лежить, а я мучу ся бездіяльністю і проклинаю житє. Коли буде инакше — не знаю, лікарі самі дивують ся, що слабість така уперта. От Вам — з егоїзмом слабого — опис мого істнуваня. І соромно і гидко так займати ся здоровєм, та що вдієш, коли мене цілком придушило, не пише тіло, але й дух. Ну, годі, годї...
Як то ви себе почуваєте, слабші за мене силами, але багатші, здасть ся, духом? Що дала Вам Криворівня — плюс чи мінус? Чи можете тепер працювати і чи дбаєте вже про те, щоб у Вашій канцелярії поставили грубку, аби не повторила ся торішня історія? Коли не поставлять 
коштом Т-ва, я готовий збірати тут жертви на грубку, щоби вратувати житє і здорове нашого вченого і секретаря Т-ва Гнатюка.
Згадав про гроші і соромно менї стало, що так запізнив ся з пересилкою довга Вам. Тільки вчора жінка вислала переказом на Вашу адресу 35 руб. (88 кор. 89 гел.) — але біда в тім, що я забув, скільки саме корон передав мені д. Федюшка. У нього певно записано і коли я одіслав менче, то прошу мене повідомити і не гніватись за таку погану память.
Незабаром (1./Х) треба одсилати оповідане для збірника Франкового1), а я не можу навіть сказати, коли зможу сісти за роботу. Що мені робити? Дуже велика прикрість. Напишіть мені, як здорове Пані Олени, як Ваші діти? Юрочка цілую. Наші витають сердечно Вас і Вп. Пані.
Цілую і обіймаю Вас
М. Коцюбинський.
118.
25.	X. 912. Чернигів.
До жінки.	(Картка).
Високоповажана Панїі
Ваша картка і лист д. Евшана, який теж рівночасно звістив мене про недугу Володимира Михайловича, засмутили мене несказано2). Я думаю, що опріч застуди тут була причиною і ірітація. Але як би там не було, справа на стільки поважна, що її не можна так залишити. Як тільки Вол. Мих. буде краще, він мусить виїхати на зиму в тепліші краї. Я думаю, що ми всі маємо обовязок дбати про се. Як він тепер себе почуває? Мені
теж треба кудись виїздити, але страшно подумати навіть, бо стан здоровля такий, що не можу виїхати до Київа, де маю лягти до шпиталю — чи на довго — не знаю. Поцїлуйте од мене В. М-ча най швидче одужує. Наші всї бажають йому здо-ровя і кланяють ся Вам.
За „Синю Кн.“ дуже дякую. Пишіть до Чернигова, менї дошлють. Я ще напишу з Чернигова чи з Київа.
Ваш М. Коцюбинський.
119.
1./14. XI. 912. Київ.
(Картка).
Дорогий Володимире Михайловичу!
Чув я про Вашу біду, чув, що лежите і особисто не хотів Вас турбовати. Писав до панї Олени, але вона менї не одгювіла. Як ся маєте тепер? Чи встаєте вже з ліжка, чи не показуєть ся кров? Конче треба їхати Вам на зиму в теплі краї. Не осміхайте ся скептично. Воно ж якось мусить так скласти ся. Менї також не дуже добре. Вже скоро два тижні, як я лежу (літерально) в унїверсит. клїнїцї у Київі — і коли встану — ніхто не відає З серцем дуже погано, не працює, ліниве. Напишіть менї, як можете, про себе на адресу: Кіеві. Бибиковскій бульварь, Нр. 17, Университ. Клінік, пр. Образцова, палата Нр. 9. Сердечно витаю пані Олену (як здорове?) і прошу її, коли Вол. Мих. не зможе, написати мені про стан його здоровя.
Цілую і обіймаю Вас
М. Коцюбинський.
120.
13./26. XI. 912. Київ. (Картка).
Як я зрадів дуже, побачивши нарештї Ваше Власноручне письмо, дорогий Володимире Михайловичу! Розумію, що до поправки ще далеко,
а все чогось мені було так приємно, наче я сам одужав. Слухайте! голубчику, здобудьтеся врешті на фільософську позицію, чи заткніть вуха й заплющьте очи, — як уже хочете, а не зважайте тільки на всякі свинства, не ірітуйте ся, не псуйте собі здоровя. У Вас ще є краща мета в життю! Вам треба бути здоровим і працювати, а решта дрібниці. Як себе почуваєте тепер, чи вже ходите бодай по хаті? Мене приковали до ліжка і не кажуть, коли дозволять навіть сидіти. Менї все ще дуже недобре, на поправку щось мало надії. Досї не сплю і не їм. Схуд, змарнів, в голові якийсь кісїль, часом читати не годен навіть, але за обіцяну книжку все ж дуже дякую. Вовк ще нічого не прислав мені. Певно пришле. Як там Ваші? Чи пані Олена здорова? Кланяюсь і здоровлю її, а також діток. А Вас сердечно цілую і прошу берегти ся, щоб швидче одужати.
Не забувайте
Вашого М. Коцюбинського.
121.
(Картка)
29. ст. ст. XI. 1912. Київ.
Дорогий Володимире Михайловичу!
Цілую і обіймаю Вас за звістки. Ваша картка додала мені бадьорости на 100 кінських сил, а я тепер потребую хочби... мишачих. Дуже мене тішить од душі, як дитина радію, що Ви вже сидите (аж по 4 години) і красше себе почуваєте. Бережіть ся тільки, живіть ся добре, не ірітуйтесь, памятайте про себе, науку, дїтий, ну — тай про нас грішних трошки. А мені також дозволили сидіти по 7з години раз на добу, але я не встиг сісти, як заслаб знов на запалене олегочної (вже мені краще) та ще щось з животом сталось таке незвичайне, що професори тратять голови, а мене заспокоюють лише вприскуванєм морфіни. Нема
менї долї. Не то гуцульське житє, а світ весь забудеш, який він.
Тепер трохи ліпше. Більше писали не годен. Другим разом. Цілую. Уклони пані Олені і дітям.
Ваш М. Коцюбинський.
122.
(Картка)
13/26 XII. 912. Київ.
Бибиковский Бульвар, 17. университетская клиника (отд. пр. Образцова) палата Н. 9.
Дорогий Володимире Михайловичу!
Я вже починаю думати, що мої листи не доходять до Вас, бо Ви не обзиваєтесь, тимчасом зо всіх боків менї хвалять ся (і з Петербургу і з Київа), що Волод. Мих. сими днями писав. Тільки й потіхи, що коли писав — значить, може писати. З дому мене повідомили, що дійшов „Етнограф. Збірник“, за що цілую Вас сердечно. Як же Ваше здорове? Чи виходите з хати, чи можете щось робити ? Як самопочуттє ? Мені сими днями (3і — 4 дні) трохи ліпше і я таки можу сидіти, нарешті, в фотелі по V2 години. Краще сплю і їм потроху. Коли так піде і далі, то за 2 — 3 тижні можу поїхати до дому. Не забувайте мене, пишіть хоч пару слів, Ви ж знаєте, як мене всьо цікавить і обходить, що дїєть ся з Вами. Як здорове панї Олени ? Чому не напишете, адже я нераз питаю. Привіт їй. Здоровю Вас і Вашу родину з святками і бажаю щасливого нового року. Сердечно цілую і обіймаю.
Ваш М. Коцюбинський. 
123.
(Картка).
28. ст. ст. XII. 912. Київ.
Дорогий та любий Володимире Михайловичу!
Листа Вашого нарештї дістав. Він був у дорозі 8 день, 4 з них у Київі і дійшов до мене з ясними прикметами перелюстрації. Кому се цікаво знати, які у Вас літературні пляни та як стоїть здорове — не відаю. Нинї дістав картку і бодай коротко одписую, бо ще сил не богато. Тішу ся, що Вам хоч трохи краще, що Ви можете виткнутись на повітрє. А я вже третий місяць лежу і нічого не відаю, що буде зі мною. Здорове раз ліпше, раз гірше. (Власне тепер поганий період). Ну, та будемо надїяти ся на кращі часи. Здоровлю Вас з родиною і бажаю од серця кращого нового року, ніж як був попередний. Цілую Вас сердечно і прошу вибачити, що пишу коротко, бо щось нездужаєть ся.
Ще цілую.
Ваш М. Коцюбинський.
