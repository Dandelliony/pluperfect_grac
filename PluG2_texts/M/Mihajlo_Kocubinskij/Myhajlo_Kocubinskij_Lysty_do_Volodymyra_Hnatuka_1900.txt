Високоповажаний Добродію!
З новим роком — усього найкращого!
Пишу до Вас ось в якій справі: місяць минув, як я послав Вам коректу з 49 — 96 стор. „В путах шайтана“ та прохав Вас присилати далі. Не дістаючи довго дальших аркушів, я писав до Вас запитуючи — що воно за знак. На обидва мої листи й досі не маю жадної одповіди, ба не дістаю й дальших аркушів для коректи, що мене дуже дивує1). Чи не булиб Ви ласкаві роспорядити ся, щоб міні прислана була коректа з 97 стор. і до кінця книжки? Був би дуже вдячний.
Сподїваю ся відповіди.
З високим і правдивим поважанєм М. Коцюбинський.
5.	ст. ст. І. 900.
Чернигів.
9.
Високоповажаний Добродію !
5 книжечок вид. „Спілки“, а межи ними і „В путах шайтана“, спасибі Вам, дістав. Книжка видана так добре, так чепурно, що міні лишаєть ся скласти Спілці в особі Вашій, яко директора її, велике спасибі.
Міні соромно, що я й досі' не прислав Вам того оповідання, яке призначено мною до другого томику. Коли-ж як на злість мов з мішка посипались на мене деякі пригоди — і важкі хороби в родині, і якісь несподівані бюрові роботи, що не давали міні й дихати, не то писати щось. А проте почуте вини тяжить на сумлінні і я прошу вибачити міні.
Разом з тим просив би визначити міні якийсь термін для присилки рукопису — бо тоді міні лекше булоб зресумовати свій час і роботу. Теж просив би звістити, які саме новелі мої гадаєте помістити в другому томикові, рахуючи нове оповідане на сторін 80 — *00 друку — і коли можете розпочати друк. Я був би дуже вдячний за такі відомости.
Памятаючи ласкаву обіцянку Вашу — переслати міні авторські примірники „В путах шайтана“ — звертаю ся до Вас з проханнєм висилати
їх на туж саму адресу, на ун......, не більше
як по 2 прим, на раз і не частіше, як раз на тиждень.
Звістіть, коли ласка, на яке число примірників книжки можу рахувати ?
Що тепер видаєте ? Чи вийшла ще книжка після моєї? Як розходять ся Ваші видання? Все
це мене дуже інтересує, як одного з найщиріщих прихильників так гарно розпочатого Вами діла. Чекаю одповіди.
З високим і правдивим поважанєм щирий
М. Коцюбинський.
15.	ст. ст. III. 900.
Чернигів.
10.
(Білет.)
Умови змінили ся. Будьте ласкаві не висилайте міні нічого на вказану в останньому мому листі адресу. Щвидко напишу, а поки що вітаю Вас усім найкращим.
Щиро прихильний М. Коцюбинський.
17.	ст. ст. III. 900.
11.
Високоповажаний Добродію!
Незабаром пришлю Вам своє оповіданнє до другого томику, тоді Ви самі визначите, які увійдуть туди з друкованих уже новель, бо міні однаково, шо буде видано ранїйш, а що пізнїйше. За призначені 50 примірників „В путах шайтана“ дуже дякую, просив би тільки, коли можна, щоб 20 з них було оправлених, а ЗО брошюрованих1). Поки що — не знаю, яким способом дістати їх. Як тільки знайду шлях — Повідомлю Вас. Ваша гадка звернутись до цензури нашої за дозволом пускати в Росію видання Спілки — мінї дуже вподобала ся. Порадившись де з ким, як це діло обставити краще, раджу Вам подати просьбу на йменя „Начальника Главнаго Управленія по дф-ламъ печати князя Николая Владиміровича Шаховского“ (в Петербурзі').
Пошліть йому разом з просьбою свої видання белетристичні, прохайте, щоб він звернув увагу на їх невинний зміст і дозволив їх продавати, в Росії).
Рівночасно з цим пані' Куліш (яка з ним особисто знайома) звернеть ся до кн. Шаховського, памятаючи той пієтизм, з яким він відносив ся до її покійного чоловіка, та прохати ме його дозволити в Росії видані Спілкою переклади Кулїшеві Шекспіра2). Є певна надія, що такою дорогою дасть ся щось зробити. Колиб пустили сюди Ваші видання, я певний — вони знайшли б покупців. Книгарня „Кіевської Старини“ робила б Вам значні замовлення.
Отож коли Ви згодитесь звернути ся до кн. Шаховського і подасте просьбу — звістіть мене зараз, щоб у слід за Вашою просьбою пішла і п. Куліш евоі.
Чи не могли б Ви прислати міні в ковертах повість Мирного „Лихі люде“.
Я був би Вам дуже вдячний, бо иншого способу дістати цю книжку зараз не маю, а міні дуже хочеть ся познайомити ся з повістю Мирного. Адресу мою Зи знаєте.
Булоб дуже добре, коли б Спілка видала і другу повість того автора — „Хіба ревуть воли1).
Чекаю од Вас звістки, а поки шо бувайте здорові.
З високим поважаннєм щиро прихильний М. Коцюбинський.
12.	ст. ст. квітня, 900.
12.
2. ст. ст. V. 900. Чернигів.
Високоповажаний Добродію !
Вибачайте, що замість обіцяного довшого оповіданя посилаю Вам отсю дрібничку для другого томику моїх оповідань. Сталось це через те, що міні не сподобалось моє оповідане п. з. „Дорогою ціною“, і я хочу переробити його. Очевидячки, що я не встиг би зробити цього для другого томику, який маєте намір видати до липня. Переробивши, пришлю Вам обіцяне оповідане, воно піде вже до III го випуску.
Зміст і заголовок другого томику буде залежати від Вас, тільки прохав би написати мінї, що має туди увійти і як думаєте його охрестити. Ко-ректу прошу висилати, обіцяю не затримувати її.
Чи дістали мого листа з 13 ст. ст. IV.? В тому листї я давав раду звернути ся до кн. Шаховського за дозволом для видань Спілки, а також прохав вислати мінї (у ковертах) повість Мирного „Лихі люди“. Вертаюсь до ІІ-го мого томику. Коли можна, буду прохати, аби обєм книжки був не менчий, як „В путах шайтана“. Було б краще, коли б книжка була трохи грубіла.
Сподїваю ся негайної одповіди, а поки ще сердечно вітаю Вас,
поважаючий М. Коцюбинський.
13.
Чернигів, 12 ст. ст. травня 1900.
Високоповажаний Добродію!
Листа Вашого і останні’ 2 аркуши повісти Мирного, спасибі Вам, дістав. Чекатиму дальших посилок.
На титул книжки і зміст її гожу ся, прошу лише, коли томик буде менчий, ніж „6 путах“ — додати ще одно невеличке оповіданнє моє п. з. „Помстив ся“ (надруковане в Зорі, 94 р. ч. 2.). Цей нарис цілком буде підходити до другого томику. Коли почнете висилати коректур чи не можна б поспішити ся з присипкою її?
Дуже добре, що Ви вислали вже подане до кн. Шаховського. Пані Кулїшева написала вже в відомій справі до нього, може що вдасть ся зробити.
Я якось не зрозумів того місця — Де Ви пишете, що не можете порозуміти ся з Мирним
у справі виданя його повісти: чи автор не годить ся з Вами в де чому, чи Ви не маєте з ним зносин“? В останньому разі я міг би помогти Вам, бо листую ся з д. Мирним.
Поки що бувайте здорові!
Чекаю коректи і двох обіцяних посилок.
З високим поважанєм
М. Коцюбинський.
14.
Чернигів, 6. липня єт. ст. 900.
Високоповажаний. Добродію!
Два перші аркуши „По людському“, виправивши коректу, ще перед місяцем одіслав я на адресу п. К. Беднарського *). Не знаю, чи добра адреса і чи добре я направив коректу, але другої адреси не знаю, Ви забули написати міні, куди й кому посилати. Турбує мене, що й досі' не присилають міні далі', може друкарня не дістала од мене посилки. Може б Ви були ласкаві й запитали друкарню, що цей сон має значити.
З д. Мирним листував ся в справі виданя його творів. Він не дуже прихиляєть ся до заміру Спілки видати його твори. Він має надію, що в Одесі' видадуть усі його писання, а поки що — думає містити в „Київській Старині'“ „Повію“, яка ще не виготовлена. Тільки третя частина готова, а 4 й 5-ту мусить ще викінчити. Не хоче Мирний й Повії заслати Вам. „Вони там, пише, як що схотять, то й самі видадуть, що їм до вподоби“.
Незадоволений він і тим, що Спілка на перший томик пустила „Лихі люде“. Він їх перехрестив був у „Товариші“ і подав до цензури, але
там наробили гвалту, що як мов можна подавати такий твір до цензури. На превелику силу одному знайомому Мирного вдало ся узяти рукопис з цензури і умовити, щоб авторові не чинили халепи. „От уже через це одно, пише Мирний, Галичане зовсім не до путя зробили, що перш усього надруковали „Лихі люде“ — наче гострим кільком пхнули! Коли вони вдадуть ся до Главн. Управ, по д'Кпам'ь печати, то там не тільки заборонять „Лихі люде“, а й до других видань моїх творів будуть і геть-то додивляти ся“. Прохає, щоб з тою повісткою не вдавали ся до Петербурської цензури.
Фотографії своєї й біографії не хоче давати,, уважає це непотрібним.
А все таки було б дуже добре, думаю, коли б Спілка видала хоч „Хіба ревуть воли“ — цю найкращу й найбільшу роботу Мирного, що стала тепер рарітетом.
Дуже міні прикро, що не вдало ся умовити Мирного погодити ся з Спілкою в справі видання „Повії й других нових, не друкованих праць його, та щож вдієте!
Сподїваю ся дістати од Вас звістку і то незабаром, а поки що бажаю добре скористати з вакацій й спочити на селі !
З високим поважанєм
М. Коцюбинський.
15.
Високоповажаний Добродію!
Посилаю Вам 65 — 80 стор. коректи. Попередні аркуши я одіслав на адресу д. Беднарського, певно вони вже друкують ся.
Пишете, що як дістанете отсю посилку, вишлете кінець. Коли в друкарні закінчили складанє книжки, просив би все останнє вислати мінї разом, в одному ковертї.
„Сам. Укр.“ *), спасибі Вам, дістав. Вона не стільки сподобалась мінї, як зацікавила. Дуже буду дякувати, коли пришлете другий випуск. Тоді напишу ширше.
Тепер у нас така спека, що годі щось писати, тож зараз нічого не робю, хоч сподїваю ся на час вилагодити обіцяну новелю для третього томику.
Дуже міні прикро, що ніяк не можу дістати авторських примірників „В путах шайтана“, а маю в них потребу. Чи не спробовали б Ви вислати мінї оден примірник під опаскою, ачей цензура пустить!
Що з Вашою просьбою до кн. Шаховського? Нічого не чути? Звістіть, коли ласка, чи помістить „Літ. Наук. Вістник“ допись про оплаканий стан могили Шевченка? Я недавно там був і міні хотїлоб ся поділити ся з читачами Вістника своїми вражінями
Вибачайте, що я так часто турбую Вас всякого роду проханнями. Радий буду обслужити, чим зможу.
Щире бажаю Вам усього найкращого!
З високим і правдивим поважанєм М. Коцюбинський
1. ст. ст. серпня, 1900. Чернигів.
16.
27. ст. ст. VIII. 900.
Високоповажаний Добродію!
Одповідаю на Ваш ласкавий лист з 18|УІІІ. На самперед дуже дякую за „Д. Дм.“ 2) і жалую, що не можу дістати „В путах шайтана“, бо хоч
у нас й читало є „Превосходительних“ — та все такі, що побоять ся навіть такої невинної книжки *).
Може таки трапить ся яка нагода.
До Львова мене страшенно кортить. За той час, що я перебував там (16 літ перед сим), я не зміг докладно пізнати Вашого житя та близше запізнати ся з молодїжю. Взагалі' не богато пізнав я тодї людий тай то переважно одної барви.
Вибрати ся міні' до Львова не так то легко тепер, бо службові обовязки приковують мене до місця тай не дешева така подорож за кордон, бо зі Львова скортіло б поїхати далі'. Проте не трачу надії, що таки колись, може навіть на той рік, таки виберемо ся з жінкою у Галичину* 2).
Замір „Спілки“ видавати популярні брошури для молодїжи — дуже міні до вподоби. Радо візьму ся зладити 2 — 3 таких брошурки, моя пані' теж має охоту причинити ся до цеї справи, тай по-стараю ся популярізувати Ваш замір у нас. Дуже був би Вам вдячний, коли б звістили, що вже маєте для цього виданя, щоб не довело ся писати на таку тему, на яку вже написано 3).
Що до статі про стан Шевченкової могили, то я вже не буду її писати, бо той нелад, який
панував там, дало ся полагодити приватним способом, і мінї не хотїлоб ся соромити прилюдно тих, що согрішили в тій справі, коли вони обіцяли направити річ.
Моя Пані дуже дякує добр. Франкові за обіцянку і чекає передмови г).
Посилаю Вам виправлену коректу. Вчера її дістав і нині' вже здаю на почту. Коли буде готова книжка, чи не зможете прислати міні в ковер-тах хоч оден примірник, щоб я принаймні' знав, як вона виглядає.
Будьте ласкаві, скоро дістанете цей лист, вишліть 4 оправні примірники „В путах шайтана“ на адресу: Англія, M-r Hans Jessen (для Ю. А.). Wickford, Essex, Anglitterre. Міні вже привезуть звідти.
З правдивим поважанєм
М. Коцюбинський.
17.
18.	ст. ст вересня 1900.
Чернигів.
Високоповажаний Добродію !
„По людському“, спасибі Вам, дістав. Я повний признаня за так гарно виконане видане і за весь той клопіт та працю, яку Ви ласкаво взяли на себе, видаючи мої оповіданя. Прийміть од мене щиросердечну подяку ще раз.
До Вашої серії видань для молодїжи я поки що намітив лише біографію Джузепе Гарібальді. Коли б така тема не підходила, звістіть Пані моя має замір де-що перекласти, але поки не зупинилась ще, що саме взяти до пеоекладу.
Як що Вам пришлю рукопис і він вподобаєть ся Вам, можна буде ще щось вибрати, але краще було б, як би Ви самі намітили якийсь плян, сістему і відповідно до того теми. Тодї б виданя такого роду не мали б харакеру чогось випадкового, не звязаного одною ідеєю.
Моя пані вилагодила 10 моїх оповідань (рукопис) до цензури, чекає тільки, щоб д. Франко прислав обіцяну передмову. їй не хочеть ся турбовати листом п. Франка, який завжди дуже занятий, і тому вона зважуєть ся обернути ся до Вас з проханєм як небудь політично довідати ся, чи скоро можна сподївати ся тої передмови. Зробили б нам обом велику ласку.
Ще одно прохане: вишліть з ласки своєї на адресу: „Юевъ, Б... 1 прим. „В путах шайтана“ і 1 прим. „По людському“, обидва в оправі. Міні обіцяли переслати звідти. Прохав би вислати на вказану адресу зараз, як дістанете цього листа.
Англійська адреса могла служити тільки на оден раз, тож вона втрачає інтерес.
За десять день, як вишлете до Київа, можна послати ще по 1-му примірникови, тай годі.
Чи Ви не гніваєтесь на мене, Шановний Добродію, що я так докучаю Вам?
Дуже був би радий стати Вам чим можу у пригоді', а поки що прийміть щире поважане й вдячність від
М. Коцюбинської о.
18.
22.	12. ст. XI. 1900.
Чернигів.
