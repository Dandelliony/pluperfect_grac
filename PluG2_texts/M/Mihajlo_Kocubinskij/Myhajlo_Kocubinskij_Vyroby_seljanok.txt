Вироби селянок з поділля на виставі в Чікаго
З певних джерел дізнався я, що пані Декар’єр має експонувати на всесвітній виставі в Чікаго гаптування сріблом та золотом селянок Ямпільського повіту, Подільської губернії. Ділячись з читачами «Буковини» сею цікавою звісткою, скажу кілька слів про самі вироби.
Осередок виробів — с. Клембівка, Ямп[ільського] повиту]. В Клембівці сливе усі селянки — і дівчата, і молодиці — вміють гаптувати та ткати «бомбак», себто полотно, на котрім гаптують. Властиво «бомбаком» називають тут тоненькі бавовняні нитки, котрі купуються в крамницях у жидів. Основа в такім полотні буває плоскінна, а поробок (підткання) — бомбаковий, єсть і цілком бомбакове. Полотно звичайно тоненьке та вузьке, жовтувате, дуже гарне на вигляд. Селянки купують його на празникові сорочки, а пані — на сукні, що останніми часами дуже увійшли в моду. Аршин бомбаку продають від 25 — 40 коп. На та-кім-то полотні й гаптують золотими та срібними нитками — «широм», а самий спосіб гаптування називають «низзю», себто вишивають так, що нитка щільно укладається коло нитки, і гаптування з обох боків виходить однакове. Спершу, поки не було поспиту на такі вироби серед тутешньої інтелігенції, селянки гаптували тільки для власної потреби: полики для празникової сорочки, хвартухи, ширинки (звичайно дівчата парубкам), рушники на образи тощо, та й то вряди-годи, довгими зимовими вечорами, коли буває вільний час. Тепер же, відколи вишивки «широм» почали розповсюднюватися поміж панством, відколи зріс поспит па сі вироби, настали справжні гаптарки-спеціа-лістки, що тільки й живуть з гаптування, що не йдуть в жнива жати хліб, а сидять над шитвом, щоб налагодити вишивок на продаж на ярмарок або скінчити заказ якої багатої пані.
На продаж вишивають ковнірчики, погрудки, рукавці, лиштви до суконь, жилетки, рушники, серветки і таке інше. Правду сказати — робота буває чудова, взірці гарні, рясні. Зате й ціна вишивок досить висока: так, рушник довжиною в 2і/2 аршини, вишиваний срібним та золотим «широм», від 2 — 3 карбованців; за ковнірчик, погрудки та рукавці до сукні 4 — 8 рублів, вважаючи на те, яка вишивка. Жилетка 4 — 5 карбов. і т. д.
На ярмарках, по городах і по містечках на Поділлю часто можна зустріти віз, наладований сувоями бомбакового полотна та вишивками. То клембівські гаптарки вирядили в світ свої вироби, вибравши якого меткого селянина, що згодився за певний відсоток від проданого пуститись
у	крамарську мандрівку. І буває, торгують добре. Так, я знаю, що за тиждень в однім невеликім городі продали полотна та вишивок більш як на 100 рублів.
Отсі-то вироби подільських селянок й фігуруватимуть на виставі в Чікаго яко експонати пані Декар’єр.
При нагоді сеї замітки з жалем мушу зазначити факт вельми некорисних умов, в яких стоїть у нас на Україні народний промисел. І не дивно, бо бідний, неосвічений український селянин не може дати собі ради, а байдужна інтелігенція не поспішається подати руки «меншому братові», бо їй нестає почину, вона чекає, поки «німець» покаже стежку, а то й просто не доміркується до того, що давно вже пора звернути увагу на народний промисел та всякими заходами підняти його.
А німець тим часом «показує». Так, я якось читав в московських часописах, що у Франції зорганізувалась акціонерна спілка для скуповування українських плахт,
і	певний, що тут не обійдеться без жидівських рук, без експлоатації.
Та й з виставою в Чікаго. Ніхто з українців не піклувався об тім (принаймні я ніде не читав про се), шоб репрезентувати Україну на всесвітній виставі, перед цілим
світом заявити, що і ми, українці, існуємо та маємо свою культуру. Та вже пані Декар’єр, спасибі їй, своїми експонатами натякне в Америці про бідолашну Україну.
А якби не американська пані Є. Е. Ліньова, котра має під час вистави в Чікаго читати лекції про народну українську музику, то американці сміливо могли б подумати, що ми німі, як риби. Сумно!
