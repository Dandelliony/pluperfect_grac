79.
Чернигів, 3. І. 910.
Дорогий Пане Володимире!
І в новому, як і в старому році обіймаю Вас сердечно та так само сердечно бажаю найкращого здоровля та доброго настрою. Прошу переказати також мої щирі бажання усього найліпшого і Вп. Пані Вашій та діточкам.
Спасибі Вам за лист та картку, вони зробили менї правдиву приємність. Дякую і за обидва збірники: це такий багатий, інтересний матеріял, особливо для нашого брата-белетриста. Я дуже ціню такі книжки; змушений жити в місті, далеко од народу, я часом з головою пірнаю в етнографічні
З їв. Франко їздив дійсно тоді до Одесси й Київа
і то сам, без ніякого товариша.
записи, в те чисте і свіже джерело народної творчости та покріпляю тим свої сили.
Отож Ви робите мені велику приємність своїми подарунками; ще раз велике спасибі! Коли1 Вам се не дуже трудно, пришліть мені збірник, виданий в Липську1); він, я певний, благополучно дійде до мене і так само благополучно буде перехований од тих, кому його не треба читати. Такий матеріял відкриває нову сторону народнього духа,, а це цікаве!
В останнї часи я дуже занятий: пишу продовженнє свого оповіданя „Fata morgana“. В другій частинї я захоплюю революційні часи, а в третій думаю торкнути ся „заспокоєня“ села та здичінням його. Гема дуже цікава, не знаю тільки, чи вдасть ся менї зробити з неї те, що хочу. Боюсь, що не вдасть ся; тодї подеру рукопис і край, хоч дуже шкода буде часу, праці і сил. Тепер я вже не тільки постогную, а часом мало не плачу од шаленого болю у грудях та браку вільного віддиху. Як запре дух у грудях, то й кроку ступити не можу, а нерви такі, що кожна дрібниця, наприклад якийсь факт в прасї, або статя робить мене хорим на кілька день. Досадно і соромно навіть, а нічого не вдієш. Все се дуже погано од-биваєть ся на роботі, особливо коли примушую себе працювати через силу. Хотілось би щось зробити путяще, а трудно. Не тільки Ви, а й сам я хотів би щось написати про італійське море 
та бою ся, все сподїваю ся відповідного настрою.
Що до Криворівнї, то я весь час роздумую, чи не забрати ся туди на цілі свої вакації. Непокоїть мене тільки ось що: я можу бути вільний тільки з половини мая до кінця червня ст. ст. Чи не холодно тодї ще у Криворівнї?. Чи могли б Ви так рано виїхати туди, бо сам я не зважусь туди поїхати, не цікаво, тай умовин життя там я не знаю. Поінформуйте мене. Як би се добре було, коли б я не тільки спочив, а і вивіз собі матеріял для роботи : подвійна користь і приємність.
Перекажіть мої сердечні поздоровленя Мих. Михайловичові, панству Роздольським та п. Козловському. Дякую за память про мене. Не пишу Вам на сей раз більше, бо мушу сідати до роботи, а вільного часу (поза службою) маю занадто мало. Ще раз сердечно цілую і обіймаю
Ваш М. Коцюбинський.
80.
30. ст. ст. V. 910.
(Картка)
По дорозї з о. Крети до Сі цілії, Парох. „Levanzo“.
Дорогий Пане Володимире!
Засилаю Вам і Вп. Дружинї Вашій привіт і найсердечнїщі бажання з дороги на Капрі! Так менї сумно, шо довший час не мав звісток од Вас і нічого не знаю про Ваше здоровя. Дуже прохаю Вас, напишіть мені хоч коротенько, що з Вами і коло Вас. Де будете літом? Коли в Криворівнї,. може б я на сей раз таки заїхав до Вас. Моя адреса: Capri presso Napoli. Ferma in posta. M. Co-ziubinsky (Italia).
Цілую Вас і обіймаю
Ваш М. Коцюбинський.
81.
10-/23. VI. 910. Capri, Hotel Royal N. 26.
(Картка)
Дорогий Пане Володимире!
Жінка писала, що од Вас був лист і що Ви все слабуєте1). Жалкую, що не читав того листа і не знаю добре, як Вам тепер. З дороги сюди я послав Вам картку на львівську адресу — чи дістали?
Пишу в Криворівню, але чи Ви вже там? Обізвіть ся, тоді напишу ширше про все. Сим літом ми вже конче побачимось в К р и в о р і в н ї. Почуваю себе трохи краще, спочиваю та гріюсь «а сонці. Обізвіть ся конче і швидче. Моя адреса: Italia. Capri presso Napoli.
Hotel Royal, No 26 M Coziubinschi.
Цілую Вас
M. Коцюбинський.
82.
17. VII. 910. Capri (Napoli) Hotel Royal, 26.
Нарештї таки знайшов Вас, дорогий Пане Володимире, бо листа з Жабя2) не дістав і не був певний, чи мої картки дійшли до Вас. Хотів уже роспитувать проф Грушевського, який саме тепер мусить бути в Криворівнї, але й він не одповідає на мої листи, хоч кореспондент з нього акуратний. Не знаю, чи не загубились листи, було б дуже досадно. До Криворівнї на сей раз вибіраю ся конче. Пробуду тут ще до 3. VIII, а далї об’їду деякі городи італійські (Неапіль, Рим, Фльоренцію
та Венецію), затримаюсь на день у Віднї і у Львові, а тоді приблизно 13 — 14 серпня виїду до Криво-рівні і пробуду там до кінця своєї відпустки, а маю вернути до дому на 28 серпня. Значить днів 10 пробудемо разом. Тішить мене се дуже, бо я вже скучив за Вами, хочеть ся мені побачити Вас, а при тій нагодїКарпати й Гуцулів. Своїми словами: „Ви мусите щось написати про Гуцулів“ забили Ви мені клин у голову, вони не дають менї спокою, тільки що я зробить годен за 10 днів? Тільки оскому набю.
Чи Ви самі, чи з родиною?
Радію, що Вам трохи краще тепер, а то я вже засумував був од де-яких нерадісних чуток. Чи я далеко буду од Вас? Мене прохали до себе Грушевські, боюсь тільки, що завдам їм клопоту, може можна буде найняти десь хату поблизу. Коли б тільки не було дощів. Особливе погода потріб-надля Вашого здоровя, одже буду молитись богові.
Почуваю себе краще. Сонце, спочинок, чисте повітря — ось мої лікарі й ліки. Беру соняшні ванни (купатись не можна), лежу годинами над морем і став чорним, як чобіт. По обідї блукаю по диких скелях, або ловлю з Горьким (з яким я близько зійшов ся) рибу. Вже от скоро два місяцї, як я з дому — і хоч скучно менї за своїми, проте жалко покидати Капрі, бо кращого закутка на світі немає (хіба Криворівня, побачимо!). Погода весь час тут чудова, ні один день не пропадає. Не душно, а тепло, дощі хоч не йдуть, але все свіже, зелене, наче у нас по веснї. Просто дивуєш ся, від чого се, хіба що море своєю млою поїть рослинність. Менї здаєть ся, що для Вас Капрі був би добрим місцем спочинку, бо тут багато сонця і рівний клімат.
Сподїваю ся, що Ви ще напишете до мене і знову научите мене, як краще (вигоднїще) їхати до Криворівнї зі Львова, бо я вже забув Вашу торішню поуку. До побачення!
Цілую і обіймаю Вас сердечно. Мій привіт Вп. Пані і Родині Вашій.
Ваш М. Коцюбинський.
83.
19.	VII. 910. Capri.
(Картка).
Дорогий Пане Володимире!
Листа Вашого дістав, Спасибі Вам велике.. Не гнівайтесь, що на сей раз заїду не до Вас, а до Грушевських, яким я обіцяв уже. Перед Вашим дістав я листа од М. С., який просить ще раз заїхати просто до него. Але ми що дня будемо бачити ся з Вами. За всякі ради і науку дуже дякую, скористуюсь, а Вам з дороги напишу, коли приїду. Вчора послав Зам листа для М. С. Гру-шевського, бо коли я послав на його адресу, то лист менї вернули. Пеоедайте йому, будь ласка. Позавтру виїду з Капрі, поблукаю по Італії і через Відень і Львів до Вас. До побаченя. Всього найкращого.
Ваш М. Коцюбинський.
84.
15./28. ЇХ. 910. Чернигів.
Дорогий Володимире Михайловичу !
Місяць минув, як ми бачились з Вами, а я тілько тепер пишу до Вас. Як приїхав до дому, зараз з головою мусів упірнути в роботу і бюрову і власну. Межи иншим мусів закінчити редаговане першого тому своїх оповід. для російського видання, бо рукописи чекали вже мене. І от тільки вчера увільнив ся од тої скучної роботі, а сього-дня вже пишу до Вас. А Ви, спасибі Вам сердечне, таки частенько згадували про мене, чому доказом ціла бібліотека, яку я дістав од Вас: тут і 4 томи „Гуцульщини" (боюсь, чи не пропав де 5-й, бо мене страшенно цікавить демонольоґїя) і 3 томи Федьковича. Цілі скарби, якими я тішу ся і ненатїшу ся. Вони пригадують мені і Вас, і любу Гуцульщину, що як сон чарівний просунулась перед
моїми очима, вони врештї вяжуть мене з Криворівнею. Дуже, дуже дякую і цілую. Гуцульщину почав потроху читати. Тодї візьму ся за оповідання про опришків, а на кінцї прочитаю Федько-вича. Оддячити Вам книжками зараз не можу, бо не було часу шукати.
Часто буває так, що мені мало 24 годин на добу. Накидаюсь на роботу, горю, а здоровя тріщить і сили вичерпують ся Не шкода б було, як би витрачував сили на роботу потрібну для нас, а то марнуюсь тільки на те, щоб було що їсти родині. Але годі, се стара пісня.
Поки ж що тішу ся, що спочинок, і пробуване на півдні зміцнило мене трохи і я тепер далеко бадьоріщий. Хочеть ся працювати, снують ся пляни — а се вже добре.
А як там Ви, що з Вами? Чи добре доїхали з Криворівнї до Львова? Я все бояв ся, чи не змучить Вас далека дорога, а по нїй зараз праця в Товаристві. Бережіть сили, не втомлюйтесь дуже,, не налягайте на працю Памятайте, що Ваші сили потрібні на довго, бо Ви ще мусите більше зробити, ніж досі зроблено. Ще Ваше щастя, що маіте веселу вдачу, добрий гумор. І се треба берегти, бо воно підтримує сили. Черкніть часом до мене, пишіть про себе. Я хотів би знати, як Вам тепер. Не наглю Вас, не прошу негайної одповіди, але коли будете мати час і охоту перекинутись словом, пишіть, памятаючи, що Ваш лист зробить мені велику приємність, що я найживіще цікавлю ся, як Вам та що з Вами.
Привітайте од мене Вашу Високоповажану, добру Панї і діточок.
Заразом прошу переказати уклони Мих. Мих.,, д. д. Дорошенкові і Козловському. Останньому подаю до відомосте, що „Fata morgana“ я не дістав. Певно пропала в дорозї.
Чи пр. Грушевський у Львові, чи ще в Криворівнї?
А Недїльський так і не прислав менї обіцяних фотографій1). Певно забув. А шкода.
Сердечно обіймаю Вас і цілую
М. Коцюбинський.
Моя жінка засилає Вам і цілій Родинї Вашій-своє привітаня.
Р. S. Мало не забув. Є тут у нас один проект. Коротко — річ у тому: коли ми хочемо — Українцї російські і галицькі — єднатись, блище пізнати один одного, край і життя, — треба починати з дітей. У нас виникла думка мінятись дітьми 
на літні вакації. У нас в Чернигові є кілька родин, що охоче затіняли ся би дітьми на вакації. Наші діти побачили б Галичину, Ваші — Україну російську. Можна б поширити цей плян, і я певний, що у нас багато людей ухопилось би за нього з радістю. Кошти не великі: треба привезти дітей на гряничну станцію і там замінятись. Коли б зібралось багато дітей, могли б везти не родичі, а хтось один, спеціяльно запрошений. Прожиття дітей нічого б батькам не коштувало, услуга за услугу. Уявляю собі, що це було б дуже корисно і цікаво. Просив би Вас дуже подати сей плян яким небудь товариствам Вашим1) — педагогічним чи иншим — Ви краще вже знаєте і коли б ся думка подобалась, технічну стороцу пляну не трудно розробити. За всякими інформаціями просив би звертатись до мене. Я вірю, що виконати сей плян цілком можливо, він, врешті, не новий. Подібні заміни дітьми практикують ся в Швейцарії і Германії, на скільки мені відомо. Дуже і дуже просив би звернути особливу увагу на сей проект — він для нас має велику вагу. Можна б з’єднати у такий спосіб приємне з користним — і хто знає, які результати принесло се для нашої будуччини.
Ваш М. Коцюбинський.
85.
22. X. 910 Чернигів.
(Картка).
Любий Пане Володимире!
Вже давненько послав я Вам ширшого листа, та одповіди не маю — і се мене починає непокоїти. Чи Ви здорові, чи може Вам гірше — не знаю. А може лист не дійшов. Булоб дуже досадно. Колиж не пишете тільки тому, що не маєте часу, то ще не біда. Звістіть мене хоч карткою, що з Вами.
Цілую і обіймаю Ваш
М. Коцюбинський.
86.
14./27. XI. 910. Чернигів.
Дорогий Володимире Михайловичу.!
Сердечне спасибі Вам, Вп. Панї Вашій і всім підписаним за память і за добрі бажаня, хоч я обхожу свої іменини на 2 місяцї ранїще, — я сен-тябріст1). Особливо зворушив мене Ваш подарунок: 49 літ житя! Наше прислівя каже, що дарованому коневи в зуби не заглядають, але менї всеж досадно, що Ви не додали мені ще 5 ліг до повної сотки. Відколи Ви стали такі скупі? Фе, пане Володимире. Як здоровя ? Я скриплю, часом здасть ся, що і 49 літ забагато. Все збіраю ся написати до Вас та вир життя крутить і крутить тобою.
Ваш М. Коцюбинський.
87.
ЗО. ст. ст. XII. 910. Чернигів.
Дорогий Володимире Михайловичу!
З новим роком! Сердечне обіймаю, цілую й бажаю, щоб Ви були здорові і щоб ми з Вами лїтом у Криворівні лазили по горах та викрикували (хоч мріями, коли не ногами).
Мої найщирійші поздоровленя Вп. Панї Вашій та цілій родинї. Хай Вам будуть здорові та веселі!
В На Михайла (в падолисті) вислав я жартовливу картку з поздоровленєм на іменини і з підписами знайомих М. Коцюбинського. Се відповідь на неї.
Я був дуже занятий всякими справами і більшими і дрібнішими, а ті справи, особливо дрібненькі, тяжкий ворог людинї, що Вам певно добре відоме. Тому і не писав.
Тепер радий, що можу поговорити з Вами. Насамперед дуже дякую за поміч в справі виміну
В. Гнатюк, Н. Будзиновська, М. Коцюбинський на дарабі на Черемоши у Київщині.
дїтий. Я вже подав, кому треба подати адресу і сподїваю ся, що п. Малицька1^ буде мати роботу.
Я, у свій час, з головою пірнув у Гуцульщи-ну, яка мене захопила. Який орігінальний край, який незвичайний, казковий нарід. Але книжка
книжкою, треба мати живі вражіння, щоб щось зробити — і хочеть ся швидше дочекати ся літа.
Тим часом грішу потрохи, написав одно оповідане і пишу друге, в антрактах звісно, коли серце не заважає. 1 на що те серце в людини? Мучить по ночах, звалює в ліжко у день і заважає жити. Особливо в останній місяць воно розвинуло свою „діяльність“ і мимохіть дивить ся назад вже, а не вперед. А там сумно, мало роботи, небагато потіхи. Та цур йому, не хочу писати про се Будемо сподіватись, що ще надивимось на сине небо, на гори веселі і на добрих людий.
Як там коло вас ? Чи дозволяє здоровя хоч працювати ? Се ж наша найбільша потіха.
Хотілось менї сердечне прислати Вам на новий рік дещо з тих нових книжок, які Ви хотїлиб мати. Та такий наш город злиденний, що не можу нічого дістати. Доведеть ся Вам ще почекати трохи.
Моя книжка в росийському перекладі має деякий успіх, принаймні в росийських літературних сферах. Дістаю листи од росийських письменників, особисто незнайомих мені, які похваляють і запро шують до співробітництва. Амфітеатров пише, що він охоче містити ме навіть по українськи мої оповідання, аби лиш згодив ся я писати до його журнала „Современник“, який має виходити у Петербурзі з нового року і обіцяє бути найкращим з місячників. Мені не хочеть ся залазить у чужу хату, коли є власна. Може в перекладі дам щось. Горький вже марить про друге виданнє І тому, певний, що перше розійдеть ся швидко. За кілька днів починають друкувати II том. Не посилаю Вам рос. перекладів, бо вони Вам не цікаві певно. На сей раз досить. Сподіваюсь знов незабаром писати до Вас. Бувайте здоровенькі і не забувайте Вашого
М. Коцюбинського.
