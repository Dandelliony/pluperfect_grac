91.	До Костя Паньківського
11 січня 1897 р.	30 ст. ст. XII, 96. Вінниця.
Вельмишановний добродію!
З Новим роком!
Сердечно поздоровляю Вас і бажаю Вам здоров’я, довгого віку та всього, найкращого!
Вже давно збирався я написати до Вас, та тяжка слабість поклала мене на 2 місяці до ліжка, і хоч тепер краще мені, а все ще не ходжу й погано володію рукою.
З жалем дізнався я, що д. Лукич складає з себе обов’язки редактора «Зорі», ба, як писав мені перед 2-ма місяцями, не відає навіть, хто буде його замістителем.
А тим часом мені цікаво та й таки треба знати, хто буде впорядником літературно-наукової часті «Зорі», знати, до кого можу звертатися в справі моїх праць, призначених для «Зорі».
124
От і тепер: розпочав я обіцяне д. Лукичеві більше оповідання і з кіпцем січня або з початком лютого хтів би послати до Львова. Жінка моя вилагодила вже науково-популярну замітку про ацетилен — і теж не знає, до кого вдатися з тою своєю працею. Будьте ласкаві, звістіть мене, хто з новим роком буде редактором «Зорі» і на яку адресу до нього писати.
Маю ще одну уклінну просьбу до Вас, ласкавий добродію! З ч. 24-го «Зорі» довідався я, що коштом редакції] «Зорі» вийшло окремою книжечкою оповідання моє «Пе коптьор», і хтів би мати кілька примірників тої книжечки. Тому-то, як Ваша ласка, прошу вислати мені в конвертах кілька примірників згаданого оповідання, хай це буде немов гонорар за мою працю!
«Зорю» на 97-й рік прошу поки що висилати на вінницьку адресу. Книжечки сподіваюся дістати незабаром.
Ще раз бажаючи Вам усього найкращого, остаю з високим поважанням щирий Михайло Коцюбинський.
Винница, Подольск [ой] губернии.
1897
92.	До Михайла Комарова
5 лютого 1897 р.	24 січня, 97. Вінниця.
Вельмишановний добродію Михайле!
Пишу до Вас, лежачи в ліжку: застуда вже третій місяць не пускає мене звідти. Отак змарнувався мій вільний час, моя хіть зробити щось за зиму. Ще як на лихо відняло було мені праву руку — і хоч плач, ані стрічки надряпати! Та от уже тижнів за три поправилась трохи рука, і за цей час написав я лиш оповіданнячко для «Життя і слова» п[ід] заголовком] «Посол від чорного царя». Але яке іам писання в ліжку!..
Згадав я собі, що Ви обіцяли написати до мене про долю комедії Єремієва «Шляхта». Дуже мене цікавить, а ще більше автора, що сказав про комедію Карпенко, а Ви, як пам’ятаю, обіцяли віддати йому на суд працю Єремієва.
Будьте ж ласкаві, звістіть мене про результати Карпенкової критики, бо автор наполягає на мене.
Посилаю Вам рекомендованою бандероллю своє оповідання «Пе коптьор». Повиправляйте тільки собі друкарські помилки, бо їх там як за гріш маку.
Жінка й дитина, хвала богові, здорові, вибрикують.
Разом з жінкою посилаємо Вам і цілій родині Вашій найсердечніші привітання.
Ваш щирий Михайло Коцюбинський.
126
93.	До Бориса Грінченка
12 квітня 1897 р.	31 березня, 97.
Київ, Назарьевская, 15, кв. 1.
Любий земляче!
Я був дуже зворушений, коли жінка, повернувши з Чернігова, оповіла мені, як Ви зацікавились та перенялися думкою про те, щоб мені пристроїтись при Вашій управі.
Я вам безмірно вдячний за щирість до мене, ота щирість Ваша подає мені надію й на Вашу поміч.
По довгому а довгому ваганні я врешті зважився податися на посаду секретаря губернської] управи.
По ходу речей має скластися либонь так, що ту посаду буде запропоновано Вам.
Коли б Ви прийняли її, — це врадувало б мене, бо Ви безперечно маєте найбільше прав на неї.
Але я чув, що Ви з певних причин одмовляєтесь од тої посади — і ось тут матиме місце моє прохання до Вас: замовте за мене д. Уманцеві прихильне слово, це збільшить мої шанси, дуже невеликі, мушу признатися Вам.
Коли б сталося таке, що Ви згодитесь секретарювати, то чи не міг би я попасти на Ваше місце, себто «делопроизводителем»?
Я вже давно рвусь на Україну, і коли б мені довелось оселитись у Чернігові, я був би дуже щасливий.
Радьте і помагайте: вдячність моя без краю за цеє.
Спасибі сердечне і Вам і шановній Марії Миколаївні за книжки, якими мені, хорому, зробили велику приємність.
Здоров’я моє поправляється. За два тижні, певно, вже хоч потихо, а ходитиму.
Не забувайте повік щирого М. Коцюбинського.
94.	До Бориса Грінченка
31 травня 1897 р.	19.У, 97.
Київ, Бібіковський бульвар, 54.
Любий пане Борисе!
Тільки що дістав листа Вашого і оце одповідаю. Спасибі Вам сердечне за Ваше піклування за мене, я й сам добре розумію, що найкраще було б приїхати мені до Чернігова — та не все лихо у тому, що зараз я не можу приїхати.
Справа моя стоїть так, що я ладен взяти навіть посаду в складі, хоч з матеріального боку ох як трудно мені буде та тій посаді.
Поки що — маю «отпуск впредь до выздоровления» від нашого комітету, а проте до Криму мені страх не хочеться їхати, та й навряд чи зможу з моєю ногою (принаймні цей рік) лазити по горах.
Отож приїхати не можу зараз і покладаюся на долю та на добрих людей; як доля вивезе, а добрі люди схотять допомогти й мене назначать на одну з посад («делопроизводителя]» або «заведующего] складом»), — тоді лишень приїду до Чернігова.
А поки що звістіть мене з ласки свеї — чи буде що з отих надій та заходів, а чи все на марне.
Мене чогось дуже тягне до Чернігова — чи то тому, що Чернігів в останні часи найбільш заявив себе, чи то особисті симпатії приваблюють мене туди.
М. Міхновський просив мене нагадати Вам його прохання щодо висилки якнайстарше книжок, на які мається тут великий поспит.
Разом з жінкою засилаємо Вашій родині свої сердечні привітання. .
Не забувайте прихильного та щирого
М. Коцюбинського.
95.	До Бориса Грінченка
20 червня 1897 р.
8.УІ, 97. Вінниця.
Любий земляче!
Листа Вашого з 25.V, спасибі Вам, дістав. Важкенькі порядки настали тепер у складі — та що ж вдію — мушу згодитися на запропоновану посаду.
Предсідатель, як пишете, бажав би скоріш бачити мене у Чернігові. Так видите — поки не матиму офіціальної оповістки про те, що мене назначено і затверджено, — не зручно мені їхати до Чернігова, бо, не маючи такого офіціального паперу, я не ризикую одмовитись од своєї посади в Криму, щоб часом не сісти на лід.
128
Отож поки що мушу чекати та поправлятися на дозвіллі по хоробі.
Не пишу більше — побачимось — побалакаємо.
Засилаємо з жінкою щире привітання вп. родині Вашій і Вам.
Ваш повік щирий Михайло Коцюбинський.
Адреса: Винница, Подольск [ой] губ[ернии]. Собственный] дом.
96.	До Бориса Грінченка
27 червня 1897 р.	15.УІ, 97. Вінниця.
Телеграму і листа дістав. І спасибі Вам і вибачення прошу за клопоти, що чиню Вам у своїй справі. Пишете «приїздіть», а тим часом — Ви самі добре це знаєте, страшно «рисковать» людині з родинними обов’язками. Я певний, що мене затвердять, бо ж держать мене на службі і не бояться, а проте — хто його зна: всі ми ходимо під... «начальством»... Я гадаю, що управа, скоро хоче мене з а -раз мати, повинна б ще раз звернутися до губернатора, прохаючи прискорити затвердження і не гаючись прислати мені офіціального папера, щоб я міг зірвати з Кримом. Вдячний Вам і щирий М. Коцюбинський..
97.	До Віри Коцюбинської
23	листопада 1897 р.	11.ХІ, Мінель, ч. 38.
Моя ти Вірунечко мила! Знаєш, дитинко, що й дихнути ніколи! Зараз 10 година увечері, а я тільки що з контори. Як піду туди о 9 год. вранці — то даю собі спочинку лиш о 4-ій годині — до 1І2 до шостої на обід. По обіді біжу знов в контору і сиджу там до 10-ї. За нікольством не встиг навіть піти на нашу кватиру подивитися: завтра піду.
Треба розказувати спочатку. [...] Увечері пішов на «Аїду». Сумно було так, що я дав собі слово нікуди більш
не ходити до твого приїзду. Не сподобалась мені тутейша опера, хоч житомирці й захоплені.
В неділю Коген поїхав і я лишився на хазяйстві в «Волині». Сумне моє хозяйнування, невеселе й сонне хазяйство!
Запущено й попутано так, що нічого ніхто не розбере. Конторщика нема, а той жидочок, що сидить у конторі, дурень набитий.
Грошей теж нема. Типографія кричить без грошей, різ ні кредитори лазять, а в касі — копійки. Обіцяв Коген вислати або привезти нині 700 карб., а тим часом ні його — ні грошей. А я хвилююся, а мене голова болить і сон тікає від мене. Так багато роботи, що не знаєш, за віщо взятися й що почати. Фідлер відноситься до мене більш ніж холодно, не дає мені всіх газет — ми навіть мало говоримо. З мого секретарства поки що нічого не виходить, бо, наприклад, відділ «Світ і тіні» не виходять. Я такий стурбований, неспокійний та невеселий, що абсолютно нічого не можу писати. Тільки ти не лякайся, серденятко моє, і не хапайся приїздити не спакувавшись, як тоді у Чернігові. Може, звикну і заспокоюся, хоч ще багато до того треба. Коли б хоч ти, моє щастя, була зо мною — мені в 1000 раз легше було б на душі. А то ні одного привітного погляду, ні одної прихильної людини, як десь па засланні. Піду до Багріновського, може хоч він загріє мене радою купити картоплі на зиму: все ж таки зичливість. Я здоров тілом...
Коли то буде лист від тебе? Сподіваюся завтра, а проте не знаю. Напиши мені про себе, голубочко моя мила, про Юрася, маму, Лідю, може мені веселіше буде. Адресуй на готель.
Чи не було якої кореспонденції?
Цілую тебе, сонечко моє далеке, обіймаю тебе міцно й щиро, як кохану. Наших всіх поцілуй. Пиши, голубко.
98.	До Бориса Грінченка
14 жовтня 1897 р.
Про Дікарєва, себто про те, що він в Катеринославі має організувати статистику, писав мені Чикалепко[...] Оце й все, що знаю про Дікарєва. Де саме він тепер — не відаю. Список книг для Чаплієвської бібліот[еки] повинен бути в складі, звідки я жадних паперів не брав.
Про себе поки що не маю чого казать.
Засилаємо наші привітання.
99.	До Віри Коцюбинської
24	листопада 1897 р.	12.ХІ 97. Житомир.
Мінель, № 34.
Спасибі тобі, велике спасибі за лист. Я хоч на хвилинку спочив душею.
А то я тут замучився. Так-так: замучився. Хай це тебе не турбує, все це минеться — і буде добре.
Тільки — поки буде добре, натерплюсь всякого. Кожен день одкриває мені щось нове, і те нове не тішить мене. Справа з газетою стоїть, здається, дуже погано. Кругом довги, в касі нічого нема, ані служащим, ані співробітникам по кілька місяців не плачено, Коген як поїхав до Києва — так і носа не показує, ані грошей не присилає, друкарня одмовляється випускати номери без грошей, в конторі хаос, о[д] якого голова болить у мене, жидочки нічого не роблять: один дурний і тільки плутає, другий — теж дурний, хоч і вдає розумного, а нічогісінько не хоче робити.
Я теж мало роблю, бо мушу розриватися на 100 частин.
Мені здається (може, воно тільки здається), що я влетів, взявши цю посаду. Все те гірше, чого я боявся був, коли мені пропоновано ще посаду, — справдилося і так далеко стоїть од рожевих надій та мрій Миколиних!
Може, це й легкодухість, але я дуже і дуже задумуюсь — чи краще зробив, виїхавши з Чернігова. Контрактом же я так зв’язаний, що не можу кинути службу раніш, як за три місяці після того, як одмовлюся від неї. Голова йде кругом. Не хотіло б ся смутити тебе, а не можу скрити від тебе цього всього. Може, ти, свіжою головою, порадиш мені, голубко моя єдина, потішиш мене, знімеш вагу з мого серця.
Знов-таки кажу — може песимізм мій хвильовий, викликаний поганим самопочуттям, але досі у мене не було ні одного потішаючого вигляду на будуче. Мені здається, що у мене не стане ні енергії, потрібної до такого діла, як
велике і дріб’язне хазяйство, хазяйство запущене, без грошей, без робітників, не стане тої любові до діла, що піднесла б енергію, а нічого не робити — я не можу, не в моїй натурі. Порадь мене, голубко.
Вдома я не сиджу, а ночую, хоч і не сплю. Як ти виїхала, перебрався наниз, а сьогодні знов наверх. Нанизу було вогко. Тут такий дурний звичай, що кожного тижня треба платити за №. Хазяїн вже двічі присилав, а у мене нема чим заплатити. Ще викинуть з готелю. Маю ще лиш на 2 обіди в кишені, а тютюну нема. В касі не можу взяти грошей, бо з порожнього не наллєш. Пришли мені, голубочко, кілька карбованців, щоб не пропасти з голоду. Ну, годі про погане.
Напиши про себе і всіх. Потіш мене, зогрій, приголуб. Я потребую. Порадь теж, у тебе голова свіжіша, а я замакітрився тою конторою. Завтра напишу. Був на квартирі. Вікна вставляють завтра. Сьогодні перший раз топили. Цілую тебе міцно.
Хочеш могорича з мене, а на мене звістка про губернатора] не зробила ніякого вражітшя: однаково.
100.	До Віри Коцюбинської
25	листопада 1897 р.	13, четвер. 10 година
увечері. Мінель, ч. 34.
І знов велике, велике спасибі тобі, моє голуб’яточко вірне, за лист. Мені аж легше стало, коли почув приязне слово, побачив твій начерк. Якось тепліше.
Ти певно дістала вже 2 мої листи + відкритку і певне або не задоволена мною, або сумуєш сама.
Що ж діяти, коли справи не потішаючі. Щодня щось нового чую. Так нині почув, що Коген не тільки не платить служащим, але навіть не звертає часом залогу. Тобто він і платить врешті, і залог звертає, але не скоро, не акуратно і ціною великих неприємностей дістається служащим те й друге.
Раз дійшло до того, що Когепа вже мав арештувати судебний слідчий за «растрату залога», і Коген цілував та на колінах благав того, що подав в суд на нього, щоб той почекав з залогом. Правда, залог він виплатив, але через півроку і після всяких неприємностей. Потому мене лякають довги Когена. Нема, здається, такої людини, щоб їй не був винен Коген. В друкарні тисячний довг, першому властителю «Волині» 4 тисячі, всім служащим, всім магазинам, — словом, скрізь. Батько, як кажуть, не хоче давати йому грошей на «Волинь», а своїми силами газета не потягне. В касі на завтра 46 коп., а щоб число вийшло, треба 43 карб, найменше. Не знаю, що будемо завтра робити.
Певно скінчиться тим, що або «Волинь» стане за місяців 2 — 3, або доведеться її продати, якщо тільки знайдеться покупець.
Все це мене лякає.
Сьогодні я зморився страшенно. Уяви собі: я ще не зовсім знайомий з технікою видання, тут треба знати тисячу дрібничок. В конторі є оден жидок, що 16 літ служив при газеті, він все й вів це, бідолашний, та працював як віл. Сьогодні він заслаб і не прийшов на роботу, і я мусив сам випустити число! Звивався, як муха на окропі, в редакцію ані зазирнув, ніколи було. Мусив продавати газету в конторі, приймати підписку, об’явленій, писати адреси і т. д. і т. д. Втомився дуже. Якщо конторщик той заслабне дуже, то я не знаю, як справлюся: доведеться заморитися, і так сиджу в конторі по 12 годин на день.
Гроші у мене вийшли. Маю лиш на завтра на обід. Як не буде в касі, доведеться голодувати.
Відносини мої з Фідлером зимні, як лід. Ми мало говоримо. Я не подаю повода, але вій старається як можна далі бути від мене. Ну і чорт з ним, папькатися з ним не буду.
Все це не може тішити нас з тобою, лебідочко моя! Але й не смутись дуже: мабуть, чарка отрути не до кінця випита нами, хоч колись і дно побачимо. Пиши мені, радь мені, серденяточко єдине. Тільки на тебе й на твій здоровий розум у мене надія. Ти порадиш якнайкраще, я знаю.
Цілую тебе, сердечко, цілую й обіймаю міцно, як ніколи досі. Не забувай мене, пиши. Поцілуй наших. Ще раз цілую тебе, Вірунечко.
Твій Муся.
133
101.	До Віри Коцюбинської
15 грудня 1897 р.	З.ХІІ, Міиель, 22.
Середа.
І знов нічого з пошти! Хоч би від тебе, голуб’яточко моє, кілька слів, а то я тут пропадаю з тривоги: лишив тебе слабкою, й невідомо, як тобі тепер. Напиши мені зараз, серце моє, зараз же, скоро мене хоч трошки кохаєш. Мені все здається, що ти ще й досі нездорова, — і я мучуся, що так далеко від тебе і не тільки не можу полегшити твого терпіння, але й не бачу, не знаю, що з тобою діється.
Зовсім пропаду, якщо й завтра надія одурить мене й листа від тебе не буде.
Зо	мною нічого нового не сталося. Я зовсім здоров, їм з апетитом колишнім, погано сплю (мабуть, з тривоги), з неохотою ходжу на роботу, хоч особливих неприємностей не маю. Когена ще й досі нема, а з ним нема й обіцяних грошей. Фідлер дується, мов ворона на мороз. От тобі і всі наші «газетні» новини. Ти, певно, звернула увагу на переклад оповідання з українського в одному з чисел «Волині», посланих мною вчора. Перекладав хтось з киян, певно, Микола. Оповідання — мізерія, не варт було й друкувати. Коли це алегорія — то така незрозуміла, що читач хіба у самого автора, при стрічі, розбереться. Коли ж перекладалося тільки задля останніх кількох слів про матір-руїну, то чи варто було брати на себе роботу перекладу!? Та й слова ті так не припасовані до цілого оповідання, так мало в’яжуться з ним, що роблять навіть неприємне вражіння.
Був сьогодні у фотографів. У Попова ще не готова карточка, а в Коряцького взяв. Не посилаю тобі зараз, бо позавтру й Попов обіцяв дати — тоді разом і вишлю. Та карточка, що взяв у Коряцького, не сподобалась мені. Ми так мало скидаємося на себе. Особливо ти. Взагалі фотографія, на мою думку, невдатна. Побачимо, що то ти скажеш. Чи зважишся замовляти у Коряцького 6 штук, чи зовсім одмовишся від фотографій.
Не посилаю тобі нині газети: нема марки, завтра пришлю 2 числа разом. Поки що — нічого ще не роблю, хоч сьогодні чи завтра приймуся за роботу.
А як ти, моя мила, може, вже почала перекладати?
Пиши мені, голубочко, про себе якнайбільше. Може, що прийшло з пошти — то пришли.
Як-то там наш Юрасик? Ти йому щодня кланяйся від тата, щоб він не забув, що має його. Може б, йому прищепити вже віспу? Порадься з Михалиною, і хай вона познайомить його з вакциною.
Цілую тебе, моя ти зірочко ясна, моя ти лебідочко. Думаю про тебе щохвилини й пещу тебе в думках.
Поцілуй від мене маму й Лідю та попрохай, щоб не застуджувалися й були здорові.
Ще раз цілую. Твій довіку Муся.
Сьогодні бомбою влітає в редакцію Лубенець. Обличчя сяє, в рухах еластичність, помолодшав навіть. Весь секрет метаморфози у тому, що він перший пошив собі форму (про яку привіз звістку, пам’ятаєш?), і одягтись у неї, прибіг похвалитися. Виглядає, як свиня в хомуті.
102.	До Віри Коцюбинської
16 грудня 1897 р.	4.ХІІ, четвер, Мінель.
Зрадів несказано, моє голуб’яточко, діставши нині од тебе відкритку. Пишеш, що всі здорові, але мене це не заспокоїло: нічого не пишеш про власне здоров’я, а я лишив тебе слабенькою.
Дитиночко, Вірусенько єдина, ластівочко моя мила! Скучно мені без тебе, сумно мені без тебе, всі думки мої, все серце — біля тебе.
Почуваюся одиноким тут.
Тож не можеш собі уявити, як я зрадів, коли учора ввечері, проходивши повз вікна мінелівського готелю, побачив Тжцінського. Він приїхав сюди випадково: хтось з його родичів помер, і його викликано сюди з Варшави. Ну, натурально, дуже ми зраділи оден одному. Зараз я забрав його до себе і цілий вечір прогомоніли.
Тжцінський подумує кинути адвокатуру і взятися за літературу. Для того він став співробітником «Газети варшавської» (польської), де веде оден виділ. Лякає його тільки непевність зарібку. Праця велика, забирає у людини всі .сили, а взамін дає дуже мало, а врешті і з голоду можна згинути. Це я говорю про періодичну, особливо газетярську, пресу. Тжцінський написав велику популярну астрономію в 4 томах і тепер шукає видавця. Дуже турбується, що не може видати сам, бо на те потрібно вже грубих грошей. Мені радить тікати з газети, але це я й сам знаю. Пробуде він тут ще зо 2 — 3 дні, значить, мені буде трохи веселіше за цей час.
Дістав врешті листа від Боровика. Про посади вільні в Криму поки що й сам добре не відав, тому-то не подає мені звісток. Написав він в цій справі до Імшенецького — і коли дістане відповідь, напише мені.
Жаліється, що Олена слабує: тепер у неї пропасниця, а Галинка кілька день була страшенне недужа на запалення мізку, через що психіка у неї й досі не зовсім нормальна, хоч потроху й одужує. На різдво збираються додому — в Луцьк і обіцяють на день (20-го с[ього] м[іся-ця]) заїхати до мене. По новому році Віталь з жінкою й дитинкою поїде до Галичини. Ото щасливі!
Когена й досі нема. Нема й грошей, що 1-го нам належаться. Скотина.
2 числа «Волині» посилаю тобі сьогодні.
Я здоров зовсім, не застуджуюсь. Одно лихо, що погано сплю. Мабуть, не дуже спокійний. Пиши мені, рибочко моя, про себе, про Юрася й про все, що сама чула й знаєш. Попрохай Богданку, щоб насіла на обох земських Петрів: може, що трапиться в земстві, щоб мали мене на увазі.
Цілую тебе, серденько, якнайміцніше, якнайсердечніше. Твій Муся.
Кохана матінко! Пишучи до Віри, я заразом завжди пишу й до Вас, бо Віра Вам розкаже про мене усе. Отож Ви можете бути спокійною. Я тільки прошу Вас не дуже журитися розлукою: певно, незабаром усе улаштується і ми знов будемо разом. Ви тільки, кохана мамочко, не застуджуйтеся, бережіть своє здоров’я, бо тепер зима і застудитися латво. Цілую Вас сердечно, Ваш Муся. Лідю цілую. Богданці й Лізе уклін. Юрася цілую наостанці, але й найміцніше.
Боровик усім Вам шле уклін.
136
103.	До Віри Коцюбинської
17 грудня 1897 р.
5.XII, Мінель, 22.
Дитиночко моя рідна!
Тільки що дістав од тебе листа, і таким теплом на мене тхнуло, наче лист той прийшов не з півночі, а з півдня.
От тільки переболів душею за тебе, голубочко моя слабенька. Коли б швидше минулася хвороба твоя, щоб ти була мені веселенька, й здоровенька, й щасливенька: на останнє ти маєш усі права.
Серце моє, Вірунечко єдина!.. Цілую тебе.
Нині взяв я фотографію у Попова. Погана, зовсім мене не задовольнила. Порівнюю обидві і не знаю, котра з них гірша. Обидві гірші, здається. Завтра пошлю їх тобі рекомендованим листом (посилкою хоч і дешевше на кілька копійок, та мені трудно зробити посилку, бо не маю у віщо загорнути); отож вибери, серденько моє, яку з них, чи, може, тобі обидві сподобаються, чи, може, забракуєш обидві. Мене вони не задовольняють.
Новин жадних не маю. Ніхто не пише, дні сходять у мене дивно однаково, без особливих вражень. Нині, правда, дістав листа від Когена: пише, що приїде в понеділок (8-го) і привезе гроші. А тим часом просить мене забрати свою платню з каси. Трудна річ доволі, правду мовити: каса порожня. Хвалиться Коген, що його справи стоять добре.
Я потрошки збираю матеріали для повісті на тлі газетному. Трудна тільки буде ця робота; чим більше думаєш над планом повісті, тим ширші горизонти відкриваються. Показується, що наша газета — дуже мала фабрика, щоб її брати за прототип. Вона навіть не типічна і скоріш смердить стоячим багном. А проте я не трачу надії покористуватись і тим, що є під руками. Це така тема, що ніхто й не чув, щоб вона ким оброблялася. Свіжа і оригінальна. Побачимо, що буде. У мене вже й фабула складається. Поки що не писатиму тобі про неї, бо це плід невиношений.
Зараз зібрав щось коло сотні газет (по 1-му числу кождої) і хочу зробити характеристику щоденної преси. Може, ти прочитаєш де-небудь в журналах що-небудь таке, що відноситься до характеристики або руху преси в Росії, — напиши мені про це. Взагалі переглянь журнали,
як будеш мати час і охоту, і поодмічай все цікаве. А поки що — цілую тебе найгарячіше, моє ти золото щире, моє ти щастячко єдине. Ще раз цілую, твій Муся. Поцілунок нашим предкам і нащадкам.
Пиши і не слабуй. До завтра!
104,	До Віри Коцюбинської
18 грудня 1897 р.	Субота, 6-е XII.
Добридень тобі, моє серденяточко! Як тобі спалося? Чи болить ще щічка? Цілую тебе в оченьки, бровенята [...] і устоньки. Чи доволі?
Посилаю тобі фотографії і не можу не приписати кілька слів, хоч нині увечері знов писатиму до тебе.
Я здоров, тільки сплю погано: погода у нас доволі тепла і в хатах душно, хоч і не затикаємо вже кагли у грубці. Ну, та це дурниця.
До вечора, моє дитяточко. Чи дістану від тебе листа нині, чи ні? Твій Муся.
Цілую.
105.	До Віри Коцюбинської
18 грудня 1897 р.	6.ХІІ, субота, Мінель, 22.
Твій лист зробив мені сьогодні несподіванку, серце моє любе! Я вже не сподівався твого листа, думав навіть, що я частіш пишу до тебе, аж дістаю твого листа і мало не скачу від радості.
Це вже я вдруге пишу до тебе сьогодні: бачиш, моє серденько, я налагодив для тебе фотографії рекомендованим листом і написав кілька слів. Та на лихо моє забув, що сьогодні табель і на пошті не приймають листів. Так ні з чим і повернув з пошти. Завтра вишлю. Твоя щока болить мене. 4-го ти пишеш до мене, а ще не зовсім здорова. Побережись, моя зіронько єдина, не виходь, не застуджуйся. Чує моя душа, що ти не бережешся: от, певно, ходила сьогодні на бібліотечне зібрання, невважаючи на застуду й холод... Не роби так, серденько.
138
Я живу, як і перше. Ніхто до мене не заходить, навіть Тжцінський, як був раз тоді, то й досі не з’являється, десь пропадав. Я теж нікуди, опріч на роботу, не ходжу. Нині берусь за писання, хочу скінчити ту роботу, що давно вже розпочав. Переглянув написане, і коли дещо виправлю, буду задоволений з початку. Доволі цікаво. Хотів навіть зараз почати — та мушу побігти до бібліотеки й взяти назад залог. У мене нема часу багато читати, тож не варто так дорого платити за одну книжку на місяць, бо я за місяць перечитав лише одну книжку. Буду читати журнали й писати.
Вчора узяв трохи грошей в касі: 40 карб., завтра або позавтру маю надію взяти решту і тоді пришлю додому 70 карб.
Купив собі калоші і шикую в нових. Слизько тут було так, що в старих калошах страшно було й на вулицю вийти.
Коли хочеш знайти рукопис В. Гр. і оддати генералові — пошукай її в шуфлядці у столі.
Нині посилаю тобі 2 ч. «Волині». Життя у мене таке бідне враженнями, за день так мало збирається матеріалу, що мушу писати тобі коротенькі й нецікаві листи. Ну, та дарма. Зате пишу щодень, щоб ти щодня знала, що Муся про тебе думає, кохає тебе й цілує. Може, це матиме для тебе яку вартість.
Так мені жаль, що Юрась не може до мене написати листа. Як би то було приємно! Поцілуй його від тата і сама пиши про його. Як здоров’я мами? Поцілуй її від мене. Лідю теж. Ну, а врешті, на кінці листа, як і спочатку й посередині, цілую тебе, моє янголяточко, й кохаю без краю. До побачення. Твій Муся.
106.	До Віри Коцюбинської
19 грудня 1897 р	7 .XI І, неділя, Мінель, 22.
Яка ти добра, моя голубочко! Не забуваєш мене, пишеш. Мені так приємно обмінятися з тобою хоч кількома словами, поцілувати тебе, дізнатися, що робиться вдома, що навіть розлука з тобою переживається трохи легше.
Ще маю потерпіти зо 2 тижні, а тоді знов побачимося.
139
Не ремствуй на мене, Вірунечко моя, що я не роблю гімнастики: далебі у мене нема часу. До 3-ї, а то й пізніше сиджу в редакції, потому треба пообідати й написати до тебе — глядиш, уже й 6, треба знов бігти в контору. Увечері маю спочинок і свою роботу.
Просто не знаю, коли вибрати вільну годину, щоб робити ту гімнастику. Хіба от як: буду їздити — бо ходити не встигну — по 5-ій, може, до 6-ї встигну, а звідти просто в контору. Піду завтра й умовлюся. Мені й самому не хочеться лишитися калікою на весь вік.
Так якось час у мене тікає, що не встигнеш озирнутися, як день і пропав. От і нині, вранці ходив на пошту — здати тобі рекомендованого листа з фотографіями (у вівторок дістанеш), звідти забіг в контору, а потому зайшов до мене Тжцінський і просидів до обіду. Тільки що повернувся з обіду, а вже 4-а година. Поки напишу тобі листа — і смеркнеться. От і день збіг, аж дивно. Увечері знов сяду за роботу, коли що не стане на перешкоді.
Вчора писав уже. Тільки поки розпишешся — так якось помалу йде. Ледве-ледве написав 3 сторінки!.. Не знаю, чи встигну скінчити до різдва. Напевне навіть не скінчу, бо оповідання вийде чимале, та й не тільки ним буду займатися, а й студіями для свого роману, який поки що здається мені ще доволі проблематичним.
Як тільки зовсім одужаєш, серденяточко любе, поведи Юрася до фотографа — і то конче. Мені так хочеться мати його карточку.
Листів не маю жодних. Воно, правда, й моя вина у тому: ні до кого не пишу, бо таки ніколи. А вже таки мушу вибрати часинку й написати. Може, вдома буде який лист до мене, пришли разом з «Зорею».
Я здоров. Тільки скучно мені без тебе, єдина. Не тільки скучно, а й нудно. Ні, таки я без тебе не можу жити й почувати себе задоволеним.
Пиши хоч до мене, не забувай мене. Напиши, чи розпочала переклад і як він йде тобі. Ну, до завтра, серденяточко! Цілую і обіймаю і знов цілую.
Твій Муся.
Наших цілую теж.
140
107.	До Віри Коцюбинської
20 грудня 1897 р.	8.ХІІ, понеділок.
Спасибі тобі, Вірунечко, за нинішній лист. Я тепер щодня переживаю приємну емоцію, біжучи з редакції й сподіваючись дістати від тебе кілька слів. Я дуже радий, що ти поправляєшся, дитиночко’ моя, тільки побережи себе і не застуджуй слабого місця. Не знаю, чи і у Вас така мерзенна погода, як і «у нас на Волині»; тут падає дощ і сніг разом, мокро, гнило. Тож я кутаюсь і не виходжу без потреби, бо так хочеться бути здоровим, щоб мати хоч одну втіху — працю. Я тепер пишу і думаю щодня писати. Треба б розпочати вже «Свет и тени» в Волині, та так не хочеться, так якось не тягне до цеї роботи. Сьогодні вранці сидів вже за вирізкою матеріалу, потрібного для цеї роботи, та матеріалу цікавого щось мало.
У мене новин жадних. Листів нема. Часу нема. Треба б сфотографуватися, треба б скупатися, треба б познайомитися з Кравченком та піти до Мачтета, а ніколи. Просто ніколи. Не маю часу навіть листів написати, а це теж конче треба.
От зараз біжу на Миколаївську дізнатися про гімнастику, тому-то й не заклею листа, аж припишу тобі кілька слів про результати своїх одвідин врачеб[ного] кабінету.
Когена й досі нема, нема й грошей. Всі, кому належиться платня, пищать. Хоч бери та знов телеграфуй до Когена. Аж обридло.
Чому ти мені не напишеш, зіронько моя, чи Юрась краще ходить, чи так, як і перше. Адже він з кожним днем повинен тепер краще ходити. Ти йому скажи, щоб конче навчився сам ходити на різдво, а то нічого не дістане від тата на ялинку.
А чи не писав чого наш кум? Щось довго мовчить він.
Я тобі, моя дитиночко, пишу щодня, тож щодня мусиш діставати листа від мене. Коли б якого дня не дістала — то винна пошта, а не я.
Повернув лихий з врач[ебного] кабінету, чекав там 172 години і не дочекався лікаря. Завтра прохав лікаря бути 1І2 до шостої. Піду і умовлюся, хоч, здається, там нема того, що мені потрібно. Для гімнастики є тільки драбина та гирі, а цього для моєї ноги мало. Побачу завтра.
141
Спішу кінчити листа, щоб по дорозі кинути, бо спеціально ходити трудпо — дуже слизько. Погода неможлива!
Бувай здорова, моя кохана жіночко! Цілую тебе, серденько, міцно й щиро, твій повік Муся.
Поцілуй Юрася, маму, Лідю. Пиши.
108.	До Віри Коцюбинської
22 грудня 1897 р.	10.ХІІ, середа.
Голубочко Вірунечко!
І сьогодні маю твій лист, і сьогодні дякую за нього й цілую. А до того ще поздоровляю з виходом на повітря. Тільки коли у Вас така холоднеча, як у нас, то краще не виходь з хати, аж поки зовсім не одужаєш, і не винось Юрася. У нас два дні холодюка, мороз з вітром. Ступенів, певно, — 18.
Я навіть не йду гуляти, хоч доктор дуже настоював, щоб я гуляв щодня, бо це потрібно і для ноги, мускули якої можуть атрофуватися од сидіння, і для моїх нервів, котрі, на його думку, потребують, щоб їх укріпити. Треба слухати доброї ради; доктор, невважаючи на те, що він доктор, дуже мені сподобався. Видко, дуже тямуча й сумлінна людина. Врешті всі так кажуть про нього. Надавав мені дуже багато корисних гігієнічних рад, радив звернути увагу на сон і спокій. Та, здається, легше давати ради, ніж їх виконувати. Який тут спокій у мене! От навіть і сьогодні мав гостру розмову з Фідлером, мало зовсім не посварилися. Я, вибравши вільну годину, взявся за «Свет и тени» і дав для завтрашнього № статтю. Отож редактор не згоджується з моїми поглядами на справу — і нам довелось дуже сперечатися та лаятися. Хоч я й одстояв половину статті, та цікавіша половина пропала, бо Фідлер, вичеркнув її, опираючись на свої права одвічального редактора. От і пиши тут! Я залюбки одмовив би ся писати «Свет и тени» — та не можу, бо це входить в круг моїх обов’язків. А писати так, як мені скажуть, я не хочу, ба й не можу.
Всі ці причепки редактора я передбачав, знаючи його погляди на газету і відносини до мене, але мені від того не легше і мушу псувати собі кров.
142
Такий сьогодні знервований, що, мабуть, і писати нь буду. Піду, може, до Кравченка, трохи розважитись. Побачу — що за людина. Завтра зверни увагу на «Св[ет] и тени» — то мої. Не знаю, правда, чи вийдуть ще, може, цензура не пустить, хоч вони й обрізані редактором.
Ет, хай йому хрін з таким писанням, при таких умовах.
Мало не цілий лист наповнив всякого поганню. Вибач мені, дитиночко єдипа! Так життя складається погано!
Я здоров. їм все ж з апетитом, невважаючи на неприємності. Мною не турбуйся. Живу надією скоро побачитись.
Грошей в касі нема, Когена нема — нині телеграфував Когенові.
Бувай, серденятко моє любе, дитиночко кохана, мила моя квіточко, бувай, Вірунечко, здорова. Цілую тебе міцно. Твій Муся.
Всіх наших цілую.
109.	До Віри Коцюбинської
23 грудня 1897 р	11.ХІІ 97. Четвер.
Дитиночко моя єдина, Вірунечко люба! Коли б ти знала, який я лихий на себе: скортіло мене піти розвіятись трохи, а замість того тільки знудився. Пішов я до Кравченка, генералового знайомого, а по дорозі заскочив до нашого конторського ляшка, бо вони живуть в одному домі з Кравченком. У ляшка було скучно, навіть дуже. Наскільки він сам симпатичний, настільки жінка його не сподобалась мені: неінтелігентна, нецікава, суща корова (вибачай за вислів!). Прохали мене найняти у них 2 хати й стіл, бо це буде дуже дешево коштувати мені, але я, звісно, од цього одмовився. Посидівши там з півгодини, пішов до Кравченка. Той як схопив мене, так зараз почав мені читати свої твори, писані по-московськи. Дурне, безграмотне й нецікаве. Читати почав він з невеликого зшиточка, потому зараз, не даючи мені отямитись, вийняв з шафи грубшого зшитка, далі ще грубшого, а далі зразу витяг таку силу писаного паперу, що справді, без пересади, можна б було дві зими тим папером топити всі грубки в кватирі. Захоплюючись, не даючи ані собі, ані мені
відітхнути, не даючи слова промовити, він мені читав і читав всяку нісенітницю аж до 12 години вночі. Ледве вирвався.
Кравченко, мабуть, дуже добра і щира людина, але дуже обмежована.
Посилаю тобі число «Волині», де е моя замітка («Св[ет] и тени»). Вона обрізана. Сьогодні мав цілу баталію з редактором. Для завтрашнього № я знов дав статтю, вдатно написану, з добрим світлом. Отож це дуже не сподобалось редакторові (він, очевидячки, заздрить мені), і він вичеркнув ціле передне слово до замітки — і написав своє. На його думку, стаття написана нецензурно. Я тоді розсердився і сказав, що не хочу підписуватися під переробленою статтею і взагалі при таких умовах не хочу писати. Я хочу мати одну цензуру, коли вже без неї не обійдешся, а не дві.
Перепалка була гаряча і скінчилася тим, що ми посердилися. Чекаю Когена і мушу все це вияснити. Одно погано — що це недобре одзивається на моїх нервах: я дуже знервований.
Моя голубочко! Тобі сподобались фотографії Попова і ти радиш замовити 12. Чи не краще було б замовити 6, а в Чернігові знов сфотографуватися. Може б ми там краще вийшли. Яка твоя думка про це? 6 штук я замовлю конче, а других 6 тоді, як напишеш свою думку.
Масаж ще не починав робити, ніколи. Просто дихнути ніколи! Хочу написати кілька слів до Віталія, тож хапаюсь скінчити. Цілую тебе, голубочко моя єдина, серденько моє! Цілую тебе в очки, бровенята, устоньки й рученьки. Скрізь. Не забувай свого коханого Мусю. Наших всіх цілую.
110.	До Віри Коцюбинської
24 грудня 1897 р.	12-го XII, п’ятниця.
Кохана Вірунечко!
Дістав тільки відкритку від тебе, а посилки не дістав, бо оповістки дійшли до мене пізно, як вже зачинено було пошту.
Сьогодні не буду багато писати до тебе: так мене сьогодні болить голова страшенно, що не знаю, куди подітися.
144
В редакції ледве висидів та й не міг нічого робити. Певно, нежить розібрав. То було так тепло, мокро, а тепер мороз великий — тож схопити нежить не трудно.
Ти тільки не турбуйся, не думай, що я застудився. Все це пройде завтра, і я знов буду здоровим і, наскільки можу, — бадьорим.
Новин не маю ніяких. Листів нема. Щось два чи три (так, три) вечори пропало у мене, не писав, і тепер сумління гризе мене. Так за день втомлюся, стільки всяких неприємностей, що увечері — мов зварений.
Ти, голубочко моя, нагадуєш мені про ванну певно з причини гігієнічних уваг доктора. Ні, не в тому річ. Доктор радив мені не носити фуфайки взагалі, або хоч не надягати її на тіло, бо, як він каже, прачки погано їх миють, не так, як біле хустя, на котрому бруд видко. Потому радив невисоку температуру в хаті, рослинну страву, проходки на чистому повітрі і т. ін.
Правда, ні одної з тих рад я ще й досі не виконую. Масажу теж не роблю, ніколи: постараюся, однак сими днями піти до масажиста й умовитись. Якийсь Шнейдер, кажуть, добрий масажист.
Ой, голова болить. Треба прийняти хіни, може, легше стане. А ще маю нині написати 1 лист (до Соломоновського, до Криму, по просьбі конторщика, що хоче вчитися виноробства).
Серденько моє, Вірунечко, квітонько моя! Не сердься за нинішній лист: сьогодні й я й лист мій погані.
Цілую тебе, рибочко єдина.
Твій коханий Муся.
Наших всіх, і маму, і Юрася, й Лідю цілую міцно.
Уклін знайомим.
Чи акуратно дістаєш «Волынь»? Я щодня висилаю Бувай здорова. До скорого побачення.
111.	До Віри Коцюбинської
26 грудня 1897 р.	14-го XII, неділя.
Лихо мені, голубочко, з тими знайомими! Тільки що сів за писання, прибіг Кравченко й накричав мені повну хату і набалакав сім мішків гречаної вовни. Симпатична
людина, певно, добра й щира, — тільки нецікава. Так-таки й не дав мені писати. Вже 972 години вечора, а ще маю написати до тебе й однести листа.
Здоров’я моє трохи краще, хоч ще не зовсім здоров. Вранці почував себе бадьорішим, бігав у контору, замовив 6 карт [очок] у Попова (будуть на неділю) і навіть сфотографувався у Коряцького. В понеділок обіцяв дати пробну карточку.
Так збіг мені час до обіду, а по обіді мусив сісти за «Св[ет] и тени», бо два дні нічого не давав. «Св[ет] и тени» вийшло у мене «инородческое», бо все наповнено тубольцями Сибіру й Комлицького степу. Боюсь тільки, що Фідлер знов обріже, а було б шкода. Цікаве.
Словом — у мене так часто пропадає вечір, що аж жаль живий бере. Я аж сумую. Хочеться писати — і не можна, ніколи. Тепер знов Когена чекаю завтра або позавтру, знов, певно, братиме у мене вільний час вечорами.
А тут ще мені сумно без тебе, без вас всіх, як не знаю чого чекаю того 23-го, коли гадаю виїхати. 24-го вранці, значить, буду вдома — і аж тоді буду зовсім щасливим!..
Тоді вже досхочу націлуюся тебе, моя ти Вірунечко люба! Так хочеться, так хочеться поцілувати!.. Коли б хоч не слабувати, а то я не хочу бути кислим удома. Вже й стережуся, а проте чогось нездужається.
Ти знаєш, моя рибочко, що я не маю часу читати. Опріч газет нічого не читаю, та й газети читаю не так, як слід, не все, а лиш те, що мені для моєї роботи треба. Просто можна здичіти серед тої повіді газет.
У нас стоїть погана погода: то був страшенний холод — мало не 20°, а зараз зірвався такий вітер, що аж гуде. Мушу закутатися зараз, односячи тобі листа, щоб не застудитися часом.
Тішить мене, що Юрась здоров та такий балакучий. А як приїду, то, певно, не знайду великої ріжниці в його розвою. Певно, забуде тоді всі свої штуки і не буде вміти ходити. Ти йому щодня нагадуй, щоб був розумним і добре ходив, як тато приїде. Нічого не пишеш про своє здоров’я й мамине, про Лідю. Хай мама не журиться, листи і від Льоні і від Хомки будуть. Поцілуй од мене маму і попрохай не журитися.
Що тобі привезти, дитиночко моя, па ялинку? Скажи мені під секретом на вушко. Поки що, цілую тебе, друже
мій, серденько моє, коханнячко солодке. Твій Муся. Всіх цілую. Твій.
Пришли поличчя Юрасеве й «Зорю». Цілую ще.
112.	До Віри Коцюбинської
27 грудня 1897 р.	15.ХІІ, понеділок.
Серденько моє! Ти мене так засмутила звісткою про те, що не дістала в суботу ні мого листа, ні газети. Я щодня пишу і щодня сам одношу листи в поштову скриньку. Не було дня, щоб я тобі не написав. Це не може бути, щоб лист пропав, може, пошта опізнилася через що-небудь, і ти в неділю дістала разом
2	листи і 2 газетних номери. Дуже мені це неприємно, дуже досадно за твою неприємність. Ніколи листи не пропадали — тож дивно було б, коли цей лист і навіть газети загубилися.
На кожний випадок посилаю тобі другий примірник газети з четверга, адже там моє перше «Свет и тени».
З тими «Св[ет] и тен[и]» чиста біда. Доводиться бути дуже обережним, не виявляти себе, хоч так часом кортить освітити, як слід, факти. Зверни, голубко моя, увагу на завтрішню мою замітку про комликів та якутів. Самі факти такі цікаві, що й освічувати не треба. Фідлер, наляканий, певно, моєю одмовою писати цей одділ газети, прийняв статтю, хоч дуже крутив носом. — --- Побачимо, чи пропустить; мені хотілось би, бо цікаві факти.
Що це з Юрасем? Щоб мав все краще й краще ходити, то він з кождим днем гірше ходить. Скажи йому, що він «гага!» Мусить конче ходити, бігати навіть, бо він великий вже хлопець. Так мені хочеться подивитись на нього,
3	такою нетерплячкою чекаю його поличчя. Певно, не раніш як у четвер дістану посилку.
У Вас холода, а у нас нині відлига, мокро страх, слизько, сніг пропадає.
Моє здоров’я не то що поправляється, але й не гіршає. Щодня вранці у мене легкий жар — та й сил не дуже багато. Проте я держуся, не піддаюся, роблю, як і щодня, от тільки ввечері не можу писати. Лежу й читаю, або так спочиваю. Все це дурниця. Мине день-два і все буде гаразд. Додому приїду здоровим. От тільки ти, Вірунечко мила, не дуже ганяй. Ти вже застуджена трохи, то тобі треба берегтись.
Завтра сподіваюся Когена. Добре було б, коли б він мене пустив раніш 2-х місяців. Поговорю.
В надії, що все на краще переміниться, кінчаю цього коротенького листа. Треба бігти в контору. По дорозі кину в скриньку.
Цілую тебе й обіймаю, дитиночко моя єдина, коханнячко моє гаряче.
А от тобі вірш, якраз до тебе!
В тихім повітрячка чистого лескот! Все мені поступ твій милий вчувається;
Білої хвйлоньки в морському плескоті Перс твоїх хвиля неначе здимається.
В шетесті ніжнім гнучкої тополеньки Мариться шепіт твій милий, живісенький,
В цілому світі не знаю доленьки,
Крім тебе, друже, коханий, однісенький!
Ти моє сонце, південне проміннячко,
Місяць сріблястий, зірка тихесенька,
Ти — моя радість і горе-боліннячко,
Ранок мій ясний і нічка темнесенька!
Цілую тебе, твій Муся. Наших всіх цілую. Поцілуй Юрка від тата.
113.	До Віри Коцюбинської
28 грудня 1897 р.	16.ХІІ, вівторок.
А бачиш, моє серденяточко: дістала всі листи, а подумала, що Муся забуває тебе. Ні, моє серденяточко єдине, я тебе не забуваю, щодня думки мої й серце моє біля тебе. Я тільки й живу надією скоро побачити тебе та міцно, міцно пригорнути. Ти моє сонечко!
І	знов день збіг без особливих вражінь, блідо, не корисно, неприємно. Пошта тепер спізняється, і я сиджу в редакції до 4-ї години. Тільки що пообідав, а вже 7г до шостої. За 1І2 години треба знов йти на роботу.
148
Тільки й маю радості, що лист від тебе. Нізвідки нг дістаю листів, жодних новин у мене нема.
Навіть Коген, якого сподівався сьогодні, не приїхав. Чорт його знає, того Когена. Раз у раз дурить, грошей нам не платить, що він собі думає — хто його зна.
Мені все це так обридло, так остогидло, що я рад буду, коли моя мука скінчиться.
Сердепько моє! Ти мені пишеш, щоб я почав масаж; хай, моя дитиночко, це буде по святах, бо тепер я не зовсім здоров, та й перерив буде на кілька день, як поїду додому. Тоді вже, по святах, як почну, то буду робити но переставаючи.
Ванну теж прийму, але як зовсім добре буду почуватися. Я хоч і не слабий, а все ж і не здоров. Часто голова болить, в’ялість така в цілому організмі, самопочуття погане. А все ж мені сими днями вже краще.
Серденько, ти мені не пишеш, що тобі привезти на ялинку. Я, знаєш, не дуже догадливий, а так хочеться щось Вірунечці подарувати. Порадь, серденько, поцілую за те. Тільки не одмовляйся, що нічого не треба, порадь, голубочко.
В сьогоднішньому числі газети не знайдеш моєї роботи. Не встигли набрати «Св[ет] и тени», так що воно появиться завтра, якщо цензура не з’їсть.
Я дуже радий, що тобі так добре перекладається. Тобі навіть не треба моєї помочі, а це добрий знак. Напиши мені, який розділ перекладаєш, щоб я знав, чи багато вже зробила. Вибачай, голубочко моя єдина, що мушу кидати листа: пора бігти в контору.
Ну, цілую тебе, дитиночко моя любима, не забувай свого Мусю, що тебе так сильно кохає.
Юрасика цілую, маму цілую і всіх.
Твій навік Муся,
114.	До Віри Коцюбинської
29 грудня 1897 р.	17.ХІІ 97. Середа.
Дорога дитиночко моя! Вже два дні дістаю лише від критки від тебе, але й за те спасибі. Сьогодні думав — дістану фотографію Юркову, аж нема посилки. Певно, завтра буде.
149
Ти, дитинко, не турбуйсь моїм здоров’ям: мені вже краще. Шлунок у мене весь час нерегулярний, через те мусив купити собі пляшку вина червоного і щодня по обіді п’ю за твоє здоров’я. їм теж яблука, доктор радив мені фрукти, особливо при ресторанному столі.
Посилаю тобі «Волинь», де мої «Св[ет] и тени». Знаєш, рибочко, замість того, щоб щодня наліплювати марки на
2	коп., я заплатив в конторі за місяць 60 коп., і ти будеш таким робом діставати газету раніш, бо зараз, як вийде. Так тобі буде вигідніше.
Коген знов обдурив. Знов я дістав телеграму, що він не може зараз приїхати і що за три дні приїде. А тим часом нема грошей. Словом — стара історія.
Я, рибочко, нікуди не ходжу, жадних вражінь не маю, листів не маю, нічого не читаю, газета й контора засмоктала мене, аж страшно стає, коли подумаю, що є люди, які живуть так цілий вік.
Погане це життя такого газетчика, та ще й у такому паршивому органі, як «Волынь» наша. Будь це ще газета
3	симпатичним напрямком, стій коло нього живі люди, легше б було співробітникові. А то маєш таке почуття, наче сидиш в купі гною, а навкруги тебе всякі паразити. Бридко!
З одного тільки радію, що навчуся видавати газету й буду все знати деталічио. Може, коли здасться.
Щодо грошей, то треба тягти щодня по кілька карбованців або навіть копійок, щоб вибрати собі платню. От думав нині взяти 20 карб. — та на лихо приходить коректор, прохає грошей, бо у нього вмерла дитина. Мусив оддати. В кожному разі за кілька день пришлю тобі, що зможу взяти.
От вже й час тікати! Бувай здорова, моя мила, єдина й кохана Вірунечко, не сумуй, не застуджуйся, кохай мене й не забувай. Поцілуй од мене всіх, Юрася теж.
Цілую тебе без ліку, без міри, цілую в оченята, брове-няточка мої любі, устоньки, рученьки, ноженьки і скрізь. Ще раз, ще два і т. д. Цілую. Твій Муся.
150
115. До Віри Коцюбинської
30 грудня 1897 р.	18.ХІІ, четвер.
Серденяточко! Питаєш, чи не одвик я від тебе? Коли я прочитав те питання, то мало не розплакався. Не соромлюся навіть признатися у цьому. Я терпів, терплю й досі — розлуку, але скільки це коштує мені, як це мені трудно обходиться, не писав тобі, щоб тебе не тривожити. Мені так гірко, так тяжко без тебе, шо я часто обурююсь па долю всіма силами душі і таки стараюся здержатись, щоб не стати цілком нещасним. Я тільки й живу думкою, що скоро, за кілька день буду з тобою й спочину від всього, чим серце наболіло. Серденько моє єдине, друже мій вірний та рідний! Не так я тебе кохаю, щоб одвикнути від тебе, аби помиритись навіть з розлукою. Я завжди й скрізь з тобою, про тебе думаю, тебе кохаю, тобою живу.
Ти сама винна, що мусиш все це читати. Ото другий раз не зачіпай мене до сліз.
Не турбуйся, моя Вірунечко, здоров’ям моїм: мені вже далеко краще, тільки мало не щодня маю всякі неприємності. Сьогодні мав неприємну розмову з редактором. Влетів, коли мене не було в конторі, і напустився на ляшка, що контора «не по разуму усердствует». Я, дізнавшись про це, просив його насамперед не позволити собі справляти крик в конторі, а також всяких гострих висловів не вживати і взагалі в конторські діла цілком не втручатися. Він тут не «начальство», хай це добре знає і собі багато не позволяє. В результаті Фідлер двічі прохав у мене вибачення, але мені особисто вся ця історія дуже неприємна. Боже, яка це мерзенна істота, отой Фідлер! Це просто «лакейська» душа, бо коли мовчиш, він позволяє собі самі грубості, а як прикрикнеш на його, стає тихше води, нижче трави і, мов цуцик, хвостом меле. Гидко!
Лубенцеві, як побачу, перекажу. Фотографії наші привезу, все зроблю, що казала.
А я й досі не дістав посилки. Маю в кишені оповістку з пошти на посилку, одберу лиш завтра. Коваленкові, коли матиму час, напишу.
Завтра пошлю тобі 50 карб. Не буду писати, бо не сам однесу на пошту, а пошлю з редакції, тож не хочу, щоб читали.
151
Можемо листуватися тільки до педілі. В суботу я напишу тобі останнього листа, в суботу й ти напишеш останнього. В понеділок дістанемо наші листи, а у вівторок вранці я виїду, щоб бути в середу вдома. Яка радість! А чом ти не нанишеш, серденько, що тобі привезти на ялинку? Я ж прохав тебе.
Цілую тебе, моє кохання, міцно. Твій Муся. Наших всіх цілую.
116.	До Віри Коцюбинської
31 грудня 1897 р.	19.ХІІ, Мінель, 22.
Серденяточко! Нині не було від тебе листа; правда, дістав посилку і на тім потішився.
Фотографії Юрасеві препогані: робота неможлива, все якесь сіре, і обличчя й фон однакового кольору. Завстидай Чарнецького за таку партацьку роботу. Юрась хоч і скидається, але такий він невиразний на фотографії, такий якийсь заспаний, що аж неприємно. На мою думку, не варт брати ні одної карточки, краще вдруге сфотографувати його, з умовою, щоб робота була хоч можлива. Врешті, коли тобі подобається — возьми по 3 кожної. Наші поличчя будуть готові на неділю, моя пробна — в понеділок. Всі привезу.
Я, моя дитиночко, сливе зовсім здоров, тільки трохи втомлений таким життям, яке доводиться вести: цілий день я у роботі, спочинку не маю, обідаю пізно, а через те їм холодне й недобре. Так хочеться хоч на кілька 7день вирватися з цього пекла!
Тут у нас Льдов, поет з Петербурга. Властиве — це Розенблят чи Розенталь [...]. Він читає лекції про Пушкіна, Фета, Лєрмонтова і других — освітлює їх містичним світлом, приплів чогось до поезії бога і думає цим заохотити публіку. Нині був у редакції і всунув мені безплатного білета на свою лекцію. Не піду, шкода вечора, та й не цікаво все це. Хай йому абищо з його лекціями!
Когена нема. Нині пишу до нього, щоб, як не приїде, виїхав до мене на вокзал в Києві для наради.
Новин у мене жодних. Ніхто не пише і я пі до кого.
В неділю сподіваюся Боровиків, не відаю тільки, чи приїдуть,
152
Вчора ходив до Мачтета і знов не застав його вдома. Хай йому хрін із ним. Ніколи його не буває вдома.
Мене щось затримує: не пиши, не пиши, скоро побачишся і про все розкажеш.
Ой, вже 6, треба бігти, а ще лист до Когена!
Отаке моє: година, як прийшов з контори, і вже знов бігти, а увечері треба написати «Свет и тени», бо вдень ніколи.
Цілую тебе, серденяточко єдине, миле моє, голубонько моя! Поцілуй від мене маму й Юрася, а також всіх наших.
Твій Муся.
Нині послав тобі 50 карб.
Чи акуратно дістаєш «Волинь»?
