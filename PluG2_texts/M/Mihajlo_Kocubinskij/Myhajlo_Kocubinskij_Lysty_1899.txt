1899
183. До Миколи Вороного
25 січня 1899 р.
Шановний пане Миколо!
Врешті я знайшов Вас! Кілька разів поривавсь я написати до Вас — та ніяк не міг спіймати Вашу адресу. Чув тільки від д. Паньківського, що Ви блукаєте десь по світах з трупою Тобілевичів — та, звісно, сього мало. Дуже мені хотілось би побачитися з Вами, ближче пізнати Вас (на превеликий жаль, ми так мало бачилися) — та не можу вирватися до Києва. У нас саме земські збори, й вони ж не пускають мене.
А може, Ви завітаєте — самі чи з трупою — до нас? Було б дуже добре.
Пишу до Вас прихапцем, в канцелярії, тому на сей раз не можу побалакати ширше. А проте — я дуже цікавлюся, як Вам ведеться на артистичному полі, чи вдовольняє Вас Ваша робота? Як там література? Коли б Ви схотіли поділитися зі мною своїми театральними і др. враженнями, я був би дуже вдячний Вам.
Чув я, що з Вами тепер д. Юрій Тобілевич. Перекажіть йому моє привітання.
Ваш Михайло Коцюбинський.
Адреса: Губернская земская управа.
13 ст. ст. І 99.
230
184. До Наталі Кобринської
24 лютого 1899 р.	Чернігів, 12 ст. ст. лютого, 1899.
Високоповажана добродійко!
Знов зважуюсь турбувати Вас в справі нашого альманаху. Перший том альманаху, про який я писав Вам, уже злажено і подано до цензури. Зміст його такий:
1.	Самійленко: Не вмре поезія. До поета. Орел (вірші).
2.	Бордуляк: Перший раз, оповідання].
3.	Коцюбинський: Для загального добра, оповідання].
4.	Франко: Пурпуром сонечко сходить. Мужню силу хоч похилить горе. Обрубане дерево. Не звикай... Притча про красу. На підгір’ї (вірші).
5.	Маковей: Вуйко Дорко, оповідання].
6.	Кримський: Уривки з щоденника в Сірії (вірш).
7.	Н. Кобринська: Виборець, оповідання].
8.	Леся Українка: Давня казка, поема.
9.	Франко: Лесишина челядь, оповідання].
10.	Грінченко: Дві троянди. Пташці. Смерть отаманова. До М. Аграманте (вірші).
11.	Самійленко: Драма без горілки (жарт).
12.	Кримський: Сирота Захарко, оповідання].
13.	Зіньківський: Кудою йти? оповідання].
14.	Грінченко: Серед бурі, драма.
15.	Дніпрова Чайка: З-над моря, оповідання.
Альманах зватиметься «Хвиля за хвилею». Тепер, коли
перший том чекає лишень на дозвіл цензурний, наша громадка поклала лагодити другий том альманаху, який має бути поданий до цензури, як тільки перший том пустять або заборонять. Маючи на меті популяризувати твори кращих галицьких та буковинських письменників серед нашої публіки, звертаюся до Вас, високоповажана добродійко, з уклінним проханням запомогти паше видання своїм, хоч би невеличким, хоч би друкованим уже в Галичині твором. Я чув, що у Львові має вийти з друку перший том Ваших писань. Може б, Ви дозволили нам вибрати щось одповідаюче нашим цензурним вимогам з того тому до альманаху?
Коли Ви ласкаво згодитеся запомогти нам, то прохав би прислати дещо, що, па Вашу думку, одповідає характерові нашого альманаху, в конвертах на мою адресу.
231
Ще одна велика просьба: хотіло б ся нам для нашого збірника дістати щось з прозових творів Федьковича, не друкованих в Росії. Р. 1876 вийшов у Києві томик його повістей (П) *, але певно він не вичерпує всього того, що написав Федькович. Ви зробили б нам велику ласку, коли б зводили порадити, де дістати потрібний матеріал, а передовсім як, від кого. Може б, Ви, знаючи краще Ваших людей і відносини, звернулися до кого з буковинців, прохаючи помогти нам у цій справі. Прошу вибачити, що зважуюсь турбувати Вас: певність, що інтереси літератури нашої дорогі для Вас, як і для мене, додає мені сміливості звертатися до Вас з проханнями.
Прислану в листі до мене вирізку з газети я зараз же одіслав п. Олені Пчілці, що живе у Києві, Назарьевская ул. Пані Олена саме тепер повезла дочку свою Лесю (Українку) до Берліна: у бідної дівчини туберкульоз в коліні, і мають робити їй операцію.
Сподіваюся одповіді на мій лист, а поки що прошу прийняти сердечні поздоровлення і високе поважання від М. Коцюбинського.
Адреса: Чернигов, Северянская, № 3, собственный] дом.
185.	До Володимира Гнатюка
4 квітня 1899 р.	Чернігів, 23/111 ст. ст., 1899.
Високоповажаний добродію!
З великим здивуванням дізнався я від д. Грінченка, що Ви не дістали листа мого в одповідь на Ваш лист з 31/ХІІ ст. ст. р. 98. Писав я на адресу: ул. Чарнецького, 26, і був певний, що Ви, не згоджуючись на мої пропозиції, вважаєте зайвим одповідати.
Тепер подаю зміст мого попереднього листа: щирим серцем вітаючи Вашу глибоко симпатичну для мене Спілку, я, на жаль, не можу зараз вислати Вам членського уділу; що ж до пропозиції Вашої видрукувати деякі з моїх белетристичних праць, то я охоче пристаю на це і можу порадити Вам дві комбінації:
* Люба-згуба. Хто винен. Стрілець. Тальянка. Сафат Зінич. Побратим. Буковинська пісня. Пісня молодецька. Три як рідні брати. Опришок. Безталанне закоханне.
232
1.	Шість бессарабських оповід[ань] з життя молдуван і руснаків в одному томикові («Помстився», «Пе коптьор», «Посол від чорного царя», «Пісня», «Для загального добра» і «Дорогою ціною»; останнього оповідання] я ще не викінчив, але можу викінчити на вказаний Вами термін).
2.	«На віру», повість; «Хо», «Ціпов’яз» і «П’ятизлот-ник», теж в одному томикові. До цього томика я міг би додати ще один нарис з життя кримських татар, який саме тепер пишу й за кілька день скінчу. Коли б Ви згодились з моїм планом, а Ваша Спілка знайшла можливим визначити мені яку ренумерацію, то я, натурально, вкладаю її до Спілки па рахунок уділу.
Для себе я прохав би лише по 40 — 50 примірників кожного видання моїх праць безплатно. Сподіваюся, що Ви повідомите мене, чи згоджуєтесь на мої комбінації і умови.
О прислання обіцяного статуту Спілки дуже просив-бим Вас.
З правдивим поважанням М. Коцюбинський.
Адреса: Россия, г. Чернигов, Северянок а я у л. № 3, собственный] дом, Михаилу Михайловичу Коцюбинскому.
187.	До Володимира Гнатюка
серпня 1899 р.
Високоповажаний добродію!
Обидва листи Ваші дістав, але що мене не було деякий час в Чернігові, а відтак мав я усякі клопоти, то й не од-писав досі на Ваш перший лист, тим паче, що, як Ви писали, перший томик моїх праць мав би друкуватися лише восени.
Очевидячки, я згоджуюся на всі пропозиції Спілки, а винятком тої, щоб перший томик складався з самих йно
нових новел, бо до осені у мене не набереться стільки нових праць, аби далося з них скласти цілий томик. Тому-то я прохав би, щоб і в першому томикові містилися разом з новими і друковані вже роботи.
Прислати рукописи зараз не можу, бо дещо ще не викінчене, а то треба переписати й виправити. Не раніш як за 2 місяці я зможу прислати дещо на Ваші руки. Постараюся зробити се скоріше, але як крайній термін — визначаю два місяці.
Я був дуже вдячний Вам, коли б схотіли вислати мені список книг, які видала досі Спілка; і я і дехто з моїх знайомих цікавляться виписати Ваші видання, та не відаємо, що саме вийшло.
З правдивим поважанням М. Коцюбинський.
Чернігів, 15/27 серпня, 99.
Северянская, № 3.
188.	До Володимира Гнатюка
24 вересня 1899 р.
Високоповажаний добродію!
Листа Вашого дістав, а книжок ні. Певно, Ви вже дістали їх назад з написом «refusé». Щодо сих останніх, то я дуже прохав би Вас вислати їх мені на таку адресу: Київ, університет], більш ніякого напису не треба. Там уже знатимуть, що то книжки мої. Отож сподіваюся дістати незабаром видання Спілки і наперед дякую за них.
Найдалі за місяць я пришлю Вам рукописи і бажаний мені порядок оповідань. Що ж до того, що їх вийшло якраз 8 або 10 аркушів, то, признаюся, мені це трудно буде зробити, не знаючи ані друку, ані формату Ваших видань. Хіба вже Ви будете ласкаві і поможете мені в той спосіб, що або викинете зайве, або додасте ще яке оповідання з моїх до 10 аркушів.
Ще мав би до Вас велику просьбу. Позаяк давні мої оповідання Ви будете передруковувати з «Правди», «Зорі» та «Життя і слова» (бо мені годі переписувати їх та присилати Вам, коли маєте під рукою готове, друковане)^ то мені дуже хотілось би дещо змінити, дещо викинути або поправити, і для того чи не могли б ви присилати
мені листами коректу, яку я очевидячки зобов’язуюсь якнайскорше одсилати Вам готову. Ви зробили б мені тим велику ласку, — та може б це було й на користь виданню.
Сподіваюся, що може ще напишете до мене в цій справі кілька слів, оповіщаючи про висилку книжок.
З високим поважанням
М. Коцюбинський.
Чернігів, 12 ст. ст. вересня, р. 99.
Северянская, № 3.
189.	До Володимира Гнатюка
8	листопада 1899 р.
Високоповажаний добродію!
Насамперед прошу вибачити за пізню одповідь на Ваш лист. Сталось це головним чином через те, що я ніяк не міг дістати видань Спілки, хоч Ви й писали, що висилаєте їх. Учора врешті дістав (опріч «Покори» Кобилянської) і дуже, дуже вдячний Вам за те, що дали мені можливість познайомитися з Вашими виданнями. За два дні я навіть встиг прочитати 3 книжки — і дуже мені сподобались вони. Маю надію, що Ваші видання, гарні змістом і поверховиістю, звернуть на себе загальну увагу та будуть розходитися. Другим разом я позволю собі ширше висловити свою думку про книжечки Спілки.
Посилаю Вам тим часом маленький нарис «В путах шайтана». Більшу річ пишу, але маю дуже мало вільного часу і багато клопотів службових, а через те дай боже, щоб я цього місяця — що кажу! в половині падолиста — скінчив його. Тому, гадаю собі, чи не могли б Ви обійтися для першого томика тільки одною, з-посеред давніх, новою новелкою моєю; друге ж оповідання «Дорогою ціною», яке саме стараюсь викінчити, могло б увійти до другого випуску. Що думаєте про те?
Щодо об’єму томиків, то справу цю з дорогою душею полишаю Вам. Піду навіть далі: даю Вам повне право помістити в першому томикові ті праці (давніші) мої, які Ви знайдете відповідним містити; тільки прошу прислати мені друковані одбитки або вирізки в ковертах
236
(найскоріша дорога), а я обіцяю Вам за три, maximum чотири дні повернути з поправками теж таким способом.
Щоб улегшити Вам одшукування моїх праць, друкованих по часописах, подаю Вам до відомості оце:
«На віру», повість, друков[ана] в «Правді» 1892 р. серпень, вересень, жовтень.
«П’ятизлотник», оповіщання], «Зоря», 1892 р., ч. 23.
«Ціпов’яз», опов[ідання], «Зоря», 1893, чч. 17 — 18.
«Помстився», образок, «Зоря», 1894, ч. 2.
«Хо», казка, «Зоря», р. 94, ч. 24, й окрема відбитка, 1895 р., ч. 22.
«Пісня», образок, «Зоря», 1895 р., ч. 22.
«Для загального добра», «Зоря», р. 96, чч. 1 — 6 й окремо.
«Пе коптьор» — «Зоря», р. 96, чч. 22 — 23 й окремо.
«Посол від чорного царя», «Житє і слово», 1897, лютий.
Вибирайте, що Вам до вподоби, та додавши те, що посилаю, друкуйте перший томик.
Ще раз простіть, що так загаявся з тою справою.
З високим поважанням М. Коцюбинський.
27 ст. ст. X 1899.
190.	До Михайла Комарова
9	листопада 1899 р.	28.X 99.
Високоповажаний Михайле Федоровичу!
Роки три або й чотири минуло, як я передав Вам комедію д. Єреміева п[ід] заголовком] «Шляхта». Кілька раз потому я прохав Вас звернути її мені, але Ви, певно, були заняті і не мали часу прислати мені комедію.
Тепер д. Єремієв допоминається, щоб я вернув йому його рукопис і то конче зараз.
Сподіваюся, що Ви збагнете прикрість мого становища перед автором «Шляхти» і, не гаючись, вишлете мені рукопис д. Єреміева.
Чекаю посилки.
З високим поважанням М. Коцюбинський.
Моя адреса: г. Чернигов, Северянская, № 3, собст[венный] дом, Михайлу Михайловичу Коцюбинскому,
237
191. До Володимира Гнатюка
22 листопада 1899 р.
Високоповажаний добродію!
Добре, хай буде заголовок «В путах шайтана». На зміст першого томика теж згоджуюсь. Що ж до коректи, то я прохав би Вас вислати мені або ті частини, в яких надруковано мої оповідання, або вже наново складені аркуші першого томика.
Очевидячки, я розумію вагу негайної висилки Вам поправленого матеріалу. Особливо цікавлюся давнішими працями своїми, як «На віру», «Ціпов’яз» — бо я хотів би дещо поправити або й змінити там.
Повторяю, постараюся якнайшвидше одсилати Вам коректу. «Гамлет» Шекспіра і «Народність» Кавтського дуже прохав би Вас вислати на відому Вам адресу. «Покори» не висилайте, я дістав уже її.
Видання Спілки дуже подобаються не тільки мені, але й усім, хто з ними познайомився. До гарних прикмет Ваших видань належать: європейський вигляд книжок, добірний зміст і дешева ціна. До дефектів — не дуже старанна коректа, що неприємно вражає при читанні.
Ті книжки, на які у Вас нападають клерикали, — найбільше вподобались мені. Найслабше ж з видань Спілки, на мою гадку, «Громадські промисловці». Поминаючи вже те, що самі оповідання написані не дуже вдатно, мова їх вражає занадто локальним характером і навіть мені, який вважає галицьку мову рідною, годі часом зрозуміти те, що пише в тих оповіданнях д. Ковалів.
Взагалі ж, коли б удалося експортувати Ваші видання до нас, вони купувалися би охоче і книжки, може б, розходились швидше, ніж у Вас.
Бувайте здорові!
З високим і правдивим поважанням
М. Коцюбинський.
10	ст. ст. XI 99, Чернігів.
238
192, До Володимира Гнатюка
7 грудня 1899 р.
Високоповажаний добродію!
Посилаю Вам назад 48 сторін коректи, які я переглянув. Сподіваюся, що Ви ще переглянете її та звернете увагу на ортографію. Простіть, що трохи задержав, та я сими днями так мало мав часу, як ніколи. Присилайте далі, звертатиму на другий день.
З високим поважанням
М. Коцюбинський.
25 ст. ст. XI 99.
193.	До Володимира Гнатюка 19 грудня 1899 р.
Високоповажаний добродію!
Посилаю Вам коректу 49 — 96 сторінок]. На Ваш правопис годжуся.
Не пишу зараз нічого — бо дуже мені ніколи, саме у нас земські збори.
Присилайте далі.
Тільки що довідався з «Вістника», що Руське педагогічне товариство видало книжечкою мої дитячі оповідання й вірші. Будьте ласкаві, попрохайте, кого слід, щоб мені вислали зо 2 примірники у ковертах, адже книжечка невеличка.
Бувайте здорові!
Tout a vous М. Коцюбинський.
7 ст. ст. XII 99.
194.	До Володимира Гнатюка
2 січня 1900 р.
Високоповажаний добродію!
Ще 7-го ст. ст. сього місяця послав я Вам коректу з 49 — 96 сторін мого томика п[ід] заголовком] «В путах
шайтана» — і досі не дістав дальших аркушиків. Що воно за знак? Чи то різдвяні ферії зробили такий перерив, чи може посилка Ваша пропала десь по дорозі до мене?
В кожному разі я прохав би Вас прислати для коректи дальші аркуші того видання, аби я міг якнайскорше оді-слати Вам поправлене.
А може, Ви не дістали тих аркушів (49 — 96 стор.), які я, поправивши, звернув Вам? Тоді будьте ласкаві прислати мені їх удруге.
Чч. 10, 11 і 1 Вид[авничої] спілки дістав і дуже велику та щиру подяку складаю Вам за них.
Незабаром маю написати до Вас в справі видання Вашого, а поки що щиросердечно бажаю Вам веселих свят!
З правдивим поважанням М. Коцюбинський. 21 ст. ст. XII 1899.
195.	До Костя Паньківського
4	січня 1900 р.	Чернігів, 23 ст. ст. XII 899.
Високоповажаний добродію!
З адреси, писаної Вашою рукою, догадуюсь, що то Ви були такі ласкаві — прислали мені примірничок виданої Педагогічним товариством моєї книжечки оповідань — і я дуже дякую Вам за се.
Перегорнувши книжечку, я був дуже здивований, побачивши там, під загальним заголовком: «Оповідання М. Коцюбинського]» — переклад з Достоєвського «Святий вечір у Христа», поміщений мною в «Дзвінку» за 1891 рік з нотаткою, що се перекладено з Достоєвського.
Передруковуючи з «Дзвінка» згаданий переклад, Педагогічне товариство чомусь викинуло ім’я Достоєвського, — через що вийшло, наче оповідання «Святий вечір» написано мною, а не цим звісним російським письменником.
Не бажаючи присвоювати собі чужих праць, а також і того, щоб читач міг мене підозрювати в таких негарних вчинках, звертаюся до Вас, як до одного з найбільш діяльних членів Педагогічного товариства, з уклінним проханням спростувати помилку товариства в періодичній пресі, а також в той спосіб, щоби па тих примірниках книжечки, які ще не розійшлися, клеїти кольорову картку з написом, що оповідання «Святий вечір» написане не мною, а До-стоєвським, о чім прошу мене сповістити.
Сподіваюся, що товариство Ваше признає за собою моральний обов’язок так зробити.
Ще раз сердечно дякую Вам за прислану книжечку. Щиро вітаю Вас, бажаючи в новому році усього найкращого.
З високим поважанням М. Коцюбинський.
196.	До Наталі Кобринської
6 січня 1900 р.
Високоповажана добродійко!
Я мусив би засоромитися, сідаючи аж тепер за лист до Вас, коли б не виправджував мене цілковитий брак вільного часу за останні 2 — 3 місяці. Тільки перед самими святами скінчилися у нас земські збори, те, що у Вас називається соймом, і я мусив спочатку лагодитися до до них, а потому одбути. Працював мало не 25 годин на добу і дуже зморився. Тепер, коли вже сама гаряча пора минула, залюбки беру перо, щоб написати до Вас кілька слів. Насамперед обоє сердечно дякуємо Вам за прислані книжки. Ми їх дістали. «Дух часу» ходить у нас з рук до рук і всіма охоче читається. Чекаємо дальших томиків Ваших оповідань — а найбільш нетерпляче чекаємо нових праць Ваших белетристичних.
Чи пам’ятаєте Ви той альманах наш, до якого Ви позволили нам узяти «Виборця»? Отож нещодавно цензура пустила нам його, виключаючи, на превеликий жаль, іменно Вашого «Виборця», Л. Українки «Давню казку» і Кримського «Сирота Захарко!» Можете собі уявити, яка нам досада! Альманах уже друкується, і коли вийде — пришлю Вам.
Що ж там у Вас чувати нового? На жаль, звістки з-за кордону приходять до нас так рідко і такі неповні, як би ми були з собою не сусіди, а жили принаймні в різних частях світу.
16 М. Коцюбинський, т. 5
241
Мене дуже цікавить, що Ви тепер пишете. Чи не подарували б Ви нам великої повісті або роману. Мені здається, що Ваш літературний талант іменно надається до малювання широких картин суспільного життя. Був би дуже щасливий, коли б моє бажання прибрало реальні форми.
Про себе можу сказати, що мені дуже трудно, сливе неможливо при обставинах мого життя віддатися регулярній літературній праці, тому й доводиться лиш зрідка і дрібничками виступати на ниві белетристичній. На протязі останніх 2 літ я лиш зміг написати один маленький нарис «В путах шайтана» (саме тепер видає Спілка вкупі з другими оповіданнями]) та оце кінчаю більше оповідання.
Сподіваюся, що Ви часом, згадавши нас, напишете нам кілька слів. Поки ж що сердечно вітаємо Вас цілою родиною й бажаємо в новому році усього найкращого.
З високим поважанням М. Коцюбинський.
25 ст. ст. XII 99. Чернігів.
