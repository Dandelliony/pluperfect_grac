277.	До Володимира Гнатюка
6 лютого 1904 р.
Високоповажаний і дорогий пане Володимире!
Я дістав Вашу відкритку з Alland, хоч не дуже давно, бо мене не було вдома. Кілька день збирався одписати Вам, та все ставало щось на перешкоді — і це просто мучило мене, бо все мав найщирішу охоту одписати Вам, побажати Вам сердечно з новим роком здоров’я та всякого гаразду. Аж ось сам занедужав і через те маю вільніший час. Як же Ви почуваєте тепер себе? Чи помогло Вам пробування в санаторії чи хоч трохи покращало Вам? Я дуже хотів би мати про це од Вас відомості.
Ви хотіли б знати останні літературні новинки у нас на Вкраїні. Я, на жаль, сам не багато їх знаю, але що знаю, подам Вам залюбки. Отож останньою новинкою, приємною для нас, є дозвіл цензури друкувати повний збірник творів Л. Глібова. Сюди входять, опріч байок, уже друкованих у нас, не друковані ще в Росії байки, ліричні твори й дитячі загадки віршем, що колись появлялися в «Дзвінку». Збірник мають видати в Києві в 10.000 при мірників.
Ви, певно, чули, що ще торік заходився я скласти літературний альманах з праць, ще ніде не друкованих. Отож альманах той уже складений, і сими днями одси-лаю його до петербурзької цензури. Маю чимало матеріалу, почасти доброго, почасти середнього. Якось старші й відомі письменники прислали твори — я сказав би — вартості не дуже високої. І. Левицький, наприклад, дав більше оповідання — «Гастролі», але слабе. Мирний прислав вірші — нехай йому господь в день страшного суду не згадає про їх! Найкраще подам Вам зміст альманаху:
Леся Українка — вірш і оповід[апня] «Чужий»; Франко — «Стріли» — вірші; Кобилянська — «Ідеї», новела; Григоренко — «Силует», оповідання]; Чайковський — «За чужі гріхи», оповідання]; Яновська — «Два дні з життя», оповідання]; Грінченко, Вороний, Чернявський, Кибальчич, Старицький, Кримський, Луцький, Вербицький, Мирний — вірші; [...] Н. Кибальчич — «Тіні» (4 оповідання]); М. Левицький — «Пенсія», оповід[ання]; Вороний — «Пустоцвіт», оповідання]; Лина — «До п’ятого коліна» — оповід[ання]; Н. Полтавка — «Анонімний лист», — оповідання]; І. Левицький — «Гастролі», оповідання]; [...] Нарешті, моїх три кусники під спільним заголовком — «З глибини». Та ще чекаю не сьогодні — завтра оповідання од Дніпрової Чайки. Альманах думаю назвати «З потоку життя». Коли цензура не дуже покалічить — буде великий том. Оце скінчив один альманах, а вже берусь за другий. Цей уже думаю скласти не з нових, недрукованих творів, а навпаки — виключно з друкованих в Галичині — і, значить, нашій ширшій публіці незнайомих. Галичанам — звісно,, перше місце.
Тепер у Вас в Галичині такі таланти появились, що заганяють в кут наших — українських. Просто радієш, як читаєш Стефаника, Кобилянську, Мартовича.
Може б, Ви були ласкаві та нарадили мені, що взяти до того збірника з новіших праць галицьких письменників, бо я останніми часами багато дечого не читав з того, що у Вас вийшло з друку.
Я пишу тепер щось небагато. Моя урядова праця забирає у мене весь час, та ще здоров’я не служить, настрою нема. За кілька день посилаю до «Киев[ской] старины» останнє оповідання] своє «Fata morgana». Не знаю, чи видрукують, бо тема з цензурного боку дуже слизька. Оповідання] невелике, так коло 2 аркушів.
Давно вже хочеться мені спробувати своєї сили на чомусь більшому. Хочеться написати роман — та нема часу й сили. Так коли б спочити хоч кілька місяців, залишити десь далеко свої щоденні клопоти й турботи — то може б чоловік що й зробив. Та про це нічого й думати. Жорстоке життя потребує офір. І навіть та дрібниця, яку робиш, — робиться хапаючись й через те не вдовольняє мене. Все виходить бліде, анемічне, необроблене і тільки
дратує. А тим часом читаєш — і бачиш великі зразки великих майстрів слова, бачиш, що можна зробити з тим словом. Знаєте, дорогий добродію, коли я читаю гарного автора (а в мене є любимі — от-як Гамсун, Шпіцлер, Лі, Ахо, Гарборг, Від, Стріндберг, Меттерлінк) — мені не хочеться писати, бо я знаю, що ніколи не досягну того, що досягли, що зробили ці таланти.
Та що се я розписався так про себе! Я вже давно хочу спитати Вас, чи позволяє Вам стан здоров’я працювати над чим і що Ви тепер пишете? Мені дуже хотіло б ся знати про Вас — і це не проста цікавість, а виник того щирого поважання, з яким я завжди відношуся до Вас і до Вашої діяльності.
Сподіваюся, що коли у Вас буде охота і час, напишете мені кілька слів, а тепер вибачте за цей недоладний лист, писаний рукою хорого, та не гнівайтесь за пізню одповідь на Вашу ласкаву картку.
Щиро бажаю Вам поправити на чужині своє здоров’я, потрібне не тільки Вам, але й нам всім та спільній нам усім меті.
Бувайте ж здорові, насамперед здорові. Сердечно обіймаю Вас та бажаю усього найкращого.
Ваш М. Коцюбинський.
24 ст. ст. І 904. Чернігів.
278.	До Івана Липи
9 березня 1904 р.	25.11 904, Чернігів.
Ласкавий брате!
Здоровлю ж Вас і Вашу вп. дружину щастям та вся ким гараздом на новому шляху життя! Хай пошле Вам обом доля якнайбільше гармонії душ і гармонії інтересів — а все решта додасться.
Спасибі за запросини до Краківського альманаху. Постараюся щось послати, хоч я тепер нічого сливе не пишу через брак настрою й здоров’я. Не менше, а ще більше спасибі за прихильні рядки в «Южн[ом] обозр[ении]», на які я — говорю цілком щиро — не заслужив зовсім.
Що се Вам прийшла думка одбирати своє оповідання? Воно увійшло в альманах («З потоку життя») і лежить
ЗО?
тепер в цензурі. Коли б його цензура попсувала — тоді будемо радити, яким способом поправити біду.
Я тепер лагоджу другий альманах. В попередньому я містив матеріал новий, ніде ще не друкований, а в цьому думаю зібрати кращі речі, друковані за кордоном і на Україні російській сливе невідомі, особливо ширшій публіці.
Порадьте ж мені, брате, що можна б взяти з Ваших праць, друкованих в Галичині, і або подайте заголовок і джерело, звідки я міг би переписати, або, коли ласка, самі перепишіть (романівкою, обов’язковим] правописом) в форматі четвертушки і надішліть мені. Буду дуже вдячний.
Микола Вороний в неволі у Мельпомени і через те появляється у мене на хвилинку раз на тиждень. Обіцяв написати Вам довгого листа і через те подробиць про нього не подаю.
Поклоніться од мене д. Луценкові і Сергію Павловичу.
Що у Вас нового? Що пишете? Я просто нещасний, що не можу писати. Послав до «Київської стар[ини]» якийсь торішній вишкрябок «Fata morgana», з якого дуже невдоволений. Має бути надрукований] в марцевій книжці «К[иевской] ст[арины]»; та на превелику силу нашкрябав щось маленьке для свого альманаху. Та й усе!
Цілую ж Вас сердечно. Прошу не забувати, дорогий товаришу, про завжди Вашого М. Коцюбинського.
Жінка засилає Вам привіт.
280.	До Володимира Гнатюка
17 травня 1904 р.	4 ст. сг. V 1904, Чернігів.
Високоповажаний добродію!
Дуже Вам дякую за звісточку, що подалисьте з Відня по дорозі додому. Жалкую тільки, що не повідомили, як почуваєтесь, чи поміг Вам Алянд? Я дуже інтересуюсь станом Вашого здоров’я і дуже був би радий почути, що Вам краще тепер. На фотографії (що на відкритці) Ви маєте такий здоровий вигляд!
Уклінно прохаю вибачити, що так рідко писав до Вас, та у мене тепер так мало вільного часу, я такий обтяжений службовою працею, що не мато навіть часу пройтися на свіжім повітрі, через що часто запепадаю на здоров’ї. Таке погане маю життя, що і уявити собі не можете. Тут хочеться писати, хочеться якоїсь більш живої та продукційної праці, — але годі про це й марити: все забирають службові та інші обов’язки.
Мушу повідомити Вас про одну справу, яка, може, й Вам цікавою буде. В Києві видається часопис «Киевские отклики». В склад редакції сеї часописі ввійшло багато наших людей, та й співробітники все більше українці. Запрохано і мене. Я запропонував вести в газеті постійний одділ хроніки галицького життя — політичного, громадського, культурного. Редакція радо пристала на те і зараз же написала до ред[акцій] Ваших часописів, пропонуючи їм обмін виданнями. Минуло зо 2 тижні, а може, й більше, а нема жадної звістки од галицьких редакцій.
ЗИ
Може, вони не бажають обмінюватись з «Киевск[ими] откликами»? Було б дуже жаль, коли б це було так, бо тоді б я не міг вести згаданого одділу. Може б, Ви були ласкаві і при нагоді перебалакали з редакторами та вияснили їм мету (дуже важну для Вас і для нас — українців) такого обміну часописами.
Буду дуже вдячний за поміч.
А що чувати про ювілейний збірник «Свободи»? Я принаймні нічого не чув з того часу, як послав через Вас матеріал для друку.
Буду сподіватися одповіді од Вас. Випишіть про своє здоров’я. Чи думаєте прожити літо у Львові, чи виїздите куди?
Бажаю Вам усього найкращого в світі.
Ваш М. Коцюбинський.
281.	До Андрія Чайковського
18 травня 1904 р.	5 ст. ст. V 904, Чернігів.
Северянская, З, соб[ственньій] a[omJ.
Любий добродію, не гнівайтесь і не турбуйтесь: нічого мені не сталося, я тільки страшенно зайнятий та часто слабую, отже, хоч і хотів би, не завжди маю можливість взятися за перо, що[б] написати кілька слів до добрих людей. Доволі Вам сказати, що от зараз мене обсіли всякі темати, руки аж сверблять писати, а мені ніколи. Доводиться заробляти на хліб, та не літературною працею, бо література у нас не нагодує, як самі добре знаєте, а тільки потребує видатків. Часом, правда, капне з «Київської старини», та небагато, бо досі часопись ця приймала лише оповідання з селянського життя, а мені якраз хочеться писати не з селянського побуту. Недавно я помістив там дрібницю, «Fata morgana», і незабаром пришлю Вам відбитку.
Чув (з листа Вашого до д. Шрага), що Ви вже перенеслися з Бережан та що роздумали завітати на Вкраїну. Шкода, велика шкода! А може таки війна не стане Вам на перешкоді: у нас впливів її не помітно, все спокійно, і я думав би, що Вам нічого звертати увагу на ту так далеку од нас війну.
812
Мені так хочеться ближче пізнати Вас, добродію, що я дуже жалкуватиму, коли всі мої надії загинуть марне. Я теж збирався у червні до Галичини, та не знаю, як воно буде, — щось гроша бракує.
Альманах наш, який я назвав «З потоку життя», ще з січня лежить у петербурзькій цензурі. Випустить вона його з своїх пазурів либонь аж восени, а може й на зиму затримає. Надрукую я швидко, аби з цензури дістав. В кожному разі видання вийде не раніше початку 1905 р. Тепер надумав я видати другий альманах, в який мають увійти праці (кращі), надруковані за кордоном і через те в російській Україні невідомі або мало відомі. Отже, може, Ви, ласкавий добродію, порадите мені, що взяти з Ваших писань (з недовгих речей)? Може б, були ласкаві прислати мені друков[аний] примірник (в листах, обклавши друковане зверху білим папером, щоб, як подеруть коверту, — не видко було друкованого). Можна б і переписати (яким хочете правописом!). Буду дуже вдячний. Сподіваюся од Вас звістки, а поки що сердечно обіймаю. Ваш М. Коцюбинський].
282.	До Івана Франка
12 червня 1904 р.
В[исоко]п[оважний] добр[одію] д-р Іван Франко.
Мій хороший знайомий д. Дмитро Яворський їде до Львова і передасть Вам мій щирий привіт. Буду дуже і дуже вдячний Вам, високоповажаний добродію, коли поможете д. Яворському своєю радою орієнтуватися в місцевих умовах життя львівського, бо він уперше ОПИНИТЬСЯ у незнайомій йому місцевості. Бажаю Вам усього найкращого. З високим поважанням
М. Коцюбинський.
Чернігів. 31.V 904.
283.	До Володимира Гнатюка
12 червня 1904 р.
Д[о]бр[одій] Володимир Гнатюк.
Користуючись нагодою, що[б] переслати Вам через свого хорошого знайомого д. Дмитра Яворського найщиріший
привіт. Буду дуже вдячний, коли привітаєте і поінформуєте д. Яворського, який перший раз їде за кордон.
Усього кращого.
З високим поважанням М. Коцюбинський.
31 ст. ст. V 904.
Чернігів.
284.	До Віталія Боровика
15 червня 1904 р.	Алупка, 2.УІ 904.
Сердечно вітаємо Вас, дорогий Віталю, і вп. пані Олену з далекого Криму. Я так перевтомився і так слабував удома, що мусив спочити. Тепер почуваю себе трохи краще. Згадую Вас, бо тут все нагадує наше з Вами кримське життя. Що там у Вас? До липня пишіть в Алушту, куди їдемо. Цілую Вас.
Коцюбинський.
285.	До Миколи Вороного
4 липня 1904 р.	Алупка, 21. VI 904.
Вітаю Вас та вп. Віру Миколаївну з-над Чорного моря. Як же там Ваші справи? Хоч обіцяли, та нічого не пишете. Напишіть хоч словечко про новини та Ваші справи. Пишіть в Алуніту, куди з 27 Цього] м[ісяця] переїдемо. Ваші
М. Коцюбинський, Віра Коцюбинська.
286.	До Андрія Дуляка
5 серпня 1904 р.	23 липня 1904, Чернігів.
Я тільки що повернув з Криму, де пробув довгенько і застав Вашого листа, Андрію. На превеликий жаль, у мене нема знайомих в Кишиневі; які були, повиїздили
звідти, а дехто помер, так що помогти Вам таким способом не можу.
Ми так давно бачились з Вами, літ 14, а може й більше, що про Вас я дуже мало знаю. Говорю про це через те, що може б трапилась для Вас у Чернігові яка служба, та я не знаю, на яку плату і на яку роботу Ви пішли б. Через те напишіть мені про себе, де Ви служили, скільки брали і якої служби хотіли б.
В Чернігові, звісно, мені легше щось знайти для Вас, бо тут я знаю людей і люди мене знають, а з Кишинева я дуже давно виїхав і нікого знайомого не маю.
Сподіватимусь од Вас листа, а поки що бувайте здорові.
Ваш М. Коцюбинський.
287.	До Остапа Луцького
25 серпня 1904 р.	12 ст. ст. серпня 1904.
Чернігів, Северянская ул., собственный] д[ом] № 3.
Високоповажаний добродію!
Мені вже соромно перед Вами, що й досі не прислав обіцяної новели до Вашого альманаху. Прошу вірити, що причиною тому була не моя неохота прислати щось до збірника, присвяченого моїй любимій письменниці, а лише брак здоров’я. Тепер я почав писати для Вас новелу і маю надію, що коли вже так довго чекали на мене, ласкаво дочекаєте ще кілька день, аж поки не скінчу праці. Маю надію на тому тижні вислати Вам посилку.
З високим поважанням
М. Коцюбинський.
288.	До Остапа Луцького
2 вересня 1904 р.	20 ст. ст. серпня 1904 р.
Чернігів, Северянская, соб[ственпый] дом, 3.
Високоповажаний добродію!
Посилаю врешті Вам обіцяну новелу п[ід] заголовком] «У грішний світ». Писав нашвидку, хорий і через те незадоволений з своєї роботи. Мені навіть соромно, що
такою невдатною річчю вітаю шаповну письменницю. Думаю навіть, що Ви її забракуєте. В останньому разі прошу звернути мені рукопис.
Коли б Ви прийняли її до альманаху, то дуже прохав прислати мені корокту (другу). Може, дещо виправлю. Коректу поверну на другий день, як дістану. Хотів би теж мати Ваш збірник, бо дуже цікавлюся ним. Як би це зробити? Прошу звістити, чи дістали рукопис.
З високим поважанням
М. Коцюбинський.
289.	До Остапа Луцького
20 вересня 1904 р.	7 ст. ст. вересня 904.
Чернігів.
Високоповажаний добродію!
Вже два тижні минуло, як я вислав Вам рекомендованою посилкою рукопис «У грішний світ» для альманаху «За красою», а також рівночасно листа, в якому прохав повідомити, чи дістали новелу. Одіслав все у Луку Зелену. Не маючи так довго од Вас звістки, пишу до Кракова, може, Ви вже там. Здоровлю усім кращим.
Ваш М. Коцюбинський.
290.	До Остапа Луцького
1 жовтня 1904 р.	18 ст. ст. вересня 1904.
Чернігів.
Вп. добродію! Уклінно прошу вибачити, що не одповів зараз на Ваш попередній лист: абсолютно не мав вільної хвилі. Наш альманах («З потоку життя») ще з січня лежить в петербурзькій цензурі. Мабуть, швидко поверне, і тоді зараз почну друкувати книжку. Д[обродій] Чернявський прислав мені один з Ваших віршів, який і увійшов до альманаху. Який саме вірш — зараз не можу сказати, бо він у цензурі. На жаль, більш нічого не маємо права
містити у ньому (з причин цензуральних), тож нічого не присилайте. Просив би дуже звістити мене, коли почнете друк Вашого збірника (цим дуже цікавиться і д. Вороний). На коректу чекатиму. Дуже радий, що моя новелка придалася Вам. Здоровлю Вас усім кращим.
Ваш М. Коцюбинський.
292.	До Володимира Гнатюка
6 жовтня 1904 р	23 ст. ст. вересня, 1904,
Чернігів.
Високоповажаний добродію!
На сей раз мені повезло: і листа Вашого і число «Свободи» дістав. Велике ж Вам спасибі за «Свободу». Я вже думав, що не побачу її.
Посилаю Вам 3 оповідання своїх, що були надруковані у нас на Вкраїні. Помістіть їх, будьте ласкаві, в такому порядку: 1) «Цвіт яблуні», 2) «Дорогою ціною» і 3) «Fata morgana». Вийде такий томик, як перший («В путах шайтана»). Чи не можна б друкувати 4-ту книжку на такому грубому папері, як дві попередніх? «На камені», хоч в сьому томику не менше сторінок, як в кожному з перших, вийшло дуже тоненькою книжкою. Коли б Ви уважали за краще змінити порядок, то змініть так, як хочете. Нового оповідання зараз не маю, тож не обіцяю прислати. На більшу книжку, ніж попередні, зараз теж не спроможуся, бо, здається, нічого вже друкованого немає. Прошу Вас дуже, коли це можливо, присилати мені коректу. Постараюся бути акуратним і швидко повертатиму коректу.
Питаєте, що тепер пишу. Недавно, повернувши з Криму, де спочивав літом, написав новелу для альманаху в честь Кобилянської п[ід] заголовком] «У грішний світ» і вже одіслав. Тепер забираюся до більшого оповідання для «Київської старини». Ви не знаєте, як мені важко писати. Умови у мене такі, що я мушу сливе весь вільний час оддавати службовій праці та такій приватній, що дає заробіток, бо у мене велика родина і потребує гроша, а платню беру .невелику та ще хорую. Лікарі кажуть покинути таку працю, більше гуляти, спочивати, а я мушу каменем сидіти. При таких умовах займатись ще літературною працею дуже важко.
Ви дивуєтесь, що паші письменники мало, або й зовсім нічого не посилають до «Л[ітерагурно]-н[аукового] вістника». Мені здається, се можна пояснити тим, що у нас тепер складається багато ріжних альманахів, в яких вони (автори) містять свої праці. Деякі альманахи лежать ще в цензурі, деякі друкуються, а деякі складаються ще. Відтак «Киев[ская] старина» забирає літературний матеріал. Наші автори здебільшого люди бідні, мусять заробляти, а «Киев[ская] старина» хоч небагато, а платить. Це принаджує. Я не думаю, щоб літературна продукція зменшилась у нас: вопа тільки розтеклася по ріжних шляхах. От тепер «Киев[ская] старина» розписала конкурс. Платитиме 100 рублів за аркуш. Певно матиме матеріал.
Мій альманах ще в цензурі. Лежить уже в Петербурзі 9 місяців і чи скоро повернуть, — не знаю. Думаю, що вже невдовзі дістану його. Д[обродій] Коваленко, наскільки знаю, дістав вислану Вами драму. Д[обродій] Вороний
хвалився, що недавно послав свої вірші для «Л[ітера турно]-н[аукового] в[існика]» [...]. Збирається ще щось писати.
На мене не гнівайтеся: якщо матиму матеріал — конче пришлю Вам. Та я пишу мало, коли урву хвилину.
Боюсь Вас турбувати проханням, а хочеться мати мені переклади моїх оповідань на польську мову, про які подані звістки в хропіці «Л[ітературно]-н[аукового] в[існика]». Коли б Вам не трудно було прислати мені їх, я був би вельми вдячний Вам. Коли ж це зв’язано з усякими клопотами, то будьте ласкаві не турбуйтеся і не присилайте.
Чому нічого не пишете про своє здоров’я? Я дуже хотів би знати, як тепер почуваєте себе, чи краще Вам, де пробудете зиму? Сподіваюся од Вас, як обіцяли, ще кілька слів, а поки що сердечно здоровлю Вас усім найкращим.
Ваш М. Коцюбинський.
Згадані оповідання посилаю під опаскою рекомендованим.
293.	До Івана Липи
16 листопада 1904 р.
З.ХІ 904, Чернігів.
Ласкавий пане-брате!
Простіть, що не зараз одписав на Ваш лист: зовсім не мав часу. Тепер трохи вільніший і першому одповідаю Вам. «З потоку життя», в якому уміщено і Ваше оповідання «До п’ятого коліна», ще й досі в цензурі. Маю надію, що вже скоро дістану його. Другий альманах, до якого ласкаво прислали «Чужу жінку» (велике спасибі за те!), ще не виготовлений, знов-таки через цілковитий брак часу. З самої весни я не мав ні одного вечора вільного і тільки з учорашнього дня трохи вільніший. Зараз таки заходжуюсь готувати до друку.
Думаю, що до нового року встигну одіслати до цензури. Дуже мене інтригує Ваш збірник. Коли буде готовий, прохав би Вас вислати мені примірник з «наложением платежа».
Що тепер поробляєте? Може, написали щось новеньке? Похваліться. Чи вже пішло з Адесу прохання про дозвіл «Села» та газети? У нас А. П. Шелухін збирається теж прохати цензуру дозволити йому український часопис. Невідомо тільки, чи скоро збереться. Ще мене цікавить, як там стоїть у Вас справа з альманахом, який улаштовує д. Шелухін? Чи вже послали його? Чи багато гарного матеріалу ввійшло у той збірник? Мені писав д. Єремієв, що послав до того збірника свою «Шляхту» і не має звістки, чи Ви прийняли її. Мені теж цікаво знати про те.
У нас ніяких новинок. Або краще признатись, що я нічого не чув, бо мусив останніми часами закопатись у свою роботу та зовсім не бачився з людьми і ні до кого навіть не писав.
Здоровлю Вас та бажаю всього найкращого.
Ваш М. Коцюбинський.
З.ХІ 1904, Чернігів.
294.	До Володимира Гнатюка
17 листопада 1904 р.
Високоповажаний добродію!
Дуже дякую за запросини взяти уділ у збірнику [...]. На жаль, нічого обіцяти не можу, бо я тепер перетомлений і хорий, отже написати якусь наукову річ не зберу сили.
Альманах «За красою» видає д. Луцький. Він кілька разів писав до мене, прохаючи щось дати, і я врешті зібрався й написав, бо поважаю д. Кобилянську, як писательку [...].
За Вашою радою я написав до д. Луцького, що хочу дати свою новелу Видавничій спілці.
Бачите, справа стоїть так, що д. Луцький написав мені, що альманах вийде найпізніше у перших днях грудня нового стилю. А Ви пишете, що моя книжечка вийде у лютім. Значить, я зможу переслати «У грішний світ» Вам з умовою, що Ви не надрукуєте його у «Вістнику», бо тоді не я уже буду винен, коли вона появиться раніше в мому 4-ому томикові, ніж у збірничку д. Луцького.
320
Будинок-музей М. М. Коцюбинського у м. Чернігові. Вітальня. Фото В. 1. Криворучка. 1972 р.
В кожному разі я постараюся, ще сього місяця переписати свою новелу і перешлю Вам. Зараз цього не можу зробити, бо страшенно перетомлений і хорий. Мушу собі дати якийсь спочинок бодай на два тижні.
Бажаю Вам здоров’я та всього найкращого. Сподіваюся одповіді.
З правдивим поважанням
Ваш М. Коцюбинський.
4 ст. ст. XI 904 Чернігів.
295.	До Івана Нечуя-Левицького
15 грудня 1904 р.	2.ХІІ 1904. Чернігів,
Северянская, собственный] д[ом], 3.
Високоповажаний добродію, Іване Семеновичу!
Насамперед мушу прохати вибачити, що не зараз од-писав на Ваш ласкавий лист. В останні часи я дуже слабую, і часом мені трудно взятись за перо, щоб написати кілька слів.
Дуже Вам дякую за ту віру, яку маєте до мене, бажаючи накласти на мене високий обов’язок стежити за Вашими виданнями, щоб їх не калічено проти Вашої волі. Та одно мене спиняє: стан мого здоров’я такий, що я уважаю себе недовговічним, а часом буває так погано мені, що здається, ось-ось піду ad patres. Тому я не знаю, чи міг би я виповнити такі важкі і великі обов’язки. Поки ж моєї сили і змоги — я готов служити Вам, чим і як зможу.
Я розумію, що кожен, хто видає книжку якогось автора, особливо відомого і заслуженого, мусить рахуватися з його способом писання навіть щодо граматичних форм мови та правопису. Хоч, з другого боку, уявляю собі, як трудно такому видавцеві або редакторові, наприклад], альманаха, прикласти той принцип до діла. Уявім собі, що у збірнику міститься кілька творів різних авторів і кожен автор пише своїм правописом. Тоді такий літературний збірник буде нагадувати скоріш видання етнографічної комісії або наукового товариства і дасть привід не
21 М. Коцюбинський, т. 5
тільки нашим ворогам глузувати з нас, але й щирим українцям навряд чи сподобається.
Я мало тямлю в філології, проте думаю, що тут щось треба зробити, в чомусь поєднатися.
Недавно дістав я з цензури свій збірник. Тяжко покалічила його цензура, багато зовсім викинула, та Ваших «Гастролів», хвалить бога, не зачепила. Конче пришлю Вам коректуру та уважатиму своїм обов’язком зберегти всі особливості Вашого письма. Старші письменники — учителі наші (ніде правди діти) більш прислухалися до живої народної мови, більш придивлялися до неї, ніж молодші, особливо ті, що одірвані од села, од народу і беруть за зразок не живу мову, а книжну, часто-густо покалічену та занечищену. Та в мене є надія, що наша літературна мова, як молоде вино, очиститься з часом од шумовиння і стане прозорою й міцною. Така перехідна доба властива багатьом молодим літературам.
Як Ваше здоров’я тепер? Чи дозволяє Вам писати? Дуже хотілось би мені побачитись з Вами та засвідчити ще раз ту глибоку повагу, з якою завжди до Вас відноситься Ваш М. Коцюбинський.
Жінка засилає Вам щирий привіт.
296.	До Івана Липи
21 грудня 1904 р.	8.ХІІ 1904. Чернігів,
Северянская, собственный] д[ом], 3.
Ласкавий брате!
Дістав я цими днями альманах з цензури і мушу Вас засмутити. «До п’ятого коліна» цензура викинула цілком. Те ж вона зробила і з оповіданням М. Левицького та новелкою Лесі Українки, найкращою, на мій смак, річчю з усього присланого до збірника. Викинула також деякі вірші Старицького, Грінченка, почеркала оповідання] Чайковського, Чернявського і др. Взагалі була дуже немилосердною. Вже як не як мушу з стисненим серцем друкувати збірник. Та по різдві пущу в друк. А що ж Ваше «Багаття»? Невже не побачить швидко світу? Це було б дуже жалко. А я оце хочу звернутися до Вас з великим проханням і, правду мовити, дуже рахую на Вашу ласкаву поміч. Видав я, як бачите з посилки, яку рівночасно з листом засилаю Вам, своє оповід[анпя] «Для загального добра» (ц[іна] 20 к.). Хотів би частину того видання продати в Одесі і був би дуже і дуже вдячний Вам, коли б помогли мені це зробити. На комісію я не хочу давати книжки, бо з цим багато мороки, волію краще зробити великий % скидки, аби взяти готові гроші. Мої умови такі: коли куплять 100 або більше примірників, можу зробити 35% скидки з номінальної ціни при моїй пересилці. Коли ж не менше 10 примірників] — 25 % і пересилка моя. На таких умовах я хотів би спродати хоч частину і другого свого видання — «Fata morgana» (ц[іна] 15 к.). Ви його маєте, я якось послав улітку примірник Вам.
Замовлення міг би вислати «наложенным платежом». Отже, коли захочете допомогти мені у справі продажу обох тих книжечок, буду дуже і дуже Вам вдячний. Я б не турбував Вас своїм проханням, та думаю, що ніхто з одеситів не зверне на моє прохання такої ласкавої уваги, як Ви, любий брате. Велике спасибі сказав би, коли б Ви змогли не одкладати сеї справи, бо, признаюся Вам, що маю у друкарні довг (книжка видана на кредит), і друкарня довго чекати не хоче.
Чи не збираєтеся до Києва на ювілей 1. Левицького, що має одбутися, здається, 18 с[ього] м[ісяця]? Я навряд чи буду. Щось погано почуваю себе. Та ще побачу.
Бувайте ж здорові обоє з вп. дружиною. Жінка засилає Вам привіт.
Ваш щирий М. Коцюбинський.
