Високоповажаний Добродію !
Ви були такі ласкаві, що взяли на себе труд повідомити мене про згоду д. Франка написати передмову до збірника оповідань мого чоловіка, які я маю замір видати у нас на Вкраїні.
Не дістаючи так довго (минуло більш 3-х місяців) обіцяної передмови, зважуюсь звернути ся до Вас з проханєм повідомити мене, чи можу я мати надію дістати ту передмову і коли саме.
Міні дуже хотілось би видати згадану книжку з переднім словом д-ра Франка. — Рукопис лежить давно готовий, та без передмови не хочеть ся мені подати його в цензуру.
Була б дуже вдячна Вам за поміч в цій праві.
Сподїваю ся ласкавої відповіді.
З високим воважанєм
В. Коцюбинська.
Адреса:
г. Черниговъ, Сѣверянская, 3.
Вѣрѣ Іустиновнѣ Коцюбинской.
19.
Високоповажаний Добродію!
Не писав так довго, бо не було мене в Чернигові з місяць; повернувши з Петербургу, я застав ласкавий лист Ваш до моєї жінки і 'зараз же пишу до Вас оцих кілька слів, долучаючи свою фотографію — щоб Ви могли заздалегідь виготувати клїш.
Ви якось писали, що добре було б до 3-ої книжки додати автобіографічну замітку, і я був пристав на це. Тепер, роздумавши, я вважаю, що це було б зайве, для мене трудне й для читачів нецікаве1). Краще на мою думку обмежити ся переднім словом д-ра Франка, яке сподїваю ся він таки вилагодить, бо йому, як бачу з листа до моєї пані, тільки брак часу, а моя жінка пише йому, що згоджуєть ся зачекати на передмову той місяць.
9 На сім становищи стояв покійний письменник і дальше, тому його біографія доси зовсім невідома.
Тимчасом я постараю ся прислати Вам повістку, що пійде першою до 3-ї книжки; вона нази-ваеть ся „Дорогою ціною“. Далі до тої книжки
Михайло Коцюбинський 1900 р.
підуть: „Хо“, „П’ятизлотник“ (надрус в „Зорі“ за 1892 р. ч. 23.) і „Пісня“ (надр, в „Зорі“ за 1895 р. ч. 22.). Цього останнього огюьідання я прохав би змінити заголовок на „На крилах пісні'“.
Здасть ся, що в такому обємі книжочка буде не більшою й не менчою од попередніх.
Маю до Вас, ласкавий Добродію, велике прохане: мінї дуже хотїлоб ся мати Вашу фотографію
і хоч таким способом побачити чоловіка, якого я так шаную, якому я стільки винен і такий вдячний. Ви зробили б міні велику приємність і ласку, коли б прислали своє поличчя.
Як там Ваші виданя і що нового випустили в світ? Од Вас тільки й маю відомости.
Прошу не гнівати ся на мене, що так опізнив ся з присилкою рукописи. Постараю ся надолужити втрачений час.
Бувайте здорові!
З правдивим поважанєм
щирий М. Коцюбинський.
10. ст. ст. II. 1901.
Чернигів.
20.
Високоповажаний Добродію!
Тільки що дістав Ваш привіт. І я й дружина моя складаємо Вам та всім підписаним на картці сердечну подяку за память. Вірте, що й ми вміємо памятати й шанувати наших закордонних братів по ідеї й праці'. Ще раз сердечна подяка за привіт.
Я чую ся перед Вам} винним — досі' не прислав до третьої книжки обіцяного оповіданя. Не буду широко розводити ся про причини, скажу тільки, що це було трудне для мене, майже неможливе. За те тепер можу з певністю сказати, що за місяць будете мати моє оповідане п. з. „Дорогою ціною“.
В останні часи я був дуже занятий, до то-го-ж мусів виготовити для альманаха в честь Ку-лїша1), що має вийти в Чернигові, новелю.
Така шкода — ми тут на Вкраїні' не знаємо навіть, що тепер нового виходить в Галичині, не маємо спромоги читати) „Вістника" навіть2). Мене, наприклад, дуже цікавить статья д. Франка „З останніх десятиліть XIX віку“, що там друкуєть ся. Чи не огляд се новійшої української літератури ?
Як там Ваша „Видавнича Спілка“ ? Що нового видали?
Я маю цікаві для Вас книжки, видані редакцією „Земського Сборника Чернигов, губ.“, де я був фактичним редактором. Це „Література українського фолькльору за 100 літ“ — Б. Грінченка й Василенка — „Генеральное слідствіе о маетно-стяхъ Шжинскаго полка“. Коли не масте сих книжок а бажали-б мати, напишіть, я залюбки вишлю Вам їх.
Поки-ж що — бувайте здорові.
З високим поважанєм
Щирий М. Коцюбинський.
10. ст. ст. X. 1901. Чернигів.
