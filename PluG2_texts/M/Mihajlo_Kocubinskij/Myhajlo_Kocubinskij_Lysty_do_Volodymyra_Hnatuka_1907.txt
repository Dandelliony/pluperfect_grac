
Дорогий Пане Володимире!
Посилаю Вам вдруге відозву Виділу нашої „Просвіти“, яка вже раз побувала у Львові і знов повернула до нас з незрозумілим для мене написом. Те „адресат не приймає“ для мене настільки загадкове, що я нічого не розумію. Бо не можуж я думати, що Ви хотіли зневажити наше Товариство і зрікаєтесь всяких зносин з ним. Не моглаж образити Вас наша просьба (якої врешті Ви і не читали ще); найбільше — Ви могли б викинути її у кошик під столом і нічого не прислати наді з Ваших праць, які ми так високо цінимо; але свідомо одкинути наш лист — се булоб щось не-дюжливе. Так само назад повернув лист і до д. Франка, з таким самим написом. Що се значить ? Чи се непорозумінє.
Будьте ласкаві — розвяжіть нам сю загадку, якої ми самі не годні розвязати. 
Як Ваша ласка — повідоміть, чи Товариство ім. Шевченка пришле що для бібліотеки „Просвіти“ з своїх видань („Записки“, Збірники і т. и.)?
Як ся маете? Весна повинна б принести Вам здоровя.
Чи проф. Грушевський тепер у Львові? Кланяйтесь йому, з ласки своєї, і перекажіть, що я послав йому на київську адресу свій етюд для „Ві-стника“. Чи він дістав його ?
Кланяюсь також Вп. панї Вашій і д. Франкові.
Чекатиму одповідї.
Ваш М. Коцюбинський.
Не пишу більше, бо дуже змучений упорядкованем концерту для „Просвіти“. Тільки що від’їхали від нас д. д. Лисенко, Мишуга і співачки. Концерт випав дуже світло — народу було так багато, що у великій залї не було чим дихати.
Ще раз обіймаю і цілую сердечно
1. ст. ст. III. 907. Чернигів.
Товариство „Просвіта“ в Чернигов).г)
Ваш М. К
В Чернигові недавно заснувалось Товариство „Просвіта“. На першу чергу воно поставило організацію безплатної бібл'їотеки-читальнї для своїх членів і Рада Товариства вважає своїм обовязком подбати, аби бібліотека „Просвіти* поповнена була українськими книжками, а читальня — нашими періодичними виданнями. На жаль, молоде Товариство не має зараз спромоги витратити на ту мету відповідних коштів і змушено обернути ся до Вп. авторів, видавців, а також редакцій просвітних
та наукових товариств з проханням запомогти йому присилкою книжок, або періодичних видань безплатно.
З таким .проханням Рада Чернигівської „Просвіти“ обертаєть ся і до Вас, Високоповажаний Добродію, в надії, що її не буде одмовлено в присилцї Ваших цінних праць.
--- Михайло Коцюбинський,	Е. Шульга,
голова.	секретарь.
67.
б.	ст. ст. IV. 907. Чернигів.
Дорогий пане Володимире!
Хоч Ви тепер і лічите ся і може скучаєте за домом та за роботою, а я все таки радий, що Ви попали до Німців, бо маю надію, що вони Вас трохи направлять. І якось читаючи Ваш лист, не жаль було мені шкіри на Ваших руках: нехай тріскаєть ся зверха, аби в середині було здоровіле!
Хотілось би мені чим небудь розвеселити Вас — та біда, що навкруги у нас саме невеселе, навіть весна не радує, така холодна, сіра, сумна. Найкращі хвилі — коли можеш забути про своє істнуванє, залізши з головою в роботу — але що до мене, то й сього не можу собі позволити, бо все нездужаю.
От і недавно — поховзнув ся якось, розтяг щось у середині, коло серця і мало не вмер, а тепер все болить і не можу довго седїти за столом. А тим часом так хочеть ся писати — і навіть маю що писати. В голові повно, а на папері пусто.
Жаліюсь Вам через те, що й Ви тепер не в кращому станї і Вам зрозумілі муки Танталя.
Про історію з відозвою нашої „Просвіти“ забудьмо. Тепер все вияснилось і я наперед дякую за обіцянку прислати книжок. Мусите конче прислати нам і свої коломийки і етнографічні збірники, бо се незвичайно цінний матеріял, якого ніде у нас на жаль не можна дістати.
Галичане до нас дуже ласкаві. Ми дістаємо дурно мало не всї галицькі часописи.
Тільки тепер, переглядаючи ті часописи, я зрозумів, яка це, за малими винятками, мізерія! Спо-дїваю ся, що ви не будете гнівати ся на мене за се слово, бо, на скільки Вас знаю, спеціфічно галицький патріотизм на стільки ж Вам чудний, на скільки й менї спеціфічно український.
Робота в нашій Просвітї“ йде мляво, поки що. Поминаючи загально політичні умови нашого житя, не сприяючі розвоєві подібних товариств, мусимо признати ся: у нас нема людей. Нема трів-кої свідомосте, нема уміння й охоти працювати. Ще поговорити — хоч погано — ми можемо, але взятись до реальної роботи — трудно. Через те дуже ненормальне і сумне зявище: працюють два-три чоловіки, а решта холодні як мерцї. Скільки ще треба енергії і часу, щоб виховати робітників. Ви вже пережили цю кризу; у Вас тепер' не бракує нї сил, ні досвіду — і наша Україна, здалеку така красна, з близька видалась би Вам мертвим островом. Не думайте, що се говорить в мені песімізм. Нї, я не песіміст, може був досі занадто великим оптімістом і через те, пустившись з кабінету у ширший світ — наскакую на підводні каміння, яких перше не помічав. Але се не знеохочує мене і нераз гірко мені буває, що маю так Л'.ало сил і здоровя.
Ну, та доволі про се. Не хотів би, щоб мої наріканя псували Вам гумор. Якось то буде!
Дуже Вам дякую за звістку про Ваше здоровя. Менї так хочеть ся знати завжди, як і що з Вами.
Не треба мені" робити Вам освідчин — Ви и самі знаєте, що я Вас дуже люблю й поважаю. Буду радий і вдячний, коли напишете до мене хоч пару слів.
А поки що цілую і обіймаю Вас сердечно.. Бувайте здорові!
Ваш М. Коцюбинський.
