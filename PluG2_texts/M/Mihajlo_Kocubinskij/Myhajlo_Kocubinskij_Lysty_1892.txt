18.	До Михайла Комарова
15 березня 1892 р.	С. Лопатинці, 3 марта 1892 р.
Вельмишановний добродію!
Оце третій день, як я підвівсь з постелі і ледве-ледве плентаюсь по хаті, так змучила мене слабість.
Дуже мені бажалося відгукнутись на Ваші ласкаві запросини — прислати що до збірника, бо, ще не очунявши гаразд, взявся я до роботи і скінчив оповідання, котре я спеціально написав для «Запомоги». Боюсь тільки, що опізнивсь, і що всі мої заходи ні на що не здадуться. Посилаю Вам (посилкою) «На віру» і оповідання «П’яти-злотник». Не знаю, чи будуть Вам до сподоби, але я дуже дякував би Вам, коли б Ви були ласкаві справили, що можна, та написали мені свою думку щодо моїх праць. «Киевская старина» просить мене перекласти «На віру» на московську мову. Як на Вашу думку — варт це зробить, чи залишити?
Сердечне спасибі Вам, ласкавий добродію, за Вашу обіцянку нараяти мені географічні матеріали, потрібні для описі подорожей. Нетерпляче чекаю Вашої поради в цій справі.
Не менш дякую Вам і за надію, яку Ви подали п. Боржковському. Він послав дещо Вам, та не знає, чи дійшло воно до Вас, бо посилка була не під вашою адресою.
Посилки (одеські книжки) я не одібрав, може вона це загинула на пошті або що інше сталося з нею, але я не знаю, як і дякувать Вам, що Ви не забуваєте мене, Ще одно сердечне, щире спасибі!
23
Будьте ласкаві, напишіть мені, як стоїть справа з «Запомогою», коли вона має вийти та чи багато надіслали Вам матеріалів. Це мене дуже інтересує і тому нетерпляче очікуватиму листа од Вас.
Будьте здорові!
З великою повагою до Вас.
Щирий Мих. Коцюбинський
Шановній сім’ї Вашій мої сердечні вітання.
Ст. Рахны-Лесовые.
Лопат [инский] сах[ариый] зав [од].
19.	До Олександра Барвінського
28	березня 1892 р.	16 марця 1892 р., с. Лопатииці.
Високоповажаний добродію!
Редактор «Зорі», д. Василь Лукич, писав мені, що передав редакції «Правди» мою повість — «На віру».
Не маючи досі від Вп. редакції «Правди» ніякої звістки, обертаюсь до Вас, ласкавий добродію, з уклінною просьбою оповістити мене, чи «Правда» друкуватиме «На віру», а також коли це буде і чи можу я мати надію на кілька відбиток тої повісті, як гонорар за працю?
За ласкаву одповідь на мій лист буду вельми вдячний.
З поважанням повік щирий ‘ Мих. Коцюбинський
Адреса: Россия, ст. Рахны-Лесовые, Ю. 3. Ж. Д. Лопа-тинский сахар[ньій] завод. Михаилу Коцюбинскому.
20.	До Василя Лукича
7 червня 1892 р.	26 мая 92 р. С. Лопатинці.
Вельмишановний добродію!
Посилаю Вам для «Зорі» оповідання «П’ятизлотниюк Оповідання це написав я для одеського збірника «Запомоги», але зоно не увійшло в той збірник цілком, бо впорядчик збірника д. Комар, дбаючи про те, щоб «Запомога» перейшла через цензуру, мусив викинути з оповідання сцену стягання податків. У нас треба бути дуже обережним, особливо коли видається збірник, бо цензура може знівечити цілий збірник задля одної сценки. Д[обродій] Комар раяв мені подати «П’ятизлотник» у «Зорю» цілком, і оце я посилаю Вам його та буду радий, коли він здасться Вам.
«Рідного зільника», спасибі Вам, маю вже 1 — 80 стор., а далі, хоч Ви й писали, що висилатимете зі Львова, я не одібрав.
Фотографію Кухаренка і його лист уклінно прошу вислати мені, бо, мабуть, вони вже Вам не потрібні.
Я зовсім виїжджаю з Лопатинець сими днями, тому-то прошу адресувати листи в г. Винницу, Подольский] губернии], собственный] дом. М. К.
3 великим поважанням повік щирий Mux. Коцюбинський.
22. До Володимира Шухевича
6 липня 1892 р.	24 червня 92 р., с. Каменча.
Високоповажаний добродію!
Химерна доля закинула мене аж у Басарабію, поміж нарід, чужий для мене і мовою, і звичаями.
Весело на чужині згадать про рідну країну, любо промовить до кого рідною мовою. Тут, у Басарабії, працюю я в філоксерній комісії і потішаюся лишень одною надією — придбати собі за літо здоров’я. Гарний клімат, рух, виноград — все те, сподіваюся, матиме чималий вплив на здоров’я, котрим в останньому часі я не міг похвалитись.
Поки що — я розкошую, дивлячись на чудові краєвиди, котрі зустріваються на кожному ступіні.
Та й Ви, ласкавий добродію, певно не сидітимете ціле літо у Львові, а поїдете в гори подихать гірським повітрям та побільшити свій музеум цікавими речами?
І у сьому листі обертаюся до Вас з просьбами, аж мені соромно, що так часто турбую Вас; та, прошу вибачить, таки насмілюсь і попрохаю — одно — висилати мені «Дзвінок» під новою адресою, а друге — переказать д. Барвінському — коли зустрінетесь з ним, — що я прохаю його надрукувать мою повість «На віру» не під псевдонімом (Захар Козуб), а під моїм власним назвиськом.
Дякуватиму Вам сердечно.
Сподіваюсь, що Ви напишете до мене незабаром і не забудете повік щирого та поважаючого Вас Мих. Коцюбинського.
Вп. родині Вашій моє сердечне привітання.
Адреса: Россия. Г. Оргеев, Бессарабск[ой] губ[ернии], в с. Каменчу (филлоксерная комиссия).
23.	До Василя Лукича
Вересень 1892 р.
Високоповажаний добродію!
Подаю Вам до бібліографічного одділу «Зорі» коротеньку звіртку. Може здасться.
26
В книзі московської часописі «Русская мысль» за вересень поміщена рецензія — замітка на Руську історичну бібліотеку, видавану О. Барвінським. Сказавши кілька слів про недостачу історичної освіти поміж галицькою мо-лодіжжю, автор замітки подає зміст 12 томів «Бібліотеки» та хвалить мову перекладача, що, на його думку, має велику вагу, бо «недалеко за нами тії часи, коли русофоби кричали: «піета Шш», а з другого, що українсько-руської мови «никогда не было, нет и быть не может», а існує тільки «наречие», котрим хоч й говорить 20-мільйопова маса, та котре ніколи не буде здатне розвитися до змоги виявлення на ньому наукових понять». Цю ялову суперечку розв’язали самі життєві факти, і те розв’язання можна привітать, як вітається все живе, культурно-поступове, до щастя та свобод людськості. Іще «патріоти» певного сорту можуть називати «жаргоном» мову, на котрій перекладено Біблію і твори Гомера, Данте, Шекспіра та т. ін., але факт од цього не переміняється.
Вкінці автор звертає увагу редакції на безліч друкарських помилок та на вельми високу ціну видання.
24.	До редактора «Зорі»
Вересень 1892 р.
Високоповажаний добродію пане редакторе!
Ще в маю, як не помиляюся, послав я для «Зорі» оповідання «П’ятизлотник» під адресою вп. д. Костя Паиьківського для передачі редакторові «Зорі». Проминуло вже три місяці з того часу, а я й досі не знаю, що сталося з тим оповіданням: чи дістала його редакція, чи друкуватиметься воно і коли це буде. Тому-то звертаюся до Вас, ласкавий добродію, з проханням оповістити мене, чи «П’ятизлотник» єсть в Вашій теці і коли він побачить світа.
Крім сього уклінно прошу прийняти од мене, як од читача «Зорі», просьбу подавати в кінці кожного числа «Зорі» зміст числа, як се бачимо в часописях польських, московських та інш. Це матиме певну практичну вагу для читачів, бо дасть змогу швидко одшукувать в часописі те, що кому треба. На мою думку, багато передплатників подякує вп. редакції, скоро моє прохання буде виконане»
27
Лагоджу деякі праці для «Зорі», та лихо, що не знаю, під якою адресою посилать їх: Василь Лукич виїхав з Станіслава (як мені писав), а під адресою д. К. Паньківського не знаю, чи доходять.
Чекатиму нетерпляче одповіді.
З великим поважанням Михайло Коцюбинський.
Адреса: Россия. Г. Оргеев, Бессарабской губ[ернии], в с. Каменчу (филлоксерная комиссия). Мих. Мих. Коцюбинскому.
25.	До Василя Лукича
13 жовтня 1892 р.	1 сі. сг. жовтня 92 р., с. Джурджулешти.
Високоповажаний добродію!
Лист Ваш не застав мене в Оргєєві, куди Ви ласкаво вислали аркуші «Рідн[ого] зільника», тому-то одібрав я його лише учора та поспішаюсь з одповіддю.
Усе літо довелось мені прожить в умовах, цілком не сприяючих літературній праці, а проте придбав я чимало цікавого матер’ялу та почав одно більше оповідання «Ціпов’яз». Опріч сього лагоджу ескіз «По Басарабії», в котрім чималу частину займе побит українців, що живуть колоніями скрізь по Басарабії. Чекаю тільки осені, себто вільнішого часу, щоб взятись до роботи, і сподіваюсь ще в кінці сього року вислати Вам «Ціпов’яза» та «По Басарабії». В усякому разі на ці- дві праці можете розлічувати напевно.
Щодо довшої повісті для «Зорі», про яку Ви пишете, то задля вищезгаданої причини не можу її обіцяти Вам на початок 93 року, хоч і маю багато призбираного матеріалу та готовий план.
Взагалі — усякі більші та дрібні праці з великою охотою посилатиму до «Зорі», бо з часу Вашого редагування «Зоря» стала часописсю, за котру не червонієш з сорому перед людьми.
В Басарабії доведеться мені пробути не довго, тож прошу тільки до 15 ст. ст. жовтня адресувати листи вг. Рени (Бессарабия) в филлоксерную комиссию.
З великим поважанням повік щирий Мих. Коцюбинський,
28
26. До Олександра Барвінського
30 жовтня 1892 р.	18 ст. ст. жовтня 92 р., г. Реиі.
Високоповажаний добродію!
З часописі «Зоря» дізнався я, що моя повість «На віру» ласкаво поміщена Вами в «Прарді», а д. Шухевйч писав мені, що Ви обіцяли вчинити мою волю — вислати мені відбитки моєї повісті.
Отже, тепер обертаюся до Вас, ласкавий добродію, з уклінною просьбою висилати мені відбитки «На віру» в ковертах, опріч того, як Ваша ласка, пошліть один примірник через цензуру, може, вона пропустить, тоді можна усе заразом вислати, без тієї замороки висилання в ковертах. Проте усе ж таки прошу вислати мені поки що хоч 1 — 2 примірники повісті в листах, за що складатиму Вам щиру та велику подяку.
Я тепер пробуваю в Новій Басарабії, на Дунаї, листи ж прошу висилати не на мою адресу, авг. Винницу, Подольской] г у б[е р н и и] Лидии Михайловне Коцюбинской, для передачи М. К.
Бажаючи Вам, ласкавий добродію, усього найкращого, остаю з високим поважанням Мих. Коцюбинський.
Р. Б. Нетерпляче чекаю Вашої посилки, бо, не маючи «Правди», ще й досі не бачив своєї праці.
27.	До Василя Лукича
5 грудня 1892 р.	23 ст. ст. падолиста, 92, Вінниця.
Високоповажаний добродію!
Сердечне спасибі Вам за «Рідп[ий] зільн[ик]», останній аркуш котрого я тільки що одібрав. Справді матиму любу пам’ятку від чоловіка, котрого вельми та щиро шаную.
Поспішаюся з одповіддю на Ваше запитання щодо «По Басарабії», щоб Ви могли помістити заголовок цеї подорожі на властиве місце, бо згадана стаття буде написана в формі подорожі.
Маю я декілька фотографій, на мою думку, придатних для «Зорі», та не знаю, що скажете Ви, добродію, на це.
Єсть у мене 4 види Кам’янця-Подільського (себто: загальний вид міста, вид на новий міст, на турецьку фортецю та на Кам’янець — - з польських фільварків). Я міг би зладнати історичну монографійку г. Кам’янця та подати її враз з фотографією] до «Зорі».
Що Ви на це скажете?
Маю теж фотографію] з патрета Гонти та оден тип: кремезний дід-чумак. Про малюнок Шевченковий (видання краківської] академічної громади), мабуть, нема чого й згадувать, бо Ви його, певно, маєте та подасте в «Зорі».
Якщо захочете покористуваться згаданими малюнками, прошу написати мені, а я вишлю їх Вам, сподіваючись, що вони будуть звернені, скоро минеться потреба в них.
Подаю Вам теж матер’ял до «Ілюстрованої України»; здається, ще не був надрукований в «Зорі».
Видання «Родины»: Пісні Кольцова, ілюстрований] альбум (1892).
Дідова пісня — Микешина.
Нічліг чумаків — Полякова.
Подорожний — Полякова.
Видання ч[асопису] «Север» (1892).
Альбум до повістей М. Гоголя:
1.	Патрет М. Гоголя — Рєпіна.
2.	Пропавша-грамота — Зічі.
3.	Пропавша грамота — Тихомирова.
4	і 5. Зачароване місце — М. Клодта.
6 і 7. Ніч перед різдвом — Загорського.
8.	Майська ніч — Зощенка.
9.	Майська ніч — Кондратенка.
10.	Сорочинський ярмарок — Рєпіна.
11 і 12. Страшна помста — Микешина.
Альбум до ч[асопису] «Нива» (1892).
Сховались — Котляревського.
«Сборник артистов-иллюстраторов» (1892).
Малороссия — А. П. Шільдера (до вірша А. Толстого, під тим же заголовком).
«Иллюстрированный мир», 1892, ч. 14.
Стара ратуша у Львові.
Очікуючи від Вас скорої відповіді, остаю з високим поважанням повік щирий Мих. Коцюбинський.
Адреса: г. Винница, Подольской] губ[ернии], Лидии Михайловне Коцюбинской
для М. К[оцюбинск]ого.
30
28. До Олександра Барвінського
6 грудня 1892 р.	24 ст. ст. падолиста, 92, Вінниця.
Високошановний добродію!
Тільки що повернув додому і застав Ваш лист та один примірник «На віру». Жаль мені дуже, що не так склалося, як ждалося. Не маючи надії на грошовий гонорарій, я гадав, що принаймні матиму книжку, чепурно видану... Ну, та що казать, коли інакше, як пишете, не можна було! Тому-то прошу Вас, ласкавий добродію, висилайте мені обіцяні примірники оповідання на подану нижче адресу.
Для «Правди» лагоджу велику працю — переклад «Пана Тадеуша» Міцкевича. Тепер саме в українській літературі помічається пекуча иотреба в перекладі на нашу мову європейських класиків, щоб нам не доводилось (як досі) — зазирати за всьогосвітнім добром до чужої хати.
Тому-то д. Самійленко заходивсь перекладати Данте, Боровик перекладає «Втрачений рай» Мільтона, а я взяв собі «Пана Тадеуша». Не знаю, чи буде вдатний переклад, проте скоро перекладу 1-шу частину, пришлю її на Ваш суд.
Прошу не забувати високоповажаючого Вас та щирого Мих. Коцюбинського.
Адреса: г. Винница, Подольской] губ[ернии] Лидии Ми хайловне Коцюбинской
для М. К[оцюбинско]го.
29.	До Олександра Барвінського
15 грудня 1892 р.	З ст. ст. грудня, р. 92, Вінниця.
Високошановний добродію!
Недавно повернувши додому, я пізно одповів на Ваш лист на подану адресу, у Відень.
Через це саме я й не певен, чи Ви одібрали мій лист, і оце на всякий випадок пишу до Львова, знов прохаючи вислати обіцяні примірники «На віру» на подану нижче адресу. Сподіваюся, що мій лист, писаний у Відень, дійде до Вас, і тому не подаю змісту його.
31
Поздоровляючи Вас, ласкавий добродію, з надходя-чими святами і сердечно бажаючи Вам здоров’я та усього найкращого, остаю з великим поважанням щирий
Мих. Коцюбинський.
Адреса: Россия, г. Винница, Подолье к[ой] губ[ернии] Лидии Михайловне Коцюбинской, для К[оцюбинско]го.
30.	До Василя Лукича
26 грудня 1892 р.	14/ХІІ ст. ст. 92 р., Вінниця.
Високоповажаний добродію!
При нагоді різдвяних свят складаю Вам, ласкавий добродію, свої найщиріші бажання: дай боже Вам ще довгого та гарного віку!
Оце саме одібрав я звістку про те, що 23 ч. «Зорі» не пущено в Росію. Звістка справді дуже сумна, але сталося те, чого можна було сподіватися, бо, як самі знаєте, справа висилки «Зорі» до Росії не могла стояти добре, залежачи від якогось там поштового цензора!
Та ще цензор, спасибі йому, доволі порядна людина, коли досі не дуже-то пильно нишпорив в «Зорі» та аж коли схаменувся! Добре, що не заборонив для українських передплатників «Зорі», а тільки натякнув, що такий випадок можливий, бо якби на другого, то довелось би попрощатись з дорогою для нас часописсю.
Маючи ж на увазі, що тепер будуть дуже пильно переглядати «Зорю», добре було б на деякий час залишити друкування таких речей, як остання повість Чайченкова.
Маю до Вас, шановний добродію, велику просьбу. Зробіть мені ласку, за котру дуже дякуватиму. Не одібравши 23 ч. «Зорі», я не матиму повного річника часописі за 92 р., не прочитаю кінця повісті Чайченкової. Тому-то прошу Вас вислати мені 23 ч. листами, в ковертах, розділивши число на два листи. Зробите мені велику ласку, за котру буду вельми а вельми вдячним.
В надії, що не одмовитесь вволити мою волю, остаю з високим поважанням щирий Мих. Коцюбинський.
Адреса: Россия, г. Виииица, Под[ольской] губ[ернии], Лидии Михайловне Коцюбинской, для М. К[оцюбинско]го.
32
ЗІ.	До Панаса Погибни
10 січня 1893 р.	29 XII, р. 92. Вінниця.
При пагоді свят складаю Вам, високоповажаний Опанасе Ивановичу, мої найщиріші бажання: дай боже Вам здоров’я та долю щасную!
Заразом сердечно дякую за пам’ять й за заходи визволити мене з прикрих обставин.
Валер’ян Васильович привіз мені од Вас 10 карбованців і додав, що Ви обіцяли висилати мені по 20 карбованців щомісяця усю зиму, а потому, влітку, одлічувать по частинам ції гроші з пенсії, що братиму на філоксері.
Фінанси мої тепер в дуже поганому стані, тому-то я з вдячністю згоджуюсь на подані умови і уклінпо прошу, хоч би й сими днями, вислати мені обіцяну позичку. Сердечне дякуватиму.
Нашим спільним знайомим прошу передати мої при вітання.
З високим поважаням до Вас щирий Михайло Коцюбинський.
Адреса: г. Винница, Подольской] губ[ернии], Лидии Михайловне Коцюбинской, для М. К[оцюбинск]ого.
З М. Коцюбинський, і. 5
1893
32.	До Олександра Барвінського
23 січня 1893 р.	Вінниця, 11 січня ст. ст., р. 93.
Високоповажаний добродію!
Ласкавий лист Ваш од 26/ХІІ н. ст. отримав-ем. З великою охотою вчинив би Вашу волю — прислав би і переклад Міцкевича, і оповідання, та, на лихо, зараз не маю нічого готового, хоч сподіваюся незабаром вилагодйти до друку і одне (1-шу пісню), і друге.
Щодо «Пана Тадія» — то буду щасливим, побачивши його і в читанці гімназіальній.
«На віру» дістав я, спасибі Вам, вже 6 примірників. Не знаю, може вислали Ви й більше. Прошу Вас дуже, ласкавий добродію, не висилайте повісті так часто, бо па це звертають увагу, а у нас, як самі здорові знаєте, до халепи недалеко.
Тому-то прошу Вас висилати «На віру» не частіше, як двічі на місяць. Так буде краще.
Бажаючи Вам, ласкавий добродію, усього найкращого, остаю з високим поважанням Мих. Коцюбинський.
33.	До Василя Лукича
26 березня 1893 р.	14 ст. ст. березіля, р. 93, м. Вінниця.
Вельмишановний добродію!
Одібравши Ваш лист з 21 н. ст. с[ього] місяця, зараз таки взявся я до переробленля тих сцен мого оповідання, які, по Вашій думці, не догодять цензурі, бо, сказати
щиру правду, мені приємніше було б побачити «Ціпов’яза» па сторінках «Зорі», ніж у «Правді».
Переглянувши пильно справу з граматкою, я цілком згоджуюсь з Вами, що вона, щодо форми, нецензурна. [...] Щодо тої сцени, де становий б’ється з Семеном, то я змінив її цілком та, щоб догодити цензурі, зробив станового не вовком, а плохою овечкою, і певний, що з цензорського погляду мій становий буде вважатися за ідеал станового в белетристиці. Сподіваюся, що тепер вже не буде перешкоди до друкування «Ціпов’яза» в «Зорі».
Щодо матеріалів для літературної частини календаря, то маю надію незабаром, може, ще з кіпцем сього місяця, надіслати Вам дещо.
Спасибі за вияснення справи з Словарем. Гроші на Словар вишлю до адміністрації.
Зробите мені, добродію, велику ласку, одповідаючи мені, коли змога, не гаючись, чи задовольняють Вас од-міни, пороблені в «Ціпов’язі», а также, коли гадаєте друкувати його?
Скоро не матимете часу на довший лист, то прошу звістити мене хоч би карткою. З високим поважанням
Мих. Коцюбинський.
Адреса до свят — у Вінницю. Сцену з становим долучаю.
34.	До Панаса Погибки
ЗО березня 1893 р.	18 березіля, р. 93. Вінниця.
Вельмишановний Опанасе Ивановичу!
Дякуючи за 15 карб., посланих мені через д. Боровика, насмілююсь ще раз потурбувати Вас, звертаючись з просьбою.
До сьогоднішнього дня чекав я од Вас листа, чекав, правду сказати, й грошей, котрі тепер, минаючи вже свята, притьмом потрібні мені, щоб рятувати родину мою од недостатків, бо по щирості признаюсь Вам, що з нами круто. Отже, сподіваюся, що Ви вважите, ласкавий добродію, на моє благання та вишлете мені, коли ласка, якнайшвидше, не п’ятнадцять карбованців, а 30, вважаючи, що
мені потрібні будуть гроші на дорогу до Телентова, чи куди зводите вказати мені прибути.
Позичені гроші з вдячністю верну Вам, одлічаючи по часті з мого жалування, а за порятунок при лихій годині опріч того буду повік щире дякувати.
Бажаючи Вам од серця веселих свят та сподіваючись ласкавої одповіді на лист сей, з високим поважанням
Михайло Коцюбинський.
