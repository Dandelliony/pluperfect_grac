13.	До Олександра Барвінського
18 лютого 1891 р.	С. Лопатинці, б лютого, р. 1891.
Вельмишановний добродію!
Вибачте мені, будьте ласкаві, що так довго нічого не присилав Вам для «Правди». Останніх - 2 місяці забрала мені тяжка недуга матері та переїзд з Вінниці в Лопа-тинці, де я тепер — на якийсь час — осівсь.
Сьогодні, вибравши вільну хвилину, списав я те, що чув від одного старенького українця про Шевченка, і оце подаю Вам ті спомини, прохаючи видрукувати їх в «Правді». Невдовзі сподіваюся надіслати Вам більшу працю.
«Правду» уклінно прошу вислати по тій самій адресі, у Вінницю. Адресу до листів подаю нижче.
Не знаю, чи одібрали Ви на Новий рік мою карточку, в котрій я сердечно поздоровляв Вас з Новим роком і зичив усього найкращого.
З правдивим поважанням щирий М. Коцюбинський.
Адреса для простої кореспонденції: Россия, Подольской] губ[ернии], ст. Рахны-Лесовые. Ю. 3. Ж. Д. Лопатинский сахарный завод. Михаилу Михайловичу] Коцюбинскому.
14. До Івана Франка
7 березня 1891 р.	С. Лопатинці, 23 лютого, р. 1891.
Ямпільщииа.
Вельмишановний добродію!
Я знаю, що дуже опізнивсь з подякою Вам за присилку мені «Діла». Сумна причина тої незвичайності. Два місяці мати моя лежала в тяжкій недузі, і за той час чорнило висохло, а пера іржа поїла. Прийміть же хоч тепер моє щире спасибі за Ваш труд.
Дуже жалкую я, що не маю кінця Вашої книжки «В поті чола» (властиво нема новел: «Межи добрими людьми», словника та заголовка). Пригадую собі, що, виїжджаючи зі Львова, я лишив Вам тільки 1 зр[инський], а книжка, мабуть, коштує дорожче, особливо з пересилкою. Уклінно прошу оповістити мене, що я Вам винен, і прислати мені кінець книжки. Буду дуже вдячний.
«Епархиальн[ые] ведомости» — скоро вони Вам непотрібні, прошу прислати: піп, що визичив мені їх, намагається, щоб віддати йому книжку.
Що пороблюєте? Що цікавого пишете? Як ласка — напишіть. Я, як бачите, кинув Вінницю і осівсь на якийсь час в Лопатинцях. Може тут пильніше візьмусь за працю.
Бувайте здорові!
З правдивим поважанням щирий М. Коцюбинський.
Адреса: Россия. Ст. Рахны-Лесовые, Ю. 3. Ж. Д. Ло-патинский сахарный завод. Михаилу Коцюбинскому.
16. До Олександра Барвінського
19 травня 1891 р.	7 мая 1891 р.
Високоповажаний добродію!
Декотрі обставини присилували мене обернутись до Вас з проханням не висилати мені якийсь час Вашого місячника.
Листом я оповіщу Вас, коли знов можна буде висилати мені Ваше письмо, а поки що остаюсь з великою повагою до Вас повік щирий Мих. Коцюбинський.
Ст. Рахньї-Лесовьіе, с. Лопатинці.
20
17. До Василя Лукича
13 листопада 1891 р.	С. Лопа[типці], 1 падоли[ста 1891 р.].
Вельмишановний добродію!
Мушу поділитись з Вами дуже прикрою для мене пригодою. Листи Кухаренка пропали з моєї хати разом з іншими цінними паперами. Зоставсь лиш один лист, котрий сховав я нарізно від других, як менш цікавий. Довго не писав я до Вас, сподіваючись знайти згубу, але стратив надію і посилаю Вам лиш один лист Кухаренка, писаний до п. 3. Недоборовського за 4 місяці перед [с]мертею Кухаренка.
Сердечне спасибі Вам, ласкавий добродію, що помістили в «Літературно-науковому збірнику» мої праці. Дуже мені хочеться мати примірник того збірника. Не знаю, чи перейде він через російську цензуру. Якщо по Вашій думці не пустять його через цензуру, то, будьте ласкаві, вишліть мені його рекомендованими листами, поділивши книжку на кілька частин, і напишіть, скільки мато вислати на кошт пересилки. Буду вельми вдячний.
Призначену для «Зорі» повість «На віру» (без церковного шлюбу) пришлю незабаром.
Вона вже скінчена, але [ще не] переписана.
Остаю з великим поважанням повік щирий
Мих. Коцюбинський.
Адреса: Россия. Ст. Рахны-Лесовьте, Ю. 3. Ж. Д. Лопа-тинский сахарный завод, Мих. Мих. Коцюбинскому.
