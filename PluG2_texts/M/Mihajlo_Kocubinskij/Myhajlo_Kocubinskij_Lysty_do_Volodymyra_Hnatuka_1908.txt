68.
14. ст. ст. II. 908. Чернигів.
Дорогий Пане Володимире!
А я вже думав, що Ви зовсім забули про мене! Коли ж ні! почта принесла мені Вашу книжечку (сердечно дякую!) — значить, Ви ще памятаєте, що десь далеко, в Чернигові, живе прихильна до Вас душа. Правда, та душа ледве держить ся в тілі, а проте ще не прохолола.
На мій лист до Криворівнї з Славути (де я сидів літом) Ви не одписали. Я й подумав собі — певно чоловікові нездужаєть ся, або ніколи — напише пізнїще, а тим часом прийшли на мою голову всякі лиха, слабости, клопоти — і я мусів забути не тільки про листи, а й про світ божий! Погано, знаєте, зо мною.
Треба ратувати ся, спочити, полежать в шпиталі або в санаторії, а нема за що. Доведеть ся пропадати. Служба ледве-ледве дає шматок хліба, а література..! Соромно навіть признати ся представникові культурної нації. Єдиний спосіб — писати по російськи, але коли я досї сього не робив, то вже й тепер не зроблю. А тимчасом факт, що мої російські перекладачі дістають в кілька раз більше за переклади, ніж я за оріґінал. Доведеть ся пропасти. Як кажуть — „не тратьте, куме, сили, пускайте ся на дно“. Ну, та годї про себе. Додам тільки, що робота в „Просвіті“ цілком мене
знесилила, бо звалилась усім тягарем на мене та на мою жінку. Нікому працювати!
Поговоримо тепер про Вас, бо те мене більше цікавить. Та ж то цілі віки, як я що чув про Вас! Чи хоч трохи покращало Ваше здоровя? Як себе почуваєте? Так би хотілось побачити Вас, мати од Вас безпосередні вражіня. Хоч напишіть. Є в мене надія, що Вас потягне на археольоґічний зїзд до Чернигова літом с. р. і що тоді я не тільки побачу Вас, але буду мати Вас своїм гостем, бо Ви ж мені обіцяли і зрікати ся вже не маєте права. Чи пишете тепер що нового ? Як там „Коломийки“? Взагалї я хотів би щось знати про Вас — як Ви й що коло Вас.
Чи читали мої останні річи „Persona grata“ і „В дорозї“ уміщені в збірниках „З неволї“ та „Дзвін“? Коли читали, то певно лаяли (та й є за що!), а проте я хотів би знати, чи дуже. На жаль не можу послати Вам тих річий на власність, бо не маю. Така наша бідність. Може десь видеру для Вас з часом.
Що з д-ром Франком ? Хтось менї переказував, що він хорий. Я так стрівожив ся цею звісткою. Не пишу до нього, бо боюсь його клопотати, але Вас прошу написати менї, як тепер його здоровя.
Тимчасом привітайте його од мене і побажайте швидко одужати.
Вп. Мих. Сергієвичу щирий привіт. Вашій Пані прошу уклін передати.
Сердечно обіймаю і цілую
Ваш М. Коцюбинський.
Чекатиму одповідї.
69.
ЗО. ст. сг. IV. 908. Чернигів.
Дорогий Пане Володимире!
Ваша звістка1) зовсім прибила мене, хожу сам не свій, не знайду місця собі. Тепер, коли стала перед очи можливість катастрофи — тепер ще яскравіше зарисувалась могутня постать Франка і всі його заслуги, ще дорожчим став нам той чоловік. Звісно, постараю ся, що тільки зможу зробити для грошової запомоги2) — але в цьому мала потіха — нї за які гроші Франка не купиш Сьогодня прочитав у „Раді“ звістку, що Франкові трохи легше. Чи правда сьому і на скільки легше?
Дуже прохав би звістити мене, в якому стані його здоровя тепер, які зовнішні ознаки терпінь, чи він притомний, говорить, пізнає людей, чи починає володіти руками? Виберіть хвилинку часу і напишіть до мене хоч коротенько. Мене дивує наша праса: здаєть ся Франко заслужив на те, щоб ним більш цікавились: можна б що дня подавати звістки про стан його здоровя. Адже Франків у нас не густо! Боже, які ми ще некультурні.
Так мене вразила ота сумна звістка, що я й сам занедужав і два дні лежав. Тай тепер нї про що инше не можу думати. Все згадую нашу останню стрічу, нашу подорож на село3), розмови — і просто серце болить — і жаль обгортає невимовний.
Коли Ви бачитесь з Франком і з ним можна розмовляти — перекажіть йому мій щирий привіт і найсердечнїщі бажаня швидче одужати.
Нї, Ви таки зовсім засмутили мене своїм листом: такі собі малював пляни рожеві на літо», думав, як буду водити Вас по найкращих Чернигівських закутках, як будемо вигрівати ся на сонечку хоч би і у нас в садку, як буде мило витати у себе дорогого земляка — і всі мої мрії розвіялись, як цвіт кульбаби. Хіба поїхати до Криворівнї? Чому б нї? Рада б душа до раю — та гріхи не пускають: зовсім не маю гроша. А проте... побачимо. Простіть за короткий та безладний лист. На сей раз не можу і думок зібрати до купи. Буду чекати звісток про Франка нетерпляче.
Сердечний привіт Вп. Панї Вашій. Діточок цїлую.
Вас теж цілую і обіймаю од щирого серця.
М. Коцюбинський.
Гроші почав збірати сьогодня. Може зберу яку сотню карбованців. Понаписував до своїх знайомих в провінції і слодїваю ся, що й там дещо зберуть.
70.
10. ст. ст. IX. 908. Чернигів.
Любий Пане Володимире!
Хоч Ви й не одписали на мій останній лист, але я дещо знаю про Вас з листа до д. Вовка. Та це було давненько, щось з місяць, коли Ви ще седїли у Криворівнї. Гадаю, що тепер повернули до Львова і, певно, поправились, спочивши. Дуже був би Вам вдячний, коли б написали хоч пару слів про себе й про Франка.
Літом я спочивав на протязі місяця на селї у Чикаленка, поправив ся був, придбав щось
6 хунтів і де-яку душевну рівновагу. А як тільки повернув до дому, зараз впала на мою голову біда, велика неприємність — і я не тільки втратив усе те, що придбав, а й занедужав. Тепер ледве волочу ноги — а треба ж якось перебути зиму! Ну, та дарма.
Сьогодня скінчив невелику річ для „Вістника“, назвав її „Intermezzo“ і сими днями пошлю Грушевському до Київа. Маю замір писати щось більше, та чи стане здоровя?
От ще про що я хотів написати Вам: не сьогодня - завтра виїздить до Львова панна Ольга Андрієвська, яка вже була колись у Львові на курсах3). Вона довгенько проседїла у тюрмі і замісць заслання на північ дозволено їй виїхати закордон. Ті знайомі, яких вена мала у Львові, пороз’їздились, а їй треба спочатку запомогти, поопікувати ся нею. Вам самим це трудно було б зробити, але Ви могли б поручити її яким небудь молодим людям — студентам чи що. Одже прошу Вас, не забудьте на неї і зробіть, що можете.
Сподїваю ся, що Ви таки напишете до мене.
Сердечне обіймаю і цілую Вас.
М. Коцюбинський.
71.
6.	ст. ст. ХП. 908. Чернигів.
Високоповажаний і Дорогий Пане Володимире !
Було-б менї дуже соромно, що аж тепер одпо-відаю на Ваш такий милий і повний лист — коли-б не стала менї до помочи тяжка хороба, з якої ледве видрапав ся, і не увільнила од сорому. Бо коли не можеш — то годі !
Останнї звістки про Вас позавчора дістав од проф. Грушевського, який пише, що Гнатюк держить ся. А отсе зараз дістаю Ваші книжки (сердечне спасибі за память і дарунок!) — бачу, ще справді держить ся та ще й працює. Переглянув я ті книжки і подивляю Вашу роботу. Адже опріч знаня ріжних діалектів треба мати дуже музикальне вухо, щоб зловити усі одтїнки говорів. Це надзвичайно цінний матеріял як етнографічний, так і діалєктольогічний. А що ж коломийки? Згадав про коломийки — і зараз як живий встав перед очима Ваш образ: нахиляєтесь до вуха і тихим голосом виспівуєте якусь коломийку (а їх на всякий випадок є кілька!) — і очи сміють ся. Як би мені хотілось побачитись з Вами. Я серіозно починаю думати про Криворівню, але ще мені страшно: ануж знову не буде там сонця і тепла, тоді цілком пропадуть вакації, бо без сонця я не можу. Тоді починаю думати про Неапіль, але се потребує знову гроша. В кождому разі маю надію побачити Вас у 1909 р., як ще буду до того часу живий, бо лік а о каже, що щось мені там з серцем не добре. Ну, та я цілком байдужний до успіхів мого серця, аби воно тільки не стало менї на перешкоді тоді, як зберу ся в дорогу.
Дуже мені жалко, що Ви не могли приїхати до Чернигова на з’їзд, але з другого боку для Ваших нервів може й добре, що Ви не були свідком усього того свинства, усього того брудного патріотичного шумовиня, яке, замість науки, викинув з себе той на половину хуліганський з’їзд. Попросту було гидко, противно і для людини хоч трохи етично розвиненої, несмачне. Про участь „славнозвісних“ „учених“ Українців наших не буд> писати, бо певно з газет вияснили собі їхню непоказну ролю. Я прилюдно і в очи назвав учинки тих добродіїв некультурністю, чим викликав на себе великий гнів і громи. Так з тими громами на устах Одеські „учені“ й поїхали до дому. Тепер менї небезпечно показатись в Одесї — ще побють.
Прошумів з’їзд і свята — і ми лишились при прозї. А проза дуже нудна і чорна. Губернатор беззаконно викинув мене, мою жінку, Шрага і ще
кількох з „Просвіти“ (з цього поводу правдоподібно зроблено буде інтерпеляцію в Думі), справи товариства підупали цілком; одні полякались та поховались так, що про їх й не чути, другі „працюють“ язиками або по чужих товариствах. Виявились ще кращі річи. Член виділу „Просвіти“ Шульга (тепер він голова Ніжинської філії), як показалось, шпиг і донощик формальний: засідав з нами в „Просвіті“, а повернувши до дому, писав доноси на „Просвіту“ і то найподлїщого ґатунку. Тепер все виявилось і автентичні документи в руках у нас.
У Вас певно такого не бувало. Взагалї — переживаємо подлі часи. Суспільність забита, залякана, втомлена — седить над розбитим коритом і апатично, без мрій дивить ся на мур, що стоїть перед нею. 1 жаль дивитись й досадно і хотів би,. коли нічого зробити не можеш, залізти хоч би в літературу, хоч би в праці знайти розраду — але й тут чигають на тебе всякі хорсби та валять з ніг. (Навіть сей лист пишу у ліжку хорий). А Ви не беріть з мене прикладу і будьте здорові. Як. видасте коломийки * 2) — не забудьте прислати мені, бо дуже цікавлю ся ними. Коли мати-мете охоту і вільний час — напишіть до мене і взагалі не забувайте мене. Цілую і обіймаю Вас сердечно. Вп. Пані Вашій моє поважане і привіт. Діточок поцілуйте од мене.
Ваш М. Коцюбинський
72.
(Картка). 12. ст. ст. XII. 908.
Чернигів.
Дорогий Пане Володимире!
Ви певно дістали вже мого листа, посланого сими днями. В додаток пишу сю картку, бо забув
5) Той сам, що підписав відозву, надруковану по-висше при листі, ч. 66.
2) Коломийок мало бути чотири томи, але четвертого не видрукував я до нинї з ріжних причин. У недовгім часі маю намір заняти ся його редакцією.
попрохати Вас ось що: Українці з Праги, бажаючи робити переклади на чеське моїх оповідань, прохали мене прислати їм щось з своїх книжок, але я такий звичайно бідний на се, що нічого не маю. Дуже Вас прохаю, пошліть, коли се можливо, один примірник кн. „У грішний сьвіт“ на адресу: Praha, Kral. Vinohrady, Havliökova tr. c. 62 (u do-movnika), Olha Andrievska. Коли не зможете послати — звістіть мене. Ще дуже прошу: подайте мені адресу Стефаника. Простіть за турботу. Сердечно бажаю Вам з родиною веселих свят! Будьте здорові !
Цілує Вас
М. Коцюбинський.
