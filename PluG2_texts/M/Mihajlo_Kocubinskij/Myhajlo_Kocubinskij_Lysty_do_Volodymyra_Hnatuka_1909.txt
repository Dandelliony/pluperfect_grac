73.
20. ст. ст. III. 909. Чернигів.
Високоповажаний і Дорогий пане Володимире!
Пригадуюсь, бо я ще живий, хоч ледви дихаю. Та в тому є де-що й добре, бо маю надію скоро побачитись з Вами і тодї вже спокутую всї гріхи свої перед Вами за довге мовчанє. Мушу спочити, а для спочинку менї конче треба сонця. У нас же сонце щось зопсувалось (а може ніколи не було добрим) і вже три літа підчас свого одпо-чинку я мерзчу і мокну. Тепер поклав у половині мая подати ся кудись у теплий край. Гадаю оселитись в Італії, на Капрі і переїздом спинюсь на день-два у Львові. Думав я пре Криворівню, та лякає мене, що й там буде холодно й вохко, як торік. Ні, таки краще вигрітись на сонці як слід!
Та знову біда — нема гроший. Хорий, ледве дихаючи, я мусів сісти за стіл і написав до „Вістника“ оповідане (аркушів на 2) під з. „Дебют“. Не знаю, чи воно вдало ся менї і чи заплатить менї „Вістник“ авансом за нього бо се усе-ж була-б де-яка поміч. Як раз тепер переглядаю його,
на святки перепишу і одішлю на р. пр. Грушевському. Де він буде на Великодних святах?
Питаєте мене, за що любить мене „Молода Муза?“ А хіба я знаю? Я сам був би радий, ко-либ мені пояснили. А що любить, се видко бодай з того, що купила у мене право на виданнє останніх оповідань моїх і друкує у Львові п. з. „З глибини“. Звісно, краще було-б, коли-б і ся книжка вийшла в видані „Видавнич. Спілки“, як 5-й томик оповідань, та певно Спілка не знає, що робити з виданими вже книжками, бо слабо йдуть.
Дуже мені було приємно читати, що, не вважаючи на свою слабість, Ви налагодили стілько робот! Мені аж соромно стало за свою нікчемність та малу продуктивність, коли порівняв, що робите Ви і що я. Проте щиро бажаю Вам ще більшого успіху в роботї, бо це єдина наша потіха : в праці забуваєш про себе.
Напишіть часом пару словечок. Як переносите холодну весну? Не дуже шкодить Вам? Чи Вам хоч трохи ліпше тепер?
А як там др. Франко ? Коли згадую про нього, стискаєть ся серце. Коли він у Львові тепер, привітайте його од мене.
Поклонїть ся і Михайлови Сергієвичу.
Дуже втомлений, голова болить, через те, здаєть ся, і написав до Вас безладного листа.
Бувайте ж здорові. Сердечно цілую ї обіймаю Вас. Поклонїть ся од мене Вп. Дружині Вашій.
Ваш- М. Коцюбинський,
74.
7.	ст. ст. V. 909. Чернигів.
(Картка).
Любий пане Володимире!
Щиро дякую Вам за запросини до себе, але на сей раз не можу, бо ранїйше обіцяв заїхати до проф. Грушевського. У Львові буду 18 — 19 ст. ст.
8
 — 114 — 
сього місяця, пробуду певно не більше, як один день, бо поспішати му на Капрі, на одпочинок. Дуже тушу ся, що знов побачу Вас. Поки що бувайте здорові.
Моє поважане Вп. Пані Вашій.
Цілую Вас.
М. Коцюбинський.
75.
16/VI. 909. Capri.	(Картка).
Дорогий пане Володимире !
Я досї під вражінєм Вашої гостинности і теплих відносин до мене. Сердечно дякую Вам і Вп. Панї Вашій за все і вітаю Вас з Капрі, сього земного раю. Тут мені добре, вигодно, тихо, гарно і не дорого. А все таки Криворівня надить. Пишу тепер коротко, аби подати свою адресу: Napoli, Capri. Hôtel Royal, N. 23. Пишу до Луцького, щоб вислав сюди мені мою книжку (5 — 6 пр.).
Прошу — нагадайте йому. Ще проханнє: М. Горький дуже цікавить ся нашими піснями та. казками. Прошу Вас, вишліть йому (Capri, Villa Spinola, Maxime Gorki) Ваші етноґоафічні видання, хоч би за мій кошт, коли инакше не можна. Цілую Вас і кланяюсь пані!
Пишіть !
М. Коцюбинський.
76.
Capri, 15/28 VI. 909. Hotel Royal, N. 21.
. Дорогий Пане Володимире!
Спасибі Вам за картку і за Ваші добрі ба-жаня. Живеть ся мені тут цілком добре, спочиваю, тішусь красою і добрими людьми. Родина Горького і він сам все більше подобають ся менї. Вони так мене приймають мов рідного і навіть
часом перетомляють. Робимо екскурсії по морю на яхтї, де перебуваємо часом зо 2 днї. Був тут ще відомий в Росії скульптор Гінцбург, дуже мила людина, автономіст, прихильний нам чоловік.
Горький дуже Вам вдячний за книжки, каже, що така чемність хапає його за серце. Я теж дякую Вам сердечне. Справа з Винниченком зовсім приголомшила його1). Коли він прочитав у „Раді“ листа (хтось прислав йому), то все хапав ся за голову, хвилював ся й повшряв: „Так мені" й треба, так і треба, поки я рахуюсь видавцем“. Бачучи, що ця справа така болюча для нього, я дав спокій і не рсспитував подробиць. Маю Вас ось про що прохати: писав я Луцькому, щоб мені вислав сюди 5 — 6 примірників моєї книжки „З глибини“, тим часом нї слуху, нї духу. А мені дуже треба. Може б Ви були ласкаві нагадати йому моє прохане, а коли не сподіваєтесь скоро побачити ся з ним, то перебалакайте по телефону з друкарнею Айхельбергера, що в домі „Просьвіти“ (там друковалась книжка), хай вона зараз вишле менї 5 — 6 пр. книжки. Ще з Відня послав я останню коректу, то ж не може бути, щоб за 3 тижні не встигли випустити готової книжки.
Що до Криворівнї — то я вже й не знаю, як буде. Звідси я гадаю виїхати 27 ст. ст., день одкладаю на Венецію і два днї на Відень. Як стане мені доволі часу, щоб не гнати, як пес шляхом, то заїду до Криворівнї. Смутить мене, що мушу їхати сам без Вас. Поки що скажу, що дуже хочу бути в Криворівнї і досі не передумав. Бувайте здоровенькі, не забувайте на мене. Вп. Пані Вашій низенький уклін і привіт, а також Вп. Сестрі Вашої
Панї. Діток вітаю. Роздольським, Мочульському, Франкові теж кланяйтесь.
Ваш М. Коцюбинський.
77.
4. н. ст. VIII. 909. Чернигів.
Дорогий Пане Володимире!
Не писав до Вас зі Львова з досади. А де ж! Виїхав я з Капрі ран:ще, нїж міг би виїхати (27. ст. ст.), а все через те, що поспішав до Криво-рівнї. Одже, як напав мене ще з Фльоренції дощ, то не давав спочити цілу дорогу до Львова та ще прав і у Львові. До того було дуже зимно Міркував я, міркував, тай сказав собі годї, бо залізницею до Криворівнї не доїдеш, довелись би їхати кіньми, нічого теплого з собою не мав, отже була переломною немила перспектива мокнути і застудити ся, а це було б зовсім непрактично, коли я їздив за кордон поправити своє здорове. Отак я мусів зрезиґнузати і швидче подати ся до дому. А Ви пишете, що в Криворівнї була чудова погода і тільки жалю менї завдаєте. Так менї досадно, що перо не хотіло до рук лїзти, через те і не писав. З досади не ходив до Вашого дому і не брав своїх япанцїв2). Візьму їх на той рік, бо знов збіраю с$ на Капрі і таки до Криворівнї. Не хитайте скептично головою, говорю цілком серьозно. Зате мав у Львові велику потіху: Михайло Сергієвич (дай йому Боже здоровя, так добре, сердечно гостив мене з своєю панею у Львові) переказав менї слова Вашого лікаря, що Ваша хороба може цілком згинути і що Ви будете зовсім здорові. Це мене так потішило, що аж веселїще стало
на світї. Звісно, Ви самі мусите трохи подбати про се і шанувати ся. Не знати, як Вам, а нам Ваше здорове потрібне. Напишіть (хоч коротко), як себе почуваєте, бо Вас як не попросиш, то самі не догадаєтесь звістити.
Я себе почуваю (як рівнати з тим, що було перед Капрі) чудово, краще хожу, настрій бадьорий, хочеть ся писати. Навіть тяжка і неприємна службова робота не змогла ще прибити того настрою і бадьорости. До того, признаю ся Вам щиро, мене дуже освіжила стріча з людьми і добрі, дорогі для мене заходи що до підтримання мого здоровя. Теплїще стає на серцї, коли бачиш, що ти не цілком одинокий на світі, що є добрі, сердечні люде, які без всякого власного інтересу дбають про тебе.
За те стріча з Франком була дуже болюча. За цей короткий час, як я бачив його переїздом у Львові, він значно змінив ся на гірше: якийсь він став жовтий, прозорий, аж світить ся і вже зовсім заговорюєть ся. Певно Михайло Сергієвич розказував Вам докладніше про стан його здоровя. У мене ж серце боліло, коли я дивив ся, як тане, як догоряє Франко. Я й доси під тяжким впливом тої стрічи і не можу її забути.
Як менї жалко, що я не міг побачитись з Вами1) на своїй подорожи, не міг поділити ся вражіннями од місця й людей, яких бачив. А бачив я чимало цікавого люду. Кілька разів ми розмовляли про вас з^Горьким і він дуже зацікавив ся Вашими працями. Йому, межи инчим дуже потрібна книжка Клоустона, в перекладї Кримського, але я не можу дістати її. Чи нема у Вас зайвого примірника?
Ну, бувайте здорові, не забувайте Вашого найприхильнїщого
М. Коцюбинського.
Вп. Пані Вашій поцілуйте од мене руці і подякуйте од мене і од жінки моєї за гостину
у Львові. Моя жінка вітає .Вас. Пишіть хоч коротко, не забувайте. Уклін Мих. Сергіевичу і його пані. Скоро напишу до них. Поклонїть ся Хоткевичові, хоч він, здасть ся, чогось сердить ся.
78.
4. ст. ст. XI. 909. Чернигів.
Дорогий Пане Володимире!
Чекав обіцяного листа тай гадав собі: одповім уже разом і на листа і на картку. Але листа нема, а мені хсчеть ся писати до Вас.
Перечитав у друге Вашу картку і тішить мене Ваш добрий гумор. Як Ви тепер чуєте ся? Не завадило б Вам поїхати кудись на осінь, в теплі краї, чи збіраєте ся? Як би я міг, я б силоміць витяг Вас куди небудь зі Львова аж до весни. Поборов ся б з Вашою слабістю, щоб Ви мені і кахикнуть не сміли. Та ба! Я сам ледве дихаю. Соромно признавати ся, а правда. Найгірше болить мене, шо не міг нічого писати, такий поганий настрій. Попробую перемогти себе і сими днями сяду за роботу, але чи добре се вийде для моїх читачів, не знаю. Тішить мене тільки те, що тих читачів як кіт наплакав. Тай для них наша цензура стараєть ся. Недавно київський цензор зробив менї ласку і дуже чемно повідомив, що моя збірка „З глибини“ заборонена для Росії і прохав прислати гроші на пересилку примірників книжки, висланих мені, назад до Львова. Не помогли мої пояснення, що всї оповіданя з тої збірки друковались в Росії і заборонені в свій час не були — „музаки“ назад дістали своє виданнє. Друга новина — Jensen1) вже видав книжку моїх оповід. у шведському перекладі, з передмовою про укр. народ та про мене. Бажалось би, щоб се видане потягло за собою переклади инчих авторів наших, нехай і нас ширший світ знає.
Чи не чули чого про Стефаника? Хвалив ся менї, що в осени видасть нову збірку своїх оповід., а тим часом щось нічого не чути. А жаль. Бо на чорта нам здала ся його політика — нам потрібнїщі його оповіданя. Як здоровя Франка? Писали, що він поїхав до Одеси, але не вірить ся мені, бо потому вже звісток про нього не було жадних.
Над чим Ви працюєте тепер? Все менї хочеть ся знати. З наших часописів (властиво з „Ради“) нічого такого не довідаєш ся. Напишіть хоч Ви. Не маючи змоги працювати, я підбадьоруюсь тим, що инчі щось роблять. Потіште ж мене новинами.
Дуже менї було приємно дістати. привіт од цілої громади гарних людий: Вашої пані та дочки, од п. Роздольської та Михайла Мі хайловича. Всім їм прошу переказати мою найсердечнїйшу подяку і привіт.
Бувайте здорові і не забувайте
Вашого М. Коцюбинського.
