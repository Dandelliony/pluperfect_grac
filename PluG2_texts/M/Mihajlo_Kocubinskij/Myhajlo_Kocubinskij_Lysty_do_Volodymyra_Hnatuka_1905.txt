40.
(Картка) 11. ст. ст. лютого, 1905.
Чернигів.
Високоповажаний Добродію!
Дуже мені прикро, що так стало ся, але мене звів д. Л . ... Коли 5 я знав, я нічого не давав би йому. Зараз сідаю за переписуване новелї „У грішний світ“, і вишлю Вам. Є у мене ще більше оповідане „Під мінаретами“, що має незабаром появити ся у „Київ. Стар.“ Пришлю Вам і його, бодай в коректї. Вороному і Коваленкові перекажу.
Як Ваше здоровя ? Свідчу Вам, дорогий Добродію, свою повну симпатію і найсердечнїщі бажаня здоровя та сили.
З високим поважанєм М. Коцюбинський.
41.
Високоповажаний Добродію!
Посилаю разом з сим (рекоменцов. посилкою) свою новелю „У грішний світ“. Тепер Ви можете починати друк книжки, вибравши заголовок, який Вам буде до вподоби та розмістивши оповіданя, в якому самі хочете порядку. Прохав би дуже висилати менї коректу, обгорнувши її зо всіх боків гарненько папером, щоб наша почтова цензура, надірвавши коверту, не доглянула в ній друкованого. Незабаром вишлю опсвід. „Під мінаретами“ в коректї, бо „Кіев. Стар.“ мас друкувати його в книжці за март. Але це не повинно б спинити Вас з друкованєм, бо це оповідане Ви можете умістити на кінці книжки.
До „Вістника“ конче постараю ся щось дати. Я дістаю „Вістник“ певно таким шляхом, про який писали.
Чи Ви дістали мою відкритку, недавно послану ? Сподію ся дістати од Вас кілька слів. Повідоміть мене, який заголовок дасте моїй книжці і коли дістану коректу.
Чи помістите новий портрет і передмову, як колись мали замір?1)
Як Ваше здоровя, як. почуваєте себе тепер ? Мене це дуже обходить.
. Чи не могли б Ви прислати менї статистичну звістку (не памятаю, в якій часописи була надрукована) про переклади українських письменників на європейські мови? Якось Сембратович прислав Шрагові2) таку вирізку з львівської часописи, та 
він її загубив, а менї вона дуже потрібна. Що у Вас нового?
Я так рідко дістаю звістки з Галичини, що аж скупно.
Сердечне бажаю Вам здоровя та всякого гаразду.
Ваш щирий М. Коцюбинський.
15. ст. ст. II. 1905.
Чернигів.
42.
Чернигів, 13. ст. ст. III. 1905.
Високоповажаний Добродію !
Перші два аркуші 4-ої моєї книжки, спасибі Вам, дістав ще перед тижнем. Обіцяного листа не дістав і досї. Боюсь, чи не загубив ся він де у дорозї. Прошу звістити. Коректу новельки „У грішний світ“ прохав би вислати. Сими днями сподїваю ся надіслати Вам для тоїж книжки оповід. „Під мінаретами“, яке вже складено для 3-ої кн. „Кіев. Старини“.
Бажаю Вам здоровя та всього кращого
Ваш
М. Коцюбинський.
43.
27.	ст. ст. березня, 1905.
Чернигів.
Високоповажаиий Добродію !
Листа Вашого з 4|4 дістав. Дійшли до мене також 3 — 4 аркуші IV кн. Спасибі Вам Що до передмови, то хай уже ця книжка буде без неї, Киян не варто турбовати, всї вони заняті і певно
нічого, не зможуть дати. Що до фотографії, то тут якась помилка. В III кн. надруковано старий і дуже поганий портрет мій, в якому я сам себе не пізнаю. Справа, коли памятаєте, була така: Ви мали мій старий портрет (в ясному убранї і в білому краватї) і зробили з нього клїш. Коли я побачив його, то зараз вислав Вам новійший, останній портрет мій (в темному убранї і в чорній у білі горошки краватці) дуже добрий і прохав помістити його у III книжку. Але Ви одповіли, що по-заяк клїш уже зроблено, то спілка навряд згодила б ся на нові видатки і що до IV книжки Ви зробите з того нового портрету клїш. На тому діло і стало — фотографія лишила ся у Вас чекати IV томику. Коли можете, зробіть з неї клїш, а коли ні, то хай уже буде і без портрету.
Разом з сим листом висилаю (реком. під опаскою) оповід. „Під мінаретами“. Коректу „У грішний світ“ будьте ласкаві пришліть таки менї, але до 10 — 12 ст. ст. квітня, бо потому мене довгий час не буде у Чернигові. 13-го абс 14 квітня я виїду до Берліна, до лікаря, але попереду заїду на пару днів до Львова. Дуже тішу ся, що доведеть ся менї особисто познайомити ся з Вами, Шановний Добродію! Я так давно вже бажаю побачити Вас. Коли се не трудно буде Вам, зробіть менї одну прислугу. Напишіть менї зараз, як одержите цього листа, в якому готелї у Львові я міг би спинити ся, щоб був недорогий і не дуже брудний. Теж будьте ласкаві подати свою адресу,, щоб я міг потрапити до Вас, бо приїду мабуть на Великдень, коли Ваші інституції, що в домі на ул. Чарнецького, замкнені будуть.
За інформації що до перекладів дуже дякую, але певно Ви не бачили тої замітки, яку прислав був Сембратович Шрагові: там була статистика творів наших авторів, перекладаних на європейські мови: Стефаника, Мартовича, Вовчка, Кобилянської і мене. Ну, та то справдї трудно памятати
всякі дрібні замітки в часописях. Я прохав прислати її менї на той лише випадок, коли б вона кинулась Вам в очи.
І так — до швидкого побаченя! Дуже радїю, що побачу Вас.
Поки ж що, бувайте здорові. Сердечно здоровлю Вас
Ваш щирий
М. Коцюбинський.
44.	(Картка).
12. ст. ст. IV. 905. Чернигів.
Високоповажаний Добродію !
Тільки що дістав Вашого листа і разом з ним сумну звістку, яка через віщось запізнила ся.
Прийміть моє щире співчуття у Вашому горі і бажання сили перенести його*).
Я виїду (сам без жінки) з Київа 14 ст. ст. потягом у вечері, значить у Львові буду 15-го — не знаю, чи у день, чи у вечері. Не хотїв би Вас турбувати стрічею на двірцї, бо думаю, що се важке для Вас при лихому здорозї. За ради сердечно дякую. До швидкого і так приємного для мене побаченя!
Ваш цілком
М. Коцюбинський
45.	(Картка).
28/V. 1905. Рим.
Дорогий Добродію І
Високоповажаний і дорогий пане Володимире, вибачте, що аж сьогодня пишу до Вас кілька
слів, хоч обтяв зробити се ранїйше. Можу Вам похвалити ся, лікар нічого страшного не знайшов у мене, хоч я гадав собі, що у мене рак або які рани на кишках. Всю біду наробили мені нерви і колиб я міг підлїчити їх (лікар радить гідропатію), то все булоб добре. Не записав менї берлінський лікар жадних ліків, лише що маю їсти і послав мене поїздити по світах, що я саме й роблю. Почуваю себе краще, хоч утомлений силою нових вражінь Завтра їду до Неаполю, де пробуду з тиждень, а звідти до Піци, відтак до Мідяну, в Швайцарію, Мюнхен, Відень і поверну до Львова так коло 20 22 серпня. Не знаю, чи побачу Вас 1), а хотілось би. Хотілось би особисто подякувати за ту незвичайно сердечну гостинність, яку Ви і Вп. Пані Ваша виявили підчас пробування мого у Львові. До Криворівнї навряд чи зможу поїхати, бо не буде уже часу. Як там моя книжка? Певно готова уже: Будьте ласкаві вишліть по 1 прим. ЇЇ Лепкому, Сембратовичу і на адресу: Wien, Fuhrmanngasse, 13, II ДО, Wilhelm Horoschow ski2). Ще проханя: пошліть моїй жінцї (Вірі) 1 пр. фотографії нашої, хай вона побачить мене, заким поверну до дому.. Сердечний привіт Вп. Дружинї Вашій. Цілую Вас сердечно. Ваш
М. Коцюбинський.
46.	(Картка).
14|VI. 1905. Цюрих.
Дорогий Добродію !
Повертаю вже до Відня, завтра у вечері там буду, а звідти — так 5 чи 6-го приїду до Львова. Дуже тішив би ся, коли б ще застав Вас у Львові. Маю надію. Так уже втомив ся псдорожю і безлюдям — бо тут все чужі люде, що швидче хочу до своїх. А до того ще не везе мені. Погода весь час препогана, холодно, хмарно, дощі, так що застудив ся, кашляю, нежить. Тільки й було гарної погоди, що у Львові та тоді, як ми їздили на село. Чи не написали б Ви словечка до мене
у Відень на адресу СембратовичаРЯ ще дістав би,, коли б зараз одписали. Сказав би велике спасибі. До побаченя. Уклін Вп. Пані Вашій і д. Франкові.
Ваш М. Коцюбинський.
47.
ЗО. VI. ст. ст. 905. Чернигів.
(СЬверянская, соб. д. Nr. 3.)
Дорогий пане Володимире!
Нарешті таки зібрав ся написати до Вас. Приїхав до дому і вскочив у роботу, як в пекло. Сьогодня, дякуючи тому, що занедужав і не маю права виходити з хати, трохи вільнїйший
От зараз сиджу у себе і уявляю собі Вас у Криворівнї. І так мені хочеть ся бути разом з Вами серед гір, над річкою, разом гріти ся на сонці і спокійно про щось розмовляти. Почути часом серед розмови цікаву, оріґінальну коломийку х) і Ваш сміх. Побачити, як Ви погладшали й засмалили ся на сонці, як поздоровшали та як обходитесь без всякої книжкової премудрости.
Ну та на се літо маєте відпустку, а на прийшле — не одкараскаєтесь од мене, хоч би й хотіли 2).
Справді, як почуваєте себе на селі? Чи добру погоду маєте, чи ростирає Вас Гуцул, як звелів лікар, чи добре їсте та чи менче кашляєте? Радий би почути од Вас, що все йде добре. А мене хоч дуже втомила подорож і хоч я схуд так, що знайомі не пізнавали, проте почуваю себе свіжішим, бадьорішим і навіть поправляю ся. Час у нас, правда, не відповідний до того, вічно нерви напруджені. Наприклад, перед кількома днями, довелось стояти кілька хвилин перед рушницями козаків, виміреними в публіку і чекати, що ось-ось ляжеш трупом. Ну, та після вулькану *) се фрашки. Останніх голосних подій в Одесі не буду Вам описувати, бо, певно, Ви краще знаєте про все з закордонних часописів. Що до Українців, то вони, як поглянути, ніби зовсім завмерли, нічим себе перед людьми не виявляють, хоч непомітна робота йде, підшкурні води течуть.
Як то там у Галичині? Я дуже жалкую, що не міг зблизька придивити ся до Вашого галицького життя, пізнати людей ріжних напрямів. Вже повертаючи зі Львова я розбалакав ся з одним гал. попом, що десь попує під Бродами. Здасть ся, доволі інтелігентний і освічений піп, а коли довелось заговорити про Україну (росийську) — він мене здивував дуже. „Що нас, Галичан, обходить ваша Україна? Чи буде у вас воля, чи не буде, чи змінять ся порядки, чи ні, це нас обходить по стільки, по скільки доля й Росії, також далекої і байдужої. нам. Ми маємо свої окремі завдання — служити галицькому народови, працювати для нашого галицького мужика. А України ми не знаємо і не цікавимо ся нею“. От більш менш зміст того, чим він здивував мене. Але пригадазши собі кілька листів до Сембрато-вича, писаних з ріжних закутків Галичини, в яких читачі „Я. Н.“2) гнівають ся, що С-вич уділяє так богато місця Українї в своїй часописи, я зміркував, що погляди отця з під Брод (ів) не дивоглядне унікум, а певне доволї розповсюджене з’явище, яке мене зацікавило.
Що там Ваші приятелі — Г... і Ш... і К? А знаєте, Шухевич прислав менї під опаскою аж З пр. своєї замітки на рецензію його твору і хоч адреса була невірна, хоч посилка була під простою опаскою і мусїла перескочити цензурні пороги — я таки дістав ті 3 прим.! Просто везе чоловікові.
Хотів я вислати Вам 2-й том працї Василен-ка, та він ще не готовий. Ще частина не видру-кована. Як тільки випустять, зараз Вам вишлю. А Ви вже, коли такі добрі до мене і не забули обіцянки вислати деякі книжки (вид. Наук. Тов. ім. Шевч ), а також Коломийки (як будуть готові), то напишіть до Львова1), щоб їх вислали на відому Вам київську адресу Є..., а він уже перешле менї. Тільки, коли це можна, зробіть се тепер, бо так Єфр. зручніше. Опріч того ті примірн. моїх книжечок, на які я маю право, я теж можу дістати через Київ. Длятого зробіть в книгарні наказ, щоб вони вислали на відому київську адресу окремими і невеликими пачками, так по 16 книжечок, значить по 4 комплєти (том 1, 2, 3-й і 4 й) моїх оповідань — всі належні мінї примірники, рівночасно повідомляючи мене, що й коли вислане. Та-кож і Ви, пане Володимире, коли будете посилати менї книжки на адресу Єфр., звістіть, що саме посилаєте. Се потрібне. А я наперед дякую і наперед тішу ся дорогими для мене подарунками..
Ще згатав! Чи не памятаєте часом, чи вислана моя остання книж. „У грішний світ“ Лепко-му, Горошовському до Відня та Сембратовичові ? Мені се потрібно знати. Я якось писав до Вас з Риму, прохаючи наказати книгарнї вислати їм, та може за всякими клопотами та працею Ви забули про те.
От написав листа — і соромно стало. Людина вибрала ся на село, щоб спочити од всяких дрібних клопіт, а я як раз тими дрібницями турбую її. Тому, знаєте, я не гнівав ся б на Вас, коли б Ви не виконали жадного з моїх прохань. Одно б тільки було дуже прикро мені, коли б не написали до мене хоч пару слів, бо я дуже цікавлю ся, як Ваше здоровя, та як Вам поводить ся на селі. Чи ви ще й досі самі, чи може вже вкупі з родиною. Поклонїть ся од мене Вп. Панї Вашій та перекажіть їй, що я не можу забути час мого пробуваня у Вашій хаті, де мені було так добре, як серед рідних.
Діточок Ваших цілую. А найбільше і найміцнїйше цілую Вас, дорогий пане Володимире.
Бувайте здорові!
Ваш ТИ. Коцюбинський.
48.
8. ст. ст, вересня 1905.
Любий Пане Володимире!
Тепер ми еквітували ся, бо пишу до Вас по довгій перерві, але я сього біг-ме не хотів: проклята бюрова праця вхопила мене у свої тверді лаби гак, що чоловік не що дня має час перейти ся годинку, хоч від того залежить здоровя. Все попсувала мені та клята робота — і здоровля, і гумор і мої літературні заміри, а тут ще мушу заробляти приватно на житє, бо пенсії не стає. Біда та й годї!
За довгу мовчанку я Вас не лаяв, а коли дістав листа од Вас, то взяла охота вилаяти ся, бо де-ж таки: поїхати в гори поправляти своє здоровля тай перестудити ся! Роспитував про Вас пр. Грушевського, з яким бачив ся у Київі — і він
каже, що Ви таки кашляєте. Фе! Не добре. Не сподївав ся того по Вас. Я гадав собі, що повернете з Криворівнї таким буцматим та здоровим, а Ви... ще гірше кашляєте... Коли не обіцяєте поправи на той рік, то не поїду з Вами у гори.
„Вістник“ дістав сими днями. Дуже Вам дякую. Статя Франка незвичайно подобалась менї. Я просто подивляю розум та талант того чоловіка. Так ясно, просто і дотепно ледви чи хто потрапив би у нас вивести тоту гнилятину на чисту воду. Дай йому Боже здоровля, тому Франкови! Я незвичайно люблю і поважаю оту світлу людину. Як побачите його, перекажіть йому од мене сердечне привітане йому.
Нетерпляче чекаю на Ваші коломийки. Як будете посилати менї (через Єср... під опаскою), напишіть. Може б Ви були ласкаві казати вислати мені на туж адресу 4 моїх книжки, по 1 прим, кожної, бо инші шляхи, здаєть ся, тепер перепинили ся на деякий час. Трохи згодом можна знов буде послати 4 кн. Тільки за кожним разом повідомляйте мене. Щоб покінчити з проханнями, додаю ще одно.
Голубчику! коли можна вислати менї ремунерацію, то зробіть се ще сього місяця, бо в кінцї вересня маю платити до банку. Як не заплачу, то з’їдять мене живцем! Дуже надїю ся на Вас.
Перехожу тепер до инших справ. Указ 76 року, як є звістно, рішили знести, але ще не публікують про се Репрезентант міністерства освіти, як кажуть, виступив з гадкою, що українська література — література народчя, для народу, а для цеї останньої, по гадцї комісії Кобеко, має лишити ся цензура. Виходить, що обмеженя що до укр. літератури будуть скасовані, а цензува лишить ся. Як гляне на се Дума (бо питане про волю преси має бути внесене насамперед туди) — не звісно, але є надія, що Дума знесе всяку цензуру. Євангеліє укр. мовою вже друкуєть ся, д. О. Левіцький1) сам бачив коректу перших аркушів. Всяка легальна робота між народом та серед не свідомої інтелігенції нашої поки що неможлива, бо ще не маємо права зборів, спілок і т. и. Через те похвалити ся нема чим, а часом просто доходиш до роспуки, почуваючи себе звязаним. Що до наших внутрішніх справ, то пр. Грушевський ро-скаже, як вони стоять не світло. Перед виїздом за кордон я мав кращі надії на найблищий час, але тепер вони розвіялись і дуже прикро сконстатувати се.
Може коли нападе охота, а час дозволить, то напишіть до мене. Пишіть про здоровля Ваше. Од щирого серця бажаю Вам як найбільш його, а решта я певен буде все добре.
Низенький уклін Вп. Панї Вашій. Діточок цілую. Вітаю і цілую Вас міцно та щире.
Ваш М. Коцюбинський.
49.
5. ст. ст. X. 905. Чернигів.
Дорогий пане Володимире!
Тільки що дістав од Ефремова книжки і догадуюсь, що то Ваша добра рука напрямила їх. Дійшло до мене ось що: 4 томики моїх оповідань (по 1 прим, кожного), Ваші коломийки і Мой-сей2) д-ра Франка. Чи все дістав? Моє Вам велике - й сердечне спасибі за дар. Звістіть мене, чи Моисея Ви од себе прислали, чи по волї д-ра Франка. Бо я не хотів би бути нечемним і не подякувати йому, коли се примірник од автора. Коломийок ще не читав (бо тільки що дістав їх), але вже чую, що то менї дуже гарно пахне. Як прочитаю, напишу Вам про свої вражіня.
Знаєте я видобув з бібліотеки Управи Земської де-які Ваші виданя: Збірник математ.-природописно - лікарський, під редакц. Верхратського і II вип. Приповідок Франка. Остання книжка дуже цінна, та на жаль нема початку, але продовженя ЇЇ.
Пишу Вам про се й на той випадок, що коли б Ви згадали про мене та схотіли прислати яке виданя Товариства, то маєте добрий і певний шлях — У... Г... Тільки рівночасно тоді напишіть м е н ї, що висилаєте, бо инакше бібліотекар запише книжки у свій катальог і тоді трудно видобути книжку.
Що там з „Вістником“ ? Чи він виходить ще? Книжок за вересень і за сей місяць я ще не бачив.
Як ся маєте, дорогий пане Володимире? Я дуже хотів би почути про Вас хоч де-що.
А коло мене зовсім зле: знов хорий, знов-нерви, а з ними вкупі і шлунок. До того змучений,, що нічого писати не можу і це мене гризе найбільше. Не знаю вже що з собою діяти. А все через перевтому. Мушу працювати годин по 10 — 12 на добу, а се шкодить. А ще ціла зима передо мною, коли найбільше праці буває.
Що се Ви мовчите ? Чи не посадили Вас до цюпи з ласки д. Губчака? На хліб і воду, на
покуту за редакторські гріхи. А мене теж мабуть не мине цюпа, бо банк уже точить на мене зуби, що не плачу довгів, а Ви й не пишете мені, що таки дирекція Вид. Спілки, чи має мене ратувати, чи ні. Хай би вже знав, чи маю пускати ся на дно, чи ще можу ногами дригати. От жарти-жарти, а тимчасом справді кепсько приходить ся. І не хочеть ся менї докучати Вам, страх як не хочеть ся, а мушу, бо пече. Поможіть уже, любий пане Володимире, довести справу до якогось кінця, бо страх як гроші потрібні і то зараз. Тепер тих пару сот рублів для мене дорожчі, ніж другим разом тисяча. Ху, аж душно стало, пишучи про сю неприємну для мене справу.
Та щоб осолодити для себе хвилю, цілую Вас міцно і сердечно. Бувайте здорові, напишіть мені швидче хоч кілька слів тай взагалі не забувайте по вік прихильного до Вас
Вашого М. Коцюбинського.
Вл. Пані Вашій мій сердечний привіт. Діточок цілую.
Д-ра Франка привітайте од мене. Незабаром напишу до нього. Вітаю теж проф. Грушевського.
50.
4. ст. ст. XI. 905. Чернигів. (Картка.)
Любий пане Володимире! Чому Ви не одпо-відаєте на 2 истаннїх моїх листи? Що з Вами стало ся ? Я вже турбую ся. Я ще цілий і живий.
Одпишіть менї зараз, бо я турбую ся! Чи збірала ся врештї дирекція Сиілки Видавничої? Це мене дуже обходить, бо коло мене круто. Сподїваю ся, що хоч картку дістану од Вас. Звістіть, як Ваше здоровя. Цілую Вас сердечно, Ваш
М. Коцюбинський.
Вп. Панї Вашій моє поважане.
Діточок цілую.
51.
20.	ст. ст. XI. 905. р. Чернигів.
Дорогий Пане Володимире!
Врештї дістав таки од Вас пару слів і сердечно дякую за них. Волів би тільки, щоб причина Вашої мовчанки була якась инша, а не слабість, бо я попросту не можу чути, що Вам знов гірше: Бережіть своє здоровя, любий пане Володимире, памятайте, що на тім залежить не тільки Вам і Вашій родинї, а нам всім, хто любить свій край та шанує своїх кращих людей.
Не одповів я Вам зараз, бо все чекав посилки (Вістник, Записки), аж урештї дістав її. Пройшла через цензуру, хоч там її навіть не ро згортали, не передивлялись, карток не ростинали. На опасці стоїть тільки антихристова печатка „Д Ц.“ Ч — тай годї. Отож тепер можете висилати що схочете вільно, я певний, що дістану, як дістав уже кілька посилок од ріжних людей з Галичини, з Кракова. Спасибі Вам велике за прислане.
Як Ваша ласка, вишліть те, що думали послати, а також ті книжечки, що я лишив у Вас виїздячи зі Львова.
Чекаю тепер, як не знати чого, закону про волю праси1), а його як нема, так нема. Тай взагалї у нас нічого з обіцяних свобод нема Маємо тільки конституцію на папері, скасовану фактично цілим поступованєм уряду. Нас попросту обдурюють і без глузду грають з вогнем, що обхопив цілу Росію. Ситуація страшно неясна, не знаєш, чим все скінчить ся, принаймнї у блищому часї. Боротьба йде уперта, завзята, кожен день висуває якісь нові чинники на історичну арену, революція обхоплює військо, в Севастополї зараз іде справжня війна між військом і військом. У нас скрізь панує така думка, що заким дістанемо спокійне і культурне житє, буде загальне повстане, яке змете весь старий політичний лад. Зараз ніяка культурна робота попросту неможлива. Усї, без ріжницї національности, скуплюють свої сили, щоб звалити спільного ворога.
Не знаю, коли настане той час, щоб я міг змінити свою теперішню працю на більш відповідну і продукцийну.2). Українські часописи ще не виходять, бо їх би зараз конфіскували. В Лубнях (Полтавщина) вийшло 1 ч. „Хлібороба“3), часописи для селян (чи бачили? Як не бачили, напишіть, вишлю) без дозволу, але другого числа вже нема, певно конфісковане. „Громадське Слово“4) ще не виходить. В надії, що незабаром вийде закон про волю друку, маємо кілька оголошень при вихід українських часописів. З третього ХП має ніби виходити у Київі „Праця“,5) орган соціаль-демократів. В Москві якийсь адвокат Оппоков надрукував оповістку про те, що з 1 січня 906 р. видає газету „Україна“ з ілюстрованим тижневим додатком „Зоря“ 1) та місячником „Хата“. У Петербурзі вийшла публікація про видане з нового року місячника „Вільна Україна“ 2). А поки що нічого не маємо. .Пробуйте пускати до нас свої виданя, це було б тепер добре дуже.
В Чернигові поки що нічого не можна робити. У нас тепер (від місяця) т. зв. „усиленная охрана“. Не маємо права навіть зібрати ся, хоч би й приватно, під страхом кари вязницею чи штрофом до 3.000 руб. Кожного з нас без суду можуть арештувати і вислати бо зна куди у 24 годин. Можуть скинути з посади одним розчерком пера, скалічити нагайками або шаблями.
Ми стоїмо зараз поза законом.
Нерви такі напруджені, що по ночах не можу спати.
Листа од д. Мочульського дістав і завтра одпишу, коли тільки скінчить ся почтовий страйк.
О. Борачка попрохайте, щоб це гнівав ся на мене, а на мороз, який в маю зморозив у нас усяку фасолю, також і япанську. Я не зібрав і зерна, через те не міг вислати йому. Уклонїть ся йому від мене. — Напишіть часом хоч пару слів.
Вп. Пані Вашій моє глибоке поважане.
Цілую Вас і обіймаю
Ваш
М. Коцюбинський.
Діточок цілую.
М Вийшло лише кілька чисел „Зорі“ без ніяких додатків Часопись упала сама, а не була заборонена.
