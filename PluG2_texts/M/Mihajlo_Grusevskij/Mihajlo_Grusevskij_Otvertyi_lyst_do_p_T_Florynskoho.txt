Нам прислано в українськім перекладі отсей «Отвертий лист до п. Т.Флоринського», який ми друкуємо як причинок до характеристики університетських відносин у Росії.

Не маючи під руками статті д. Флор[инського], на яку реагують автори «Отвертого листа», ми не можемо сказати, наскільки оправдане їх обурення; та все-таки факт того обурення настільки характерний, що справді годі уявити собі, як може вестися наука в університеті при такім настрої молодежі супроти професора.

І нема ніякого сумніву, що власне причини зовсім далекі від науки, спекуляція на ласку сильних і залишення одинокого шляху відповідного для вченого, шляху високого ідеалізму і беззавітної служби правді, затроїли ті відносини. І честь молодежі, яка зберегла в собі настільки живого морального почуття, що так гаряче протестує проти відступлення свого професора від тої служби. Додамо, що отсей протест вийшов від молодежі без різниці національності, отже, сим разом даремно було б говорити про якусь «українофільську інтригу».