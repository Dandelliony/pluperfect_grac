[Тифлис, перша половина січня 1886 p.]
Високопов[ажний] Дм[итре] Васильовичу]!
Високошановний Іван Семенов[ич] Левицький подав звістку мені про Ваш «Степ» і порадив послати Вам котресь невеличке оповідання – як тільки не пізно. На суд Ваший посилаю оце оповідання своє, чи не вподобаєте єго й не приймете у свою хату...
Як надрукуєте, то щоб мені окрім тих кондицій, що в Вас ведуться, зоставили оттисків кілька. Напишіть, будьте ласкаві, скоро, як не схочете друковати, то я пришлю тоді марок й попрошу переслати куди.
Шануючий мосць Вашу й завжди <прихильний>
З[аволока]
№23.
Тифлис, 20 (8) лютого 1886 р. 
Тифлис, лютого 8, 1886 р.
Шановний добродію!
Вельми радію, що зійшлися наші думки лагідне: виправляючи оповідання, я й сам чув, що кінець до оповідання не держиться й тим зоставив єго, що мав на думці, може кому инче здастя. Через се ріжте. Але щодо смерти, то здається, що помилились Ви. Не черкнувшися лікарства, я й боявся описувати смерть – дівчина в мене зомліла після усієї турботи. Через се поставте «многоточіє» й годі – кінець дізнає усякий очевидячки й приписувати нічого, мені здається, не треба. Коротке слово: помордувавшися вмерла – не надасть нічого читцеві. Так, на мене. До мови теж таки я не дуже добірний. Виправте, як де часом помилився, але не попустіть русизмів та мудрувань à la [На зразок, на кшталт (франц.) – Упор.] галицьке письменство, прошу.
Замісь книжки просив би я Вас прислати кілька напечатків, а я[к] не можна, то й не треба. Але бажав би «Бідну дівчину» побачити в 1-му томі, дуже бажав би. Більше прислати на 1-й том вже не встигну. Є кілька оповідань, та тільки як на чий смак – може й не сподобається – психологічні, ідейні, і то з уст людських, а иньчі поодправляв в редакції львівські. Чую, що надруковані, а напечатків не маю, як хочете – пришлю; тільки й се як на кого – «мрії».
Шануючий мосць Вашу М.Заволока
Адрес мій (поки що): в г.Т[ифли]с, в 1-ю клас[сическую] гимн[азию], Алексею Михайловичу Снитревскому.
№24.
[Тифлис, до 16 квітня 1886 p.]
Ша[новни]й д[обродію]
Вибачайте, що потурбую мосць В[ашу] і нагадаю, як просив Вас написати, коли ласка, скільки одтяли в «Дівчині», в котрому томі друкуєте й коли сподіваєтесь у продаж пустити. Як не в першому, то верніть, бо здаєцця, вилежуватись їй не треба. Я не послідовець Горація й не хочу, щоб що-небудь моє «nonum prematu in annum» [«Нехай зберігається до дев’ятого року» (лат., вислів Горація) – тобто, не слід поспішати з публікацією твору, який завжди потребує ретельного доопрацювання. – Упор.], іще перележить та <скисне>. Хай беруть, поки тепле, та не ганьбують: у нашому гаї й горобець за зозулею закує. Щасти Боже збірникові Вашому, читців нам, а Вам покупців без ліку.
Шануючий Вас М.З.
А як напечатки? Як не буде, <...>
Адрес: А.Михай[ловичу] Сн[итревскому].
