Як живеться газетам в Росії
Михайло Грушевський

Часописі подають такі рахунки за минулий рік: штрафовано газети 200 разів, заплатили вони тих штрафів 83 тис. рублів. За саме діло Азефа, звісного провокатора, оштрафовано газети 24 рази, всього на 12 тис. рублів. Одну газету 8 разів штрафовано за передруки з інших газет.

Іншої газети разом відсиджувало в тюрмі 5 редакторів; шостого також прийшли брать у тюрму, але трошки спізнилися: як прийшли по нього, то довідалися, що саме вмер від тифу. Арештовано книжки і газети всього 178 разів (63 газет і журналів, а 115 неперіодичних видань).