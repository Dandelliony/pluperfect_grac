По різним обставинам «Засів» в іюні ми не випускали. Найголовніше ми чекали допомоги від нашого заможнішого громадянства, бо власні кошти вичерпали. Але даремно чекаємо: громадянство мовчить…

Повідомляємо наших читальників, що в місяці липні (іюлі) часопись вийде два рази, а з августа місяця виходитиме щотижня, кожну п’ятницю.

Просимо наших передплатників надсилати гроші, які вони винні редакції, аби ми мали спромогу вести діло далі.

Не зле було б, коли б сей місяць придбали нам нових передплатників та нових читальників.

Почнуться вибори до Державної Думи і бажано, щоби наше правдиве селянське слово залунало по всіх селах, щоби селяни вибрали собі досвідних оборонців, а не тих, хто пнеться до Думи гальмувати народну справу або полатати свої кишені десятками посольського порціону.

До роботи ж, ласкаві читальники: шліть гроші, шукайте нових передплатників та читальників!