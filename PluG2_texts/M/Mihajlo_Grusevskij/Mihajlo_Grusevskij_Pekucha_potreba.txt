Тепер, коли надбання власного будинку Просвіти дає повод до різних плянів що до товариського життя русинів львівських, на часі буде піднести одну потребу, що не так трудна що до задоволеня свого, а відчуваєть ся громадою рускою дуже і вимагає пильно задоволеня, се є справа бібліотеки руских товариств. Публичні бібліотеки, які істнують і функционують тепер у Львові, не залагоджують сеї потреби, раз – що бідні досить літературою що дотикається Руси, друге – майже не функционують по полудню, коли зайняті обовязковими працями Русини мають якусь можливість читаня і студиєваня. Отож треба сю справу взяти на себе громаді рускій. Найблизче воно обходить товариства Просьвіту і Наукове т[овариство] і[мені] Шевченка, що просьвітні і наукові завдання мають на першим місці в своїх програмах, а також володіють уже значними зборами книжок. На мою думку, то є обов’язок Просвіти – визначити в своїм новім будинку певне приміщенє, хоч не велике поки що, для бібліотеки і читальні; в тим поміщеню най би умістило свою бібліотеку і товариство ім.Шевченка, під спільною управою і до спільного функціонування (хоч ті бібліотеки зоставались би й надалі окремою власностию поодиноких товариств), нарешті обидва товариства повинні би визначити кошти на удержанє урядника і на купованє книжок.
Иньчі руско-народні товариства, що хотіли би мати для своїх членів безплатний приступ до тієї бібліотеки, могли би також – по можности – взяти участь в тих видатках і свої збори книжкові теж в тим поміщеню умістити. Думаю также, що оте заложеня такої бібліотеки викликало б співчутє громади і заохотило б патріотів руских поперти сю славу жертвами грошовими і книжковими. Нарешті така бібліотека мала б повне право на запомогу з фондів міских і краєвих, то б її належало.
 
Зауважу, що заложенє побіч самої бібліотеки хати читальної здається мені неодмінно потрібним – се б дало спроможність звести ad minimum (як не зовсім усунути – що практикують также деякі публічні бібліотеки) випожичанє книжок до дому, а се знов уважав би я конечно потрібним для доброго розвитку і функционованя бібліотеки.
Сі свої уваги мав я за обовязок подати до уваги і розваги хв[альних] виділів товариств а также цілої громади руско-народної.