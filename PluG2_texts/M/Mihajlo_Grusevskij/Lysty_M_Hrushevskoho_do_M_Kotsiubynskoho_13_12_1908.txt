
                                        №17
А-1496                     [Львів, 13/ХІІ. (19908), за поштовим штемпелем].
                   Дорогий Михайле Михайлович!
Невимовним сумом наповнив мене і жінку Ваш лист. Знаю сю каторжну хоробу і болію душею за Ваші муки.
Спасибі за обіцянку будучих праць Ваших. І маленька просьба. Редакція Чеської енциклопедії (Ottv Slovnic Nauny) просила мене дати біографії деко[го] з визначніших сучасних письменників, учених etc. українських. Хотів би написати про Вас18 і дати трохи більше біографічних дат. Не відмовте, отже, дати маленьку автобіографію Вашу - не тільки самі дати, а дещо і з “еволюції духа”.
Мені літо не удалося, був у горах, але дощі і повени не давали спокою й спочинку. Потім було багато ріжного громадського яду. Але чую себе на здоровлю добре і роблю багато. Бодай стільки.
Д. Гнатюк движиться 9. Др. Франко фізично як-сяк, і працює, але психіка прикра20. Недавно прийшов до мене і на найближчого йому чоловіка, що ріжні прислуги йому робив найщиріші, почав розказувати, що він його обкрадає etc. А ріжні люди і хапають його непритомні слова і пускають межи люде. Невимовно прикро за нього і за людей.
                          Цілую Вас сердечно!
На свята будемо в Київі.
Жінка Вам шле привіт!
                              Ваш щирий              М. Груш[евський]
