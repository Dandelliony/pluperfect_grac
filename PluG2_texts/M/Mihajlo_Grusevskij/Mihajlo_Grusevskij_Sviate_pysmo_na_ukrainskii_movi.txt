В доповнення до поданого в попередній книжці можемо подати, що Св[яте] Письмо дефінітивно поручено Синодом редакції єп. Партенія Подільського (Памфила Левицького); він має перевести ревізію тексту й під його доглядом він має друкуватися потім. Для сього зложив він комітет з місцевих людей, ознайомлених з справою.

Досі, одначе, справа не пішла ще далі передвступних робіт; напр., не рішено ще правопись, котрою має друкуватися Св[яте] Письмо: чи держатися правописі перекладчика (старої кулішівки), чи змінити відповідно до тепер прийнятої. Так стоїть справа з сею одинокою «концесією» українству в Росії.