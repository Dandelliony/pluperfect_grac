                                    ЛИСТИ

                                       №1
А-1480                                                   Львів, 19 (6) XII. 1906
               Високоповажний Михайло Михайлович!
В листі Вашім до Євгенія Харлампієвича1, которий я бачив перед самим моїм виїздом з Києва, писали Ви, що напишете мені до Львова ширше про мої пляни й відносини до “Л. Н. Вістника”2. Досі я одначе не дістав від Вас ніякої звістки і не знаю, що з Вами й коло Вас. Тим часом міцно числю на близьку участь Вашу в “Л. Н. Вістнику”. За десять днів вибираюсь я до Києва наладжувати І книжку. Нащо міг би я надіятися від Вас? Чи маєте що з белетристики, чи може яку статтю на біжучи теми?
Може мали б Ви охоту давати рецензийки на українське видання? До газети може піднялись би Ви давати раз на тиждень або на два тиждні листи з Чернігова про загальне й українське життя.
Маляр М. Жук3 тепер, здається, в Чернігові, і Ви з ним бачитесь, може б він узявся зробити якусь вінієту стильову, а не дуже кучеряву для київського “Вістника”4, так, що лишилося по теперішньому - стовбець на зміст книжки, як тепер, иньше можна з титулової сторони забрати. Мож видумаєте що?
                       Сердечно здоровлю Вас.
                                            Мих[айло] Грушевсь[кий].
Ви обіцяли також свою поміч по читанню й справлюванню рукописей, чи можу числити на Вас усім тепер?
