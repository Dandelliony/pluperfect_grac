Сумнів
Невже Ви маєте лиш ту кохання силу,
Що даєте мені?
Мрію легкокрилу
Згадують дні.
Невиразність і нещирість — ми до цього 	прийшли.
Ну і хай — це край.
Так до чого ж Ви знову завели
Про майбутній рай?
I чому я сам не скажу твердо — що годі,
Бо безодня між нас!
Я, заплющивши очі, ніби бути згоді,
Піддався впливу — на який час?
Люблю — я це знаю. Але ж чому раніш я це почував?
У кождій рисі був кохання рух.
Я тоді не думав і не знав
Цих чорних мук.
Мрію легкокрилу
Згадують дні.
Невже, невже в душі Ви маєте лиш ту кохання силу,
Що даєте мені!
22 — II. 917. Владівосток
