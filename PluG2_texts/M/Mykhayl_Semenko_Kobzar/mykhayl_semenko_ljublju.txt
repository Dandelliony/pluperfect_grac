Люблю
Я завше думаю про неї
Про очі білої лілеї
Про образ ніжний край вікна
Чому всміхалася вона?
Мої думки такі смутні
Такі неясні мов у сні
Мов крізь серпанок її бачу
Дивлюсь на неї тихо плачу
Я більш не буду тебе звать
Не буду в грудях струни рвать
І ти ростанеш край вікна
Ясна зваблива чарівна
Я погашу свої думки
Із серця викину квітки
Останні сльози я проллю
І слово зітреться «Люблю».
5 — X. 913. Хорол
