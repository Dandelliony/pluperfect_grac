Червоні рани
Душа розірвана. Оголений стою
І назвища нема настрою.
Не можу визнать я кохану за мою,
Назвать не можу я її сестрою.
Коли, коли бентежна думка зникне?
Куди подіну біль моїх червоних ран?
Ах, в світі тут мій смуток не затихне
І не схова нудьги біліючий туман!
О якби знав, куди мій шлях свавільний
Серед танку життя до краю приведе!
О якби був безжурний, ясний, вільний,
О якби мав обличча не бліде!
16 — I. 917. Владівосток
