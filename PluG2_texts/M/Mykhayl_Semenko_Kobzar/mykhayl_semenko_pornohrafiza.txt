Порнографіза
Я надто вдячний панно мила
Що мрія серце затопила
Що Ви ввійшли в химерний храм
	Туди впускаю
	І там ховаю
Лиш панн тендітних та милих дам.
Поки мене не розлюбила
Йдемо зі мною панно мила
Нас не зобачить око там
	Туди впускаю
	Там роздягаю
Лиш панн тендітних та милих дам.
За те що погляд Ви втопили
Я дуже вдячний панно мила
Усе що мав і дав я Вам
	Там де впускаю
	I де ховаю
Лиш панн тендітних та милих дам.
25 — VI. 914. Київ
