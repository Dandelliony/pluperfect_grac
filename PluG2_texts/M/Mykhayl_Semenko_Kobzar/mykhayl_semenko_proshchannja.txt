Прощання
Літо всміхається востаннє
Промінням теплим в очі б’є
І ледве чую запитання:
Скажи, що краще літа є?
Що краще є лісів зелених,
Степів шовкових, запашних,
Буяння пахощів південних,
Пташок веселих, голосних?
Лечу від вас, але плекаю
У серці думку — чи сказать?
В похмурі дні будете, знаю,
Ви літа теплого чекать.
Я ледве чую запитання,
Все тихше промінь в очі б’є.
Сонце всміхається востаннє —
Скажи, що краще літа є!
9 — X. 913. Хорол
