Місто
Сірі ряди п’яними перспективами
Одимокучені кулями рухливих плям
Цокочуть зойкнено чорними зливами
Сіренно завміраючи біля осмертених ям
Дротові мережки на блискучих ізоляторах
Стрункими рисунками перехрещені ажурної роботи
Залізне тіло онервотончене винахід елєктричного новатора
Пухкає дише ворушиться від бетонової турботи
Синіми іскрами щулиться по шиплячій лінії
Спалахкуючий мезонін з дзвінками-відзвінками по сурмній улиці
Шматками камінними плакачуть винайдені скінії
І десь на закутках боязько в парку легенда з мітом щулиться.
3 — V. 1918. Київ
