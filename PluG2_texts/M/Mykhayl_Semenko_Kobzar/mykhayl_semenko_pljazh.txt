Пляж
Пляж видавався чимсь архаічним
Священно сонцився уявний Ніл
І здавались птицями ефемерно-вічними
Купи блакитних жіночих тіл
І виниряли мідяні на фіолєтовім човні
І похитувались стегна обціловані піском
І були погляди співучим сонцем і томністю повні
І весело убігав набік жовтий прибережний злом
Схилялись проміні за далекою пирамідою
Лоскотали живіт оксамитно-знеможених вод
І томивсь Озіріс за загубленою Ізідою
Морщив просторінь опасмодимлений пароход.
30 — VI. 918. Київ
