На мотив із танґо
Ах я ввійти не можу в тую залю
Де заховали люди мою Галю
Вони усі такі багаті там і стрійні
і цоки чар так ясні й мельодійні
Щось шансонетка в блисках заспіває
Вторує їй оркестра стиха грає
і це усе на фоні цокотіння
	Я мучусь від хотіння
		Знайти її.
Хожу по саду я дивлюсь на ясні строї
і чую сміх кругом всі в гарному настрої
Але не вабить більш музика й ажурстани
Без неї ні мні не поможуть і Ростани
Я за еспрі2 зорю еспрі високим Галі
Що між юрми танґує ніби в залі
І це усе на фоні мук страждання
	Конаю від бажання
		Знайти її.
11 — VII. 914. Хорол
