Я прийду
Дайте мені води на голову —
Налийте, налийте несподівано!
Я хочу знайти з вами спільну мову,
Я заплутався, хоч це й дивно.
На високій горі, звідки видно затоки,
Я знайду свою мрію — я знайду!
Я тобі росповім про нечутні зойки —
Вітре, вітре, мені в спину подуй!..
Спиніть, спиніть і не підходьте близько —
Сам прийду, я прийду з привітом.
Не зустрінусь, з вами — я — на кладовиську,
Я прийду прийдешнім літом.
І пригадаю — прийду — несподівані поцілунки,
Блиски жартливі й засліплюючу даль.
Я відновляю завтра з тобою стосунки...
Я одержав першу медалю!!!
1919. Київ
