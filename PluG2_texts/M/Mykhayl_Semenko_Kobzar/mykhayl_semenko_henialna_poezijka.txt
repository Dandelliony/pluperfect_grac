Геніальна поезійка
Я сьогодні чергував удень і проминув лілові хмари
	 Що після грому
І замісць того щоб привітать прекрасне в той мент море
	Я будував храми.
У вікно я бачив золоті плями і срібляні блиски
	Що впали в бухту
Пастель олія акварель в моїй душі скипли
	А захід тухнув
Дощ пройшов якось несміливо зникли не	задоволені хмари
	Танучим громом
Ах як було тоді що було тоді над морем
	В тій панорамі?
11 — VI. 916. Владівосток
