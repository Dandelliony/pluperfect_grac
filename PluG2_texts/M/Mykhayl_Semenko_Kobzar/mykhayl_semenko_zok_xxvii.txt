XXVII
Огонь огонь
— пожежою пожер
покидьки окису душ
Огонь огонь
— червоною хмарою
в небо крик
погрозою знявся
— слава живим
Вийшли
багато лежить на полі руїн
погрозно хмарою
в небо крик
— слава живим
Прагнення
правіків з румень збігався
— огнем океанним
розлили
Сонце освітлюєш
поверхнь століть
— на боротьбу нашу
глянь
Сонце сонце
— перемогу нашу
освітль
Огонь огонь
— кулі земній
на потребу зараз
Огонь огонь
— верстви людського мозку блощиць
і людської душі стоніжок
Огонь огонь
— гнилизну й вохкість віків
і дощів мокрий порох
Огонь огонь
— рук наших всечистий
пломінь —
— Огонь
огонь!
13—16 — X. 921. Київ
