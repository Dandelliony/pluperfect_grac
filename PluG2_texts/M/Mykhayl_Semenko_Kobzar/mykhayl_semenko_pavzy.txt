Павзи
Після кількох днів щастя якому не міг дати назви
Знов почуваю радість муки радість злощастя
Трамвай дотяг мене ніби нічого ніби усе по-старому ніби нічого не сталось в собі хороню я слова ще не сказані мною і в погляді серця мого я ховаю всі павзи
А тепер сижу дома й не можу в думках розібраться.
Після кількох днів щастя... Не курив — сьогодні п’ятий день — і зараз я закурюю першу папіросу
Упрохала вона не курить заким пройде у мене бронхіт
Гей розчиняйте всі вікна хай увірвесь у груди вохкість туману хай покриють осріблять серце моє передранішні роси
Смерті холодній я шлю найпривітніше слово—хай буде їй мій останній останній привіт.
Після кількох днів щастя ниюча павза
Знову дні туги розпачу хвилі болючі — найбільш їх люблю я
Буде так тоскно. Буду по місту блукать. А на серці — прикра клявза...
...В осінніх муках блукать... Люблю, люблю... її люблю... Блукання люблю... Тугу, муку люблю я.
8 — XI. 916. Владівосток
