Поеза екстазу
Я покохав свої поези
Свої сріблянії пісні
Безумно знойні еротези
І привиди в блакитнім сні
Я не схилю з шляху ні разу
І на юрбу не подивлюсь
Я повний смілого екстазу
Я смерти й Бога не боюсь
Коли ж настане час свавільний
I рухне грунт де я стою
Тоді піду незримий вільний
І свою музу розіб’ю
А зараз ваш я еротези
Гарячі перса в знойнім сні
Я покохав свої поези
Свої сріблянії пісні
11 — V. 915. Владівосток
