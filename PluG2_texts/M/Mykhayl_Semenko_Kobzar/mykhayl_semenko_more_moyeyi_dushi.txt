Море моєї душі
В темную ніч я до моря душі
	прислухаюсь.
Море мовчить, мороком вкрите,
	урвища сплять у тиші.
Я вдивляюсь.
Серце серпанком зловісним облите.
Бачу примари.
В тиші морській бліді їх хвилі пливуть,
	котяться німо бурунами.
Привид, чи хмари?
Страшно в мовчанні. Духів женуть
	над нами.
Море мовчить, млою облите,
	урвища сплять у тиші.
В темную ніч, всю примарами вкриту,
	я вдивляюсь.
Вслухаюсь
	у море моєї душі.
3 — IX. 913. Київ
