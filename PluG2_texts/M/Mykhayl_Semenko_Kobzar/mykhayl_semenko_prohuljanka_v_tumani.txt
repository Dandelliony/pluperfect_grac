Прогулянка в тумані
Я робив прогулянку в тумані...
Але чому, чому все біля її дому?
Лихтарі ледве-ледве мигтіли.
Не скажу нікому.
Мої думки гіпнозні крізь фіранки летіли
Але чому, чому вона їх не відчувала?
В серці плутавсь туман серед ночі.
Чорні птахи летіли, з великими крильми летіли —
Вона не проганяла.
Довкола усе невиразне, як сутінь у очіх.
Довкола усе неясне, як цей туман.
Носились плями — таємні, співочі.
Невиразна вулиця повна п’яних ран.
Блукав у тумані серед ночі.
11 — XI. 916. Владівосток
