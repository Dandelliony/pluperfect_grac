Боржом
Я заморивсь страждать. Я перемучився.
Мені треба в ліс, приймати пілюлі, Боржом.
Я обезснажився. Я обеззвучився.
Лишилося буть на кладовищу сторожом.
Було б дуже глупо, якби я став проклинати і плакати.
Хто винен, справді, що я Михайль, а не Джек.
Як і всі, що були, зникнеш із серця без знаку ти,
Я ж повернусь і піду бо мене ще не бачив Казбек.
Хто винен, що мене не прив’яжуть посада і прикрости
Хто винен, що в серці такого багато зухвалого.
Лише настрої й фрагменти — час мені до цього звикнути.
Мені ніхто не потрібний і від мене не ждіть нічого сталого.
21 — II. 917. Владівосток
