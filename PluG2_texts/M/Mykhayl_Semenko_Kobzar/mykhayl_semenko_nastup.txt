Наступ
Придавила кнопку пальцем
Антанта.
Обізвались вранці.
Хто — Варшава?
Смикніть Петлюру —
Час —
Нехай банди —
На комуни.
	— Пан сказав.
Пішла робота. Брат на брата.
Обдурені — на робітників
В ворожий наступ. На фронті зрада
І захопили червоний Київ.
Польша про море, Петлюра за У.Н.Р., з гарматою
«Народе Український» — універсалить.
А поки що, куркулям наказ: — хліба й сала
Не давать Червоній армії!
Загомоніло по всій землі радянській.
Поміщика знову в яму пруть!
Вперед багнети! До лав, сило пролєтарська!
Дошкулила таки більшовицька отрута.
Треба перерізати дріт до Антанти
І через Варшаву — на Захід червоний похід.
Польські робітники нам назустріч встануть,
З’їсть генерал отамана, припертий в льох.
Хіба це не кождому ясно?
Хіба забракне червоного вогню?
Революція ще горить прекрасно,
Всміхаючись завтрашньому дню!
3 — VI. 920. Харків
