П’єро наівить
Такий самотний хрест. Така сумна могила.
Я зробив останній крок.
Стума бездонна мене забила.
Сумний вінок,
Як і вчора — залишені стьожки.
Вона була, чи не була — ховає.
Нуд важкий
Мене проймає.
Вже третій день я злу наругу
Почуваю від оголених віт.
Хожу щоранно і щовечірно, розбиваю другу
Пару чобіт.
Чи надовго, чи навіки вона мене захопила?
Чи сам зроблю знову привітний крок?
Я не можу дивитись, коли самотня могила,
Коли сумний вінок.
9 — X. 916. Владівосток
