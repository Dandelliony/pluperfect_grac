Пісня
Що то в тумані над річкою тремтить?
Що то за пісня лунає-бренить?
Дівчина ходить, по лузі бреде,
Пісня дівоча не молить — гуде.
Згуки тужливі дзюрять, розлягаються...
Думи дівочі від серця ховаються?
Щастя дівоче спуска в домовину?
Муці розваги шука на хвилину?
В тумані лунає той голос сумний,
Ридає й голосить про час чарівний...
Якби мені змоги — до тебе б прибув,
Розвагу приніс я б, лиш... мертвий би був!
25 — VI. 912. Хорол
