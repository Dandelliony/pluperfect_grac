Раптова дівчина
На «старім» місці, але не Лідію,
Я не кохаючи — цілував.
Колись дививсь я там на Лідію
І замирав.
Вона наївна, ясна ся дівчина,
Що закохалась у мій смичок.
Мені подобається ясна ся дівчина
До панчох.
Вона замислена сидить в оркестрі,
Зажурений у неї зір.
Вона вдивляється в мене в оркестрі —
Благає: вірь.
І випадково і безнадійно — ми в парку на «старім» місці,
Де я, кохаючи, замирав.
Цю ясну дівчину, раптову дівчину на «старім» місці
Не кохаючи — цілував.
22 — X. 916. Владівосток
