Дерзання
Я у життя своє закоханий
І світло й тіни я люблю
І сам я син землі укоханий
І усміх матері ловлю
Бо на снігових верхогіррях
Я храм прекрасний зруйнував
І вітер радісний в безміррях
Цей мій будинок пронизав
Люблю я пал зими гарячої
Диханням полум’я горю
Весь повний я жаги звірячої
І нею тугу поборю
Я скрізь літаю смілим демоном
І все вклоняється мені
Мов ясний бог я необмежено
Блисками кидаю вогні
9 — XII. 913. Київ
