Авіатор в хмарах
Люблю мідяні звуки оркестри
Зачуваю здалека
Сурми ревуть
Клярнети розмовляють
Юрма шумує
Задерши капелюха
За пілотом стежить
На панн дивлюсь
Уст
Усміхи струять весело
Усміхи очей хвилюють
Гомін
Сміхострумки
Душа в сонечних струнах
Опій і кров
Клекоче пестить мяхко
Юрма
Юрма
Гомінка
Безжурна
Щасливим бути як юрма
Немає ні до чого діла
Мертвопетлює авіатор в хмарах.
5 — V. 914. Київ
