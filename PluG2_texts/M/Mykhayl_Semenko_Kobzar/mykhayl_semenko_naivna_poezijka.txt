Наівна поезійка
Ой люлі люлі любий світ
прийми сутінний мій привіт
бо догоряє серця ґніт
і листя сиплеться із віт
ой люлі люлі любий світ
в тобі я щастя не спіткав
спокою тихого не знав
надію доти лиш плекав
поки я кров у серці мав
поки кохав поки співав
тепер не хочу далі жить
не хочу сонця я любить
пора вже зорі погасить
пора пожовклий лист струсить
щоб не сміятись не тужить
заснути хочу любий світ
останній шлю тобі привіт
бо скрізь я чую завжди ніт
слабий життя твойого звіт
ой люлі люлі любий світ.
24 — ХІ. 913. Петербург
