Зачарований візіт
Всі зморшки на лиці розглажу
щоб на губах заграв рубін
любов ми виплеснемо нашу
і проспимо далекий дзвін
прикриють нас принади білі
щоб був чутніший серця сміх
засурмлять знов автомобілі
і день прокинеться для втіх
знов окроплю я шумом пекла
свій зачарований візіт
щоб спалахнуло і померкло
як догорить священний ґніт.
а потім виріжу я в серці
твій опромінений естамп
щоб завше бились груди скерцо
спокоєм електричних лямп.
9 — V. 914. Київ
