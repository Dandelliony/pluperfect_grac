Концерт
І теплі хвилі і біла заля
Срібляність світла і блиск колон
І дзвін і захват і сміх рояля
Антрактів мяхкість одеколон
Нас підіймають акорди дзвонні
І хвилі струнні клясичних струй
Хоральність Баха Шопена вогність
І Ліста мольність ах не нудьгуй
І знов бездонність і знов антракти
І знов доторки до любих рук
А в крові хвилі а в рухах такти
І повне серце найтончих мук
Ах як люблю я срібляність світла
Ажурність залі і блиск колон
Як в сяйві теплім у ній росквітли
І блиск рояля й одеколон.
7 — VIII. 915. Владівосток
