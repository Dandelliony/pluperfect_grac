Серце в блуканні
Сю осінь я заблужусь у муках
Серед жовклого листя заблужусь у коханні
	Я заблужусь в коханні
	Заблужусь в коханні
		В осінніх муках
Ви почуваєте? Моє серце в блуканні
По тихих алеях з опалим листям безрухим
	Жовклим безрухим
	З листям безрухим
		В самотнім єднанні.
Може знайду знайду в осінніх звуках
В осінніх свистах в тоскнім знайду сподіванні
В тоскнім сподіванні
Тоскнім сподіванні
	В осінніх звуках.
Сю осінь я заблужусь у муках.
17 — VIII. 916. Владівосток
