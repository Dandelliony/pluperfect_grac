Серенада
Хтів би марити — як всі
душа моя блакитилась
не вдію з собою нічого я
Sérénade mélancolique (op. 26) Чайковського
мене не спалахне
ті що любили до життя не вернуть.
Затулив сонце
жити бажав своїм огнем
не хочу терпіти холоду
самотність радости не дає,
Віоліну розбив учора
навіщо мені ця музика що вдовольняє
гарненьких і дурненьких панн
люди умірають весело
а мені сумно
живу бажаю
нікому не було зрозумілим
навіщо живе семенко
не хочу.
12 — V. 914. Київ
