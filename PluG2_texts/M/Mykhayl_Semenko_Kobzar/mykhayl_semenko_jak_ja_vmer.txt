Як я вмер
Кохання все ж на першім плані —
І на землі й на небі так.
Летів я раз на ‘ероплані
Звичайно — з нею, вже ж не як.
Дзижчав пропелер, в сині далі
Нас вітер звав — кудись, кудись,
А я дививсь на Ілаялі
І очі в поцілункові злились.
Груди повні
Натхнення буйного були,
У неї губи красномовні
І очі пахли і цвіли.
Не так машину повернув —
Ах, я забув, що в небі ми!
І раптом з нею я загув,
На смерть розбився між людьми.
28 — XI. 913. Петербург
