Річ
Я хтів щоб не розуміли люди
щоб з мене завше сміялись
щоб замісць привітання бачив тільки
простягнуто-призирливий палець
всі вони такі малі їх так багато
я сам
про них думаєш
думки заполонили
сплелись почування
і їх так багато
я сам
тому веселий
журний
очі мої багато бачать
крови нерви всі
дотикаюсь до річей тайну чую
прочуваю дихання
дихає кожда річ
я сам
хтів щоб не розуміли люди
щоб з мене сміялись
щоб не казали що я сфінкс
щоб був такий немудрий як вони всі
їх так багато
я сам.
7 — V. 914. Київ
