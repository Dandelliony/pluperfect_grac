Я квіти шлю
Я квіти шлю. Шлю квіти я востаннє.
Як вашу молодість — я квіти так люблю
І бачу символи в них — зраду і кохання...
	Я квіти шлю.
У серці береги — щоб море вздріть — ломлю
І кину із грудей своє розчарування.
У цей останній час жагучий трунок п’ю —
	Сумне розстання.
Так чую в грудях я душі сумне сіяння
І в квітах зір я чийсь ловлю, ловлю.
Я квіти шлю свої — я квіти шлю востаннє...
	Я квіти шлю.
8 — IX. 914. Баришпіль
