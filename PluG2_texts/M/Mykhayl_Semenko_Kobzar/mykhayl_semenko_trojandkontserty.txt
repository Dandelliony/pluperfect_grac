Трояндконцерти
Прозоротиша Огневоблими
Ажурноясні Блакитосніжні
Як рухи дівчини невтішні
Сонатомрії до вас несли ми
Тиховечірньо ми на веранді
Ловили арфи срібляні струни
Трояндконцерти казкові руна
Грали для Ванди сплітали Ванді
Ми напивались вином від саду
Вином таємним алей півтемних
Потім справляли в тонах діезних
Бризну й кріваву їй серенаду
Хвилини никли троянди в крові
Ми німф хватали гнучких безжурних
В кущах дихання тонів B-dur’них
І гам любови тільки любови
Людино! Силу що в тілі витрать
На наше слово — її кохаю
I я як рівний молю благаю
Мої всі соки мою всю пристрасть!
11 — VI. 916. Владівосток
