Казка
У човні казки чарівної
На хвилях легкокрилосну
Всі почуття душі сумної
Сплелися в мрію голосну
В гойданні теплім засипаю
Все важча й важча голова
І ледве-ледве зачуваю
Якісь відривчасті слова
І сниться сон мні тепловійний
Ніби в коханки на колінах
Я п’ю цілунок безнадійний
У тихомрійних темних тінях
І я проснувсь від чудосну
І зникли казки хвилі ясні
І ту красуню чарівну
Покрили плями невиразні...
8 — XII. 913. Київ
