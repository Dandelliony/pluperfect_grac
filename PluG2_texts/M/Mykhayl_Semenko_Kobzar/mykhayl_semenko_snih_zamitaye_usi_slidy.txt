Сніг замітає усі сліди
Сніг замітає усі сліди.
Сніг уколисує душу.
Може запорошишся поруч і ти?
Бо кохати не мушу.
Сніг замітає усі сліди.
Сніг уколисує душу.
Хто каже, що весна йде
І сонце хутко гляне?
Це неможливо... Сховаюся ж де?
Сніг же розтане?..
Хто каже, що весна йде
І сонце хутко гляне?
Замітай, замітай матовість зблідлих мук
І мої скривлені губи.
Затамуй кволість, призирливий у мені стук...
...Не любить...
Може зітрешся, розтанеш ти?
Сніг уколисує душу.
Сніг замітає усі сліди.
Кохати не мушу.
Сніг замітає усі сліди.
Кохати не мушу.
28 — II. 917. Владівосток
