Самопрядка
Прядку прядку самопрядку
	я настроїв враз
жду тепер мою коханку
	бо кохаю її палко
як цю прядку самопрядку
	щоб огонь не згас.
Ганко Ганко люба Ганко
	почуття збуди
ти відчуй моя коханко
серця скрипного співанку
і під гомін самопрядки
	тихо підійди.
Прийдеш кину свою прядку
	і схоплюся враз
кинусь я до тебе палко
бо кохаю без останку
хай пряде без мене прядка
	цілий світ для нас.
24 — XI. 913. Петербург
