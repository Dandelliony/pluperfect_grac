***
Повні густої-густої принади
владно звуть мене менади
туди де заходить сонце
де засвітилося її віконце
ажурне віконце яснорусої Ганки
мене кличуть привабні фіранки
невгомонно звуть спокоєсвітлом
пахучоквітки чаром свіжоросквітлим.
Я дзвоню роздіваюсь стрічаю очі
любі люблячі люблянно до несхочу
далі гуде гуркоче гомонить п’яніно
а я губовпивсь у її тепле коліно.
12 — III. 914. Київ
