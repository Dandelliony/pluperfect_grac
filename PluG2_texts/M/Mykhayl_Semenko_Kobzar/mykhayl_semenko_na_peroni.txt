На пероні
Крізь мокрий туман блимають лихтарі
На пероні повно тінів і роспливаючих силуетів
І тільки з центру — сам — безсмутковий промінь грів
І метушливий вечір видавався вібраціями менуетів
Уяву гріла сіра подорожна сукня
Лоскотав еротично капризний капелюх
І рухались тіни ніби їм не було ніколи нудно
І відповідав зворушно перонний рух
Скиньте таємничість я не можу зосередкуваться
Губи викривіться в слухнянім стоні.
Хутко відійде потяг. Ми не будемо з Вами прощаться.
Я люблю, я люблю всіх женщин на пероні!
5 — XI. 918. Київ
