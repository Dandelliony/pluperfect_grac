Місто
Сонце освітлювало червоні дахи
Бліднули і роз’ясовувались несподівані птахи
Правильним рухом котилися візники
І виблискували ростягально трамвайні низки
Юрми метушились повні уличних мук
І були такі приязні доторки рук
Галаси ростинались безпроґрамно й безплянно
Сріблились в повітрі неживі птахи аероплянно
Місто корчилось в жаданні бетонних поем
А з кондітерських пахло кремом
І розводив руками несиметрично футурист
І з мотоціклів одвалювався свист
Відходить від пристані пляжний катер
Відчиняється електричний театр.
23 — VII. 918 Київ
