Замішання в місті
Мене ваблять снігові хребти
Я відхожу від сірих стін
Зостаються запорошуються хрести
В місті передзвін.
Загули дзвони загули шуми
Зойкнула мерехтяча улиця безнадійністю сірен
І загупали удари серед божевільної стуми
І метнулися натовпи від зловістних гангрен
Падають вивіски вітріни дзвенять і сипляться
Тротуари хрустять і скаржаться від натовпених ніг
Зодяги труться мясо топчеться женщини верещать і плутаються
Телєграфні стовпи гнуться росхилився камінний ріг.
27 — IX. 918. Київ
