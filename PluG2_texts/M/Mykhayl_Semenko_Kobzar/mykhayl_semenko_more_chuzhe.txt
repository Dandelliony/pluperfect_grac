Море чуже
Чужого моря хвилі сині
І струмкість падаючих скель
Застигли в серці моїм нині
Край мармурових стель
Невже чужий цей рідний вітер
I сопок сірих смілий ряд?
Мені не сниться й досі Дніпр
I не приваблює назад
Я не згорів в кущі біблейнім
Хоч день і ніч горів горів
I в пелюстку душі лілейнім
Я свою силу схоронив
Край мармурових білих стель
Не положив свій світ і нині
Що ж вам сказати хвилі сині
Що край застиглих скель?
3 — IV. 915. Владівосток
