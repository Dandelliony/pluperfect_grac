В театр
Хутко йти в театр і заправляти скрипку
Мовчати цілий вечір між натовпу з колегою
Ах я буду цілий вечір уявляти катеринку
Ах я буду почувати себе цілий вечір калікою.
20 — IX. 916. Владівосток
<3.Зустріч
Я стрінувсь — Лідія така зимна
Вели розмову так безбарвно
З напівусмішкою роспрощалися — до побачення
Лідія ранком така стримана
Почувала себе вільно і гарно
I все лишилось без зазначення
Мов не вона слова такі пристрасні
І так недавно з серця в душу вплинула
І мов без неї хвилі ті прекрасні
І мов навіки вона мене кинула
Сказав — іду на репетіцію
І випадково з нею стрінувся
І випадково я попав в амбіцію
І враз мій спокій де подінувся
І знов не знаю коли ще побачусь
І що між нами буде далі
Ах певне я ще не наплачуся
І не намріюся про Ілаялі.
28 — IX. 916. Владівосток
