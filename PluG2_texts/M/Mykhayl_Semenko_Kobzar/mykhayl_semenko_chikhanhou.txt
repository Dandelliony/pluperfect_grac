Чі-хан-гоу
#Тисячі, тисячі років гори ждали,
Поки я по хребтах пройдусь...#
Тисячі, тисячі років віти колихали,
— Погибали, наростали знов —
Хвилі спінені щовби підмивали,
Як я з’явився в Чі-хан-гоу.
Тисячі, тисячі років вітри шуміли
І дикий схід фарбами вигравав —
Аж поки не метнув дріт елєктричні стріли
І до скель прибув мій пароплав.
Ховає море величні тайни в коралах
І в корейській хатині я зухвально розбувсь.
Тисячі, тисячі років гори ждали,
Поки я по хребту пройдусь!
30 — IX. 917. Чен-ю-вай
