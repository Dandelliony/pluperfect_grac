Місто літом
Безжурно й самотно відірвана клаптиком світлим
Веранда напнута перегородила півтемний тротуар
Яке веселе й затишне її привітне світло
І як вона оживлює бульвар
Мотоцікли й авто просковзують шиплячим хистом
Зливається з шопотом листу гомін вечіро	вої юрми
Візники сперечались за місце і огризались — «дивись-ти!»
Проходили компанії й пари і говорили: не ми
Виривалась музика другорядного ілюзіону з одчинених вікон
Вилітав на улицю шматками хуткорухий мотор
І ходив поет і серед натовпу йому випливав з мрії Вікінґ
І виблискували в тіні таблички багатих техничних контор.
1 — VI. 918. Київ
