Момент
Кілька маленьких вражінь
проводив на вокзал сестру
був мяхкенький ранок ми загострились на вітрі
чекали потягу години дві
лінощі
але згадувалось в голові
на Ромодані вохко й слизько
побіг купити газету й квитки
небо змутніло було таке облудне було так близько
гайдамаки на плятформі
рушницями жупаносвитки
в чудернацькій уніформі
в зустрічнім потязі зустрів давнього знайомого
він має шлях через азію до гір і заток мною нещодавно кинутих
мені хочеться
сісти у вагон
в протилежний
бік полинути
до чужих далеких рідних милих берегів
але ми стиснули руки
і я в кибинці.
ХІІ. 917. Кибинці
