Весна в місті
І в місто це, велике і страшне, весна прийшла...
Прийшла весна. Веселе сонце з неба заглядає
І світить — та не всім... Весна... Кого — вона вітає
Кому — нудьгу і злидні нові принесла.
І що ж? Не віриться — а все-таки живуть
Ще й Бога славлять, а иноді — й панів пузатих.
Прийшла весна — з квітками — для багатих,
А вам? Для вас квітки у льохах не ростуть.
Для них — весна, в квітках автомобілі,
І філософія, й книжки, і техника, й наука.
А вам? Трактіри, п’яна жінка, вічна мука,
І вічний сон, і вічні пута, і болячки на тілі.
3 — V. 912. Петербург
