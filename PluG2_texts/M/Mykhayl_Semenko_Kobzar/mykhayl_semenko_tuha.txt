Туга
«У мене мовчазний настрій» —
Жартуючи в ухо шептала,
Коли я блукав по Іматрі.
Невизначеність стала.
Лірика, лірика, лірика.
Світ у мої струни дзвоне.
Не поборю в собі звіря,
Вбираючи мудрість Сорбони.
Може це все тільки для рими.
Взагалі я приймаю ваші закиди.
Я вас люблю і зву дорогими —
Я вас люблю на сході, на заході.
Згоджуюсь, я не великий майстер.
Доле, моїх здібностей позбав, позбав!
«У мене мовчазний настрій» —
Не жартуючи їй шептав.
16 — IV. 917. Владівосток
