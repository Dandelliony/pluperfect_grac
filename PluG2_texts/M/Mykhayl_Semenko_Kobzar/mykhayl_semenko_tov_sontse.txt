Тов. СОНЦЕ
Ревфутпоема
Вступ
Розгубилися напередодні великих свят
Розірвали люди
і може ніколи ніколи не простять
Ображені груди
Стомлені напередодні залізних свят.
І сказали що ніхто не винний
і промовили всім душам і всім серцям
Неминучого руху ніхто не спинить
і ніхто не помітить ям
і ніхто і ніхто і ніхто
Не захоче лягать посеред дороги
і кождий жаліє своє пальто
І кождий обмацує свої ноги.
Не збивайтесь зі шляху
Бо не хочеться думать
Бо ми заплутаємось
Не відходьте не розбігайтесь
Всі разом
Душі в спільне змагання
Не збивайтесь не росходьтесь по манівцях
Бо ми заплутаємось і не зійдемось
І загубим зорю.
Зорі владають
Засвічені нами
Зорі в димну ніч
Підпалену нами
Загине хто відірветься
Пропаде хто втеряє ногу
Не пристане хто загубить пульс.
I скільки вас блідих і ніжних
Що довіряють Сатурну
Хто сполучив з душею сатурновий знак
Околені
Розгублені без мети
Відбилися від шляху
Піддалися гіпнозній силі
Стомились обезуміли без майбутнього.
