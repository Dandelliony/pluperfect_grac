Пташиний острів
Сонцем затамовую свій біль.
Справді, я становлюся гострий,
Як Рене Гіль.
Поїду на Пташиний Острів!
Об камінь човен обіпре хинець.
Боже, а як же злізти
Коли зупинесь?
Гей, змієкосий, куди завіз ти!
Море втеряло щось найдорожче.
Два дні ревіло, казилось, благало
І корчилось.
Замало! замало! замало!
Треба вище — й по всьому!
Як я — без сумління —
До грому!
Поставте мені трампліна!
16 — IV. 917. Владівосток
