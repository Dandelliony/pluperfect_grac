Моє піднесення
Хутко-хутко в мене виростуть крила
І покину я позичені вітрила
Ах як це гарно і як чудово
Я почуваю як росте сила як міцніє сила
Мене усього сила вхопила і відродила
Я народжуюсь на світ знову.
Скоріш обминути скоріше усіх обігнати
Щоб усе перечути і на світі усе перезнати
Бо не чую вже тіла я і не чую вже крови
Не хочу я вдому не маю більш дому не істнують більш ґрати
Мені хочеться далі мені хочеться вище десь стати
Вище фарби музики і слова.
23 — V. 916. Владівосток
