На кладовищу
#Mais où sont les neiges d’autan!
F. Villon#1
О скільки, скільки вас пов’яло —
Вас, квітів ніжних, чарівних!
Життя вас стерло, пошматало,
Ви зникли в сферах неземних.
Так ясно ви цвіли — пахучі
I усміхались сяйву дня.
Лились з вас іскорки співучі,
З серця пекучого огня.
Навіки зникли синеокі,
Зотліли в поросі землі —
Дівочі почуття глибокі
Дістались мертвій тлі.
6 — X. 913. Хорол
