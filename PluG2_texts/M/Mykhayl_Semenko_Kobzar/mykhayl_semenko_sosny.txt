Сосни
Є щось журливе в колиханні сосен
У дзвоннім шепоті похмурих верховіть
Блакитить небо в душу шле привіт
А на душі у мене ніч а на душі у мене осінь
Вслухаюсь в плескіт я у музику дерев
Що в небо простяглись так струнно
Вони вбірають все льокомотиву рев
І Божий глас відгукують безшумно
Є щось журливе в сосен колиханні
Щось безнадійне шепіт верховіть
Ах я сумую тут і небу шлю привіт
Ми нещасливі боре у коханні.
15 — VII. 914. Дарниця
