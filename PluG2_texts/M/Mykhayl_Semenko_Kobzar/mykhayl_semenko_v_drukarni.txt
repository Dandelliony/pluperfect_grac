В друкарні
Це не важно
що над книжкою схилилось
чотирі ідіотських фізіономії
це мене підбадьорує
я стаю зухвалим і нахабним
для пінявих поемних слів
важно те
що сталеві нитки звисають
з неба
і через центр землі
крізь серце
гудуть мотори
шарудить гума слизьким бруком
рухаються сілуети крізь бензін
ґальопом проскакує повз тебе
життя зовнішнє
а в запорошеній залі
схилилися складачі
ворушаться цинку руки
а поверхом нижче
човгають
машини
гудуть
підмащує колеса машинист
вібрує
підлога
тремтить
між ціліндрів
хожу
я
чекаю нової книги
з машини.
Київ, весна 1920
