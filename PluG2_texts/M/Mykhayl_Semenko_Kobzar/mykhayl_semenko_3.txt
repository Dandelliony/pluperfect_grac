***
Я вкохався в кавярні
Ах це такий приємний випадок!
З першого ж разу я клявся Мар’яні
і взяв на спомин її платок.
Її зори такі томливі й іскряві
У них огонь і все що хочете
А як всміхається — зуби в неї так виразно яскраві...
Ах зуби, зори — ви щось пророчите!
Коси в неї такі русяві й славні
І рухи стану такі елястичні
Їй-богу місце їй зовсім не в кавярні
Хоч усі ми до неї там доброзичні.
10 — II. 914. Київ
