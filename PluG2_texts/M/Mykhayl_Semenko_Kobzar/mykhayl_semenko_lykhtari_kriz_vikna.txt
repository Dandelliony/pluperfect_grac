Лихтарі крізь вікна
Ніч безсонна. Лихтарі крізь вікна. Але невже від натхнення
Я схопивсь і відчув захват?
Все перевернулось. Я помилявся в тому, чому шукав наймення —
Я прозрів.
Дурний... Я так багато думав. Я зблід за ці два дні останні.
Яка ж сила мене зволікла зараз?
Звичайне — вона кохає. І це так просто, що вона дзвоне, шука розваги від лютоболі, шука з людьми, мені близькими, у їх єднанні
Щоб цеї прірви не боялась.
І мрії — спільні. Не помилялась і не брехала, коли казала так, і це є дійсно —
Чому ж страждав несамовито?
Скоріш до мене, моя єдина, скоріш прилини — кохаєм вірно,
Наше кохання ще не розбите!
А може... так! Це знов ілюзія! Це знов омана і самовтіха!
Це знов природи закон самохоронення!
Схопивсь, мов дурень, уявив, що Колюмб і до Америки доїхав!..
Ха. Чудно. Ха. Тяжко. — ...Схопивсь од натхнення!..
17 — I. 917. Владівосток
