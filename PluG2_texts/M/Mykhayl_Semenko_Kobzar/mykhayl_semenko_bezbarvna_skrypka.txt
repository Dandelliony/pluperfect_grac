Безбарвна скрипка
Так випадково була вона в моїм театрі.
І така безбарвна була моя скрипка.
Цілий день моє серце було на варті,
А увечері одірвалась від нього скибка.
Як буду спати ніч?
Але було ще сумніш, ще сумніш.
За дорогу розважився, працювала думка.
Чи багато ще у нас з нею буде стріч,
Чи закінчить наші стосунки якась зухвала шумка?
Тоскно. Я мучусь.
Піду спати. Може в ліжку я востаннє скупчусь.
Цілий день. Цілий день під вражінням загадкового погляду.
Я зобачив в нім тугу. Ах, я перемучивсь.
Я не можу зосередкуватися. Я без змісту і огляду.
10 — X. 916. Владівосток
