Баран
Для тебе я пишу мої дзвінкі поезії
Я в співах справжній Крез
У дзенькоті еоловім в своїй екстазекспресії
З’явився я мов блискавка і блискавкою щез
Я сурмою розвинув скрізь свій дзвін акордний крик
І в колі заль олюстрених мчу ніби чорний крук
Я межи персів панночки розсипався і зник
І вже не чую більш ні радощів ні мук
У смілих захватах веселий як баран
В огневих іскорках я волі й міці повний
Я сінтез всіх людей Бетховен я й Ростан
Громомовний.
11 — V. 915. Владівосток
