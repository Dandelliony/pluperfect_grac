Рожа
Покохало моє серце
	Білу рожу,
Бо без неї жить на світі
	Я не можу.
Личко світле, стан високий
	Пригортаю,
І з тобою все на світі
	Я кохаю.
Жду тебе я кождий ранок
	Нетерпляче,
Поки з уст твоїх почую:
	«Мій козаче!»
Тоді серце, мов та кобза
	Відгукнеться
І до тебе, соромлива,
	Усміхнеться!
Тоді враз у мене в грудях
	Заспіває,
І з тобою все на світі
	Я кохаю.
Покохало моє серце
	Білу рожу,
Бо без неї жить на світі
	Я не можу!
23 — I. 913. Хорол
