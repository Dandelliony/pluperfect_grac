XXX
Скриплять вози битим шляхом
і на тих возах мішки з зерном
ой що то за звір пролетів птахом
небесним безкінечним дном
полетять журавлі сталевим ключем
над чорною стернею восени
сили земні золотим дощем
незримо впадуть на гній нив
вріжеться електричного виробу
метальовий важкий плуг
сонця міліонмильний вибух
шкідливих порозганяє мух
вібрує шляхом телеграфний дріт
і вози до міста лізуть сунуть
і кричать і кричать везіть везіть
до зсипних пунктів!
19 — Х. 921. Київ
