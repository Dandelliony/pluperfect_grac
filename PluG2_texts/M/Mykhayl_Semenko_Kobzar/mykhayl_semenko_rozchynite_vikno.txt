Розчиніте вікно
Розчиніте вікно — бо повітря в кімнаті цій мало!
Морок душить і розум гнітить... —
Одчиніть! Щоби сонце заграло
І на мент лиш мені відпочить!
Весь цей день за спокоєм я гнався,
Цілий день я за сяйвом журивсь.
За вікном нудний дощ посміхався
І не бачив, як в тузі моливсь.
Цілий день моє серце ридало.
Морок душить і розум гнітить... —
Розчиніте вікно — бо повітря тут мало...
...Заморився, на мент лиш спочить!..
2 — IV. 913. Київ
