Тиша
І сад і місяць і знову нуд
Холодне сяйво по алеях
Ти ходиш сам бо не заснуть
І линеш мрієш знов за нею
Край відчиненого вікна
Стоїш похмурий і смутний
Десь там засмучена вона
Стискає квітку до грудей
Ця глупа тиша родить жах
І гласу жаху ти покірний
І зникнуть можеш кождий мах
В безумстві жаху цьому вірний
Ніщо твій дух не спалахне
Ростанеш в тиші без сліду
I може потім лиш гукнеш
Іду іду.
20 — VII. 914. Хорол
