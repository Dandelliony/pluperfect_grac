Поворот
Цілі віки ви слова ці творили,
Їх хотів би я знищить не раз.
Поривання нові ними ви задавили,
Задушили одвічний екстаз.
Не зосталося в них того духу живого
Що від сонця іде, почуття.
Цілі фрази злились з них шаблону нудного
Де ж поділись події, життя?
До граматики виніс дужий інстинкт,
Вже мало того, що мали, —
За старе ухопився схоласт і кретин
А ми на другий лад заспіваєм.
24 — XI. 913. Петербург
