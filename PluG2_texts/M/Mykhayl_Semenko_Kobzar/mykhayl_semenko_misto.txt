Місто
Трамваїв дзенькіт пухкання сурм
То приска міста гамірний сміх
Нема в нім «вчора» нема задуми
Немає стуми так рік у рік
Гуде в мельодах і сяє в блисках
I безугавно у рухах тче
Залізо цока елястить криця
В гіпнозних присках життя тече
Пухкання сурми трамваїв дзенькіт
Огні між диму де димарі
В елєктрах очі у очах бренькіт
Порнографеньки беззвучний грім
Де ділось сонце? Вже одсвітило
Де ділась пісня? Вже одгула
Гамірить місто і дзвонить мило
I окропило «Цвіточки Зла»...
2 — X. 914. Київ
