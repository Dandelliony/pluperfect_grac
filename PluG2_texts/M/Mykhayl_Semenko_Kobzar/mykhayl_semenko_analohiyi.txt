Аналогії
Дивлюсь на улицю крізь мутне вікно.
Бухта, як завше, в диму.
Иноді блисне туга — чому я не в Криму?
А загалом — болить зуб і мені все одно.
Червоний стяг тріпоче над вікном.
Мов гусак, надувшись, рушив катер.
В голові бренять мотиви з Лізістрати,
А з вокзалу зареготавсь гном.
Сміються, регочуться гноми над нами —
Над нею — там, наді мною — тут.
Перед очима — листів повернутих жмут.
Ах, я не знайду аналогії з моїми думками.
Але болить зуб і мені все одно.
I я все думаю: чому я не в Криму?
Бухта в диму.
Дивлюсь на улицю крізь мутне вікно.
7 — IV. 917. Владівосток
