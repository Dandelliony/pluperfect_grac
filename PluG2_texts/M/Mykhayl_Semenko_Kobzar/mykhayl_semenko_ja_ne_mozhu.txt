Я не можу
Я не можу прикинутись веселим...
	Я слабий
	Я слабий...
Як це комічно, що я зітхаю,
Що шлю прокльони і шлю погрози —
Кому? Навіщо? Не знають сльози
Чому зітхаю.
Ах, це не варто і випадково
Що маю вдачу я без змагання!
Я жду безсмертя, я жду вигнання
Не випадково.
Не раз було це і є це знову —
Нудьга і туга, що без наймення.
Нудьга і туга? А відчай смерти!
Хочу умерти
І без любови
I без наймення.
Чому я не можу прикинутись веселим?
	Я слабий
	Я слабий...
Я не можу прикинутись веселим!
12 — IX. 916. Владівосток
