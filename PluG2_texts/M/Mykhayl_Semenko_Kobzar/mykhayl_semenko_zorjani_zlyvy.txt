Зоряні зливи
Полечу я птахом-кралею
У надзоряні краї
Буду жити там із Галею
І кохать пестить її
За нестримними кометами
І за зоряними зливами
Опромінимось дуетами
Небу й зіронькам на диво ми
Не зловить аероплянами
Нас у просторах міжзоряних
Душі плинуть океанами
В сферах срібних і прозорих
Ми удвох живемо з Галею
Де шляхи світів незлічені
Безкінечною спіралею
Ми помічені
. . . . . . . . . . . .
Полечу я птахом-кралею
У надзоряні краї
Опромінить всесвіт Галею
і кохать, пестить її.
2 — XII. 913. Київ
