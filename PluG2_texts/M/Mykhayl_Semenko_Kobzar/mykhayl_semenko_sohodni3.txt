Сьогодні
#Вол. Яковлеву#
В дні, коли вилазять банди —
То там, то там —
Натхненні вигуки червоної команди
«Смерть ворогам».
Спекулянти, прийшов ваш час!
Сіпається згвалтована улиця.
Доля висунула нас
Щоб знищить в піррячку рильця.
Вібрує місто тремтінням нічним,
Цоки чобіт і в ворота грюки.
Освітлюються будинки світлом злим
I простягуються заспані руки.
Аж поки не вискочить: я нічого не боюсь! —
Наша воля місто роскручує.
Ще не одна полохлива ніч —
Вам —
І не останній трус, —
Кождий прусак відчує соціальну революцію!
10—11 — V. 920. Харків
