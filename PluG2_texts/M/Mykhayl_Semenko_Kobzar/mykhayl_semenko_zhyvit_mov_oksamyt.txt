Живіт мов оксамит
Безлунних хвиль збіраю темні тіни
Що струять межи струн співучої вйоліни
У дно життя дивлюсь в магічне дно свічада
Збіраю співи тайн безболізно і радо
Тремтить рука в безшумнім хвилюванні
І серце тисне жах в безмовнім сподіванні
Безжурне світло ллє ріжномаїті плями
На струни голосні на пасма фіміаму
Живіт мов оксамит і ліжко повне сяйва
В панчохах ноги ще не будуть вони зайві
І знову затремтять заплачуть тихо тіни
Перед офірою мораль схилилася уклінно
Це свято тіла є гарячого як жар
Що затуманює у присках випроміння
І на свічада дні женуть юрму примар
І я й вони ідуть на жертівник горіння.
2 — X. 914. Київ
