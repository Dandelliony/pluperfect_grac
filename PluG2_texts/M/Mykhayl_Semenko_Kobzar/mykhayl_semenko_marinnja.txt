Маріння
Прекрасне мріяння у час ясних сномарінь
	——
Звабливість шепотів і мяхкість сизих хмарінь
	——
Безхвильні шепоти троянд — блідих і безголосих
	——
Зтомленолистіть м’яти в сутінно-темних косах
	——
Пейзаж червоно-темний каламутний і блимний
	——
Півсині далі сизим вкриті димом
	——
Басольні туркоти G-скрипні сріблі струнні
	——
Безтільні образи безмрійні і бездумні
	——
А там де небо — стрільні миготіння.
21 — VII. 916. Владівосток
