Про Ізеліну
Ось я схилився на коліно
До твоїх ніжок доторкнувсь
Я умираю Ізеліно
Життя від щастя я позбувсь
Струмки-струмочки з серця ллються
Огнем зайнявся небосхил
Всі барви на лиці сміються
І повні ніжних-ніжних хвиль
А почуття таке шалене
Так ніби повне теплих снів
Ти упадеш впадеш на мене
Щоб я в екстазі занімів
Молюсь тобі я Ізеліно
Життя коханко чарівна
І становлюся на коліно
Палкий і ніжний аж до дна
Прийди схились моя коханко
Русокосою оточи
Тебе кохаю я так палко
Живу й кохаю я сплючи
Я уміраю Ізеліно
Життя від щастя я позбувсь
Бо як схилився на коліно
До твоїх ніжок доторкнувсь
І полум’ям увесь зайнявся
В імлі далекий небосхил
І палом ніжним обмінявся
З очей струмками темних хвиль.
8 — XII. 913. Київ
