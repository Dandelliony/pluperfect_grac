Біля моря
Я хочу до сонця морського,
Я хочу до солоних хвиль.
Зобачить пінявого бога,
Що непокоїть штиль.
Я хочу до світлого моря,
Я хочу на білий пісок.
Ростане несподіванка хора
Над краєвидом заток.
І приймати сонечні ванни.
І дивитись на купи тіл.
І проходитимуть прозорі панни,
Що забули про хатніх сівіл.
Вечорами кавалькадами білими,
Як здрігнеться оркестрно курорт —
Пролетить кількома гострими автомобілями
Гогеновський nature-morte.
14 — V. 918. Київ
