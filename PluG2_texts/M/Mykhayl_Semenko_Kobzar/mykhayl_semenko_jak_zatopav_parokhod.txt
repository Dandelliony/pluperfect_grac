Як затопав пароход
І заблудивсь блуканно
Блакитний дух
Блиснув розіллявшись співанно
Сріблянний рух
Плакали забуті чайки
Біля сміливих скель
Серпанно блідилися мавки
І плямив корабель
Мяхко шаруділа крига
Забутих чар
Насунулось на небі стиха
Безліч хмар
Раптово хижнуло очима
Роздертих зорь
Жаханно виповнила стума
Злякане море
Заревіло загуло безтемпно
Закрутило пасмами плям
І стало душно і стало темно
Від смолоскипів і лямп
Примарно повставали ночі
І тріпавсь об камені бот
Билась душа в смертельних корчах
Розсипався світ
Оркестра непевно й містично
Виконувала прощальний марш
І затопав пароход лячно
Під похоронний туш.
4 — VII. 918. Київ
