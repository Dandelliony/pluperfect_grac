Вечірній пароход
Я дивлюсь учора ввечері на бухту
З якої зійшов льод.
Пожар на заході давно вже стухнув
І прийшов вечірній пароход
Давно не бачив відблисків лихтарних
Що стовбурять так густо на воді
Лягають тіні в бухті плинів хмарних
І миготять на тінях блиски золоті
Вслухавсь у пісню серед хмурної тиші
Впивав її з нерухомо-мяхким повітрям.
Ніч. Гори. Темна в огниках бухта мене колише
В теплих хвилях поволі плинучого вітру.
16 — III. 916. Владівосток
