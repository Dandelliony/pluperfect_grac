Sonnet
Люблю я пал душі, і молодість, і сміх,
І тихий присмерк, що в душі нависне.
В безодні почуття, коли хвилює гріх,
Щось лине до грудей, щось серце тисне.
У ніжних снах — звабливих, безтурботних,
Я бачу німфи принадливий стан.
Пестить, торкає він в мелодіях скорботних
І зоставляє в грудях безліч ран.
Так у розстаннях тихих серце тисне
В безмовних гамах світлий передзвін
Як синій присмерк на душі нависне
І далі вже, як кров із серця бризне —
Вгамую сум, бо жив я не навмисне.
І пролуна в душі глухий жалібний дзвін.
8 — IX. 914. Баришпіль
