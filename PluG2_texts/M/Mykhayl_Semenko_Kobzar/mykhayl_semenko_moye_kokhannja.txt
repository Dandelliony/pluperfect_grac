Моє кохання
Я завтра з нею знов побачуся
Завтра побачуся
Не багну більш ні думок ні настроїв
З нею коханкою з нею сестрою
Завтра побачуся
Учора було якесь дивне побачення
Дивне розстання
Знов не скінчив знову є щось не зазначене
Мов не кохання
Але ж кохаю я — так
Чому б ходив замислений і смутно затрівожений?
Останні дні знесилий я цілком знеможений
Певний знак
Семенко скаржиться на ніч і зорі-іскорки
Семенко стоскнений Семенко затрівожений
Її душа в очах і в рухах слів спів вдумливо спогрожений
З повітрям п’ю її — її знайти не міг роки
Я з нею завтра побачуся завтра побачуся
Знову побачуся
Не хочу инших слів думок чекань настроїв
З нею коханкою з нею сестрою
Завтра побачуся.
8 — IX. 916. Владівосток
