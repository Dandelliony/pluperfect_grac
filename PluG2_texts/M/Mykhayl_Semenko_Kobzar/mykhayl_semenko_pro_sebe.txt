Про себе
Я розчаровуюсь все більше
Перед найглибшим чаруванням.
Моя уява — це не вірші,
Це не пасивне споглядання.
Майбутнє — центр думок, настроїв,
Майбутнє — збіг життя і марінь.
Пройшло не мало гір і зломів,
Я їв і галушки, і камінь.
Піти у подорож самому?
На горизонті безліч хмар
Не довіряю я нікому —
І футурист, і антиквар.
В собі знайду найбільшу силу
Щоб без підручників і взорів
Розворушить в степу могилу,
Перепливти чужинське море.
10 — V. 916. Владівосток
