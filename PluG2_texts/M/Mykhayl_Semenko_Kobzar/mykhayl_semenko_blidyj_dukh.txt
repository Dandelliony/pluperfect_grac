Блідий дух
Розімкнуться сади
Над сонним пляжем
I вона скаже:
Йди.
Ступить безшумно
Таємний крок
I засміється байдужий Рок
Глумно.
Розітнеться незнаний свист
І діткнуть губи —
Необережно вона загубить
Намисто.
І в двері стукну
Скажу як стане темно
Що покохав таємно
Сукню.
Сумно заогнить лихтарь
Буденним риском
І вона скаже з притиском:
Вдарь.
І буде вночі спокійно
Спатимуть кручі
І скаже голос рішуче:
Стій.
Оскалить момент традицію
І підставить священний міф
Випорхне нічна Суламіф
Птицею.
Засіріє в саду світанно
Зажуриться несказанно ніч
І стане за смерть сумніш
Панна.
Вискочить самотний вибух
Ракетно освітлить сліди
Остаточно вимучить перса блідий
Дух.
28 — VII. 918. Київ
