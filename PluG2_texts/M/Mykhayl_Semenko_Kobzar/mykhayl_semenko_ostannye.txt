Останнє
Чому я в мить останню зблід?
Її слова — холодний лід
Безодня холоду в очах
Шкляна усмішка на устах
Чому повірив зразу їй?
Пустеля дика сяє в ній
Вона порожня вся до дна
Така прозора й чарівна
Чому не чув її утіх?
Мені знайомий тільки сміх
Холодний в ухах він лящав
Не раз від нього я не спав
Теперь навіки ми чужі
Немає й іскорки в душі
Ми розстаємось ніби й слід
Чому ж я в мить останню зблід?
25 — Х. 913. Хорол
