Мої предки
Цікаво знати хто був мій предок?
Сухорлявий і смілий козак
Підлесливий маленький неборак
І вмів дівчат збірати в оберемок
А може він був військовий писарь?
Псував обережно папер
Що не зручно — зітер
Але ним задоволився б цісарь
Мій предок напевне був кашевар
І мав обсьорбану губу
Веселий і хитрий не думав про згубу
І зроду не бачив хмар
Мені не здається щоб він був кошовий
Можливо що був сурмач
А може чумаком був мав віз а під ним
Мазницю і квач.
17 — VIII. 916. Владівосток
