Заклик
До нас ідіть! Усі жалі
ми приспимо, до дна роскриємо
і грішних пасинків землі
ми сніговітром обатиємо.
У нас привілля тут. Вітри
щодня гудуть нам пісню новую
щодня співають нам: зітри
кору стару й мару шовковую.
І місто під ногами нашими
блистить у лихтарях весільних —
ідіть до нас! Ми щось роскажемо
поезопіснями свавільними.
І зникнуть враз твої жалі
тебе киреями ми вкриємо
щоб не дістався мертвій тлі —
тебе ми в тайнах обатиємо.
15 — XII. 913. Київ
