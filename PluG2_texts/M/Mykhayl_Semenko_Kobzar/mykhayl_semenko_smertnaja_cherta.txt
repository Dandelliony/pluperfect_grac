Смертная черта
#Я смертной чертой окружена
и не знаю, кто меня обвел.
Елена Гуро#
Ні
несила мені волі людській скоритись
волі життя піддатись
плисти за ним куди воно поведе
довіритись йому до останнього кроку
іти довіку за простягнутою рукою.
Владні сили інстинктів
в мені живуть коритись мушу
за сліпим голосом.
Знаю я він доброзичний змалку
люди — сфінкси такі звичайні
в глупу ніч темну тремчу
і не знаю скільки
молитись і благать кого
ближче гуркіт і жах
гуркіт гуркіт
чужий незнаний
рідний близький
страшний...
...Ні не хочу я волі судьби скоритись
голосу життя піддатись
самотним
гордим
не страшним собі
образ мій ясний
околений я
вийду з кола
самотним хочу бути
самотним бути я
я.
6 — V. 914. Київ
