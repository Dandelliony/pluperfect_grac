Фігури без окреслень
Фігури без окреслень на фоні безпросторових плям
Позгиналися в невиразних рухах назустріч оранжевим дням
І були розгнівані вісники і тріпотіло безліч знеможених крил
І тремтіли полотна міцно заправлених вітрил
Готувавсь відійти до магнітових скель
Сталевий і категоричний корабель
Погасали білі плямки в завміраючих блисках
І були вохкі очі в ростанних стисках
І наказувала бліда панна улаштовуючись в труні:
Передайте мій поцілунок весні
Передайте передайте йому...
24 — VII. 918. Київ
