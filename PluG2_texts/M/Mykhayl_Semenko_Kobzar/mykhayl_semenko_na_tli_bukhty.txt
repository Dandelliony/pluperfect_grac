На тлі бухти
Вона робила великі очі вчора.
Дві сльози зобачив на світанку.
Може, може я справді бачив початок горя,
Та не бачив останку.
Фон такий непевний — у пів на 4 над яром.
Передранішні півні нерви пестили.
Бухта посивіла, взялась легенькою парою —
Душі, наші душі привиди накрили.
Грунт відсунув мене. Подумайте, я в просторі ніби привид!
Невже, невже земля — не моя мати?
Але не можу ж я в небо! Де самотність і звиви!
Посадіть мене за ґрати!...
28 — II. 917. Владівосток
