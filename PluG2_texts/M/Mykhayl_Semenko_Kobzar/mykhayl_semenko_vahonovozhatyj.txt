Вагоновожатий
Я з Вами розстанусь і буду десь в Чікаго чи Мельбурні
І там капризна доля може звести нас.
Я буду вагоновожатим на трамваї, улиці будуть димні і хмурні —
І раптом я зобачу між пасажирів Вас.
Ви скинете очима і я спостережу, як здрігнуться кутики Ваших губ.
Ви пригадаєте Владівосток і зробите рух щось вимовить, ніби в вагоні для нас немає нікого.
Я змагаюсь, щоб не заплющити очі... Але у нас не виникне розмови про колись омріяний шлюб,
Бо вагоновожатому розмовляти забороняється строго.
11 — XI. 916. Владівосток
