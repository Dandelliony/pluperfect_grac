СТЕП
Поезофільма. Ср. 1919. № 2
Рупор стоголосий
Втілимо спільну мрію,
Парохода — зарічні покоси
Кинемо весняний бій, —
Щоб запахло лісах горілим
Опітьмив обрій дим,
Місяць лінії осрібле
Подихом неземним.
Як нудно, як нудно небі —
Порожнє й зимне віках,
Шкляний, оголений степ
Льогічних і мудрих руках, —
Як нудно, як нудно Бога
Що єднає розвій і міф
В час, коли стали порога
Сталевий — і хутрі скіф.
І
Співом засліпшим оком
Сміливим виломом губ
Здіймавсь із печери скоком
Неприкаяний дуб —
Розмахував вітри шелестом,
Роскривав чорне дно,
Простягався віддаленим берестом
Через сонцеве вікно.
Лягає між зору порохом
Світанок нових огнів,
Зігнулася хмарка строго
Вилиском недогнівених днів —
Сіпнулися нитки дзвонами
Побутом пільних пісень,
Покотилася мука стоном —
Невиплаканий день.
І стояв посередині колос
Несподіваним вигуком труб
Благав ніжного голосу
І шепоту листних губ —
Далекого обрію смужкою
Розростався незнаний дим,
I зітхає вітер, і тужить,
Дориваючись разом з ним.
Обезмріяно степ роскинув
Навкруги безголосих мов,
I показує сонцеві спину,
Щоб заснути на зиму знов, —
Щоб роспариться вохким духом
Зберігаючи зміст зерна —
Коливається непомітним рухом,
Легким життям без сна.
Переглянеться нам ненароком
Очними блисками губ,
Роскидає ростіпаним оком
Недопалений дуб, —
Гнівить сміливим шелестом
Через нетри вікно —
Як шовково і мяхко стелеш ти.
Не ховаючи темне дно.
Розіслались шляхи степах,
Привітання простору шовковому —
Ходить чоботях залізних містах
Переливається золотими мовами, —
Прокинулись пелюстки гаю
Крапельками повними і росними —
Я сто літ на бугрі стою
І змагаюсь далекими соснами.
Понесуть на базар мій крам
Жовтою й зеленою дорогою
До залізних і димних брам,
І заплутаюсь, і зачовгаю —
Розбужу мешканців плачем,
Зворушу возом сіна,
Діткнуся спини хуткоплижним мячем
І зненавидять камінні стіни.
II
За ровом простягавсь зеленим,
На обрії вівцями повітряними,
З’єднували небо незримі вени —
Блакитні і білі плями палітри, —
Шпурляло вітра наівним голосом
Безтолковим і немудрим,
Похитувалось життя байдужим колосом
Прозорим закутувалось хутром.
І набіжить, і наскочить неждано
Задзижчить бажаною прохолодою — 
Захрустить сухим, заскрипить слухняно,
Принишкне ярі шепотом на болоті, —
Зірвалась буря степу розбещено,
Зачорніла загадковою хмарою,
Заб’є краплями, засіче, заплеще,
І притаїться, й чекає відповідного удару.
Викупалось, заблисло, засліпило очі,
Затремтіло крапками на пелюстках,
Замахало вітряками, тишиться неохоче
І полетіли огневі птахи —
Замигтіли в блакиті голубині крила,
Тонуть срібляні плями.
І надавила на груди чергова хвиля
Степовими, блакитними, золотими днями.
Синіми нитками прозорому роті
Завісило молоком тумані,
Вібрує хуткоплинний спів у дроті,
По далеких балках заблищали бані — 
Річка неслухняно й несміливо
Прокладає маленьку волю,
Відбиваючи хвилинні стріли,
Морщиться легенького болю.
І пройшла чутка незрозуміла й чудна,
І схвилювала степи і ниви.
І була ніби буря натхненна й голосна,
Запахло громом без зливи, —
Понесло по степах друкарською фарбою,
Прокинувся жилах Гонта
Ану лишень, показуй свій скарб — 
Роспливлись салдати фронта.
Спалахнули панські економії,
Загомоніло дворах і улицях,
Заревли корови на чужій соломі
І хутір ніяк не притулиться, —
I заплутали, і заморочили універсалами,
I жовтими, і блакитними, —
Але проривались — «скільки не писали ми!» —
З міста думки новітні.
І казали, що поріжуть степи,
Обмотають тремтячим дротом.
І землю, й небо крицею охопив,
Знищив повсякчасну турботу —
І казали, що поляжуть хліба степу,
Виростуть несподівані опеньки,
Зійде на дзвіницю світовий сіпун —
Приїде на степи Семенко.
III
Манівцями, ночами місячними,
Ліс окреслений на снігу,
Перехрещений слідами заячими,
Степ відтятий бліду дугу, —
Пробирались невеличкими бандами,
Відкручували сталеві гайки,
Зупинялись таємничими нарадами
І збірали докупи думки.
Отаман сміливою фігурою —
«Нас залишилось десятка два».
Прошепотів — напевне його джура —
Що немає ніякого дива, —
Їх налетіло сусідньої станції,
Але тут збоку село.
І поки дійшли, було вже вранці,
І сліди знову замело.
Лютує хуга невпинно,
Рве й роскидається по шляху,
Добре, що попалась дрезина,
А коли треба, переночуєм льоху, —
Годі сподіватися валки,
Потяги не ходять уже два дні,
Тінь простяглась до глибокої балки
І ночі такі непривітні й хмурні.
Блукали по лісах стежками вовчими,
Лаялись і крутили цигарки,
Встромляли далечінь насуплені очі,
I обережно озирались на боки, —
Одірвалась, відбилася розбишацька купка,
Пробивається здаля від широких шляхів,
І тримається голові лиха думка ціпко,
I душа бентежна шукає гріхів.
Десь хвилюється рухливий Київ,
Злітаються ворони й грачі,
Залізниця по степах гуркотить і ниє
Хвилею холодною вночі, —
І настрінули, й захопили світанні,
I прийняли остаточний бій,
Поляг у бою отаман,
I вся ватага пішла на гній.
І скрізь по ярах і селах
Пройшов гайдамацький бурун,
І світивсь по ночах священний келех
Над камінем майбутніх комун, —
Запирають міцно ворота,
Трусяться й не сплять на хуторах, —
Не те щоб помірать неохота,
А просто невідомість і жах.
Привезли книжок і нові закони,
Заходжувались наставляти лад.
Хрипіли під вершниками коні,
Повеселішали мешканці хат, —
Лише вчора полагодили міст
І поставили рушницями охорону.
І гризе над рельсами чоловічу кість.
І дивиться на місячну корону.
IV
Плазували, розлягалися густо
Над степами важкі тумани,
Прямує до волости дідусь —
На збори — «Товариші селяне!», —
Признається один, що він зроду наш,
І б’є по чумарці груди.
І читають баби «Очченаш»,
І слухають, і гомонять люди.
Переходять червоним на руках,
Метушиться своєрідна міліція,
Гомін і запитання по дворах,
І собака виткнуться ворота боїться, —
Стріляли рушниць уночі,
Порозносили добро із палацу,
Ховаються ровах паничі,
Степом луна обізвалась.
А лісу долітали вигуки,
Паровози чадили небо,
І небо, бажаючи криги,
Кидало на степові ребра, —
Замітає й курить зима,
Що то буде весною —
Бо ж землі, землі нема,
Ремствує надією голосною.
Задзвонили трівожно серед тижня —
Але Бог уже втік із церкви,
Лататнув без сліду недивовижно
I не відповідав (лаялись) «стерво», —
Не гримав справедливими стрілами,
Не посилав відповідної кари,
Теліпались дзвони сіпами умілими
І посувались байдужно хмари.
Меле вітряк на толоці,
Дивиться мирошник, гуркотить —
Он іще їдуть хлопці,
Весело буде жить, —
Стягується військо до повітового міста,
Агітатори скликають збори,
I не знає дехто — журитись чи радіти,
А багатіям буде горе.
Котяться валки, вібрує ліс,
Ще надходять нові відомости —
Насуває хмара, повна сліз,
Нахвалом дикунської помсти, —
Заметушилось і затрівожилось навкруги,
Уже за третьою станцією,
І здавались такими жахливими вороги —
І от розітнувся перший вибух вранці.
Загупало, затакало біля Ромодану,
Затихало пізно увечері,
Кулемети, похапливо і старанно,
Виводили благаючі речі, —
І так вирішилась доля,
І мовчали сніги на нивах,
Повівало горілим з поля
І день усміхався криво.
V
Стежить поза лісом стежкою,
Рипав вночі дверима.
Ходив поза клунею обережно,
Прислухається, чи ще не грима,
Казали, що насуває велика армія,
Ватагами блукають перед кінцем,
Уже тричі він брехав: з вами я! —
І груди виповнювались плачем.
Ще в’їхали два вершники
Загавкали собаки, зупинились біля комори
Не вірили, що забрали овес — брешете ви! —
І нахвалялись, і показували, що буде горе, —
Розмахували ноганами й рушницями,
Прив’язали коней, повходили в хату —
Вони довезуть ще мішок пшениці,
А тепер їм треба поспішати.
Куріло на обрії білими пасмами,
Проходив здаля по степу потяг,
Посвистував вітер незрозумілими гаслами
На степу стовповім дроті
Стояв і дивився на степ за клунею,
Вдивлявся даль, де куріла станція,
Стовбичив самотно, покинуто притулений,
І нагадував степового засланця.
Забрали поле й поділили зборами,
Залишили новий закон про землю,
Цілу ніч вздрівалось потворами,
Довго думав і дививсь у стелю, —
Сини утікли білогвардійцями,
Що з того, що садку закопане золото —
Не може він зникнути, і нікуди йому діться —
Пропав козак і метушилось навколо.
Сумно, тихо і страшно вночі,
Вітер стукне віконницею
І здрігнеться куркуль на печі,
І в ухах задзвонить, —
Визирне й скам’яніє слухом,
Сподіваючись на вірних собак —
Цілу ніч зітхає й чухається,
Доки ранок не кине знак.
І дочекавсь сподіваного гуку,
Пронісся степом лоскіт гармат,
І одмерзало серце, і проганяв роспуку
І нахвалявся, і веселішав, як брат, —
Німці, гайдамаки і багато війська,
Спалахувало й горіло ночами,
Уже вирушила резервна мійська —
Кажуть, що не вдержаться нами.
І прийшов день — було надвечір
Заголосили паровози, загуркотіли,
Один за одним, у роспачу втечі,
По степу один за одним бігли, —
Весело дивиться, потяги навздогін
Зникали за лісом у білому димі,
І полягали спать, і чекають змін —
I заснув степ з ними.
VI
Перевозили важкі гармати,
Невиданою валкою між нив,
Повисипав народ із хат,
Диьиться на чудернацьке диво, —
Все чужі й чужі по шляху,
І скільки збруї та коней,
Через усе село, степом, льоху,
Пищики, барабани, дзвони.
Лицарі далеких земель,
Силою гріховної волі —
Діти ланів і скель,
Замурзані, суворі, кволі, —
Самокатчики, кіннота й инші,
Насупленими мовчазними лавами —
Гуркотіли й бряжчали серед тиші,
Похвалялись таємничим «слава».
Роспрягали на майданах коней,
Гомоніли незрозумілою мовою —
Сонце западало, однаково червоне,
І в повітрі ніби пахло кров’ю, —
Росташувались табором біля волости,
Напували й роскидали сіно,
Вечір підсмикувався від млости,
І пахло на улиці бензіном.
Замовкло вечірнім селі,
Заржали чужі коні клунях,
Місяць здивовано приліг,
Дим між садками суне
Поросходились присмирілих хатах,
Пороздягались і просили вечері,
Цілу ніч над селом розстилався жах,
Лише ранок затрівоженість стер.
Вранці бігали зацікавлені діти,
Гори спускаються нові й нові.
Ще довго буде по шляху куріти —
Порвали міст на 130-ій верстві,
Обходом переходять повітового міста,
Поволі котяться курній стовповій,
Увечері пороспрягають і сядуть їсти,
А передні десь уже провадять бій.
Може три дні повзли по селах,
Обганяли вершники й авто,
Чудернацькі люльки, сердиті й невеселі,
І може них не радий ніхто
Але зникли, пройшли нарешті,
Залишили останній універсал,
Просіяли обіцянки через решето,
І треба сподіватись далі.
Звикається — закони, влада,
Але шкода вибореного крові,
Незрозуміла й жорстока зрада
І до стіни знову привів, —
Сидять біля волости діди,
Смокчуть люльки, водять ціпками,
Дивляться шляху на глибокі сліди
Замисленими, обдуреними свідками.
VII
Плакав степ сліпими слізьми,
Сивого батька згадував,
Простягав руки і благав: візьми!
І застилала очі зрада —
Тумани скіпались дрібним дощем,
Підгиналась земля від холоду,
І згадував степ — плачем,
Який він був замолоду.
Проглядав степ свіжу газету,
Нюхав фарбу далекого міста,
Кидав оком на повалене щенту
І ляпав руками — дивись-ти! —
Заярними лєгендами розвертав душу
І перегортав «Історію» Грушевського,
І гримав якийсь голос — «не руш» —
І налякував випученістю очей.
Запрягали й рухалися підводами,
Зганяли докупи села,
Гикали, глумились над сходами,
Роздягали й нагаїли — весело! —
Поїхали з хуторів на базар
(Через яр проїздити небезпечно —
«Скільки попропадало отар,
І кабанів забірали гречно»).
Їздили вибірали гетьмана,
Повернулися паничі у гудзиках —
Соціялізм — от так видумано,
Це не наша музика, —
Ожили маєтки і палаци,
Ростягли голову за ноги
І хруснули степові пальці,
І не ставало змоги.
Сходив оратор на могилу вночі,
Скликав нараду померлих тіней
Заскиглили на клуні сичі,
І було страшно ранку, і благали зміни, —
Блимало сяєво степах,
Лоскотало казками волі,
І щось чорним крилом махало
Скрізь на заснулім полі.
Отамани збірались ватагами
Довкола самотної могили,
Хрестили мечі, схиляли стягами,
До останньої сили, —
Прориваються знову плями
Від світла нового світу,
За обрієм, на глибоку яму,
Мигоче братерський привіт.
Глупу ніч на степу ще блискає —
Рухи — зловісні — заграви —
Перекидались заплямовані списки
I відновлялись багрові барви, —
Виднішає, виднішає на степу,
Роспливаються тіни — тумані,
Покидає тавро ніч сліпу —
Сонце, сонце на світанні!
VIII
Пішли знову на Київ,
Заворушились степовики,
Колишніми гаслами, знайому мрію,
А назустріч фабричні гудки, —
Хвилюється червоний степ,
По степах революція
І притаїлось високе небо
Молот і плуг зіллються.
Вкриється степ залізними будовами,
Перетягнеться дротом на стовпах,
Ех, заживем по-новому ми!
А доки що — хай бабахка, —
Виженем, виріжем без жалю,
Червоний стяг у селі.
Приходь і небо проти нас змалюй,
Щоб мати образ землі.
Заблищать на степу дахи залізні,
Заскавучить, заграє машина,
Сітка вкриє, розмальована грізно,
Степ — старий — родючий — нічий, —
Сонце заходе, кінчає друга зміна,
Спів степом тисячі ротів,
Прислухається степ трудового гімну,
I відчуває, чому віками радів.
Умерло степу дідівське й звичне,
Діди старі доживають кутках,
Прийшло нове, сподіване й недокличне,
Росташувалось здивованих свідках —
Збірайтесь гуртуйтесь сільськими комунами
Крайте землю і кладіть зерно, —
Дзвенить степ людськими лунами,
Пішла робота знов.
Попливуть ліси широкими ріками,
Запахне бензином серед степів.
Витисне паровоз метальовий крик
У відповідь на заклики молодих слів, —
Радіо-думка обкрутить землю
Спільним змаганням мети,
І завоює людина небесну стелю
І скаже сонцеві: — світи!
Так поєднаються нитками спільними
Степи і високі гори,
Зсохнуться нарости звільна,
І заквітне земля квітами спор —
І заллють пустелі піски
Океану солоні хвилі —
Сучасний, оспалість кинь
Для майбутнього на могилі!
1919. Київ
