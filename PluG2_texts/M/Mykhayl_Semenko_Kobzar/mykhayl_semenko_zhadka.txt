Згадка
Був коло моря. Дививсь на дихання крижане.
Згадував вечір у опері, коли сиділи поруч.
Чому так ясно, блискучо ясно було в ту пору,
Як вона в душу загляне?
Було так мяхко. Синіли гори. Манили далі.
В снігу блукали. На кладовищі вслухались в тишу.
А як гуділи обмерзлі віти, як вітер стиха їх заколише,
А як бреніло щось в наших грудях в вечірній залі!..
Щось нестерпуче і щось над’ясне, цілком щасливе
Той день і вечір в душі самотній благословляло
І безліч снігу. І безліч блиску. І безліч дива.
Душа притихла і нуд не моле: — мені замало...
9 — I. 917. Владівосток
