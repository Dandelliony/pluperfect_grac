ОКЕАНІЯ
(Уривок із загубленоі поезофільми)
Невеличка дівчинка
Мати
Говорила наівно:
Кати!
І виходило моторошно —
Звисали хмари
Розгубленими пасмами
Утік з неба Бог.
Великий Бог утік хати!
Але це нічого,
На душі гірше.
Немає, немає у всесвіті.
Десь пінявий океан
І сріблиста Океанія —
І блакитна, і руда.
Океанія, Океанія —
Маленький шматочок кремню
В піні — мій.
I потягнеться за мною дріт,
І буду слухати зойки —
Зі мною, зі мною,
І невеличка дівчинка
Мати
Океанія, Океанія,
Сріблястий холодний порох —
Маленький шматочок кремню —
Води
Випариться сльоза під сонцем
N0 N' N"
Рамачарака
Salve 25 штук
G
Vols la mer
Où mourront les rumeurs
De la ville.
Океанія, Океанія —
Безмежне срібло душі.
Жди мене
Заснула в чеканні
Може згадаю усмішне
І розморщу чоло.
Не зітхай ві сні —
Не кохаю, кохана моя!
Океанія, Океанія,
Маленький шматочок кремню
В піні.
Ти, не відповідай мені,
Будь привітна і зимна, як завше,
I коли поцілую руку —
Доторкнись, доторкнись,
Як завше, —
Прощайте, прощайте всі,
Не бачити вас — радість моя.
Океанія, Океанія,
Сіра смуга в тумані,
Перстень смутку морського —
На світанку, земле чужа, —
Океанія,
Океанія...
1919. Київ
