Аналогія
Туман над морем зіллявся з хвилею
Зіллявся з хмарою що угорі
I в плесках-стогнах млою застиглою
Алегрить в скелю — скоріш скоріш
Безмежні плюскоти бентежні зміни
Роспуки гомін і жах без краю
А що для мене ці скелі-стіни?
Дивніші зміни в душі я маю
Туман над морем зіллявся з хмарою
Зіллявся з хвилею що стугонить
I в стисках-стогнах встає примарою
Червоний жах встає — горить горить.
24 — V. 915. Владівосток
