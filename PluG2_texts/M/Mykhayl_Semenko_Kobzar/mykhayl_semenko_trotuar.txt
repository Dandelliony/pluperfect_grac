Тротуар
Сполучився в рухові візник
З дзвінким трамваєм.
Ростанув в небі блакитний стек
Зламавшись об бріллянтові мрії.
Розриваються в струнних садах
Ляскають фіолєтові огнепали.
Під каштанами незримий сміх
А каштани вже спали.
Павутинивсь освітлений дріт
Перспективно по стрійній улиці
Одчинився матовий ґрот
І вийшов дідусь без палиці.
Пошкутильгала пудрована проституція
Самотно рояль виліз на тротуар.
З фотографічної вітріни зійшла панна Люція
І чийсь пес біля лихтаря вмер.
24 — VI. 918. Київ
