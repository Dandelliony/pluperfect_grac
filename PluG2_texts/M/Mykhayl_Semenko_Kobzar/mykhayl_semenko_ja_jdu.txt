Я йду
Я йду від вас — ланцюг скидаю,
Що ваше — вам віддаю.
Беріте попіл — все, що маю,
Душу лише мені мою.
В майбутнє я пішов — стежками,
Якими звірі у свій час йшли.
Ми вже одкреслені смужками —
Ми ріжні, ми розійшлись.
Дякую за історію і за хліб,
Також за кохання й млу ночей.
Від світла нового я осліп —
Я не бачу своїх очей.
Я кидаю вас — ланцюг скидаю,
До своїх залізних спішу.
Беріте попіл — все, що маю.
Я світ новий оголошу.
24 — ХІ. 913. Петербург
