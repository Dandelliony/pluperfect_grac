Рекомендація
Алеються звуки тимпанів тромбонів
Алеються юрми поетів-божків
Мов промінь сталевий між жаху і стогнів
Розкинувся спів мій навіки-віків
Вже більш не спіткати знаряддів минулих
Вже більш не зустрінуть минулих вражінь
Я нові вражіння для нервів заснулих
Несу і буяю й шматаю як слін
І далі я мчу без шляху без упину
І повний утіхи мій хвильний антракт
Еолю щосердно в щодушу улину
і світ закружляє зі мною у такт
Алейтеся звуки тимпанів тромбонів
Алейтеся тіни поетів-божків
З’явився поет вам надблискавок-громів
Я кинув свій спів вам навіки-віків!
11 — VIII. 915. Владівосток
