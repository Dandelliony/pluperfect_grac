XIV
Одбодлерили, одсеверянили
пороскопували душі в кавярнях
і встає сонце з відблисками багряними
і простягає лагідно — «всі заходи марні»
треба вийти всім на широке поле
щоб зібрав усіх докупи один шлях
слухайте розсипані розсмикані кволі
спереду сонце ззаду крах
Слухайте далі не можна розгублюватися
одинокий спосіб — густою колоною
слухайте хмари на горізонті скупчуються
слухайте спереду огонь!
10 — III. 921. Рига
