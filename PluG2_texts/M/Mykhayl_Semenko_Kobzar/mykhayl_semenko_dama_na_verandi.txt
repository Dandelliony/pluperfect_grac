Дама на веранді
Двоє їх сиділо на веранді за білим столиком
Проти ввігнутої оркестрової естради.
Голеноголовий джентльмен виглядав з-за сусіднього столика стоїком
І певне розумів чому ці стрійні дами такі раді.
I ходив довговолосий поет в романтичній тузі
По пісковій алеї що палила відблискуючи сонцем.
Дама на веранді — вона мала тепер очі медузи —
Уже сиділа всміхаючись за столиком поруч з естонцем.
26 — V. 918. Київ
