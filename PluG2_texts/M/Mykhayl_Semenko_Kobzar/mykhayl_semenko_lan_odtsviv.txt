Лан одцвів
Може це дивно але я не відповів
Уже пройшло кілька місяців
Не вмів?
Ах уже перший лан одцвів
Я не забув пройшло немало часу
Було то в дні весни коли в садах музика
Але як не ростанула зразу
і тепер з думки не зникла
Листування таке оригінальне
Ось і зараз маю листа
Хай зміст його звичайний і банальний
Але в ньому весна молода
…«Люди це рідко зможуть
Але ви — так»
Ну що ж
Я вдячний за гарну ознаку.
22—28 — VI. 916. Владівосток
