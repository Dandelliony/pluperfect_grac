Обурення
Не може цього буть щоби вона забула
Не може цього буть щоб то були слова
Тих почувань не виявить холодна сомнамбула
I камінь лиш про вчора так легко забува
Але який я кволий ах я цілком комічний
Ніби трава під вітром у осени тремчу
Що хутко буде зимно що холод анемічний
Все спопелить зруйнує без сліз і без плачу
Все ясно — я не бачив її від позавчора
Вона не так прихильна, я — нервовий слабий
Із цього всього виросла якась страшна потвора
І в’яну безнадійний я і кволий хоч забий
Чому ж вона холодна? Немов та сомнамбула
I почуття натяки — лише самі слова
Але невже невже вона мене забула?
Лиш камінь про вчорашнє так легко забува!
19 — IX. 916. Владівосток
