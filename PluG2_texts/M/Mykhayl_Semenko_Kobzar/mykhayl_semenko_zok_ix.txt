IX
У неї помер чоловік
Через два місяці буде весна
Вона мені віддалась
По-вашому це так?
Ах чоловік помер місяць назад
З туги вона віддалась мені
А весна буде без мене
Розумієте?
Я обіцяв весною прибути
По-вашому вона буде ждать?
А я по від’їзді на другий день
З туги за нею спав із иншою
I властиво не знаю чи повернусь
А чоловік помер
А вона сама
І весна
Перса її — як пісок дюн
I погляд як Індія.
25 — II. 921. Москва
