Еротеза
Настрій думок футбольний
Сонечний на мені стрій
Ніби зникаю в сяйві мрій
Від щастя світлого безмовний.
Ніби жінки всі сестри
I люди справді браття всі
Я — роза в дівчиній косі
Я — соло з проводом оркестри
Люблю я рух живого тіла
Бо в тілі душу я люблю
I освятивши хвилю-шлюб
Я жду щоб дівчина тремтіла
Я весь належу небесам
А часто кущика доволі
Люблю я рани кров і болі
Питомий Богові і вам.
11 — VI. 916. Владівосток
