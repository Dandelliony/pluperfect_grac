Полонений
В африку мені треба південну й західну
також в америку й на острови
забратись десь в куточок парижу
щоб мене не було нікому видно
збірати радіотелеграми
божевільно тонкий
одружуся врешті
син буде мідяним лобом
літератури мені стало зимно
зненавидів слова прекрасні
(може покохаю знов)
і мистецтво парикмахера
чекати буду заким за мною підуть
всі підуть тактакітивіви
в африку мені треба а також
на острови
в гренляндію зеленоземлю де слони
на білих ведмідях
одружуся з тюленем
(отюленюсь)
втюленюсь
енюсь і затюленю вас
і в америку і в африку
приліпитись між димарів
радіотелеграмизмі
дяним лобом збірати.
1 — V. 914. Київ
