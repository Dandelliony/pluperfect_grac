Кіноп’єса
У лісі шум. У лісі вітер.
Там кіноп’єса, певно, йде.
Просунув голову Максліндер,
У фарс містерію веде.
Хотів я б тайну в лісі здибать...
Ах, в лісі тайн давно нема.
Де ділась ти, людино-риба?..
У лісі шум. Пристрасть німа.
У шепті листя — шепіт суконь.
Кущ росперезує корсет.
На ліжку мяхкім в травах мук огонь
І пристрасть зітхів. І секрет.
Ліс повний чар — принад жіночих.
В нім скрізь — сну творчі еволюції.
І повні шуму темні ночі,
І повні безглузду полюції.
8 — VIII. 914. Ліс. Круглик
