Як ллється проміння
Як ллється проміння у соняшний день —
	Люблю я дивитись на гру їх.
	Щебече й сміється у грудях
Струмок буркотливий весняних пісень.
Як дівчину світлу у соняшний день
	Стрічаю всю сяйвом облитую —
	Серце враз лине з молитвою
I в грудях своїх я не вдержу пісень.
Як ллється проміння у соняшний день,
	На дівчині грає, на грудях вабливих, —
Дивлюсь я на гру їх, і мрій боязливих
У серці щасливім не вдержу пісень,
Як ллється проміння у соняшний день.
8 — III. 913. Київ
