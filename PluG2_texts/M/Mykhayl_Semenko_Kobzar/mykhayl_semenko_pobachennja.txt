Побачення
Що я скажу Вам? Я не знаю...
Я Вам призначив оцей час,
Щоб ще на мить побачить Вас...
А що ж казати? Я не знаю...
Думки сполохані у мене,
Не розберуся в почуттях.
У грудях в мене сум і жах — 
Там серце борсаєсь шалено.
Чогось чекаєте Ви, бачу?
Але... — не знаю, як почать.
Безодня в голові роспачу,
Думок не можу я з’єднать.
Ах, ось і дощик накрапає.
Ми стрілись, видно, в кепський час.
Ви йдете? Так. Я проведу Вас.
Прощайте. Вибачте. — Смеркає.
4 — IX. 913. Київ
