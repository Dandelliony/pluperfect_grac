Роберт
(Р. Лісовському)
Я люблю проходить повз аптеку
В знеможений вечір
Вслухатися в сурдінову музику
І нюхать аромат гострих спецій.
Саме проти — фіолєтовий ілюзіон —
Там приймають елєктричну ванну.
Ні — та тут цікаво. Замішання. Полісмен.
Принесли зомлілу панну.
Улиця пишається підфарбленими кралями
І на щорозі — неістнуючий мольберт.
А! Ось ввіходить в зеркальну аптеку за іноземцевськими каплями
З безвідрадною фізіономією Роберт.
11 — VI. 918. Київ
