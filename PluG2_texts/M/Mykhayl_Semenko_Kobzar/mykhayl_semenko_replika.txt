Репліка
Хочеться казки. Хочеться тиші.
Галаси, сурми виснажили мозок.
Серце — серце моє ледве дише,
Ніби йому дали 100 різок.
Хочеться далі. Ну хоч в Австралію.
Виберу на мапі найсамотніший острів.
Перекину з собою віків вакханалію
І мої поезії гострі.
Червоні плями на зеленому фоні.
Чую, бути мені цікавим епиком!
...Нащо, нащо схопили ви на грамофоні
Мою безумну репліку?..
7 — IV. 917. Владівосток
