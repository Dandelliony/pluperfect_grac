Хвиля
Як скеля — гордий я стояв,
А навкруги шуміло море.
Не знав про скруту я і горе,
Доки її не покохав.
Вона із простору з’явилась,
До мене тихо припливла
І, повна сяйва та тепла,
Уся пестлива — прихилилась.
Пухнаті хмари мовчазні
У морі плавали й сміялись.
Щось розлилося у мені
Як вперше ми поцілувались.
Своє життя я б їй оддав —
Аби ще раз мене торкнулась.
Нащо я хвилю покохав!
Вона у море повернулась.
18 — VII. 913. Київ
