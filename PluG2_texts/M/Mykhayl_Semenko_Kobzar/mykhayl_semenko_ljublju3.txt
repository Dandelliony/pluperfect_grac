Люблю
Ах я вже не так люблю її люблю
	Бо вона мене любить
Я не так вже не так тонко сплю
	Ця любов не погубить
Лиш взаємна і ясна любов
	Упевняє про простість
Ах як тактно і вільно йде кров
	Ця любов поверховність
Так чому ж так чому я люблю
	Ніжно і чисто люблю я
Мої ночі ажурні я сплю і не сплю
	І вві сні кохану цілую
Ах я вже не так люблю її люблю
	І боюся що доля розлучить
В синіх плюсках я ночі гублю
	Ця любов не замучить...
25 — VIII. 916. Владівосток
