VI
Пишіть швидче
Хай кожда хвиля часу
Хилить до бруку вас.
Пишіть більше —
Хай кожда хвиля часу
Витягає з вас свою частку.
Крешіть кремінь
Наше життя цілинні гори.
Одвалюйте свою частку
Хай стукотить молот.
Вдірюйте динамит
Хай одскакують глиби в огні.
Працюйте, товариші —
Ви поети великих днів.
Лийте води, переливайте воду
Не бійтесь, огонь сильніший.
Більше пишіть,
Швидче пишіть, товариші —
Ви поети межі.
25 — II. 921. Москва
