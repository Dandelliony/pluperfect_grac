Мара
Чого ти стала преді мною?
Чого мовчиш у сяйві світлім?
	Ти не була мені сестрою —
	Була святою лиш марою
		Юнацьких мрій!..
Страждать навчила ти ночами...
Не чув я пестощів твоїх, —
	Я упивавсь твоми річами,
	Моливсь на тебе я з сльозами,
		Маро юнацьких мрій!..
Мене ти, бачив, не кохала,
А як прощавсь, і ми розстались,
	Ти, навіть, «друже» не сказала,
	А зразу зникла і — пропала,
		Маро юнацьких мрій!..
Чого ж тепер ти стала преді мною,
Юнацьких мрій царівно недосяжна?
3 — VIII. 911. Хорол
