Серце заплакане...
Серце заплакане — серце ридає...
Ні, я не можу так жить!
Серце нудьгує, самотно згорає,
Нікого ним запалить... —
Тухне вогонь, мій огонь замірає...
...Тяжко самотно дивитись на світ
З камнем в грудях нерозважним...
Никне життя... Мій святий заповіт —
Вмерти з життям нерозгадним,
Як листя спадає із віт...
В муках я слів розсказать не знахожу...
...Сяйво щезає... я сам у вікна...
Плакати й жить я не можу... не можу!..
...Де ж забарилась вона,
Ясная?.. ніжная?..
26 — III. 913. Київ
