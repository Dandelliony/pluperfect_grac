Заклик робітників
Боротьби ще міцнішої —
Непримиримої!
Хай змагання гострішають
До перемоги зримої.
Хай буде серце, як шкло
І багнет, як думка — гострий.
Ми закликаємо село
Помірятись з своїм ворогом.
Не будемо жаліти куль.
В наших лавах — сільська біднота.
Хай тікає з села куркуль,
Ми підстережемо його в містах.
Справу свою покінчили —
На заводах і фабриках ми хазяїни.
Селянине, наберися ж сили
І куркуля з світу зжени.
До боротьби з куркулячою пикою
Ми тебе кличемо — глянь.
І лише тоді буде міцною й великою
Влада робітників і бідніших селян!
5 — VI. 920. Харків
