Про молодість
Я про молодість хочу ще раз проспівать
	Поки серце примусять мовчать.
Але сили живуть ще великі в мені,
	Без перестану ллються пісні.
Я про волю щасливу ще раз роскажу,
	Бо всім серцем своїм їй служу.
Не замовкну ніколи про щастя співать,
	Не минеться мені умірать.
Про кохання святе, про красу молоду
	Не співать чи я часу діжду?
Про весняні квітки не замовкну співать
	Доки з світу прийдеться тікать.
3 — V. 912. Петербург
