Улиця
На улицях де гамір милий
І дзвін і цок і шкло в огнях
Ось ряд вітрин блищить як килим
Ручаї чар в тмяних очах
A я пливу пливу мов в вирі
Впиваю зори тут і там
і сам даю два три чотирі
і вхожу у блискучий трам
Привабна ніжка що зловив я
Мене екстазно піднесла
і захопила серце злива
Вражінь елєктрики і зла
До дна я сяю я свічуся
І в еротезах я цілий
Я зори п’ю я в них топлюся
I знов молю... налий налий
Сіяють дзвони дзвонять блиски
Пестить і гріє шум юрми
А я вбіраю зори тиски
І п’ю і ллю і ллю... німий.
1 — X. 914. Київ
