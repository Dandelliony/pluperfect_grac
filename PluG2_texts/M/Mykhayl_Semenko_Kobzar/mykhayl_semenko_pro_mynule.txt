Про минуле
В нудьгливий час я згадую про дні давно минулі
Дитинячі літа встають немов у сні
І тіні хвиль щасливих незабутніх
По серцю котяться і струни зачіпають...
І бачу я — садок, аж на долину до ставочка,
Між листям сонце промінь розсипає,
Ми бігаєм — веселі — а собаки з нами
І гучно вигуки лунають по долині.
Щасливі літа й весни — ще б вас пережить,
Щоб смакувати міг я кождую хвилину —
Без смутку, без нудьги, без злоби, без скорбот.
26 — IV. 912. Петербург
