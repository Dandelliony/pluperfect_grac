До Музи
Коли Муза є дійсно богиня —
Я до Вас, о Музо, звертаюсь.
Хай ця рима до Ваших ушей долине —
Ви мене почуєте, сподіваюсь?
Звичайно, я розумію, що «у такому взорі»
Досі ще ніхто не звертався «до тебе».
Але може «ти» зовсім не така, як я думаю?
Ви уявляєтесь мені — о чудесні зорі! —
Довічно молодою (середніх років) жінкою з самісінького неба,
Вік чималий Ваш. Багато поетів
У час, коли нудно або коханка розлюбить
До Вас, незримої, простягали руки уперті.
А ну лишень, і я звернуся, бо нуд канудить.
Ах, це справжній скандал, я зовсім не веселий,
Мало того — плакати Семенкові хочеться.
Я думаю над тим, чи міг би я з Вами укупі прожити
Не знаючи й не бажаючи зовсім иншого щастя?
На те, мовляв, ви й поети, щоб мріями жити,
У мріях сміятись, в уявах кохати,
А твій вишуканий зшиток з музичними фразами
Для щоденних потреб смертних закоханих піде,
Ти ж, поете, закохуйся в Музу,
Бо життя — само собою, безмежне й чуже життя...
Досить!
Я щось инше вигадаю!
7 — V. 916. Владівосток
