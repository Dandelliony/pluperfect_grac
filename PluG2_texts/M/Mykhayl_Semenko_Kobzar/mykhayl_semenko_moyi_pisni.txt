Мої пісні
Мої пісні світлосрібляні
В казках ниток моїх співучих
Летять в просторости незнані
У блисках хуґи нестерпучої
Зірками десь вони роскидані
Мої надії світлозорені
Тут біля вас вони невидані
Слова казок моїх нескорені
Мої чуття земнотомливі
Ажурним димом в небо тягнуться
І там в фантази самотливі
В дивні поезії складаються
У віолінний звук співучий
Втіляю образи весняні
В сонати ніченьки блискучої
Мої пісні світлосрібляні.
8 — ХІІ. 913. Київ
