Над бухтою
У срібних блисках сталевість бухти
Зливаєсь з сріблом душі блакитної
І східність квітів і п’яність рути
В безмежних відблисках краси росквітлої
Ах цей туман і сизий дим півмли
Ці вигуки портових галасів
Ви в трунок пекла ся знов злили
І в серці крицею як сміх зосталися
Чому не згинули віки зачумлені
Віки надзоряні душі застиглої
Усі бризки срібні в мені розгублені
В обіймах певности ції огидлої
Чому не стогнеш ти більш над бухтою
І над руїною ти ніби царь її
Ти не покривсь прозоротишею
Ти не зазнав досі аварії.
2 — VII. 915. Владівосток
