Пристрасть
Твоє тіло слизьке як пристрасть
І виблискує ніби «Відьма» Ропса
Воно викликує таку безмежну пристрасть
Як твір Хеопса
Я звіром став мене безтямить пристрасть
Із горла лізе темно-синій вий
Ти вся тремтиш благає давить пристрасть
І в диких тисках давиш до грудей
У вохкім тріпоті завмерла стихла пристрасть
І зникла простяглась пекуча сила рук
Так роспливлась по ліжку пристрасть
Червоних мук.
1 — X. 914. Київ
