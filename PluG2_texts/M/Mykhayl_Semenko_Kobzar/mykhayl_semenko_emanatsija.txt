Еманація
Росхрістуйся, моя душе, росперезуйсь, серце,
Висихайте, жили!
М’язи і кров — бензінодимом ся пройміть!
Я остаточно онімів і зітерся,
Я цілком розгубив свої сили
Несамохіть.
А далі, далі, я вас запитую —
Скажіть, чого сподіватись далі?
Я ж не можу душу відродить свою
I не знайдуть матерії почування спраглі.
Я не хочу занапастити душу
I загубить молоде тіло.
Я оглядатись назад не мушу,
Я іду наперед сміло.
I потім — це острах. Я чекаю на купання,
На свіжі приски й сприяючу диету.
Я ж не можу спровадити моє життя у Лету,
У мене ще переважують сподівання.
I не даремне ж з дитинства сниться,
Що я — пророк, довкола — моя воля й уява.
Життя розбило мій соліпсізм, але ж мусить здійсниться
Частина омріяна — слава!
4 — IV. 917. Владівосток
