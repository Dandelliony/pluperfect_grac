Закотилося сонце
Закотилося сонце за гору.
Тухне захід блискучий, огнистий.
Хмари в золоті сплять непорушно,
Тихо вечір ступа урочистий.
Потомилися за день і люде,
I усі ворухливі створіння, —
Все забилось по хатах, по стріхах,
Все завмерло в обіймах зомління.
Ось затихло, заснуло життя.
Безголосими падає крилами
Морок тихий в степу між могилами,
Де марно я жду забуття...
1 — IV. 913. Київ
