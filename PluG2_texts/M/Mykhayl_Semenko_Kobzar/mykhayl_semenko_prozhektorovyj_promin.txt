Прожекторовий промінь
Вечір, задуманий після дощу.
Улиці, бульвари з висвічуючим листом.
Таємні пари, оживаючі вночі
Любуються тонами обезпрозореного аметиста.
Окреслення будов, з защербленими зубцями
На фоні потемнілого неба вирисовуються тонко.
Огненні калюжі на водостоках, ніби бездонні ями,
І в них відбивається суб’єктивна амазонка.
Трамваї просковзують перемінними огнями,
Кафе залюднені викидають на тротуар гомін.
Сурми ростинаються голосно, всміхаються реклямні плями,
Здалека, випадково, до центра досяг прожекторовий промінь.
3 — VI. 918. Київ
