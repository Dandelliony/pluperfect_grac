Святий Метроном
Нерозмірковано і тенденційно
Заперся у білу вежу нудний сімволіст.
Стукається лобом, нереально й безмрійно,
Об оранжеву стінку у 20 літ.
І затулює вуха, і завішує вікна —
Його галас нервує і проміння сліпить.
І жахаються стіни: їм жаль чоловіка,
Що у шафі, мов миша, сидить і скрипить.
І завішує вікна, і затулює вуха,
І не знає вже сам — чоловік він чи гном.
А на улиці шуми... І здивовано слуха.
І розмірено стука Святий Метроном.
1919. Київ
