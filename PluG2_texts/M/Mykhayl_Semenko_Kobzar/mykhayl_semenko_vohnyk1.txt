Вогник
(Амурська затока)
Вогник манив мене полум’ям погасаючим
Ніччю безпрозорою як на вершині був.
...Вогник був далеко-далеко на тім березі...
Ледве блимав промінем до води звисаючим
Своєю недоступністю мій віддих запнув.
Падали відбивано в раптах струмко-ментових
Зорі роздратовані з-за прорвавших хмар.
…Вогник був далеко-далеко на тім березі...
Мяхко танув в безвістях заховано-брезентових
Вабив невідомістю жахаючих примар.
Вогник млу пронизував ласкою ледве помітною
Радости підсвідомої атавістичний знак.
...Вогник був далеко-далеко на тім березі...
Вабив крапкоплямкою нервовою тремтітною
Вогник перед безкінечністю нерозраховано закляк.
7—15 — VIII. 918. Київ
