Бажання
Мені багнесь заплющити очі щоб тихо і мовчки страждати
Не мислить не бачить не чути тільки страждати страждати
Тільки страждати і думать про неї і думать про неї
Про вії про тіні про яснь її очей прищурених в пестощах очей
У вечір пестливий і темний коли завмірає природа
У ночі безмісячні темні самотні осінні замислені ночі
У мент той непроханий смілий як настрій вмірковує згода
Мені багнесь заплющити очі щоб тихо і мовчки страждати...
17 — VIII. 916. Владівосток
