Кохання
Найбільш найглибш буду страждати
Від панни що мене полюбить
Хіба я можу розібрати
Що моє серце рве і губить
Я в глибині стисну страждання
Ніхто їх в зорі не зобачить
Я придушу свої бажання
Не вдовольнить їх ні кохання
Ні сльози панни що заплаче
Всі кам’яниці в димнім місті
У мент безжурний розруйную
Мені не вмерти вже в безвісті
Як вену світову зловлю я
Бо я найбільший оптиміст
І зневажаю всі страждання
У стисках туги всі бажання
Перестраждав і переріс.
17 — VIII. 916. Владівосток
