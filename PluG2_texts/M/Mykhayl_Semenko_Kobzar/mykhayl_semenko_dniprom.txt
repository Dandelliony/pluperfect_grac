Дніпром
Вода із плином неба —
Жовті піски, береги.
І назустріч інтернаціонал пливе
І стоять без шапок — ми,
Дніпро і далекі гори,
Відбризки огневих стовпів.
Вгруз місяць в оксамитному морі
І пароплав перед мостом хрипів.
Через повідь — димарі чорні
І через зелене сяйво фабричний дим.
Засвітяться над містом огні вечірні
І затанцюють в Дніпрі святковим і золотим.
І на тлі фарб, і крізь спокійні гомони
Трівожний гудок над хвилями ріки,
І побачив степ, що замки біля брам зламані
І свою нерухомість скинув.
3 — V. 920. Кременчук
