Ельдорадо
Сиділи в саду з банальним назвиськом
Край матових столиків під оранжевим дашком.
Сітро з мороженим сперечались і грались
Пролізали в горлі консонантним клубком.
Похитувавсь скрипник на оркестровій естраді
Вигинавсь і страждав елястичним смичком
І уважно слухала музику бліда панна в чорному крепі
І самотно водила по піску каблучком.
Вишуканими жестами виймали затички в чорному льокаї
I підсовували гарячий на білій тарілочці струп
Ріжнобарвили плямно зосередковані жіночі зграї
І ворушились звабливо червоні листочки замісць губ.
Військовий лікарь подавав першу допомогу
Повійній дамі — в неї від мороженого випав зуб
І лунали над дашками незримо вістники строгі
І пропонували бажаючим безліч мук.
Скаженим темпом оркестра роскидає безнадійну весіль
І долітав акомпаніанно душороздертий автомобілевий зойк
І гнавсь індійський іог за експресом
І гуркотіло місто за ілюмінованою стіною.
27 — VII. 918. Київ
