IV
Восени почуваєш
	що можеш всяко думати
		і коли ти не
			дурень
				то
не стісняйся в деяких галузях
	кождий твій неясний рух
		натякає на майбутнє —
			потім
				розберуться.
		Коли ти не такий
	то не виходь на вулицю
		бо на вулиці
			обітруть
ЧОГО ШТОВХАЄСЯ — ДУРА
так по тротуарі ходить иноді сила народу
	і думка восени
		дуже щиро працює
			і в грудях
				у такт:
	яка насолода вмірати
		якби тебе розстріляв петлюра!
3 — Х. 922. Київ
