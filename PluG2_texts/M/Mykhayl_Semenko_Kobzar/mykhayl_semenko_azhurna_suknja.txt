Ажурна сукня
Я клаптик побачив спідньої сукні
Ажурної сукні під рухами ніг
Ніжки як витонч струмні і струнні
I в струнних акордах край них я приліг
Мені подобається коли ти проходиш
I повні проміння рухання колін
Ти поглядом палиш і рухами твориш
І оживлюєш ласкою холодкість стін
Я бачу крізь струни побіжність усмішки
Прозорість панчохів і сталевість ніг
Як близько як близько омріяні ніжки
Я в струнних акордах край ніжок приліг.
20 — IX. 915. Владівосток
