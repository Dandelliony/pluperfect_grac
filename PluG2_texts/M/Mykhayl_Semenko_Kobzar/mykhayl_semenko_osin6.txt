Осінь
Сонце. Осінній вітер. Порох.
Листя котиться по тротуарі.
І росцвітає усмішка хора
Назустріч ліловій хмарі.
Верещить геніально байдужий рух.
Погасають вигуки бездарні.
Весело привітав капелюх
Знайомого що вийшов з кавярні.
Осіння тоскність. Осінній захват.
Все вмірає. Все щулиться довкола.
Самотить в кімнаті шахва.
Не можу сісти до столу.
Я дивлюсь підбадьоруючим поглядом.
Хутко дійсність охопить сон.
Вони згинуть, згинуть вони — без догляду,
Панни в білому — це тому журні вони, що проходить сезон. —
21 — IX. 918. Київ
