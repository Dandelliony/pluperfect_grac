XXVIII
Здрігнулось землі черево
а людина людині кров’ю:
на угноєння стерво
на чорне поле
і здіймаються землі груди
а людина людині кров’ю:
на заводи руди
в огненну пащу горен
і крутились колеса зубцями
залізним в ланцюгах скрежетом
вартовий пильно стежить
за опором верств
крицею камінем дротом
комунікація земної поверхні
однорупорним гігантським ротом
плюньмо полотняні легені
і не людина людині а людина павукові
а павук з двома ногами як чоловік
ні ми не хочемо щоб бур’яном заросли гори
як торік.
18 — Х. 921. Київ
