Мяхкі поцілунки
Мене ніхто не пестив, казала в останнє побачення
І питала — чи я люблю.
Все повернулося знову і ще ніщо не страчено —
Чому ж, чому я не сплю?
Мяхкі поцілунки душу, душу стиснули
І міцнішали обійми рук.
Чому ж, чому в мені пасма виснули,
Чому не виказав мук?
Так праглось щирости і плакало зневірря,
Заховане у серця глибині.
Коли ж, коли я в тебе повірю?
Ні, ти привид, привид у сні!
21 — II. 917. Владівосток
