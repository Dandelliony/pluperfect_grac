З потягу
Зникли вигуки і дими хмурні.
Я під захистом колихань
Були хмари роздільнені і зовсім не страшні
Ліс гудів міліонами запитань.
Веселий бог всміхавсь безжурно,
Відхиливсь портьєрно небосхил.
Потяг хрипів і коптив обурено
І був світ повний золотих крил.
І коли підходив до димарів туманних —
Червоний балаган знеможливо погасав.
Вечір роскидався плямами, повними блисків спанних,
Тисячами баговінь до землі звисав.
І була кинута остання пляма.
І росповзлась блуканно безмежна тінь.
Увесь світ видававсь, як жорстока яма,
І просунув хтось обережно блискуче кружало і наказав: глянь.
15 — VII. 918. Київ
