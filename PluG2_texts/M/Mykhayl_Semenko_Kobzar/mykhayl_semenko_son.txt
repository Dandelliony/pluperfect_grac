Сон
Такий чудний приснився сон!
Немов її я милував —
До уст гарячих припадав...
Який чудний приснився сон!
Воліс шовкове лоскотіння
Я на обличчу чув своїм
Пристрасно-ніжне шепотіння
Гарячих губ в огні чуднім.
Так міцно руки обіймали
Чутний був серця її стук —
Ах, я не виніс щастя мук —
Вони у рай і пекло звали!
Такий чудний приснився сон!
Його ніколи не забуду
Пестить у серці своїм буду...
Такий чудний приснився сон!
23 — VIII. 913. Київ
