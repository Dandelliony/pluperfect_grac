Астральна поезійка
Душа моя вступає в край астральний
Покинула потворний льох
Прийми прийми мій спів прощальний
Середневічний астрольог!
Я відгорожений червоною стіною
Від найдорожчого в мені
Схились схились кохана наді мною
Розваж у смертнім сні!
Великий іог не зви у царство духа
Околений у світі відчувань
Я хочу буть мизерненьким як муха
А зараз — геній — глянь!
Візьми візьми мій спів прощальний
Ментальних дум ясний іог!
Війти не можу я у край духів астральний
І не покину смертний льох.
4 — V. 917. Владівосток
