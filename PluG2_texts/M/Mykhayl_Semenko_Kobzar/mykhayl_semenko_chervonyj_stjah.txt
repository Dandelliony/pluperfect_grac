Червоний стяг
Вгору червоний стяг!
Тримайте стяг боротьби!
Міцною рукою — життя
Однімемо в судьби.
Затримуйте палкий мент!
Не гасіть огневого повстання!
В стогнах ворожого конання
Життя забуяє вщерть.
Не кидайте заліза й крицю —
Перемога й майбутнє в них!
На червоній революції колісниці
Вітер степовий затих.
Вище червоний стяг
В жилавій своїй руці!
Хто забажає вороття —
З лав мерщій.
25 — V. 920. Харків
