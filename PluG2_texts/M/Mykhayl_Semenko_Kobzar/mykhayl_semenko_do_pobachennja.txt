До побачення
Червяк зневірря гризе і душить.
Минули дні коли я вірив.
Може цей демон мене задушить
Може мене розважить Сускегана чи Гвадальквівір.
Ішов назустріч молодому життю.
Прощайте прощайте щирости дні.
Коли захочу — востаннє заблищу
І звук моїх поез ущухне вдалині.
Смуток. Не розважить ніхто.
А день такий теплий, день так привітно всміхається.
Вона сьогодні у веснянім пальто
І в вітрінах їй фігура її подобається.
Згас світ і сонце плям не зоставило.
І я стою, і я зникаю, невідзначений.
Прощайте, прощай усе, що мене раділо й бавило —
Ах, дуже слабий твій голос: — До побачення.
21 — II. 917. Владівосток
