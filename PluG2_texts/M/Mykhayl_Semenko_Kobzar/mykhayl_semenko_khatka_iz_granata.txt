Хатка із ґраната
Я потім Вам скажу — усе, що треба,
А зараз — уст, я хочу Ваших уст!
Я буду делікатним. — Ви чуєте мій тембр?
Я ж у кімнаті цій ні більш ні менш як гість.
Жартуючи — я потушив електрику.
Метнулись Ви — і знов байдуже світло.
Вібрують тіни знов. Самочу я у кутику.
А по хвилині знов ми боїмось згоріть.
Я казку росповім про хатку із ґраната.
Але слова — то нуд, стіхійне зрозуміння.
Ви вся в мені, а в Вас — моє хотіння.
Переплелись між нас газели і сонати.
3 — VI. 914. Київ
