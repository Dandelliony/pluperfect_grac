Я і ти
Два дні ми були вмісці —
Я і ти.
Пестило море, далеке місто,
Сонце і білі цвіти.
Почувались на незалюдненім острові —
Я і ти.
Здавалось — муки-захвату гострого
Не можу знести.
Між гір бігали щасливими дикунами —
Я і ти.
Сонце, безжурність, блиски над нами,
Сміх золотий.
А ввечері — ми европейці в шумному місті,
На грудях — білі цвіти.
Серед ілюмінації — сонечні, ясні ми вмісці
Я і ти.
19 — IV. 917. Владівосток
