Кохання
Я не люблю кохання ясного
І ночі виморених вигуків
Я хочу темного нещасного
Щоб почувать тягар віків.
Я безнадійно буть закоханим
Люблю і хочу буть тепер
Там де чекають буть непроханим
Люблю не панн люблю гетер.
Я полічив всі в парку стовпики
Всі зорі угорі вона
І я зламаю в серці сволоки
Душа моя сумна-сумна.
Кохання хочу я нещасного
Щоб тягар витримать віків
Не міщанського не ясного
Щоб холод півночі горів.
25 — VIII. 916. Владівосток
