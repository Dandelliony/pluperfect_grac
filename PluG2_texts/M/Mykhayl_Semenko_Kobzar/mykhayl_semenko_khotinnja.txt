Хотіння
Я не кохаю рідного краю
Кому співаю того не знаю
Але з роспуки мої слова
Я підіймаю каміння раю
І сподіваюсь що там зазнаю
Знайти без маю кого кохаю
Кому всі муки і всі слова
Чому я став такий байдужий?
«Вы упрямый и неуклюжий»
Я хочу сонця! Я хочу ясні!
Думки блакитні! Думки прекрасні!
Надії степу і міста мрії
Чи вас душа моя зогріє?
Я хочу руху я хочу стуку
Я багну криці багну граніту
Подай лиш руку я багну руку
Прийми роспуку без фарб і звуку
І я улину у храм зеніту
Ага а я ж хочу бути самотним
Довічно сміливим і скорботним
Розбити риму зірвать музику
Я хочу крику я прагну крику!
Ні мені багнеся бути звичайним зовсім звичайним.
Я не хочу буть божевільним я не хочу пауків
Ах навіщо владать кавалком струннограйним
І прочувати жахливість віків!
12 — IX. 916. Владівосток
