Літом
Сірими крильцями пташка махає,
Б’ється в вікно і щебече, кричить:
«Милий, вставай! Уже сонце вітає,
«Річка проснулась, тебе дожидає, —
«Любо і весело жить!»
Пташці всміхаюсь, зіскочив, сміюся.
Враз до вікна, відчинив... «Що? куда?
«Річка чекає? Ось зразу, вдягнуся,
«До хвильок сріблястих я враз пригорнуся,
«Тіло обгорне вода!»
Сонце сміється, повітря радіє,
Качка в озера туманні летить...
Серце співає... Ах, серденько мліє...
Холодна вода в очеретах синіє...
Як любо та весело жить!
7 — II. 913. Хорол
