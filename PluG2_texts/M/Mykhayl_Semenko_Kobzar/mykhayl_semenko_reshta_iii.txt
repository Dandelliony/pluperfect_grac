Неп
	поруділим прапором
		тріпотить
і з льоху вихоплюється з плачем
і квилить захльобуючись
	осіннім дощем
в струмені мокрого тротуару
і над входом кавказька душа
	зі зброєю пече шашлик
		молодой чоловик
а навіщо ж становиться
	біля золотих воріт
		а він гріт —
	а де ж городовик?
		А лихтарь горить
а під лихтарем картина висить
	а на картині намальовано
	як кавказька душа
	пече шашлик
харроший шашлик.
3 — Х.III
Осінь і осінь
	і ще раз осінь
і жовте листя змітає в сквері сторож
	і з люльки струїть синій димок
		а вранці туман
	ніби сірі гуси вкрили місто
		кра кра
	осінь стара карга
		але ви
	але ви — люди
що за чорт серця пообмотували ганчірками
	служниці панни й дами
СТОП
дайте пожалуста прикурить.
3 — Х. 922. Київ
