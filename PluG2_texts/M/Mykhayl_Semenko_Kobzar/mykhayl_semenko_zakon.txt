Закон
Сьогодні вночі мене задушить кошмар,
Бо я згадав чорне дно у прозорому Пслі.
В моїй душі — найбільше, найбільше хмар,
Бо я син землі.
Спітнілий бруд, протилежности і контрасти
Такий закон.
Як легко підвестись, як легко упасти
І осріблить над клоакою балкон.
Не покажу тобі радости, бо сильніші муки.
Я не хочу, щоб ти — ясна і чиста — стала сумна.
Ні, ви подумайте: зорі і зелені луки —
Моторошність і незатишність пслового дна!
16 — IV. 917. Владівосток
