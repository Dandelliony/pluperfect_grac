Кафе
Скільки обличь елєктричним сіянням оплямлених
Скільки відблисків в зеркалах.
Скільки рисок і виразів гостро випнутих або зламлених
І де ж міститься безпретензійний жах?
І хто зрозуміє красу незграйного людського гомону
І хто зупинить свій зір на маленькій детальці?
Легко грається промінь на шклі. Соломинка встромлена.
Тонкі — блідої панни — окреслені слоннокістно пальці.
1 — VI. 918. Київ
