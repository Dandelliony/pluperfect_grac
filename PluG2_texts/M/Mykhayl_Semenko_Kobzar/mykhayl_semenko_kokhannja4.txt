Кохання
Ви мене не розумієте, не зрозумієте
І тому я сховаюсь
В самотних моїх думках.
Ах, Ви вже мене не обігрієте...
Я граюсь,
А на душі у мене жах.
І ми не будемо зближатися на «ти»,
Ви не можете бути так близько.
Я був нестриманий — закоханий ущерть.
Ні, я Вам говорю зимно, що Вам не розцвісти
В моїй душі — і дам я Вам назвисько —
«Душі моєї смерть»...
Ви почуваєте, що ми не будем рідними?
Ви вважаєте, що ми — кохаючи — чужі?
Ах, не дала мені ти щастя виплеканих мрій...
І не до пари ми... Не є ми необхідними...
Невже це так? Молю — скажи, скажи,
Скажи, що ні... Прилинь... Зігрій...
25 — XII. 916. Владівосток
