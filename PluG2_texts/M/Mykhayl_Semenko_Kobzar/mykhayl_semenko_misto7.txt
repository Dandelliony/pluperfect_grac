Місто
Вечір подощовий вдаряючи холодними краплями
Запродавав ночі непритомну душу
Панна рухалася повільно в невідомому напрямі
Граціозно підоперши офіцірську тушу
Підплигуючим чадом метнулась бензінова машина
Геній нестримну душу в міцну сталь запріг
Я чув як вибухнула тріснута шина
Коли повернув за олихтарений ріг
Мене заспокоїв трепіт у вікні мотора
Блимала фільма в електричній стіні
Буде це завтра і було це вчора
Подвоював сензаційну драму кіно скрипник на верескливій струні
Вабив Хрещатик розмальованими кралями
Саме наспів на улицях слушно-стриманий час
Вечір вдаряє по серцю міцними холодними краплями
Сум збожеволів і втихомирено погас.
28 — VII. 918. Київ
