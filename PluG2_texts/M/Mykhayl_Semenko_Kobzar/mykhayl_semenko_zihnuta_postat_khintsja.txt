Зігнута постать хінця
Зігнута постать хинця на фоні снігової куряви
На обвітрених схилах знеможених гір
Блідо-синьому вітру гостинно-похмурому
Не вірь.
Я мислю про вас невідомі й непотрібні нікому струпи
Про вас — живими — гадають може лиш десь за далеким Чіфу
Ви розумієте? — Ви — тільки мизерні замерзлі трупи
Що рухались по вулицях оглядаючись ніколи не чувши про пиху.
А ще я мислю про вас незамерзлих — брудних і численних
Біля питомого моря в долинах край гір верховин
Великих в майбутнім таємничою долею благословенних
Що діткнуть до життя довічного — наш загин.
21 — XI. 916. Владівосток
