Горобчик-песимист
На кілку сидить горобчик
і голосить цвиринчить
«невеличкий я ще хлопчик
а не знаю вже чи жить
а чи носиком в ставочок
і навіки відпочить
жив я доти лиш спокійно
доки лиха не зазнав
тепер серденько свавільно
молить проситься у став
я дивлюсь на свою стріху
запитаю “відкіля
нащо це” і повна сміху
не відказує земля
все мовчить мов заніміло
з неба дощ все ллє та й ллє
жить чи ні в цьому все діло
і все горенько моє».
25 — XI. 913. Петербург
