Про море
Мяхкий пісок рідний своєю приязню
Плюскіт і згодливість пестливих хвиль,
Сонце захоплює порив і запевняє: я зараз все виясню
І надсилає золотих вістників на блакитний небосхил.
Білі плями по мережчастій лінії
Рудоваті купи осонечених тіл.
Безсилий місяць ідіотично росписупав особисті опінії
День знеможувався і їв морожене між безліччю ріжноманітних діл.
Блискали струмки утворені пінною мережкою
На синій поверхні відблискував протилежний мур.
Губились зори прозорою нюансною напівматеріальною стежкою,
Сліпили плями рухаючих напівокреслених фігур.
Роскидали іскри пролітаючі птиці
Збіралися мітінґами на фоні сіяючих хмар
І було так багато в краєвиді екстраваґантно-прозорої криці.
І таємить потрясаюча ясність елеґантних і веселих примар.
Випадково діставались збентежені медузи
Цілували підводні камені й оздоблювали береги
І зводились кришталеві будови і осліплювали сріблом Сіракузи
І підводивсь бог хвиляний і гарчав: я зовсім без снаги.
Надзвичайнить бездоганна тиша
Орхидейно пропонує нерухомий скарб
Беріг простягавсь і дрався ніби обірвана афиша
І перетинавсь міліонами росплямованих фарб.
2 — VII. 918. Київ
