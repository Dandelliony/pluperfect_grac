Місто
Сліпить тротуар біля фруктового кіоску
Після дощу
Вечір жував набридливо-необхідну соску
Пирхкав роскидавсь засвіченими краплями і нахвалявсь: не прощу.
Вилискують плити хрустять рухобіги шин
Нерухомими сліпцями висять лихтарні огні
Сурмно ростинаються зітхи й вигуки машин
Каска блискуча промчала на громокопитному коні.
Юрби зацікавлених поспішають на пожар
З-за дахів виогньовувались окресли палаючих стін
І стремів таким непотрібним і опалюваним лихтарь
І все звичайне благало невідомих змін.
9 — VIII. 918. Київ
