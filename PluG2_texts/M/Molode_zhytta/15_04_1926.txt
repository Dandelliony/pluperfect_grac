Молоде життя
Часопис українського пласту
VI. рік.                                      Львів 15. квітня 1926.                               ч. 4 (33). 
MOLODE ZYTTIA: The Official organ of Ukrainian Scout Movement.
“YOUNG LIFE” Addr. Lwiw,  Dominikanska 11.
ЛІС КЛИЧЕ
І ввижаються мені мої ліси волинські;
«.. Шумлять сосни. Глухий шум, наче велика вода пливе під головою верховіттям лісу, а низом начеб затишно й спокійно.
Та в молоднику серед молодих сосон, беріз та дубів пливе життя невгомонне, всюди гомін і галас, скрегочуть сороки й кавки, спурхують і скрикують пташки, вивірки лускають голосно шишки й кричать сердито, пробіжить терниною заяць і вихилюється лис з лабіринту своїх ям. І боїшся ступити вперед, а то затріскотять галузки, зашелестить листя і сполохаєш лісне життя.
І проходиш лісами задивлений і заслуханий, наче в якусь тайну. Жагуче почуваєш, як збіраються соки в деревах, як пробуджуються з новим подихом нові буйні, голосні сили. Трівожно бється і спинюється серце коли десь між кущами спурхне пташинка, захрустить ломачка, або вітер покотить торічними листками..
З хатини, там між вільхами вийде дід старий, кремезний – наче лісовик, й оминаючи багенні води й весняні потічки зникає десь за деревами Із таємною пошаною й ляком дивишся йому у слід: бо знає він звіря лісового, пташню і зілля, знає про що ліс говорить – буває з ним вкупі в погоду й негоду, в день і в ночі.
І хочеться тобі хлопчиком малим бродити весняними водами, лазити багнами і вільшиною, заглядати в гнізда пташині, впитися соками берези і залюднювати ліси й галяви казками та дивами…»
І ввижаються це мені мої ліси волинські. Я слухаю якихсь далеких, ледве чутних весняних шумів і мені здається, що сосни шумлять…
І я знаю: це ліс мене кличе…і я мрію, що завтра розібю шатро на якійсь лісовій галяві, щоб отвореними очима і серцем дивитися у світ і в життя багаті тайнами і казками. Дивитися й почувати, як ліс живе,  слухати про що сосни шумлять, молитися сходам і заходам сонця – набірати сили й радости до змагань за скибку хліба щоденнього, за пядь землі рідної, за промінчик сонця: за краще майбутнє!
Ліс нас кличе,  лісове брацтво!..І я знаю, що завтра в далеких лісах горітимуть ватри пластунів. Довгими, далекими нитками духової спільноти навязуватиметься розмова з всіми,  що розбили свої шатра серед лісів щоби прислухатися до їх мови , і жити їх життям і пити з одвічнього живого джерела лісової мудрости.
Самітний Олень.
Ювилей Пласту.
Пятнайцять літ минуло як повстав при академічній ґімназії у Львові перший пластовий гурток. Український Пласт перейшов важку дорогу життя. Від початкових немічних кроків,  неудач перепон до сили, гарту і побіди! Сьогодня з піднесеним чолом і гордістю глядимо на наш Пластовий улад – рівний скавтовим орґанізаціям инших народів – а загартований у труднощах чи не найбільше з усіх.
Свій ювілей обходить Пласт скромно. У Львові відбудуться в місяці маю реферати про «Пласт» по українських читальнях. а дня 30 мая святочна академія у великій салі «Народного Дому».
Ювілейний Комітет, який основався у Львові, закликує отцим усі пластові частини відбути у своїх місцевостях ювілейні сходини, концерти і т.п.
День 30 мая 1926 р. година 12 точно лучить усіх українських пластунів і пластунок безоглядно в котрій місцевости вони находяться могуче Пластове приречення: «Буду вірний Богу і Україні».
За Ювілейний Комітет: Др. Юрій Студинський старший пластун.
Обласний табор пластунів.
Чому цего року орґанізується в Карпатах лише один обласний табор? Чому такі рішення винесла К.П.К.? Як буде построєний цей табор?
Ось питання, які раз у раз доводиться почути від пластунів коли гутірка зійде на зближаючіся ферії і на пл. табори.
І ось на це питання хочу дати відповідь, хочу пояснити, чому цего року є конечним з’орґанізування лише одного обласного табору в Карпатах.
Рішення В.П.К. – не нове. вона у виді приказу оголосила рішення Великої Ватри на обл. стрічі та Верх. Зїзду,  виказане бажання всіх пластунів, які літом не сидять в душних комнатах,  чи збивають з пл. лілейкою на грудях,  мійські бруки, а мандрують «по горах і по долах» наших чудових Карпат, як каже пісня «Ліс Чортів».
Пластові куріні розсипані по цілім краю, живучи кожний своїм життям потребують чогось, що надавалоби спільний напрямок їхньої праці, що зближувалоби і лучило всіх пластунів в одну велику сімю, та давало змогу взаємного пізнання.
Вкінці й останнє:Такий табор ведений, що найкращими пластово – фаховими силами дасть багато вмілих провідників будучих, курінних та гурткових таборів.
А дотеперішній досвід показує, що за малій скількости досвідних оґанізаторів дрібних таборів належить приписати це, що помимо великих з’усиль одиниць – табори на загал не відповідали вповні вимогам.
Головними недомаганнями на які скаржилися найбільше учасники попередніх таборів це – зле приміщення, брак достаточного виряду, перетяження таборовими працями ізза малого числа учасників,  система «таборової комісії», та в кінці чи не найбільші жалі на кухню і постачання.
Поучені цим досвідом орґанізатори сьогорічного обл. табору докладають усіх старань щоби усунути всі недомагання минулих літ.
В кінці останнє питання: як буде построєний цьогорічний табор?
Ось Вас короткий начерк:
Провід табору спочиває в руках досвідного скавтмастра, провідника табора з 1924 р. Адміністрація табору в руках старших пластунів.
Приміщення – на гарно положеній соняшній площі в ново будованих деревляних курінях (колибах). Ліс,  потік,  ріка та вузкоторова зелізничка сейчас коло поляни.
Вишкіл під особистим проводом вожда табору при співучасти фаховців.
Санітарна опіка спочиває в руках докторанта медицини.
Фізичне виховання провадитиме відомий приятель Пласту п. Волинець який минулого року, в так короткім часі свого побуту в таборі здобув собі велику симпатію всіх пластунів
У таборі появиться 3 числа таборового часопису.
Вечірня ватра і відчити: мають свого референта. Гри, забави, хор, орхестра, радіо, фестин – на це все звери но пильну увагу,  бо життя в таборі повинно бути приличне і веселе для кожного.
В кухни пластуни дижурують і помагають варити страву. Варить фаховий кухар.
Харчі довозитимуть самі пластуни власним коником та візком. Почту та посилки з дому діставатимуть впрост до табору.
Ось так виглядав би коротенький начерк обласного табору.
Орґанізатори доложать усіх зусиль влаштувати цей табор як найкраще, а обовязком пластунів є своєю чисельною участю і точним виповненням таборових приказів (оголошуваних уже в «Уряд. Вістях».) помогли довести це діло до кінця і гарних успіхів.
Ліс.Чорт. - Люципер.
Джек Лондон.
Історія Кіша.
Кіш жив давніми літами на берегах підбігунових морей, довго й щасливо володів своїм племям і вмер спокійно, славлений всіми. Було це так давно, що тільки вікові люде памятають його ймення і його життя, про які вони чули від дідів, котрі жили за їх юнацький літ. І про життя його вони самі тепер повторюють своїм дітям і дітям своїх дітей , як це є й буде в звичаю впродовж років і віків. Коли прийде зима, коли ніч заволодіє, а вітер гуляє безкраїми ледяними полями, коли морозне повітря повне снігових платочків, і ніхто не вихилюється з теплої криївки – тоді оповідають історію Кіша, котрий вийшов з найбіднішого «Іґлю» в оселі й добув таку силу, що став вождем і правив своїм племям.
Був милим юнаком – так починається оповідання – милим, сильним і здоровим юнаком й оглядав уже тринайцять сонць, по тамошній рахубі часу. Бо кожної зими сонце вмірає і темрява окутує землю, а в другому році приходить нове сонце і знов стає тепло й люде бачуть один в одного лиця. Батько Кіша був мужньою людиною і згинув у часі голодних літ, коли хотів одібранням життя великому, білому медведеві врятувати життя свойого народу. Але не обчислив своїх сил – йшов просто на медведя і медвідь його задавив. Та звір мав багато мяса й народ врятувався. Кіш був одинаком і по смерти батька замешкав сам зі своєю матірю. А тому, що люде аж надто схильні забувати – тож забули скоро про смерть батька Кіша; а далі тому, що Кіш був ще хлопцем , а його мати слабою жінкою, тож і їх обох небаром забули й вони проживали скромно в найбіднішому «іґлю» оселі.
Одного вечору, коли Круг Ради засів серед «іґлю» Клеш-Квана, вожда племени, Кіш доказав своєї одваги й показав чия кров пливе в його жилах. З гідністю свого чоловіка піднісся і ждав, поки вмовкнуть говірки і стане тихо.
– Вправді, виділюють мені і моїм мясом – сказав, але звичайне воно буває старе й жилаве, а перш всього незвичайна сила костей у ньому. Мисливці і ці сиві, і ті молоді й веселі – дивилися здивовані Ніколи не траплялося щось подібного. Дітвак промовляв супроти Ради, наче зрілий мущина і просто в очі кидав гіркі речі!
Всеж таки Кіш продовжав далі отверто й поважно:
- Кажу цими словами, бо знаю, що батько мій, Бок,  був великим мисливцем. Знаю, що Бок, приносив до дому більше мяса, як двох найкращих мисливців, і знаю, що помагав ділити його власними руками, і власними очима стеріг, щоб кожний слабий і старий мущина, і кожна слаба і стара жінка дістали те, що їм належиться.
- О! Но! – кричали мущини. – Геть з цим дітваком! Хай іде спати! Ще немає волосся під носом, а вже важиться промовляти до мужів і сивих старців!
Кіш ждав спокійно, поки не стало тихо. 
- Ти, Уґ-Ґлук, маєш жінку – сказав,  - отже за неї говориш. А ти,  Мессук,  маєш жінку і матір, теж говориш в їх іменні. Моя матір має тільки мене і тому говорю за неї. І як я сказав, коли Бок згинув, ззатог, що був надто одважний на ловах,  справедливо є,  щоби ми обоє, я тай Ікіґа,  котра є моєю матірю, а була його жінкою, щоби ми обоє дістали досить мяса тоді, коли має його досить ціле плем’я. Це сказав я – Кіш – син Бока.
Кіш сів з настороженими вухами на потоки гніву й обурення, які за його словами, поплили з уст присутніх.
- Таке щеня говорить на Раді! – воркотів старий Уґ-ґлук.
- Чиж нас, мущин, діти вчитимуть, що треба робити? – дерся і горлав Мессук. – Чи я не є мущиною, щоб кожній хлопчак, скавуліючий над мясом, смів глузувати з мене?
Гнів дійшов до вершка. Радили Кішові, щоби йшов спати; грозили, що тепер вже цілком не дістане мяса й обіцювали врочисто вибити його за таку незвичайну зухвалість. Очі Кіша загорілися, а лице під смуглавою скірою потемніло з гніву. В суматосі проклонів зірвався на рівні ноги і кликнув:
- Слухайте мене, ви, мущини. Ніколи більше не говоритиму на Раді, ніколи, поки самі мужі не прийдуть до мене і не скажуть: «Кіше, добре булоб, колиб ти схотів говорити, так, це булоби добре, і ми бажаємо цього». Тож слухайте тепер, ви, мущини, мойого останнього слова. Бок, мій батько,  був великим ловцем. Я Кіш син Бока, піду також на лови. І знайте, що м'ясо котре уполюю, буде справедливо порозділюване, – и вдова,  ні старець не будуть плакати ніччю з голоду тоді, коли сильні мущини стогнуть з болю, бо забагато зїли. І прийде день, що сильні мущини будуть соромитися ззатого, що їли забагато. Я, Кіш, сказав.
Глузливий і їдкий сміх провожав його, коли виходив з «іґлю».Але Кіш затяв зуби й пішов у свою сторону, не оглядаючися ні в право ні в ліво.
А на другий день рушив на побережжа, де земля збігається зі замерзлими водами. Ті що дивилися на Кіша, як відходив у далеку путь, бачили, що несе лук і порядний запас стріл, а крім того двигає перевішене через плечі довге ловецьке ратище свойого батька. Багато було сміху й гормону задля тої події. Ніхто не пам’ятав чогось подібного в минулому. Ніколи ще такий молодий хлопець не йшов полювати,  а тим паче полювати сам один! Хитано головами, виголошувано передсказування,  а жінки дивилися на Ікіґу очима повними спочуття. Але лице Ікіґи було поважне й задумане
- Кіш верне скоро – розважали її жінки.
- Хай іде! Буде мав научку – казали мущини.
- Прийде скоро назад, а тоді слова його будуть скромні й тихі.
Минув один день і минув другий. Третього розшаліла страшна буря – а Кіша не було. Ікіґа рвала волосся з голови і вис маркувала на знак жалоби лице саджею і товщем фоки . Жінки робили викиди мущинам , що скривдили хлопця, а потому пустили його на певну загибель. А мущини мовчали і ждали тільки, щоби буря втихла, щоби рушити шукати за тілом.
Слідуючого ранку, неждано – Кіш вернув. Не показував ні трохи на покаяного. На плечах ніс мясо свіжої добичі. Його крок був повен гідности , а мови – виклику.
- Гей – ви, мущини! Запрягайте своїх псів до санок і йдіть дорогою, котрою я вернув. Прийдеться вам іти майже цілий день, щоби зайти на місце – казав Кіш. – Там на леді лежить велика добича: медведиця і двоє малих.
Ікіґа тратила память з радости. Та Кіш приняв її привітання як мущина і лише сказав:
- Ходім їсти Ікіґо , а потому буду спати, бо стомився я справедливо.
І пішов до «іґлю», підїв як зоветься і спав рівних двадцять годин.
Зпершу всі дуже сумнівалися в слова Кіша і палко сварилися. Бож вбити білого медведя – це справа вельми небезпечна – а тричі, а навіть три рази по тричі небезпечніше полювати на медведицю з малими. Мущинам не хотіло вміститися в голові , що зумів зробити таке чудо Кіш – малий хлопчак. Але жінки розповідали без устанку про свіже м'ясо, яке приніс Кіш, а це був доказ, якого не можна було відкинути. Тож вкінці вирушили, воркотячи гнівно, що коли правдою перехвалки, Кіша, то певно він забув почвертувати звірину. У північних краях треба це робити зараз по вбиттю, бо пізніше м'ясо замерзає так сильно, що при краянні затупиться і найгостріший ніж. А висадити вбитого і замерзлого медведя, ватою трьохсот фунтів на сани, і тягнути його по потрісканому леді – є нелегкою річчю. Коли прийшли на місце, пропали всі сумніви. Не лише знайдено вбиту медведицю і її малих, але Кіш як досвідчений ловець, почвертував звірину і викинув внутренности.
Так  повстала тайна Кіша. Ця тайна зростала і ставала глибшою з кожнім днем. Кіш  вбив знова молодого, але вже чималого медведя, пізніше двох великих медведів: самця і його товаришку. Звичайно полював три або чотири дні зряду , але не раз і не два пробував по тижневі серед ледових піль. Ніколи не брав зі собою нікого і тим більше подиву будив у свойого племени.
- Як жеж він це робить? – питали одні одних.
- Ніколи не бере зі собою навіть пса а звісно прецінь як багато може собака помочи.
- Чому полюєш тільки на медведів – зважився спитати одного разу Клеш-Кван.
Але Кіш одповів йому належно:
- Бо медвідь має найбільше мяса.
(Кінець буде)   
Анкета і весна
Багато курінів не прислало відповіди на анкету: «що розуміють куріні під пластовою діяльністю», (гл., М.Ж.ч.2(31), Уряд.Вісти ч.(11). Не знаю чому?
Чи вони зовсім нічого не мають сказати в цій справі? Якби воно не було, що не є добре і тому я сподіваюся від тих курінів ще таки щось почути . – 
Куріні повинні приняти до відома, що анкета була для них може першою спробою здати собі ясно справу з цього, що ми робимо і маємо робити. Студія в цьому напрямі мусить йти дальше і її мають вести скавтмастри, зв’язкові і команди. Бо тільки тоді можемо щось добре зробити, коли знаємо, що і чому робимо.
Якіж були відповіди на анкету? – Коли хтось мав що писати, подумав хвилинку і написав. Коли хтось не мав чого написати, думав 24 хвилини і – брав наприкінці на поміч підручник або декламатор…
«Середня ґеометрична» - пересічний вислід всіх відповідей,  «беручи під увагу» - добрий. А побажання в цій справі я висловив вище.
Анкета анкетою – скаже хтось, але йде весна і що нам робити, яку розвести діяльність?
Відповідь на це: передовсім замкніть на ключ домівку (можете там лише архіваря!) і йдіть в поле. Кожного другого дня , в шестій годині рано, можете зробити збірку гуртка за містом, десь під лісом або над рікою (остаточно в мійському городі.
Програма? – Рух і забава – жадної теорії Бож від осьмої години відсидить кожний з вас своїх шість годин в задушній клясі. Отже використовуйте свою ранішну збірку так:
1)руханка,  2)пластові вправи і практичні вмілости (слідження, закування, рахівництво (практично) вправа зору, слуху і т.д, кидання ляссом),  3)спортові вправи (легка атлетика, бортництво, діжу-джітсу, м’яч і т.и.),  4)спів (самі бадьорі веселі пісні). Як потепліє – купіль. З поворотом до міста: помічання, добре-діло.
Провідники і впорядники памятають: програма основно передумана, на кожну точку відмірений час, від якого не вільно відступати.
(Коли провідник злою програмою зіпсує цілі сходини,  - навчиться укладати добрі програми. Колиж на місці буде штукувати чи обтинати програму остане партачем!)
Цілі сходини переводити бистро, жваво й весело. Уважати на такі речі як: зігріття, холодний вітер, руханка в застібнутім плащі, нерівномірний віддих при руханці і вправах. Використати кожну мінуту і не спізнитися до школи. Очевидно те все в’яжеться тісно з погодою.
Провідник мусить простудйовувати дотичні речі з підручників. На сходинах повинен бувати час до часу звязковий.
Кожну неділю і вільний день використовувати на курінні чи гурткові прогульки.
(Все, що сказане надається також для пластунок.)
Юрій Шматера
(реф.діяль.)
З мандрівних пісень.
У саді журливо шелестіла липа, 
Вікнами з просоння надив супокій, 
Скрипом при криниці журавель захлипав,  - 
Як відходив ранком я в простір дзвінкий.
Не спинились очі…і пішов шляхами, 
Не спитавши в себе ні в когось:куди?...
Я і світ широкий – й небо понад нами
Синє і глибоке як плеса води.
У просторах:вітер і зелені герці, 
Чимсь забутим квітне жовтий молочій, 
Я і світ широкий і ще туга в серці – 
Туга як гаряча тьмяна далечінь.
Богдан Кравців.
Пластові гри і забави.
В пластовій літературі чужих народів чимало розвинених тут і там ігор і забав. Слідби нашим пластунам їх переглядати,  випробовувати і коли добрі списувати у свої збірнички щоб ніколи не бракло занять на сходинах,  прогулянках і таборах. Тут деякі для прикладу: з чеської „Ватри  Лєсні Мудрості”:
Чвірки (Квартети) для 6-8 осіб. Це наче карти тільки що на кождій замість звичайних фігур списані по чотири пр. назвища визначних історичних осіб,  або при иншім роді 4 поетів,  або 4 твори,  4 одного значіння ростини і т.п. Той самий опис повтаряється все на 4 картках тільки на кождій иншій з них названий на першім місци і підчеркнений. Прим: 
Поети відродження України:
Шевченко Котляревський                                              Шашкевич Воробкевич
Котлярев.,  Шашкевич                                                            Воробкевич Шевченко
Шашкевич Воробкевич                                                        Шевченко Котляревськ, 
Воробкевич Шевченко                                                        Котляревськ.Шашкевич.
Шевченко Котляревський                                                     Шашкевич Воробкевич
Такими чвірками вичерпується цілу дану область (пр. поезію нової доби). Виконання таких карт само собою цікаве. Карти перемішується і роздається між учасників гри. Тепер по черзі кождий старається зібрати собі якнайбільше повних чвірок. Що до чвірки бракує старається під слухати,  зауважити догадатися і коли на нього випаде черга від иншого грача зажадати. Цей,  коли має,  мусить видати. Виграє хто має на кінци найбільше квартетів. Гра розумна,  цікава і образуюча.
Помисловість. Списуєш на листку паперу кількось пр. 10 іменників в два стовбці і так як вони побіч себе уставились так до себе належать пр. 1 – 6,  2 – 7,  3 – 8 і т.д. Вийдуть пр. такі пари слів: Рука  – пісок,  стіл – дуб,  щогла – крісло. У визначенім відносно короткім часі кожний з учасників гри має зложити з цих пар слів розумні речення: пр.: Рукою можна набрати пісок,  під дубом стоїть стіл іт. п За виконання якась нагорода (хрестиком) після скорої помисловости. 
Словний мотузок: Кидаєш хустиною на другого і називаєш якусь річ. Візваний має сей час назвати річ що починається буквою, якою тамто слово скінчилося пр.Кінь, Ніягара, артист, театр, риба…
Рисунки. Всі учасники сидять в одному рядку з куском паперу й олувцем.
Перший з правої сторони повинен бути добрим рисівником. Він починає тягнути лінію рисунку, який він мая в памяти, а якого не зрадив нікому передтим. Його сусід з лівої сторони відрисовує чертку за черткою, а за ним його сусід з ліва і т.д. Перший не докінчує рисунку в звичайний спосіб, але кину тут одну чертку, там другу і т.д. щоб його сусід з ліва не міг догадатися, що рисунок має значити. З приводу цього не можна стирати раз нарисованого.
а) В кінці перший рисівник кількома чертками докінчує рисунок і показується, хто найдокладніше з усіх відрисовав.
б) Рисівник не докінчує, але каже товаришам докінчити і нагороду дістає той, що найліпше скінчить.
Радимо, що найліпший рисівник сидів усе на першому місці
Із чеської «Ватри залесацкого юнацтва».
Гадаючий танець. Уложи каміння в подобу гадюки, кладучи камінь від каміння на віддаль стопи. Держи пластову палицю обома руками поземо над головою і перескакуй по три камені, на переміну правою й лівою ногою. Коли дійдеш до кінця, обернися і вертай тим самим способом назад.
Цей танець є дуже простий, гарно виглядає є доброю вправою.
З англійського «Скавтер».
Нічна вправа.
а) Одержано інформацію, що ворожі літаки зроблять напад , зараз по заході сонця.
б) Підозрівають, що два відділи шпигунів будуть чатувати в околиці, з рефлекторами, котрими вони сподіються сиґналізувати до літаків.
в) оден відділ є укритий на схід від головної дороги, а другий на захід.
г) Пуґачі мають слідити відділ на сході, а Вовки на заході.
ґ) Оба відділи шпігунів повинні бути зловлені заки вспіють скомунікуватися з літаком або оден з другим.
д) Коли сиґналізація пічнеться перед зловленням шпигунів, двох добрих телєґрафістів з кожного гуртка, мають бути призначені до відчитання депеші. Їх треба перестеречи, що телєґрама  може бути шифрована або на чужій мові. 
З пластового світу.
Пласт в Латвії.)
Проїзджаючи столицю Латвії Ригу вступив я до Головної Кватири латвійських пластунів. Завдяки братерській прихильности мол. скавтмастра I. Abolinsa й другий урядовців Г.К. я познакомився зі сучасним станом латвійського Пласту. 
Перші пластові відділи в Латвії були російські. В 1917 р. повстав перший латвійський відділ в місті Aloksny. В 1918 р. із повстанням Латвійської держави зорґанізувався пл. відділ в Cesis. В 1920 р. ґрупа скавтмайстрів уложила орґанізаційний реґулямін й оснувала  орґанізацію в такому виді в якому вона сьогодні існує. В такомуж році осінню було вже 8 пл. куренів. Начальником Пласту є Walter Woit.
В 1923 р. Латвійці святкували пятиліття свойого Пласту. Нині улад нарахував 86 курінів пластунів,  40 курінів дівчат,  22 стай вовченят і 7 курінів старших пл.
Я оглянув кілька домівок прегарно по пластовому уладжених (але як і в нас де-де сміття на долівці).
Також відвідав лп. Головну управу. Оглянув прапор (дуже прості,  набуті тано не з такою розтратностю гроша як в нас. Тут гроша уживають на виряд!) При Гол. Квартирі є пл. крамниця із усіма пл. приборами.
Мають наше “Мол. Життя”. Добре ще булоб,  щоб наші пластуни післали їм наші знимки,  підручники,  відзнаки тощо.
Жіночі куріні мають окрему орґанізацію. Нашим пластункам поручаю гарячо навязати з ними зносини.
Бажають переписуватися з нашими скавтмастрами. Для цього подаю адресу: 
Latwija,  Riga,  Marija iela Nr. 29. K. 20 I. Abolius,  student agronomijos.
Писати по німецьки,  російськи,  анґлійськи або есперанто
Сторожевий Журавель
Пластовий дім в Альпах.
Італійські пластуни організація Giovanni EspIoratoty Italiani уладжують в Альпах дім для пластунів. Дім находиться Serrada в дуже гарній околиці,  яка в прегарним місцем для зимових спортів. Дім може помістати 40 пластунів. Туди запрошують пластунів з цілого світу.
З нашого життя.
І Курінна Рада пл. Куріння ім. Вахнянина.
Відрадне явище: Пласт поширюється в нас також серед селянської та робітничої молоді. Робітничу молодь зорґанізовано в пласт. Гуртки насамперед у Косові , потому у Львові. Дня 28.III. відбулася І. Курінна рада робітничого Куріня у Львові. Хоч Курінь не чисельний членами, все ж таки добірно виповнено гарно здожену програму. Змістовий відчит ст. пл. Котовича зв’язкового Куріня на тему «Як вести Пласт серед робітничої молоді», багатий в цінні практичні поради та вказівки для зв’язкових та впорядників подібних Курінів. Видко що ті поради взяті з практики, з життя:самі вони вказують скільки труду вложив тов. Котович в зорґанізування Куріня. Деякі виївки з відчиту не пошкодидоби помістити в «М.Ж.» - Зі зрозумінням виголошена декламація «На барикаді» Віктора Ґіґо, реферат про пластові табори,  звіт Кмди. Куріня, святочне запрасяження членів та именовання учасників і роздання відзначень, доповнило програму . При замкненню сходин Куріная добр. Карпяк, заохотив молодь до дальшої безвпинної праці в підпринятім напрямі. – На святі були приявні многі представники інших пласт. Частин, ВП. Кмди , т-ства «Зоря» та инші. – Сподіємося що скоро зросте число робітничих Курінів.
ВЗ.
Шевченківські Свята у 25 пл. к. – у Косові.
Дня 21. Березня ц р. підсвятковано в нас Шевченківську Річницю, силами – виключно молодших сестричок і братчиків, принятих до Пласту 12/ ІІ ц.р. Хоч домівка в нас не велика – всеж таки уладило ся в ній сцену, памятник Шевченка з бюстом, прикрасилося гарно зелениною, портретами, жовто-синіми прапорцями то що.
(…) Видавництва У. П. Т. роздано всім (...), а вже для загалу заслуженим акторам (...) нагадуватимуть їм сю Велику Річницю, та (...). Того, для котрого вони щиро працювали. (...) У. П. Т. придбають нових поклонників.
На 28/ІІІ ц.р. на запрошеннє читальні “Просвіти” на Монастирському, відіграли ще раз у цій читальні “Одної ночі”. При тім долучено до їхньої програми Шевченківського Свята ще кілька точок від нашого Куріня.
А 4/4 ц.р. беремо співучасть у святкованню Шевченківського Свята у с. Хімчині, з тамошніми нашими пл. гртками та читальнею “Просвіти”.
“Дідусь”
Кіш Українських Пластунів в Подєбрадах.  
Наша пластова організація існує тут з 1922 р. і до кінця літа 25 р. перенесла багато змін як в ідеології,  назві так і внутрі самої організації.
Лише початком осени минулого року ми остаточно перейняли дійсну пластову ідеологію та пішли дійсним пластовим шляхом з іменем «Подєбрадського Коша Укр. Пластунів».
Наш Кіш складається з трьох курінів,  а саме:1 й курінь Старш. Пластунів. 2-й курінь прихильників та 3-й курінь Молодш. Пластунів. Головна частина праці ведеться в першому та третьому курінях, а 2-й курінь знаходиться зараз в стані організації.
Перший курінь поставив собі головним завданням виховати, виготувати в себе пластових інструкторів – скавтмайстрів для майбутньої праці на Україні.
З цією метою в куріні зорганізовано «курси пластових умілостей» (пізніше перенесені до коша), які з успіхом продовжують своє існування)
Крім того в першому куріневі прочитано цілий ряд лекцій та рефератів по змісту пластових іспитів. Курінні сходини відбуваються що тижня, на яких коротно обговорюються справи  організаційні, відбуваються спільні пластові вправи, співи і т.п. При першому куріні є кілька «фахових гуртків».
3-й курінь молодших пластунів з надзвичайним успіхом виявив свої здібности та умілости на виступах коша. Праця в ньому провадиться також на щотижневих сходинах та прогульках.
Кіш в цілому обєднує окремі куріні для спільної праці, розповсюджує пластову ідею серед нашої Подєбрадської колонії, репрезентує Укр. Пласт перед чеським громадянством в подєбрадах та ближчих містах, дає прилюдні виступи і т.и. При коші маються тепер «курси пластових умілостей»,  «Іспитова комісія»,  «Видавнича комісія». З головних дат діяльности нашого коша мушу згадати день 9-го січня 26р., коли ми, разом з «Рідною Школою» , улаштували «Вечірку-ялинку і яка пройшла з повним успіхом, та день 10 березня ц р. в який ми улаштували «Святочні Кошові Сходини памяти Т.Шевченка».
Дякуючи невпинної праці та цілковитої відданости пластової ідеї бувшої кошової Ради, зокрема бувшого нашого кошового побр. Івантишина Ярослава, Кіш Укр. Пластунів в Подєбрядах уявляє з себе міцно зорганізовану частину Укр. Пластового Уладу.
Дня 21 березня відбулися у нас звичайні піврічні збори коша, на яких обрано нову кошову Раду.
Сподіваємося, що нова Рада дасть новий, значний поступ Подєбрадського коша вперед!
Дня 30 березня 1925 р.                                                                Пластун М.З.
М.Подєбради.
Подяка.
Вп. Українському послові до польського сойму 
М.Чучмаєві.
Українська пластова молодь в м. Радивилові сим висловлює шановному послові щиру подяку за дарунок книжок для пластової бібліотеки.
З поважанням: ТОВАРИШІ.
Зазив.
Взивається всіх пластунів(ок) і проситься всіх Вп. Громадян заінтересованих у Пласті та прихильників пл. руху приступити до співпраці для виконання слідуючих закликів ухвалених 2-им Верховним Пластовим Зїздом з дня 22. Грудня 1925.:
1)«ІІ-гий Верх.Пл. Зїзд закликує до співпраці в «Молодому житті» , часописові Українського Пласту як найширші круги молодших і старших пластунів , (…) опікунів пл. курінів і по сторонніх старших людей», 
2)«ІІ-гий Верх. Пл. Зїзд закликує всіх скавтмастрів , пл. опікунів і інших старих людий, а передусім старших пластунів до співпраці з відділом преси й пропаганди при В. П. К.,  щоб вони в порозумінні з цим відділом інформували громадянство про Пласт рефератами, статтями й іншими відповідними способами.»
3)«ІІ-гий Верх. Пл. Зїзд закликує пл.. куріні й гуртки розвести протягом цілого року як найширшу акцію всякими підприємствами, збірками і т.п. для придбання фондів пресовому фондові «Молодого Життя» й видавничому фондови ім. Ст. Тисовського».
І це і те, 
До сьогодні є понад міліон і двіста тисяч людей, які мають по зволення держати у себе радіо-апарати.
В Африці знайдено миші так малі, що ціла її родина може зміститися у коробочці від сірничків.
Робітники Річмонд парку в Лондоні є зайняті убиванням сірих вивірок. Їх є так багато що понад чотири сотні, муситься убивати що року.
Канадийські потяги мають бібліотеки. Тепер подорожці домагаються, щоб ще були ключі до розвязування хрестових загадок. Услужне товариство постарається їх задоволити.
В 1925 році фабрики Форда збудували 2, 103.588 авт особових, тягарових, рільничих тракторів і літаків. Продукція 1925 перевищує продукцію попереднього на 20 00 штук.
Динаміт винайдено завдяки випадкові. Нобель (пізніше творець невеликої фундації для учених і письменників) працював у фабриці вибухової матерії нітроґліцерини свойого батька. Раз побачив як з попсованої скрині випливала нітроґліцерина й змішувалася з піск м, якого вживано до паковання. І він задумав з тих обох складників витворювати вибуховий матеріал , легкий і безпечний для перевозу, з чого шляхом удосконалювання повстав динаміт.
По найновішим обчисленням число звізд виносить 52 міліони від 1 – 17 – величини і коло 1.000 міліонів до 29 величини.
Бурі на цілій землі дають щоденно число 44 000. Отже, річно є їх 16 міліонів. Найбільше й найчастіше бурі на Я в і , найменше в краях підбігунових.
З життя минулих століть. В 1498. мійська рада Фльоренції вела судовий процес проти дзвона з катедри Св.Марка, яким остережено Саванаролю  перед нападом його ворогів. Дзвін волочили вулицями міста, били киями і засудили на 11 літ прогнання.
- На університеті гейдельберґськім в Німеччині 1466 р. заборонено спудеям кидати в часі викладів болотом або камінням. Спійманий на вчинку студент тратив ту годину, на якій провинився.
- Хусточки до носа уживають щойно від 15 віку. Передтим вживано до того лівої руки, а тому лівою, бо правою при їдженню брали м'ясо.
Веселий кутик
Бистрі обсерватори.
Пласту із столиці зближаючись з товаришем до родимого города – Льва:
- Чи бачиш яка гарна мушка сидить он там на вершку вежі?
Пластун з не глухої провинції
- Нажаль не бачу, але чую, як вона бренить!
За Skant Junak.
Впорядчик до новика:
- Бійся Бога! А тобі що сталося. Таж ти маєш кожде око инше.
Новик (застрашений): - Не вже?
Впорядчик: Та певно! одно праве, друге ліве!
За Skant Junak.
Притомність ума.
Гурток Пластунок вибрався на прогульку по кресах.
Коли сторожа безпеченства хотіла їх арештувати, всі потрапили зі страху голови, не знаючи що робити; лиш одна заховила повну притомність ума.
Користаючи з неуваги «опіки» написала лист до дому.
«Нас арештують, як можете рятуйте!» та заадресувала:
Мама, Тато
Львів, Куркова 61.
УРЯДОВІ ВІСТИ
Верховної Пластової Команди.
Як секції Укр. Краєвого Товариства охорони дітей і опіки над молодіжю
Ч.6 (13) Квітень 1926.  15.пластовий рік.
ЗМІСТ:Прикази:ч.9/15. Розпорядок про вкладку опікунів , скавтмастрів, звязкових, членів ВПК і ОПК і т.п…ч. 10\15. Про акцію всправі тобарування Обіжники:23/15 Реєстр таборів У.П.У. в літі 1926 р. вимоги прийняття,  6/15 Продовження.
Приказ ч.9/15
Виповнюючи одну з резолюцій ІІ.  Верх. Зїзду, ВПК установила 26. ІІ. 1026. Для усіх скавт-мастрів , опікунів,  зв’язкових і членів ОПК і ВПК поголовне у висоті 1 доляра річно, за що удержують згадані особи «Молоде Життя» як офіційний орґан У.П.У. враз з «Урядовими Вістами». Старших пластунів(-нок) в характері згаданих осіб може ВПК звільнити від цього обовязку. Гроші за 15. пл. рік надсилати 3-ма ратами:першу рату до кінця марта с.р., другу рату до кінця червня, третю рату до кінця листопада на адресу: Ірена Макарушківна, Львів, Пелчинська 2/ІІ.  
(Реф.орґ.)
Приказ ч.10/15.
Про пластові табори:
Кмда кожного пластового куріня подбав, щоби в «Обласнім таборі пластунів» брало обовязково участь що найменше тільки пластунів, кілько є гуртків у куріни, згл. щоби в «Інструкторськім таборі пластунок» була що найменше одна від поручниця куріня. Сі оба курени будуть взірцеві, отже участь представників поодиноких курінів (в поданій скількости) є конечна  - Рівнож поручається Кмдам пл. курінів повести як найширшу агітацію за якнайчисленнішою участю в оголошених таборах, як також припильнувати, щоби пластуни(-нки) належно до них приготовилися. – Поодинокі куріні чи гуртки можуть устроювати окремі пл. табори лише за спеціальним позволенням референта пласт. таборів при В.П.К., як що подадуть точно узасаднену причину, яка робить конечним заснування такаго табору, а по одержанню згоди від реф. таборів зголосить до дня 15 червня місце, час тревання та вождя табору.
(Реф. пл. таб.)
Обіжник ч.23/15.
Пластові табори.
В доповнення прикладу ч.2/15 оголошеного в 3 (січневім) числі «Урядових Вістей» та обіжника з дня 8. лютого с.р. висланого пластовим частинам, повідомляється, що реф. таборів при ВПК  устроює літом 1926 р. слідуючі пл. табори:
I.Областний табор пластунів на «Соколі».
В таборі можуть брати участь що найменше пластуни участуники зі скінченим 14 роком життя. Молодшим може виїмково дати дозвіл на участь зв’язків куріння, беручи під згляд розвиток фізичних сил пластуна. Для пластунів-участників построєний підготовчий курс на розвідників. Курс закінчиться іспитом. Для пл. розвідчиків та скобів  буде построєний пл. інструкторський курс. ВПК переведе іспити та видасть свідоцтва відбутого курсу. Крім того в таборі відбудуться курси іспитів умілости, легкоатлетичні вправи, святочні ватри, прогульки, фестони і т.п. Табор буде приміщений на «Соколі» коло Підлютого , на власній площі  пл. Уладу у спеціально вибудованих курінях. Час тривання табору від 16. липня до 10 серпня. Вожд табору скавтм. Чмола. Зголошення до табору, враз з першою ратою вкладки у висоті 5.50 зл., слати за посередництвом Кмди куріня найдальше до дня 17. мая на адресу: Богдан Стернюк, Львів, вул.Руська ч. 3/III.
На ту саму адресу звертатися також по інформації, пояснення і т.п. Зі зголошеннями належить спішитися, бо скількість учасників табору обмежена. Пізнійші зголошення обсолютно не будуть прийматися. Вкладка учасника табору виносить 15 зол., платна в трьох ратах: I. рата 5.50 зол., платна до 17. мая; II. рата, 5 зол, платна до 17. червня; III. рата, 4.50 зол., платна в таборі.
Кождий пластун бере з собою до табору :
I.з приладдя (обовязково) : 1) пластова виказка; 2) особисті документи; 3) дозвіл родичів; 4) приписовий однострій, а то: капелюх, хустка, сорочка, пояс, короткі штанцята, черевики в добрім стані, по можности дві пари, камаші, пл. палиця, наплечник; 5) запасові білля і шнурівки; 6) капці ґімнастичні, сандали, мешти або т.п ; 7) гімнаст. або купелеві штанята; 8) теплий одяг (светер, блюзка, плащ або т.п.) ; 9) коц; 10) простирало або другий коц ; 11)ручник мило; 12) щітка та порошок до зубів; 13) прибори до голення і зеркало (як хто голиться) ; 13) ігла та нитки; 15) їдунка (менажка) і горнятко; 16) ніж, вилки, ложка; 17) сірники; 18) олівець і більший зшиток (на курс) ; 19) свиставка; 20) найменче що другий пластун : сокиру, лопатку або пилку (за се відвічає курінь). Поручається брати: ел. ліхтарню, папір листовий, картки, значки почтові, апарат фотографічний, музичний інструмент, далековид, компас, годинник, полеву пляшку, подушку і т.п.
II.з харчів  (обовязково) : 15 dkg какао, 5 dkg чаю, 1, 50 kg цукру,  1, 50 каши гречаної,  1 kg кулеші або пшона,  1.50 фасолі або гороху,  3 kg солонини або иншої омасти. Поручається брати: сухарі; хліб, м'ясо, молоко, мука і пр. буде куплено за гроші, зібрані з вкладок.
Кождий гурток (7 пластунів з того самого куріня) згл. курінь бере обовязково до табору: 1 ліхтарня т.зв. «ставня» на нафту; 2) пляшка на нафту; 3) шатра; 5)казани (на прогульки) ;  5 ) полеве відро; 60мішок;  7) линва та шнурки; 8) гибель, або долото, або сверлик; 9) прилад шевський, кравецький; 10) аптичка; 11) предмети до гри та забави; 12) дещо зі спортового приладдя; 13) цьвяхи (ріжні) ; 14) карта (мапа) околиць Підлютого; пара хоруговок до сиґналізації 
II. Інструкторський табор пластунок в Перехреснім коло Косово.
В таборі можуть брати участь що найменше пластунки – розвідчеці зі скінченим 15 роком життя. У виїмкових случаях можуть бути приняті учасниці. Молодшим може виїмково дати дозвіл на участь зв’язкова куріня, беручи під згляд розвій фізичних сил пластунки. Кождий курінь обов’язаний вислати що найменше одну відпоручницю. В програму табору входить інструкторський курс, курси іспитів умілости, ватри, прогульки і т.п. Час тривання табору від 15. липня до 7. серпня. Вожд табору прият. Пласту п-ні М.Донцова.
III.Низовий табор пластунок в околиці Галича над Дністром.
В таборі можуть брати участь усі пластунки. В програму табору входять приготування до I. і II. пласт.іспиту , прогульки, святочні ватри і т.п. Час тривання від 16. липня до 7. серпня . Вожда табору подасться пізніше.
Ad II. і III. : Зголошення до таборів, пластунок (з зазначенням до котрого). Враз з першою ратою вкладки у висоті 5, 50 зол. слати через Кмду куріня на адресу: Марія Охримович, Львів, ул.Куркова 61.
На ту саму адресу звертатися по інформації, пояснення і т.п. Зголошення по реченци не будуть узгляднені. Число учасниць таборів обмежене.
Вкладка учасниці табору виносить 18 зол., платна в трьох ратах:
I.рата 5.50 зол., платна до 17. мая; 
II.рата 5 зол, платна до 17. червня; 
III.рата 7.50 зол., платна при збірці в таборі.
Пластова оселя в Корчині.
До оселі можуть їхати Новики (Новички) та Пластуни (нки), котрі ще не переступали 14-тий рік життя.
В програму увійдуть короткі прогульки, руханкові ігри та забави, проби (...) і приготовання до І. і ІІ. пласт іспиту.
Приміщення в захисті в Корчині, залізнична стація Сеневідсько Вижче.
Час тривання від 22 липня до 5 серпня ц.р. Реченець зголошень до 31 мая 1926. 
Зголошення приймає і уділяє інстручній  Головна Управа новиків, адреса Верховної Пласт. Ком. Львів, Бляхарка 11. Приладдя яке Новик (Новичка) Пластун(нка) мусить мати:
1) Пластова виказка, зглядно пісвідка куріння. 2) Особний документ; 3) Дозвіл родичів; Приписовий однострій а то:шапка, зглядно капелюх хустина, сорочка, пояс, штанці, черевики в добрім стані, скарпитки (панчохи камаші) пласт. палиця, наплечник, ніж, свитавка; 5) запасове білля, скарпитки чи панчохи і шипурівки; 6) Купелевий стрій; 7) Сандали, капці або т.п. ; 8) Теплий одяг (светер, плащ або т.п.) ; 9) Коц; 10) Простирало або другий коц ; 11) Ручник і мило; 12) Щіточка та порошок до зубів; 13) Ігла та нитка; 15) Їдунка і горнятко, вилки й ложка; Вимоги в натураліях: 1) 15 dkg какао; 2)5 dkg чаю; 3) 1 kg цукру; 4) ) 1 kg рижу; 5) 1 kg каши гречаної; 6) 1 kg кулеші або пшона; 7) 1 kg фасолі або гороху; 8) 2 kg солонини або иншої омасти.
Вкладка оселі виносить 10 зол платна и двох ратах:
I рата в висоті 5 зол. до 31. мая 1925.(враз зі оголошенням).
II рата в висоті 5 зол. платна в оселі.
ЗАМІТКИ відносяться до всіх таборів:
1) Зі собою можна брати крім наплічника також пакунок;
2) Провірка першого дня в таборі. Хто не має чого приписаного мусить покинути табор. Це відноситься і до гуртків зг. курінів.
3) Як хто чогось не в силі справити, хай порозуміється пишучи на відповідну адресу. В виїмкових випадках не заможні пластуни(нки) можуть одержати знижку вкладки.
4) Година збірки в таборі буде оголошена пізніше.
5) Незначні зміни та поправки сього обіжника в порівнянню з попередними зроблено з огляду на одно згідність з організацією  таборів пластунок, та є вони по части впливом особистих змін у рефераті пласт. таборів. Вони вже є оконечні та невідкличні.
(Реф. пласт. таборів).
Кожда пластунка бере з собою до табору:
З приладдя обовязково: 1. Пластова виказка. 2. Особисті документи. 3. Дозвіл родичів. 4. Приписовий однострій; Подвійно: блузка, штанці, спідничка. Поодиноко: шапка, хустка, черевики в добрім стані, наплічник, палиця, светер. ;дозволено давний однострій з зеленого полотна.5. Запасове білля і шнурівки.6. Капці, рубанкові сандали, мешти.7. Купелевий стрій ( не сорочка).8. Верхний одяг,  (плащ, куртка і т.п.).9. два коца.10. Простирало.11. Ручник.мило.12. Щіточка та порошок до зубів.13. Гребінь, щітка до волосся.14. Ігла і нитки.15.Їдунка і горнятко.16.Ніж, вилки.ложка.17. Сірники.18. Олівець і більший ашиток, 19. Свиставка; Поручається брати: Електричний ліхтар, папір листовий, картки, значки почтові, апарат фотографічний, музичний інструмент, далековид, компас, годинник, полеву пляшку, подушка.
З харчів  (обовязково)  20 dkg какао, 5 dkg чаю; 1, 50 kg цукру; 1 kg кулеші ;  1 kg рижу;  1 kg гречаної каші;250 kg вудженої солонини. Хліб, мука, м'ясо, молоко і ярина буде куплена за гроші з вкладок.
Кождий гурток згл. курінь  бере обовязково до табору:1) Шатра;2) Казани;3) Ведро полене; 4) Сокира; 5) Лопатка; 6) Пилка;7) Цвяхи, долото, сверл; 8) Линва та шнури;9) Ліхтарки електричні;10) Аптичка; 11) Спортове приладдя; 12) Хоруговки для сиґналізації;13) Карта (мапа) даної околиці; Курінні команди враз зі оголошенням учасниць зголосять що і якій скількости з сего приладдя привезуть на табор та на котрий.
Обіжник ч.6/15
51.Вишивання.
Уміти вишивати: 1). хрестиками,  2). низиною,  3). способом Гальбайна (на обі сторони взір). Знати головні типи народної ноші і вишивок. Знати народні назви ріжних типів узорів і дотеперішні видавництва вишивок.
52.Плетення.
Уміти плести гачком:1). светер або шапку,  2). дротом, панчоху, суконку і т.п. Знати кілька способів плетення гачком. Виказатися власними роботами.
53. Гаптовання і мережання.
Уміти найважніші відміни гаптовання: 1). плоске,  2). підволікане,  3). анґлійське,  4). решіліє і мережки. – Знати який матеріял є потрібний до гаптування і мережання. Виказатись власними працями.
54.Килимкарство.
Уміти закинути основу на коловороток 1). наложити основу на верстат,  2. робити взори крайкою і укосом,  3). Рисувати взори до роботи, або виказатися по свідкою відбутого курсу інструкторського
55.Капелюшництво.
Знати виконати капелюх зі соломи , або з іншого матеріялу і прикрасити його. Знати в який спосіб перефасоновується фільців і солом’яний капелюх.
56.Шиття.
Знати крій білля і убрання, та головні шви. Уміти шити пластову блюзку і спідничку рукою або на машині, поцирувати вовняну матерію, шовкову і панчохи, полатати білля.
57.Домашній порядок.
Знати головні правила замітання, стирання пороху, миття підлоги і вікон, чищення меблів, річий мосяжних, срібних, диванів і т.д. Знати заставити стіл до снідання, обіду і підвечірку. – Уміти остаточно уладити кімнату.
58.Домашне господарство.
Доказати що практично розуміється на домовому господарстві; уміти закупити харчі для якогось числа осіб; дбати про біля, переховувати одіж і футра, освітлювати і опалювати хату, берегти одежу від знищення. Виказатися посвідкою, що 2 місяці занималося господарством.
59.Наколесництво.
Підписати заяву, що має власнй ровер в добрім стані на якім буде їздити кілько разів, зайде потреба, як буде до сего візваний своєю пл. властю. Вміти добре їздити на своїм колесі і направляти ушкодження; читати карту і поправо повторювати устні прилади. Знати гіґієну їзди колесом, поліцийні розпорядки і дорогові сиґнали.
За згідність ст.пл.скоб Бойчук О.Е. секретар., ЕПК Львів, дня 6. IV.1926.
Матеряли на пластові однострої.
Купуйте по найнизших цінах у Платовім постаченню!
Ч 10. Полотно на сорочки ширина 68 cm за 1m дол 0.20.
” 11.       ”          ”          ”           ”        68 ”   ”   ”   ”   ”   0.26.
” 12.       ”           ”          ”            ”      64 ”   ”   ”   ”   ”   0.48.
” 13. Флянеля вовняна на сор. ”     130 ”   ”   ”   ”   ”   1.40.
” 14. Сукно на штанці                ”     145 ”   ”   ”   ”   ”   2.20.
Матеряли краски кгакі ціни розуміється за 1 метр.
Пробки висилається на жадання за дорученням значка почтового на 15 сотників.
Адреса: Б.Стерпюк Львів, Руська 3
_________________________________________________________________
Великі відзнаки без тризуба (на капелюх) можна вже набути
 В ПЛАСТОВОМУ ПОСТАЧАННЮ
по ціні 1 зол. за штуку.
______
ВІД АДМІНІСТРАЦІЇ:
ПЕРЕДПЛАТИ. В краю: на цілий рік зл. 3.50 на 1/2  року зл.2 – на 1/4  р.  1.05 (разом з портом).
ЗА ГРАНИЦЕЮ: на цілий рік – 0.50 дол.,  на 1/2   - 0.25 дол. нр 1/4  0.13 дол.
ЦІНИ ОГОЛОШЕНЬ: 1 на сторінка зл. 100 - 1/2   ст. – зл. 50 1/4  ст. – зл.30 - 1/8 ст. зл. 15. В тексті 30 % дороще. 
 
Роман Зубик
Львів. Галицька,  ч.16, 
поручає для Пластунів, вовни на однострої, англійську флянелю на сорочки, полотна зеленої краски в ріжних виробах, коци.
Ціни нийнизші у Львові.




 












 







 
