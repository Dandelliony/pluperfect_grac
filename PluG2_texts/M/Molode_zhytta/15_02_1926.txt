МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ.
ДОРОГА
Заполόнила серце дорога, 
Мов змія золотаста і лѝнява! 
(Вбік – село і стрункі обороги, 
А далеко – і курява й синява…)

Гей, це тиж у простір зикликала, - 
Як втомляло життя наче сплін, 
Коли снилися гори і скали, 
Пянив очі ясний небосклін!

Ось і я !... і до ніг ти пестишся 
І цілуєш гарячими хвилями, 
І над нами і в нас буйна тиша, 
І ліси свої пахощі вилляли.

І співає хтось сонцеві гимни, - 
До грудей пяний вітер приник, 
І я йду одинокий, нестримний 
В синю даль молодий мандрівник!
Богдан Кравців.
“Свято праці”
(З нагоди І. Областної пл. Виставки.)
Дня 19 – ХІІ - 25 р. о год. 11 рано отворено у Львові І-шу Областну Пласт. Виставку в присутности від поручників пласт. відділів і запрошених гостей у Львові. Виставку зорганізував окремий комітет при В.П.К. В її уладження вложили найбільше праці ст. пл. розв. С. Коржинський голова, проф. Кромпец Марія та проф. Федусевич Мирон своїми радами. Подаю тут їх імена й на те, щоби будучі впорядники ріжних вистав знали, куди звертатися за поміччю чи радою.
Виставка була розміщена в двох кімнатах Т. О. Д. при вулиці Блахарській 11, розміщена на столах і стінах, займаючи всего несповна 11 m². Це її тісне розміщення було одним із її мінусів. Хоч скромний, але поважний був зміст цеї виставки. Перегляд усіх праць виставки позволяє твердити, що У.П.У. стоїть на порозі розвою одної з галузей пластування, а саме виховання до праці в варстатах, яке досі було занедбане або з поспіхом проваджене. Ідея фізичної праці в Пласті це чинник не менше вартісний, як чинник, що доповнює або й робить від себе вповні залежним життя людини в майбутньому, до якого Пласт стреміти повинен, а на нинішній день узалежнює від себе життя пластунів у природі (таборування й т. п.) Праці трикотарського гуртка при 2 п. к. і 32 п. к , келими й деревляні вироби 23 п. к. в Косові й 17, в Яворові, фотоґр. апарати 16 п. к., щіткарські вироби зі Стрия, металеві ремісничого куріння у Львові, і богато других збірок вказує, що праця фізична проводиться в куріннях систематично й колективно, що ця виставка являється не збором праць спец. для виставки зроблених, але й висловом органічної тихої праці по куріннях верстатах У.П.У. І в тім її вартість, і це з приємністю треба ствердити. Оглядаючи в тихі зимові мрачні дні ряди експонатів, цих німих учасників виставки, переживав я разом із ними велике, горде “Свято праці” У.П.У. Ці німі учасники цего свята говорили до мене виразнішою мовою про любов, силу й стремління. У П. У. як усі заяви або писані звіти. 
(...) ряду експонатів, на яких особисте імя (...) затрачується у висліді праці виконавців, (...) одначе й індивідуальности, що своїми здібностями (...) своїх співпрацівників або надають їхнім працям своє артист. знамя. Зпоміж робіт пластуном виріжаю трикотарські праці пл. вірл. 2 к. Бачинської М., читаючи з них не тільки про здібність промислову, але й організаційну. Виджу чудову настроєну картину (гафтовану ) “відлет журавлів” самбірської пластунки, виджу скрипки, торбан, й човна, що вийшли головно з під руки пл. р. 17 п. к. Айхлера, як з робітні майстра або й фабрики, читаю з віддіду килимарського й гуцульських окрас історію косівських пл. відділів, що в часі вільнім від трусів, переслухань і арештів зорганізували в себе “Пластову Кизимарню й Різьбарню” під проводом творця суто стилевих килимів, рамок, ножів, а навіть проекту килимового прапора симв. М. Горбового. Зпоміж малюнків і шкіців замічу ряд пробних ґрафік Е. Ю. Пеленського скоба 5 п. к., малюнки аквареллю й олійними фарбами пл. р. 7 п. к. Луцика С.
Не в силі я дати на цім місці загального образу виставки, може це хто зробить на другому місці, я ділюсь тільки вражіннями, хай отже вибачуть ці, що я їх проминув, хоч і їх праці не уступали, а може часами перевисшали в дечім згадані експонати.
Не можу оминути однакож і деяких відемних. сторін виставки, а саме: Праці ріжних галузей домаш. промислу лежали поруч себе, не даючи змоги доброго перегляду. Впорядчики виставки брали на згляд  малу скількість експонатів і тому надали цій виставці за скромний вигляд, тимчасом безпечно можна було виставку поширити на 3 - у кімнату, додати до неї ще ряд експонатів чомусь комітетом не використованих Для приміру наведу хочби косівські хоруговки або ряд ґрафік Е. Ю. П. Так само з поспіхом був уладжений відділ преси і видань, а брак “історичного альбому” не могли заступити без якоїсь системи уложені знаками.
Не знаю, чи подумав комітет над живою виставкою“ цебто чи пробував зорґанізувати гуртки спеціалістів хочби зі Львова, якіб у означені по програмі години друкували й оправляли часописі й книжки, займалися столяркою, різьбою або нашими вмілостями. Не було також так потрібного на виставці ґрафічно-представленого стану У. П. У. Реферат діяльности бувби дуже радо подав всякі матеріали до цего, якби комітет був зажадав.
Хтоби хотів шукати мінусів, може найшовби їх ще більше, я не йшов на виставку їх шукати, я з любовю підходив до неї, а вона говорила до мене тихими словами про біль, щастя й горе У. П. У. і кріпила віру в Пласт, Українську Молодь і Надію.
Львів, 1 січня 1926 Р.
Сірий Лев.
Що знає пластун ...
Алюміневий коряк (кубок) непрактичний. Надто розгрівається і коли його не можна діткнути устами, то плин (чай, молоко) вже охолов (вистиг).
Пострілений журавель, чапля, можуть бути дуже небезпечні. Бо коли їх беремо живцем то вони скорчену шию негайно пружать, а дзьобом ціляють найчастіше в око.
Підчас мандрівок послугуєтеся казаном, щоби варити в ньому чай чи що инще. Його певне порожним не носите, тільки вкладаєте в нього ріжного рода річи як цукор сіль і т. п. і завиваєте в полотно в найліпшому разі, як не в папір. Раджу дати зробити в бляхара (а може на стільки вже самі бляхаруєте) з білої бляхи начиння з переділами і накривкою, яке можнаби в ваш казанець чи “їдунку” (нещаслива назва на “Essschale, бо їдун той що їсть, їдунка та що їсть) вкладати, але так щоб “пасувало” і не гуляло в їдунці.
Багато вас спить при отвертих вікнах, а на мандрівках під голим небом ( чому голим не знаю, бо часто воно покрите хмарами). Не забувайте затикати уха ватою. Остережетеся від болю зубів і тяжких нежитів.
Якжеж на мандрівці, чи в дорозі вийде вам паста або порошок до зубів то не журіться. Возьміть вугля (найліпше з мягкого дерева як липа, осика) потовчіть на порошок і маєте порошок до зубів. Пороватий вуголь жадібно вглитує бактерії і чиститть добре зуби. А як губу виполочите, то нема страху, щоби зуби чи піднебіння були чорними.
Добре знати, що не конче хтось йшов вперед наколи його сліди звернені вперед. він для змилення слідів міг іти назад та тоді його кроки коротші.
Стільки вам від мене. Подавайте і ви в редакцію свої помисли, практичні вказівки діліться і з другими цікавими практичними радами, які ви вичитали, а не вважайте їх пластовою тайною.
Blueboy
Що це було?
Оповідання.
(Докінчення.)
Важко та вриваючися тягнулася наша розмова про зовсім другорядні справи довгими нічними годинами… Вкінці старий вказав на давній німецький годинник на стіні позавішуваній всякими скірами й рогами. 
“ Вже час” .
Коня привів мені він сам. На його рамени висіло моє сідло й остроги легенько  брязкотіли до себе.
“Добре буде”, - думав він голосно тоном, в якім зовсім ясно пробивався якийсь страх, “коли ви самі осідлаєте Бес. Також раджу вам взяти зі собою нагайку”.
“Я ще не бив ніколи ніякого коня”, відповів я відмовно і наложив уздечку спокійному коневі.
“Так зробите ви це саме перший раз сьогодні”, сказав фермер з якоюсь вражаючою рішучістю. “Осьтут моя власна нагайка, - вона з добре тугого сирівця”.
В кілька хвилин пізніще відїздив я звичайним кроком, а в невеличкій віддалі йшов за мною Ейґнер. Була зоряна, чудово ясна ніч і я міг далеко звідти пізнати кожний предмет виразно на окруженій низькою степовою травою фармі.
Як тільки кляч побачила, що я прямую просто на водопій, занепокоїлася, гризла зубами і почала стрівожено крутитися. Всеж я допровадив її, не зважаючи на зростаючу і щораз тяжшу до поборюваня її впертість майже на двадцять метрів од довгого деревляного корита, де в спокійній воді відбивалися мерехтячі зорі. Але там вперлася вона передніми ногами в землю і не можна було рушити її з місця.
Натугою всіх своїх сил натискав я стегнами сильно дрожачого коня - але надаремне! Бес не рушалася зовсім, але я добре бачив, що вона трівожно змагає назад. І я вбив остроги аж по пяти в хвилюючі боки все більше збентеженого звіряти, та воно кинулося в бік і тільки з тяжкою бідою примусив я його вернути на давне становище.
“Спробуйте в кінці нагайки”, крикнув Ейґнер, котрий з певної віддалі і в найбільшім напруженню слідкував за нерівною боротьбою.
Подразнений напруженим змаганням і несподіваним опором полохливої клячі, пішов я за його радою, поданою будь-щобудь в добрій думці, і спустив стокроть проклятий ремінь шаленим ударом на неслухняне звіря. Враз стала кляч дуба і тільки чудом з тяжкою бідою зміг я її охороняти від упадку і при мусити стати знову на землю. Не зважаючи на стягнену уздечку схилила вона дужим рухом голову до передніх ніг, порскнула кілька разів мов скажена, стягнула по котячому широкий хребет і рівночасно відбилася всіма чотирма ногами від землі в гору.
В цій поганій хвилині я почув, що вірвався ґурт, бо я летів, стиснувши пусте сідло між ногами великим луком вперед понад угурного коня. А він заржав свобідний і погнав з розвіяною гривою в безлюдні степи.
Мій упадок не був зовсім поганим і я скоро став цілий знову на ногах, та не благословив ні трохи шкапи, яка втекла.
“Ви, славити Бога, цілі”, сказав Ейґнер і приступив до мене віддихаючи з полегшенням. “Зрештою ви можете бути горді сповненим щойно ділом. Те що ви саме пробували, пробувало перед вами десятки найкращих їздців цього краю, - але так довго як ви не міг щодня удержати клячі на цьому місці опів ночі”.
“До лиха прецінь -” загудів я в несподівано лихім настрою і нетерпеливій цікавости, “що має спільного скаженість вашої, зрештою слухняної, клячі із цим місцем і з дурною опівнічною годиною?”
Ейґнер вийняв перш усього повагом димлячу гайку з уст і показав коротким, колихаючимся цибухом в сторону недалеко водопою, а потому почав рубаними реченнями, які падали тяжко, неначе не землю букові пні з його дрожачих губ:
“Там біля корита перед шістьома роками - було це зараз після сооця - вбив мойого сина підступний Готентот. Жалкий трус врубав йому ззаду в голову сокиру. Мій бідний хлопець мав зі собою Бес. Щож ви знаєте цю славну кляч. Вона слухняна неначе ягня -  про це ви могли перекенатися в часі вашої їзди туди і з поворотом до Герцоґа. Вона вам буде кождої години - менше чи більше збентежена - охітно проходити це нещасливе місце. тільки не зробить вона цього опівночі - чого ви на собі досвідчила! Ви ще молоді, мій друже, а молодь думає завсігди инакше як старі. Я виробив собі вже віддавна свій певний і незбитий погляд на незвичайне заховуванняся клячі! - але я хочу, свої думки для себе заховати. Шукайте ви самі риму до щойно пережитого - розуміється риму, котрий вас вповні і цілком задовольнить...”
-З того часу пятнайцять тяжких років проволіклося надімною і ще завсіди зі спомином 
опівночної години на далекій самотній фармі, мучать мене нерозгадане питання:
Що це було?
З німецького.
Лещетарство
“Telemark” - “залука”. Ця здержка робиться (...) там, де верства сипкого снігу покриває твердо вбиту підставу. Для вправ вибирай звичайне (...) зі середнім склоном. Їдемо в долину і пр. хочемо здержатися на ліво. Висуваємо праву лещету наперед, так, щоби дзюб лівої лещети припирав до вязання лівої лещети. Переносимо тягар тіла на праву ногу і пригинаємо обі ноги, так наче хотілиби ми клякнути на ліву ногу. Ліве коліно зближається на одну пядь до своєї лещети. Праву лещету грануємо в ліву. Рамена розводимо вбік, тіло подаємо вперед та нахиляємося досередини, відповідно до сили замаху. Здержка виконає гарну залуку.
“Christiania” - “затока”. Вправляти передовсім на втоптанім снігу. Спинайся на збоче середнього склону, - коліна і стопи щільно коло себе ноги дещо зігнені а стопа - відповідно до сторони, в котру бажається виконати зворот, 13 - 15 цалів поперед другої.
Скручуємо в ліво. Висуваємо ліву ногу 15 цм. вперід. Обтяжуємо лещети моментально в пальцях, щоби зараз перекинути тягар тіла на пяти та виперти в ліво зади лещет. Тіло подаємо взад та перехиляємо в ліво, обі лещети грануємо на ліво. Лещети роблять коротку затоку.
“Slaloms”. Коротко - тут розходяться о “Telemark” та “Christiania”, - в право, а опісля в ліво - в нескінченість. Понизша ілюстрація показує наступство гарного Telemark Slaloms”     (також звані “Telemark” - звороти). (рис. 3).
Скок - вбік, скакуча - Christiania” німецьке - “Drehsprung”. Хосен цеї здержки спеціально звісний на “ціпкім ” снігу, то в на твердім (примерзлім), але крихкім. Тоді тяжко - якщо не неможливо здержатися способом “Telemark” або способом звичайної “Christiani ї”.
Приступаємо дальше до таких способів (берім - приміром - скок, зворот в право в напрямі збоча).
Візьми палицю в праву долоню за кінець, подібно як береш звичайну палицю; - зігни коліна, - лещети і коліна щільно побіч себе; - положи кінець палиці на право на бік коло дзюба правої лещети, і рівночасно з виконанням скоку, - зроби чверть звороту в право, подаючи тіло до середини, підносячи коліна до (...) тіла. Палиця служить як якір і піддержка, а лещети - по досягненню землі - знаходяться під кутом прямим до первісного напряму.
Здержка завершена…
Дуже важним є цілковито впорядкувати свої рухи, зігнути коліна, уставити палицю та виконувати чверть обороту - так сказатиб рівночасно. Старайся задержати лещети і коліна разом, стопа пристопі а тіло по середині.
Скок. Ми хочемо взяти під розвагу скоки на скромній відскочні - “take-off” (скочня), підходячі до нашої здібности як лещетарів.
Будова “Скочні take-off”. Вибери добре виїздне місце і то так рівно як можливо середньої висоти, приїздне місце з добрим склоном, добре втоптане та підхідне до здержки. Абсолютно конечним являється добре втоптане місце, на яке скачеться, щоби не допустити до поважних слухачів.
Необхідним є, щоби відскочня “ take-off ” продовжалася без перериву від виїздного місця - то значить, що лещети ані на хвилю не сміють стратити контакту зі снігом до приїзду до берега відскочні. - Дальше не сміє бути жадного виглублення на відскочні від розгонового місця аж до приїздного, щоб тим способом не наступила жадна зміна в напрямі.
Сніг мусить бути добре втоптаний на “відскочні”, щоби не зломився підчас виконування скоку.
Зближайся до “відскочні” зі скупленим тілом, лещета при лещеті і в лінії. Близько відскочні, лещетар згинає коліна цілком, подає грудь наперед, щоб улекшити собі в випростуванні при осягненні берега відскочні. Важним є все подати тіло наперед, з огляду на приїзд на збоче, яке є дуже стрімке. Вразі коли хтось стратить своє положення, а лещетар - найчастійше зі страху - похилиться взад, - неминучо впаде взад по зіткненні з землею. Зіткнувшися зі землею, зараз зробити присюд та малий викрок, щоб запобічи ударові, - по чім лещетар страєся прибрати рівновагу, та закінчити скок здержкою.
Сподіваюся, що цих кілька подробиць будуть до певного степення достаточною вказівкою для початкуючих.
С. Р.
Пер. Захар. Рудник
Охочим плекати цей спорт, особливо львівським товаришам(шкам), поручаємо вписатися до Карпатського Лещетарського Клубу, де ведуться курси як для початкуючих так і для вироблених лещетарів.
І це і те.
Відкривці жерел, за помічю чародійної різочки, були вже в давнині, особливо у Римлян. Вони йшли все за військом, коли приходилося переходити пустині. Римляни розкопали на африканській пустині коло 200 керниць. В найновіших часах найзнатнійшим одкривцем жерел був один священник Paramelle. За 64 літ він одкрив 10.275 жерел.
Суезкий канал починали копати вже коло 1400 р. перед Хр. Коло р. 500 перед Хр. Суезка шийка вже була зовсім перекопана. Але в 8. столітті по Хр. з того каналу не остало й сліду Праця коло викопання сьогоднішнього каналу коштувала 480.000 франків.
В 1924 р. довжина ліній залізничних Задивених Держав виносила 379.425 кільометрів. Довжина залізничних ліній на цілому світу виносить 1.145.000 кільометрів. Отже Зад. Держав мають одну третю всіх ліній світу. Амер. залізниці будує й експльоатує 70 приватних підприємств.
Землянам ґазом палено вже 400 л. перед Хр. в Карамації в Малій Азії.
Дещо про шатра.
Є три роди шатер, яких Пластуни чито вже (...) чито для пл. ужитку найкраще надавалибися, а отже: шатра “австрійські” звичайні, шатра малі (...) скісні, та великі “стіжкові”.
Малі шатра на 2-3 пластунів надаються найкраще на прогульки. Вони є вшиті з тонкого полотна, тому легкі і придатні до ношення на довгих мандрівках, і в разі потреби їх можна легко і скоро розбити. Злу прикмету, головно “австрійські” мають цю, що на довші постої є дуже невигідні, вони за малі, щоби на весь зріст витягнутися. Тому, коли самі шиєте ці шатра, шийте більші так щоби підстава їх була найменче 2х2 метри. А ці шатра, які вже маєте, зробите багато вигідніщими, коли придбаєте собі до них бічні стінки високі на 50 - 70 цм.
Цеї хиби не мають шатра т. зв. “американські” скісні, які дають вигідне приміщення 2 - 3 пластунам. 
На довгі постої, табори і т. и. надаються найкраще шатра стіжкові з підставою в колесо, які містять вигідно 16 - 18 Пластунів. Великі шатра запевняють більшу вигоду, в них мешкається приємніще, веселіще - вони вироблюють співжиття і товарискість у пластунів. 
Ці шатра замітні ще й цим, що на 1 чоловіка виходить у них найменче полотна - а цим самим вони є найдешевші.
З огляду на теперішні відносини і на вище цло, яке побирається від готових шатер, буде тяжче пл. куріням спровадити собі готові шатра.
І тому цим курінням, які бажають придбати собі шатра раджу вшити їх собі самим. Спровадьте полотно і шийте австр. і амер. по цим узорам, які вже маємо. Фабричні рисунки на великі стіжкові шатра можете визичити собі у “Лісових Чортів”. Колиж не чується на силах такі шатра, то дайте - очевидно до якоїсь укр. швальні, а нема у Вас такої то порозумійтеся з 5 пл. кур. або 2 Ст. пл. в Стрию, а вони вже про вшиття подбають.
За інформаціями щодо готових шатер, їх цін, прібок та цін шатрових полотен звертайтеся, (а долучіть значок на відповідь) до “Ліс. Чорта”: В. Стернюка Львів вул. Руська ч. 3/ІІІ.
Я. Весоловський
Притча про папугу.
В “PineCone” часописові анґлійського Лісового  Пласту (Woodcraft) поміщено для розгадки пластунам отцю притчу. Подаємо її для наших пластунів у перекладі і завзиваємо присилати критичне пояснення цеї притчі Найкраще пояснення подасться в одному зі слід. чисел.
Одному королеві принесли раз дивної краси папугу. Вона була так гарна, що найкращі мистці зробили для неї зі щирого золота клітку викладану дороцінним самоцвітом.
Цю клітку завішено в гостинній королівської палати. Всі дворяне і гості подивляли кожного разу пишне піря папуги. І говорили, що король любить свойого пестунчика більше чим власну доню.
Колись пізнійще король, вибіраючися на лови, станув перед кліткою папуги. Прощаючися із нею сказав: “Я може побачу твоїх друзів у джунґлі, - щож маю їм од тебе передати”?
І відповіла папуга: “Скажи їм, що вони щасливіщі за мене, бо хоч і мене величають, славлять і подивляють, я всеж невільником в цій отце клітці, а вони там свобідні. І перекажи їм моє побажання: бути разом з ними на волі”.
Король передав ці слова в джунглі папугам. Та як здивувався, коли папуги одна за одною падали мертві на землю. Король побачивши таке сумне видовище, не оставав дальше на цьому місці, але вернув до палати.
З поворотом зараз підійшов до клітки папуги і сказав: “Я передав твої слова, але нещасливо. Всі твої рідні падали на землю з галуззя дерев, як тільки вчули їх”.
Та ледви король проказав свою вістку, вже його прегарна, улюблена папуга впала нежива зі свойого золотого сідала, як і ті папуги там у джунґлі…
Засумував король дуже і приказав невільникам виймити бідне тільце із клітки. І невільники з великою пошаною положили папугу на золотому підносі. Та нараз, на велике здивовання усіх, папуга віджила і спурхнула над голови присутніх.
Дуже розлютився король і став обвинувачувати папугу за нечесний підступ і поганий обман.
“Ти сам, відповіла вона, приніс мені вістку від моїх друзів. Вони не були мертві, але щоби мене визволити, вони умовилися між собою вдавати смерть. І я також, щоби добути волю перед хвилиною згинула”..
І сказавши це відлетіла ця найгарніща птиця у джунґлю свобідна та вільна.
Від Адміністрації.
Почавши від січня ц. р. висилається всім чинним пластовим куріням належну їм скількість часописів зараз після появи кожного числа, а не як давніше після вплати місячної вкладки, щоби пластуни читали часописи в час, а не як звичайно місяць пізніше.
За те проситься пластунів не забувати зложити через свої куріні місячну вкладку до ВПК, за яку дістають часопис, точно до 15. Кожного місяця, тимбільше, що неточне вплачування потягне за собою небажані наслідки як для Адміністрації так і для курінів.
З пластового світу.
АМЕРИКАНСЬКІ ПЛАСТУНИ
Boy Scouts пластував це частина найчистійшої справжньої Америки. І вони також мають певні вправи, уряджують святочні обходи (паради). “І для свойого поступовання мають довгу лісту правил. Але ця вправа, так сказати – вишкіл, не з самоціллю. Вона є конечною щоб йшла праця. А ціллю тої праці є спосібність давати хосенну практичну суспільну роботу.
Найвищою честю для пластуна не є вбити ворога, але врятувати людське життя.
Хосенність є провідною думкою усієї праці. Пластуни вчаться обходитися з сокирою і лопатою не для розривки, але щоб рубати дерева, будувати хати і гасити лісові пожарі. Вони вчаться плавати не для спорту ані для приємности, але щоб ратувати потопаючих. Вони є пожарними сторожами, комунікаційною міліцією, сані тегами і адміністрацій ними уряднаками. Вони засталюють свою готовність і свої сили в лісі і в таборі на спортових площах і на пластових вправах, щоб кожного часу, коли прийде до сього, подати поміч.
Тамошній пластовий рух ще дуже молодий. Він прийшов в 1910 р. до Америки з Анґлії. І зараз принято ідею скавтівґу зі захопленням в цілому краю. Міліонери і ректори високих шкіл, урядники і вчителі, промисловці і священники, - цілий народ захопився новим системом виховання.
Небаром стали  Boy Scouts звичайним явищем у всіх містах Зєдинених Держав. Вони вибіралися в ліси, уряджували в шатрах або колибах свої літні табори, пізнавали дерева й цвіти диких звірів, пташню і комах і переживали нове побратимство з природою.
Сьогодні, півтора десятиліття потому Зєдинені Держави числять майже три чверти міліонна пластунів. Вони належать приблизно до 600 місцевих ґруп, які разом дають більш ніж 3.000 відділів. Централя в Новому Йорку це вели канське бюроі в якім працює цілий штаб “директорів” над розвитком пластівого руху. Централя хоче досягнути цього, щоби юнаки на Філіпінах вчилися точно тих самих вмілостей, мали ті самі ідеали, були піддержувані в тих самих нахилах і виростали в тих самих напрямках що юнаки в Новому Йорку, або у Фльориді, в Каліфорнії або де-небудь инде. Навіть хочуть устійвити форму й урядження, програму і поділ праці таборів.
Централя дбає також про пластове виобразування пластових провідників й удержує велику накладню, яка заосмотрює цілі Зєдинені Держави в пластову літературу. “Підручник для юнака” продано донині в 2 і пів міліонах примірників.
В централі видумано також широкий систем почастей Сказано собі, що хоч юнаки зі захопленням уживають таборів і спортових площей, менше захоплені будуть приймати науку ремесел, або всяких вищих практичних фахів. Тому підбадьорюється їхню амбіцію тим, що за означений ряд вмілостей на якомусь пол наділюється їх відзначенням “badge”. Є декілька степенів Boy Scout’а. Хто хоче осягнути якийсь висший степень, мусить виказатися означеним числом “badges”. Хто не здобуде собі ніяких “badges”, тому не принесе нічого пластове життя. І хоч би він був сином багатого, знаного чоловіка, то все буде недолюблюваний і не буде мати ніяких товаришів ні приятелів. І тільки цей пластун, що своїх здібностей пробує все на нових полях, може мати надію осягнути найвищий степень пластуна: “Eagle-Scout”, - стати “орлиним пластуном”. Але це вдається небагатьом. І тому тим більше є почесть і Eagle-Scout вважається в цілому краю за уособлення всіх добрих громадянських чеснот, пильности, сили, зручности життєрадісности і готовости до помочі.
В ніякому краю на землі не могла впасти ідея пластунства на так добру почву як в Америці. І ніякий нищий край не робить так багато для пластунів як країна молоді. В останньому році більш як на 40 університетах і 690 семинарах уладжене викладя з “пластового провідництва”.
Коло розвитку пластової ідеї працюють в Америці всі на родні круги. Одні дають гроші, инші провідників, ще инші дбають про родину. Якщо сьогодні пластовий рух в Америці розвинувся в так безприкладних розмірах, то може це завдячувати, побіч меценатів усіх кругів і піддержки зі сторони уряду, в першій мірі пресі.
Возьмім пр. “New York Times”. Цей величезний часопис кожної неділі віддає кілька шпальт пластунам до диспозиції. Тут і малі звіти місцевих відділів, і довші огляди розвитку пл. руху, всілякі внесення і плани і висліди змагань, в яких визначилися пластуни. Тут подається імена ново іменованих Eagle-Scouts-ів, і поміщується що тижня звіт з визначних діл одного або більше пластунів.
А пластуни вишукують і опікуються хорими людьми, ратують при пожарах добро і людей і кожного тижня “New York Times” призначує 25 доларів за найліпше діло. Так на днях одержав 25 доларів дванайцятьлітній пластун, що витягнув товариша, який заломився на леду, і вернув непритомного життю бездоганними способами оживлення.
І не бракує “добрих діл”. Тиждень в тиждень сповіщують часописи про визначні діла “Boy Scouts”. Але це бувають не тільки випадки врятовання життя. Пластуни дають продуктивну роботу, де тільки до цього нагода. Коли треба десь бути хосенним – вони там. Вони творять рід “технічного поготівля” не на це, щоб заступати страйкуючих, але щоби помочи всюди де бракує сил і щоби доповнювати роботу старших.
На ярмарках чи великих зібраннях вони телефоністами післанцями, впорядниками, справляють до батьків загублених дітей й ин. Хіміка пл. відділів вишукують жерела, і просліджують околичню воду. Инші знова уряджують боротьбу з москітами а з тим і з малярією.
Виставка робіт латишських пластунів
(уряджена на вільнім воздусі у шатрах.)
Один з наших ст. пластунів в переїзді через Латвію познайомився з тамошніми пластунами і прислав в нашу редакцію декілька знимок з їхнього життя, з яких вже другу подаємо у цьому числі.
В зимі годують птиць і дичину. В Los Angelos пластуни виготовлюють сотки вигідних лавок і уставляють їх по всіх трамваєвих перестанках. В иншому знова місті, коли лютував торнадо (страшна буря) пластуни несли першу поміч і деякі з них стояли на становищі пл. 35 годин.
І Америка знає, що вона має завдячувати своїм юнакам В промовах і статтях голоситься їхні діла. В річницю пластового уладу президент Зєдинених Держав висилає Централі позвальне письмо, яке передруковується у всіх часописах і яке читає з гордістю 700.000 пластунів.
Величезна армія 700.000 пластунів з малою процентовою частиною всієї молоді Зєдинених Держав. Міліони лишаються далекими тій вироблюючій характер, “виховуючій громадян” – орґанізації, тому що вони беззасібні, або тому що пластові орґанізації не вистарчають. Але провідники скавтінґу працюють зі зелізною енергією над великим ділом. В пластові ряди приймають навіть калік і сліпих і навіть вже повстали для них спеціальні відділи.
Boy Scouts є гордістю Америки. Але всеж є люде, які ними не є вдоволені. Вони тримають з Daniel-ом Sarter-ом Beard-ом “Старим Вояком”. Він є почесним віцепрезидентом орґанізації, але колиб йшло по його думці, пластуни булиб інакші як вони є. Не подобається йому, що вони під сильним впливом духовних людий. “Старий Вояк” волів би бачити, щоб вони кожний вільний час пробували серед природи, щоб їх заставлю вали вітри і (...) та щоб вони в біді і небезпеках ставали сильними мужами.
Пластуни хочуть бути також видержалими, зручними сильними людьми. Але вони не бачуть чому вони мають погорджувати вигодою, яку дає їм поступ століття техніки. Часи траперів-мандрівників, відкривців минули. Зелізниця і авто замкнули цілий континент.
Пластун вчиться всіляких штучок, з якими може він проходити пущу. Але це тільки для спорту, це неповажно. Він вчиться роспалювати вогонь способом дикунів потиренням двох кусників дерева. Але він має сірники в кишені. Його виряд невеликий але не примітивний. Він має зі собою шатро, кухонне начиння і консерви.
Зовсім певно воно приємно пластунам пробиратися лісами і почуватися потроха давнім траппером. Але бути справді трапером, чого жадає від них “Старий Вояк”… на це занадто змінився час. Вони мають що иншого до роботи, плекати спорт вчитися вмілостей, бути корисним.
Життя трапперів романтичне. Але чи воно сьогодні потрібне? Америці вже не треба ніяких траперів. Америці треба сильних, богатих в знання громадян.
З нашого життя
Косівський Пласт в ІІ-ту річницю смерти Мих. Павлика
(За Гром. Голосом ч. 4. 1926).
Заходом 25-ого пластового куріня ім. Мих. Павлика і читальні “Просвіта” ім. М. Павлика святковано в Косові 25 І 1926. Пам'ять 11-тої річниці смерти Михайла Павлика. Виставова саля зі сценою чудово прибрана пластунами в зелень і килими. На сцені, між зеленню пишається величезний портрет Покійного. Саля переповнена. Карт вступу вже давно не стало. А все кожухи й сердаки, а частинно і міщанські свитки.
Зі вступним словом виступає М. Л – читає його. Перед очами присутніх пересуваються всі картини життя, діяльности і терпінь Мих. Павлика.
Не прогомоніли ще оплески по вступнім слові, як за кулісами залунала бадьора пісня: “Гей там на горі Пласт іде”… І зараз появилися руховики: смілим, рівним кроком виступили до вправ. Це гурток пластунів! “Вправи вільноруч до співу”. Постава бадьора, рухи вишколені, жваві – пізнати, що працювали над собою. За ними буря оплесків. Не пролунали ще оплески, як на сцену вийшов із піснею – “Ми Пласту діти” – (мелодія “Ми гайдамаки”) на устах гурток Пластунок. Переробили теж “вправи вільноруч до співу”, але инші від пластунів. І знова присутніх милувалися гарними, виробленими рухами, повними життя й ґрації.
По цьому виступає хор драм. Кружка Н. Дому. Дзвенить грімка пісня “Ой закувала”…
Далі пластунка Б. деклямує “Євшан зілля”. Квартет пластунок співає “Мово рідна”, і на рішуче домагання публики наддає “Родимий краю”, за що збирає дальші бурі оплесків. Після того виступають 2 гуртки пластунок і переводять ілюстровану пісню “Через балку, летить галка”. Рухи ритмічні, вироблені голоси дібрані, мельодійні творять чудову картину. І публика не остає довжна.
Потім Пласт відіграв одноактну “Сирота”, відспівуючи “Боже великий, єдиний”. Свято закінчив д-р Б. короткою бесідою, стверджуючи його величавість і з вдоволенням констатуючи велике число присутних.
Від ред. З радістю бачимо, що думка співпраці пластунів з народніми інституціями починає входити в життя. І тут саме першими косівські пластуни, завдяки яким взнало так гарно і врочисто свято косовської громади.
Пластова вечірка в Подєбрадах.
9. січня 1926 року відбулася в м. Подєбрадах Пластова вечірка “Ялинка”, яку влаштував Подєбрадський Пластовий ніш та Т-во “Рідна Школа”. Як перший відділ йшла Пластова однолитівка Черкасенна “Вечірній гість”. Потому йшов концертовий відділ з виступами молодших пластунів і пластунок, а також і дитячої Української колонії, По цьому – ялинка з роздачею подарунків і спільними діточками забавами. На прикінці народні танці та сучасні. З приємностю можна сконстатувати, що український танок все з більшою певністю завойовує собі місце на наших українських вечірках. На пластовій вечірці навіть відкрився відділ танців українською “Гаївкою”, Місцева як і Пражська українські кольонії численно відвідали цю вечірку, яку закінчено о 8-й годині ночі.
Подєбрадський гурток танцюристів
Заснували ми цей гурток з метою студіювання та удосконалення наших народніх танців, та популяризації їх серед нашого та чеського громадянства.
З першогож дня цього існування гурток охопив в собі майже всіх пластунів та пластунок 1-го куріня і праця в нім закипіло. Першим завданням постановили ми собі повторювати ті танці, котрі знаємо та вчитися тих, яких ще не знаємо.
Останній час всі наші пластуни й пластунки з особливим захопленням взялися за “аркана” – де лише зберуться 3 - 4 пластуни, то вже чути “пішов”!
А цими днями прийнялися ми за новий “модерний” у нас танець “Коломийку” і знову наш Шибай-Голова має з нами до діла”!.. А проте як не тяжко, а танцюється легко і з задоволенням та розумінням “виконання свого обовязку”.
Инші танці, як “Гопак колом”, “Гаївка”, “Журавель”, “Катерина” та инші, вважаються нами вже цілком удосконаленими. Їх танцюють майже всі пластуни: великі, малі і ще менші, а найцікавіще коли всі разом. Останнє не лише цікаве, а щей має велике наукове значення бо що разу доповнює наші танці якоюсь новою фігурою. Так напр. замість ”голубчик за руки” появився у нас “голубчик за головку”, бо коли вилітають такі “орли” як Козак Нетяга та Вова і пропонують руку на “голубчика” то голова дівчини лишається далеко нижче цієї руки і що найбільше виходить лише “голубчик за головку”.
Пластун М. З.
Дня 12 січня 1926 р. м. Подєбради.   
З книжок та часописів.
Юліян Опільський: “Золотий Лев”. Оповідання. Львів, 1926. м. 8. Українська Дешева Бібліотека ч 2. Ціна 90 сот. (Виходять два рази у місяць. Річна передплата (24 томи) 18.00 зл.
Клич “добра і дешева книжка” починає реалізувати видавництво “Укр. Дешева Бібліотека”. Ще два тижні появлятиметься одна книжка на 100 – 160 сторін, в гарній двобарвній окладинці, ціною по 90 сот. Наша молодь яка часто купує чужі дешеві видавництва повинна підтримати масовою розкупкою книжки ІІІ. Видавництва в його гарному задумі. Від себе постановилиб ми побажання видавати також переклади чужих авторів, особливо Льондона, Конрада й ин., яких дуже радо читає і за якими пошукує наша молодь. Адр. біб. Львів, Куркова 10.ІІ
Нова Хата, журнал для плекання домашньої культури. Виходить раз у місяць Р. ІІ. ч. 1. 2. 1925. Адр. Львів, Руська 18.
Вже в другий рік свойого видання входить цей інтересний жіночий журнал. Побіч добірної літературної частини тут і додаток мод. прибирання хати, робітки і кухонні приписи й поради. В кождому жіночому пл. куріневі цей журнал повинен обовязково находитися.
Технічні Вісти. Орґан укр технічного товариства. Ч. 10 – 12. 1925. Адр. Львів, Ринок 10.
Нашим пластунам, яких цікавлять справи й проблеми техніки поручаємо горячо цей ілюстрований місячник присвячений всім галузям технічного звання.
В Адміністрації Молодого Життя можна набути:
Життя в пласті                Д-р О. Тисовський           зол. 2 –
Пластовим шляхом        О. Вахнянин                      -      2.50
Основи Пластунства     Яремченко                          -      1.50
Мої знакомі                    Е. С. Томпсон                     -     3.-
Пластовий калєндар на 26 р.                                     -     1.25
Калєндар-альманах Червоної Калини                      -     3.50
УРЯДОВІ ВІСТИ.
Верховної Пластової Команди.
Обіжник ч. 16/15
Змагання за першенство:
1)Речинець оголошень до змагань продовжується до 1. ІІІ 1926.
2)В програму входять всі ті точки, що й минулого року, лише обчислювання буде дещо змінен. Спосіб обчислювання подасться Куріням до відома щойно по переведенню змагань, разом з вислідом змагань
Куріні надсилають В. П. К тільки точні звіти з переведеного в куріні замагання, без обчислювання точок, бо цим займеться вже В. П. К.
(реф діяльности)
Обіжник ч. 17/15
Справи іспитів:
Заяви для екзаменаторів
На днях буде вислано куріням формулярі заяв для екзамінаторів ісп. вмілости. 
Курінні Кмди подбають, щоби ті заяви були підписані дотичними екзамінаторами та відіслані В. П. К. до дня 10. ІІІ с. р.
Екзамінаторів, які не підпишуть заяви вважає В. П. К. незатвердженими.
ВПК затвердила до 5. ІІ. с. р. екзаменаторів іспитів вмілости.
п. Ст. Гладищовський – мірництво, краєзнавство,
п. Ів. Коломаєць – шевство
п. Н. Долорський – пасічництво
п. Е. Сохацька – рисівництво, малярство,
п. А. Рубчак – бурмістр.
В. П. К. затвердила до 5. ІІ. с. р. іспити вмілости:
1.)Світлення: Косач Юрій, пл. Скоб (1. к.)
2.)Переплетництво: Цегельський Лавро (1. к.)
“                             Турчиневич Роман (1. к.)
“                             Добрянський Антін (1. к.)
3.)Санітарна служба: Гринюх Іван пл. Скоб (7. к.)
“                             Рибачек Богдан (7. к.)          
4.)Догляд хорих, Гринюх Іван пл. Скоб (7. к.)
“                             Рибачек Богдан (7. к.)          
5.)Рятівництво: Гринюх Іван пл. Скоб (7. к.)
“                             Рибачек Богдан (7. к.)          
6.)Гіґівка: Гринюх Іван пл. Скоб (7. к.)
“                             Рибачек Богдан (7. к.)          
7.)Знакування: Гринюх Іван пл. Скоб (7. к.)
“                             Врецьона Володимир (7. к.)
8.)Провідництво: Біленький Филемол ст. пл. Скоб (І. к. ст. пл.)
“                             Скантмастер Горбовий Михайло
9.)Картоґрафія: Біленький Филемон, Пт. пл. Скоб (1. к.)
                10.) Рисівництво: Скавтмастер Горбовий Михайло
                11.) Музика: Біленький Филемон, Пт. пл. Скоб (1. к.)
                                      Качан Олександер (85. к.)
                12.) Нац. Танок: Бойчук Осип, ст. пл. Скоб (І. к.)
“                             Барабан Григорій (40. к.)
                13.) Шевство: Третяк Микола (45. к.)
                14.) Всезнайство: Скавтмайстер Горбовий Михайло,
“                             Біленький Фил. ст. пл. Скоб (1. к.)
“                             Кочан Олександер (35. к.)
“                             Микитка Володимир (35. к.)
(реф. діяльности.)
Обіжник ч. 18/15
Списування та надсилання пл. пісень.
Як довідуємося деякі пл. куріні мають вже свої власні пл. пісні та мельодії. Бажаючи піти на руку тим, що започаткували це гарне діло і підтримати їх, ВПК рішила зібрати всі істнуючі до сьогодні пл. пісні чито самих пластунів, чито зложені для пластунів та поширити їх серед загалу нашого пластунства. Тому ВПК взиває отсим всі куріні надсилати тексти і ноти пл. пісень, які в куріні співаються.
Приказ ч. 4/15
На “вписових картах” надсиланих до реферату реєстрації при ВПК належать подавати все дату заприсяження даного члена.
Обіжник ч. 19/15
Справи орґанізаційні.
1.) ВПК звільнила професора В. Микитина з обовязків 20 пл. к.
2.) ВПК затвердила:
a)Головну Управу УУСП. Вибрану на IV. зїзді УУСП дня 21 грудня 1925 в складі:
                  Ст. пл. Ром. Мармаш – голова, 
                  “    ”    Ір. Гаврищаківна – місто голова, 
                  “    ”   Вол. Мармусь - писар    
б)   Зміни правильника УУСП ухвалені на зїзді ст. Пл-в(ок) 21. ХІІ. 1925.
в)   Президію львівського Коша в складі:
                  Ст. пл. Скоб Іван Сенін – кошовий 
                         Говикович Анна – містокошова
                         Янів Володимир – писар
Обіжник ч. 20/15.
Проєкти пл. стрічі.
Хто з пластунів(-ок) бажає прислати В. П. К. свій проект сьогорічної Област. пл. Стрічі, зробить це до кінця квітня ц. р. 
(Реф. діяльности).
Анкета.
Що розуміють Курінні Команди під “пластовою діяльністю” Куріня? Відповідь подадуть всі Команди до 10. ІІІ. ц. р. 
За згідність
ст. пл. Ос. Бойчук секретар ВПК
Чи ви вже приготовляєтеся до областного пл. табору.
(Інформації подають Лісові Чорти реф. таборів при ВПК)








 
