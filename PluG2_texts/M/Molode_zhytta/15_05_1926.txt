Молоде життя
Часопис українського пласту.
ЗМІСТ
У свято Юрія. – Богдан Кравців.
До усіх пластунів і пластунок.
Виповнюйте точно таборові прикази. – Люципер.
Святий Юрій патрон пластунів сього світу – рис. О. Кульчицької.
Діяльність наших пл. курінів. – Глибинний Осмерник.
Історія Кіша. – Джек Лондон.
Роковини смерти І. Франка. – Комітет.
Як пластунки проведуть літо. – Пластунка.
Пластові гри і забави. – Чорвогірський вітер.
З пластового світу:
	Українські пластуни в Америці.
	Пл. Усперантська Ліґа – Е. Кульчицький.
	У Весняних Пражських Взірцевих торгах.
З нашого життя:
	Інструкторський курс льв. пл. коша. – Чорноморка.
	Курінна рада 46. пл. куріня. – Чорний Вовк.
Вісти з В.П.К.
З книжок і часописів.
Від редакції.
					,,Фортуна нова’‘
	парова фабрика цукерків і помадок
К. Авдиковичева			Львів, ул. Кордецького 23. Телефон 26-14
					Український Готель
				,,НАРОДНЯ ГОСТИННИЦЯ’‘
КООПЕР. СТОВ. З ОБМ. ПОР. У ЛЬВОВІ УЛ. КОСЦЮШКА Ч. 1.
Поручає приїзджим до Львова свої прегарні кімнати. Окремі кімнати спільні для селян.
Роман Зубик поручає для Пластунів, вовни на однострої, англійську флянелю на сорочки, полотна зеленої краски в ріжних виробах, коци. Ціни найнизші у Львові.
Львів, Галицька, ч. 16,		
Книжки для Пластунів
А. Бачинський: Порадник Пластуна (поділ матеріал до 1 пл. іспиту)		0∙25 зол.
А. Бачинський: Як збирати колекції мотилів (практичні поради для молоді і збирачів мотилів) . . .										3∙50 зол.
Е. Томпсен Сетон: Мої Знакомі (Нариси з життя звірів, які я знав)		3∙50 зол.
	- Старий Борсук (і др. оповідання) . . . . . . .				0∙90 зол.
	- Дикі звірі . . . . . . . . . . . . . . . . . . . . . . . . . . .				0∙70 зол.
ЗЕЛЬМА ЛЯҐЕРЄФ: Старенька мати						0∙90 зол.
можна набути в Адміністрації Молодого Життя
Замовлення виконується по надісланню належности з дорученням 40 сот. на порта, або за післяплатою.
Оголошення.
	Цего товариша, який підчас повороту зі стрічі в потагу перед Стрием згадував мені про написи староримські в одній з наших рік, до яких можна дістатись лиш зануришився під воду, прошу надати мені свою адресу в ціли роз слідження цеї річи. (По словам товариша, недалеко цього місця втопився літом 1924 або 1925 якийсь питомець). Листа перешліть через ред. ,,Мол. Жит’‘.
Великі відзнаки без тризуба (на капелюх) можна вже набути В ПЛАСТОВОМУ ПОСТАЧАННЮ по ціні 1 зол. за штуку.
ВІД АДМІНІСТРАЦІЇ:
	ПЕРЕДПЛАТА. В краю: на цілий рік зл. 3.50 – на  року зл. 2 – на  року 1.05 (разом з портом).
	ЗА ГРАНИЦЕЮ: на цілий рік – 0.50 дол., на  року – 0.25 дол. нр.  0.13 дол.
ЦІНИ ОГОЛОШЕНЬ: 1 на сторінка зл. – 1.0 –  ст. – 50.  ст. – зл. 30 –  ст. зл. 15. В тексті 30% дороще.
МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ.
У СВЯТО ЮРІЯ ГИМНИ
I.
Лицарю білий, приїдь і вітай межи нами!
Ось вже за горами сяє й горить нам твій шолом,
золотом ткає проміння розстелені мряки,
квітом твоєї одежі сади розквітають,
в росах і бризках потоків блестяться сліди
О! не минай, опромінений, нашої хати,
квіттям і зеленю браму тобі ми вквітчали,
вічний вогонь запалили на ватрі своїй
й сіллю тебе зустрінем і хлібо́м золотим.
II.
Лицарю білий, – що борешся з силами ночі
й ранком в тріумфі кидаєш на небо диск сонця
й сумерк долин розганяєш з надхмарних вершин
гомоном смілого бою і блисками стріл, – 
сили залізної дай молодим нашим тілам,
радости й ритму змаганню і вправі твердій,
золота кучерям ще і лицям нашим бронзу – 
щоб, і сильні ми були тай одважні як ти!
					Богдан Кравців
До усіх пластунів і пластунок!
День 30. травня 1926 р. – це свято 15-ліття існування українського Пласту.
Межи годиною 12. а 13.-ою в кожній пластовій частині відбуваються ювілейні пластові сходини.
	В годині 12-ій точно лучить усіх пластунів і пластунок могутнє пластове приречення.
	Думка про Україну і Пласт хай буде змістом ювілейних пластових сходин.
Пластунам і пластункам лишається свобідну руку, в який спосіб відсвятковувати цей ювілей. Можуть це бути спільні сходини коша, поодиноких курінів, а навіть гуртків.
	Але не буде бракувати ні одного пластуна ні пластунки, якіб в цей день в означеному часі не лучилися думкою з усім пластовим Брацтвом!
									Ювілейний Комітет
ДНЯ 30. ТРАВНЯ 1926 р.
відбудеться у великій салі ,,Народнього дому’‘
	Святочна Академія
	з нагоди 15-ліття істнування
	Українського Пласту
і присвячена памяти 10-ліття смерти
	Івана Франка
Початок з уваренням 12-ої години.
			Ювілейний комітет
Виповнюйте точно таборові прикази!
Досвід минулих таборів і прогульок виказує, на жаль, що багато пластунів не придержується і не виповнює точно цих приказів, які видають орґанізатори таборів чи прогульок.
І цему у великій мірі треба приписати таборові чи прогулькові недомагання, а вслід за цим невдоволення та неохоту.
Цего року це не сміє повторитися. Кожний пластун нехай тямить, що своєю недбалістю чи лінивість, шкодить не лише собі, але й другим пластунам утруднює гарне зорганізування табору.
Всі таборові прикази, які появляються в ,,Молодому Житті’‘ (починаючи від попереднього числа за квітень), а також і окремі обіжники мусять бути сповнені з найбільшою точністю. І нехай навіть ніхто з пластунів не числить на це, що ,,якось буде’‘. – В таборі зараз першого дня відбудеться провірка і перегляд, чи все в порядку, чи всі виповнили свої обов’язки, чи сповнили таборові прикази. Якщо ні, – такий пластун буде мусів зараз опустити табор.
Орґанізатори обласного табору не можуть толерувати недбалости і несовісности кількох пластунів, які на самім початку вже доказали, що вони будуть лише непотребами, та наражатимуть на невдачі цілий труд, кошти, зусилля і приготування табору. А загально знана особа командитна табору є хиба запорукою, що це на ділі буде точно і строго виконане.
Все, що оголошене в таборових приказах є обдумане і було предметом довгих нарад організаторів табору; і все, що в них сказане є minimum, яке муситься сповнити, як конечне. Ось вам кілька прикладів: в приказі оголошено, щоб  взяти особисті документи і дозвіл згл. заяву родичів, що знають про час і услівя табору і дають на це свою згоду.
Всі пластуни, які брали участь в ,,Стрічі’‘ тямлять ще добре, кілько то непотрібних клопотів і неприємностей було через те, що хтось забув взяти зі собою особисті документи. А кілько нарікань і жалів родичів доводилося чути: ,,Пішов десь син. Бог знає де, коли верне і що з ним діється’‘. Тим способом не здобудете довіря батьків до таборів і прогульок. І ось тому вимагається посвідки і тому кожний пластун буде мусіти написати до своєї рідні з табору хоч одного листа.
Инший приклад: брак добрих черевиків і відповідною скількости харчів. Всі, що коли-небудь були в таборах чи на прогульках, як не самі це пережили, то певно бачили, кілько то пластунів покидало нераз прогульки чи табори ізза браку цих речей і нераз лиш половина із цих, що вийшли, доходила до своєї ціли.
Отцих кілька прикладів, нехай Вам, Товариші пояснить, чому будеться вимагати так точного виповнювання таборових приказів і чому ці прикази обіймають таборовий виряд до найменших дрібничок.
Ще на кілька речей, хочу Вам, Товариші, звернути увагу. Чи не найважнішим з таборового виряду є виряд столярський чи теслярський. Хто був вже в таборі, той сам знає, хто ні – нехай повірить досвіднійшим від себе, що це незвичайно важне мати такий добрий виряд, без чого в таборі чи на прогульці, прямо як без рук. Вправді в приказі сказано, що лише що другий пластун мусить мати сокиру, лопатку чи пилку, але куріні повинні постаратися, щоби по можности кожний мав зі собою якийсь інструмент теслярський чи столярський. І не беріть зі собою нічого нездалого, тупі чи зле осаджені сокири, мініятурові лопатки і инш. Ви їдете на сталий табор: беріть великі пили, сокири, рискалі, хто може долото чи гибель, – це все здасться. Треба ж буде поробити столи, лавки, полички, обгородити на стало наші власні Куріні.
Один з кращих курінів, як зачуваю, хоче отворити в таборі фризієрню. Може Ви що такого вдалиби?, який верстат шевський, кравецький і т.п.? Чим Ваш Курінь попишеться?
Та не лиш прилади чи предмети праці заберіть зі собою. Тямте, що в таборі мусить бути приємно, весело. Кожний, хто верне з табору, мусить мати спомини хвиль проведених гарно, весело і корисно. Тому беріть музичні інструменти, ноти, співанники, (миж Українці – веселий, музикальний народ!) Беріть всякі, які лиш маєте гри і забави, шахи, кости, палянт, пилку ніжну, словом все, що може розвеселити і дати кілька хвиль забави чи приємности.
А не забудьте про найважніші з цих річей! – це прилади спортові! Не маєте своїх, то визичте, але привезіть і скористайте з цего, що референтом фізичного виховання в таборі буде наш відомий змагун П. Волинець. Тямте, що під кінець табору відбудуться легкоатлєтичні змагання за пластове першенство!
А що Ваш курінь приготовляє на великий фестин, який уладить табор? – Може колесо щастя, стрільницю, музей особливостей і т.п.
А може маєте ще які проєкти, пляни гадки? – Напишіть про це все нам!
Нехай Вас не страшить, що багато речей маєте взяти зі собою. До табору поїдете зелізницею, опісля зелізничкою, а все що тяжше перевезе (ок.  km.) наш таборовий коник на візочку.
Не дивіться на таборові зарядження як на мертвий приказ, вживайтеся самі в нього, поможіть всі своєю співпрацею в орґанізованню цего великого обласного табору!
Та перш усего звертаюся до Вас зі закликом: Сповнюйте точно таборові прикази! Бо цим не лиш улекшите, але і пошануєте безкорисну і тяжку працю організаторів Вашого власного табору.
					,,Ліс, Чорт’‘ – Люципер. 
До пластунів(ок) – абітурієнтів(ок) середніх шкіл!
Управа Українського Уладу Старших Пластунів(ок) взиває отцим всіх пластунів(ок), – абітурієнтів(ок) середних шкіл зголоситися негайно до дальшої праці в Пластовому Уладі а саме в Уладі Старших Пластунів(ок).
	Зголошення письменно, (поодиноко, або гуртками) на адресу: Верх. Пл. Кмда, Львів, Бляхарська 11. для Управи У.У.С.П.
						Управа У.У.С.П.

Діяльність наших пл. Курінів.
(Критична гутірка на основі курінних звітів за 1. ¼ рік 15. Пл. р.)
Передовсім загальне вражіння: Трохи добре, трохи зле. Найгірше вражіння роблять ці Куріні, які звітів зовсім не приймали; помагають їм ці, яким не вистарчать видані ВПК-ою пояснення щодо виповнювання звітів. Ці останні причиняють референтові діяльности праці – гл. пластова ощадність. Бувають ще такі, що пишуть  річний (раз на  року) звіт оттак щоби позбутися, наче шкільну задачу. Так привикли і так роблять, переміняють Пласт в школу. (В західних краях культурні люди саме переміняють школу на Пласт). До цього: як колись писатимуть (а може вже й пишуть) щось до друку, то складачі бажати їм муть… хибаж ви не знаєте, що це значить відчитувати чиїсь гієпроґліфи.
Годі впрочім, нема світла без тіни. Говорім про діяльність. В датах про стан Куріня вдаряє часом і наглий приплив членів (число подвоїлося), в іншім відпало 621 (+ % стану). В чім річ? Першому належиться признання, але в другім ця утеча щурів з потопаючого корабля – не на пластову міру. Пласт, це не пасаж для дармоїдів, що їх дощ зігнав з вуличного байдикування – це ідея, внутрішне переконання, закон правди, при якому треба уперто стояти хоч би й самому одинцем. Анґлійці мають своїх пластунів, свідомих, постійних членів свого уладу живучих десь одинцем в нетрах індійських чи африканських пралісів. А в нас – повіє холодний вітер, а я – й вже не пластун, Пластом не інтересуюся і маю святий спокій… Не сказано щоб кидатися на горючий костир – воно зара в цім бездумно фаризейськім світі не поплачує: згориш і ще скажуть що в цім ,,палець божий’‘. Але хто розумний і далеко видючий – а таким саме пластун – цей для вигоди власного ворога не мінятиме ідей наче переношені річи. А ходить про боротьбу, про оборону ідеї – вкопайся глибше в свій стрілецький рів, тільки з позиції не сходи!
Счисливши членів всіх курінів скажемо, що мало нас є, а все таки сила. Утаєна сила: коли всі взялись би за апостальство пластової ідеї (а вона гідна цього!), то і ,,втрата адові не одолілиб’‘ нас. Тільки трохи цього апостольського духа. Бо що роблять ці тисячі прочої молоді, яка не є в Пласті? Вчиться? – хибаж так уже більше від пластунів? Може займуться спортом? Може, але чомусь їх по Соколах, ,,Українах’‘ і тп. не дуже видно. Хиба також бояться? Ей певно нудьгують, читають, що попаде без розуміння, без ціли, без хісна. От, взятись би до них, пластуни, тільки з переконанням, з вірою, що Пласт направду ,,Наша гордість і слава’‘, гордість і слава живої, молодої молоді.
Але від чого починати? – Від себе. Українці тяжкий, непромисловий народ, жде все щоби хтось підганяв. З деяких звітів віє нудьга. Наслідуємо, повтараємо – но а що далі? – Далі? – вперед! Стоїмо роками цілими на розвідниках, а деж є пластуни? бож правдивим пластуном є щойно скоб. Кількож їх у вас у вашому куріні? Робіть щось, щоб їх було більше, але скорше, живо, енергійно! Іспити вмілости – є їх вже трохи,  це гарно, але якийсь-би хосен для пласту з цього і рівночасно постійний поступ, вправа. Наприклад: кожний найде конче якусь нагоду своєю вмілістю щось заробити – не для себе, для Пласту, для пропаганди пластової ідеї; скажімо: на окремі бльочки датки на Пласт, але не даром тільки за вмілу прислугу. А для себе вдоволення і честь.
Ось чого шукаю в звітах. А находжу – збірку в час коляди на пласт по хатах! Лишіть це ,,Рідній Школі’‘, вона працює на це в рідних, а ви збираєте без? Не вільно! За поміч в збірці нашій!
Дуже мало або й нема в цьому найважливішого: пластових приладів, приладів до пластових занять. І з цього я бачу, що скучно на ваших сходинах і прогульках. Певно не виконуєте ніяких пластових, правдивих пластових вправ і забав, не вправляєте легкої атлетики і тп. Нема у вас, ні в однім куріні лука, а це повинно належати до вашого пласту нового узброєння і кожний повинен вміти лука ужинати. До цього можна укладати силу вправ. нема в вас таблиць до вправ зору, нема ратища, диску, м’яча і т. д. Нема переносних приладів до руханки, які  можна поставити дебудь на луці, нема богато цього що навіть в спільнім таборі придалось би вам. Багато з цього можна самому виконати або спільними силами або в замін з іншими курінями, бо нащо ж у вас ці столярі і шевці і токарі і слюсарі.
У ваших бібліотеках певно нема пластових часописів на чужих мовах. А може старші з вас або ваші зв’язкові читають настільки, щоби що треба вичитати. Там часом описані добрі вправи, подані практичні вказівки, поради, цікаві гутірки – читаючи приходить неодно на думку коди чоловікові самому вже забракне фантазії. Без такого читання і обдумування все крутитисямете коло тих самих програм сходин і прогульок, воно навкучить ся вам, а що найважливіше не поступатимете вперед і знеохочуватимуть слабші духом. Ці співи і рухові вправи ваших прилюдних виступів добрі для початкуючих курінів прихильників, але з часом нехай курінь поступає, нехай люди знають, що пластуни вміють багато речей, яких саме тільки в Пласті вчаться. Треба, значить, укладати програми і з вищих пластових умілостей, вкладати їх зручно в прилюдні гурткові сходини, виводити окремо в зложених театральних виставах, може й на отвертім воздусі. Пластові виступи повинні мати окремий оригінальний характер і не наслідувати звичайних шкільних концертів. Пластуни повинні бути оживлюючим ферментом, а не гіршими звичайно наслідувачами не пластунів. І цею помисловістю нехай визначається кожний курінь, тоді одні від одних вчитисямуть, одні одних старатисямуть перевищати і в Пласті буде життя, рух. А це найліпший спосіб пропаганди. Чи не слідби часом приміром уладити в куріні або в Коші змагань за першенство щодо вмілости тих, які мають іспити вмілостей.
Дещо цікавого тут і там можна зі звітів вичитати: Знаний вже зі своєї неприємчивости XVII. пл. курінь ім.. Драгоманова зі своїми ріжними верстатами і 4-ма(чотирма) прегарними суднами, які є вже в ужиттю. При XX. пп. к. запопадлива пропаганда довела до заснування частини уладу Вовченят і прийнявся дорий звичай читання цікавих рефератів на курінних сходинах. Звісний з енерґічної діяльности курінь у Косові. На загал добре або й дуже добре виглядає зі звітів діяльність в курінях V, VI, XVI, і XX. бо видно змагання до самостійного, обдуманого, по пластовому поступового життя. Не тверджу щоб в наших курінях було зле, тільки як я кажу зі згаданих звітів вичувається власний розмах, а це для розвою пласту рішаючи. Деякі нарікають на брак проводу старших. Правда, провід важна річ і – вигідна, але пластуни забувають, що вони є піонірами і вони мають шукати дороги. За вказівку повинні їм вистарчити підручники, часописі і діяльність інших курінів у яких є провід, в яких добра діяльність таки в самих членах полягає, - це тямте добре.
На кінець ще одна порада: Перед висланням повиннося звіт відчитати по курінних сходинах, бо нехай всі члени знають що про них іде в широкий світ, до відома цілому уладові, а може саме в останній хвилині ще хтось пригадав і порадить справити щось, що поправить (а можу й зіпсує) вражіння світу. Але правди не таїти!
Закінчення: На будуче дожидаємо в звітах 1) потвердження, ще всі плани і проекти виконано з добрим успіхом бо вони всі добре, хоч не всі ночі. 2) виразного звіту у всіх точках. А перед звітами ждемо докладу до Мол. Життя про удатно переведені нові побажання в різних ділянках пластової діяльности, хоч би й не оригінально українські. На це числимо тим більше, що слідуючий чверть рік, це пора життя серед піль і лісів. 
Ще свербить язик сказати щось, помянути злим і голосним словом тих, що то в їх, як пластунів, катальоґи аж сором глянути і тих що то докидають свою лепту за тютюн і горівку у вдячні їм, бо пусті чужі каси, а своїх циганять позорами ідейности, сили волі і характеру і тих ,,розвідчиків’‘, що то з Пласту – ,,виступають’‘, чомусь, не знати чому і тих всіх, що то їх треба вичеркати і виключати і що їх треба годити і судити і їх бездумністю пожиточний роботі час красти. Але – шкода чорнила і черенок, може їх і небогато. Все таки час до часу нехай куріні зарядять в себе також оборону против внутрішніх ворогів – бо по сторонні цінять Пласт залюбки після його відношення до шкідників пластової ідеї.
						Глибинний Осмерник
					в заступстві реф. діяльности
Джек Лондон
Історія Кіша.
(Докінчення).

	А по селі почала ходити поговірка, начеб то подібна справа не обходилася без чарів.
-Кішові мусять помагати злі духи, – казали одні, – томуж йому так добре ведеться. Чиж щось такого вдалося, колиб злі духи не були в цьому?
-А може ті духи не є злі, але добрі? – казали другі.
- Прецінь знають всі, що його батько був великим ловцем і може сьогодні полює разом зі сином, щоб навчити його мистецтва стрілу і ловецької проворности. Хто ж це може знати?
Поводження йшло за Кішом без впину і найгірші з поміж мисливих були заняті нераз четвертуванням вбитого ним звіря. Поділ мяса під його проводом був справедливий. Як колись батько, так ін. вважав сьогодні, щоби кожня стара, опущена жінка, і кожній старий, слабий мущина дістали належну їм частину. Собі лишав лише стільки, скільки було йому конечно треба. Ізза цього, а також з огляду на вартість Кіша як ловця, всі гляділи но нього з пошаною, а навіть несміло його почитали. Говорено вже й об цьому, щоб зробити його вождем племени в місце старого Клеш-Квана. Думали, що по стільки визначних чинах знову займе місце у Раді – але Кіш не приходив, а вони соромилися його закликати.
-Я хотів би збудувати собі хату – сказав одного дня хлопець Клеш-Квана і численних мисливих. Хотівби мати велике ,,іґлю’‘, щоби ми – Ікіґа і я, могли жити вигідно.
- Ага – так – потверджено поважно.
- Але немає в мене часу. Моїм ділом лови і цьому віддаю всі свої сили. Отже, справедлив буде, коли мущини й жінки, що їдять м'ясо моєї добичі, збудують для мене ,,іґлю’‘.
І вибудовано Кішові велике ,,іґлю’‘, так велике, що величавістю перевищувало дім Клеш-Квана. Кіш разом з матірю перейшов туди жити, і була це перша щаслива подія, якою раділа Ікіґа від смерти Бока. Алеж не саме тільки багацтво давало її вдоволення. Була матірю незвичайного сина і завдяки тому зайняла високе становище між жінками племени. Приходили до неї за порадою, а в розмовах між собою, а навіть з мущинами, наводили її мудрі слова як незбиті докази. 
	Всежтаки таємне поводження ловів Кіша й далі займало уми. І одного дня Уґ-ґлук одверто обжалував його за чари:
- Кажуть – сказав зловісно – що накладаєш зі злими духами і тому полюєш так щасливо.
- Хіба злим є м'ясо моєї здобичі? – спитав Кіш.
- Чи хтонебудь захворів по його зїдженню? Зправди, ти хотів би, щоб так було, бо заздрість тебе дусить.
І Уґ-ґлук пішов чимскоріше засоромлений, а жінки гонили його сміховинками. Але одної ночі постановлено на Раді післати людей за Кішом, як піде на лови. Хотіли викрити його таємні способи. І так Бім і Бом, двох найкращих мисливих пішло його слідами, вважаючи, щоби їх не побачив. По п’яти днях вернули, очі виходили їм на верха, а язики ворушилися нетерпеливо бажанням оповідати дива, які бачили. Скликано чимборщій Раду в хаті Клеш-Квана і Бім почав оповідання.
- Браття! Як нам приказано, ми йшли в слід за Кішом і береглись, щоби на не побачив. Й отце в полудне першого дня він струнів великого медведя. Був це дуже великий медвідь…
- Більших не стрічається – перервав Бом і говорив дальше. – Але медвідь не хотів боротися. Відвернувся і пішов спокійно по леду. Ми бачили це, сховані за скелями побережа. Медвідь йшов в нашу сторону, а Кіш йшов за ним і ні трохи не показував страху. Кричав грізно на медведя, вимахував руками і загалом робив великий галас. Тоді медвідь спинився, став на задніх лапах і заревів. Але Кіш йшов просто на медведя…
-0 – перервав Бім – простісінько на медведя. А коли медвідь звернувся в його сторону, Кіш почав тікати. Втікаючи, кинув на лід малу округлу кульку. Медвідь задержався, понюхав її і проковтнув. А кіш втікав далі і без впину кидав на лід малі кульки, які медвідь, переслідуючи його, проковтував.
Понеслися протести й оклики сумнівів. Уґ-ґлук казав голосно, що не вірить.
- Бачили ми на власні очі – потверджував Бім. А Бом тягнув дальше: –  Так, на власні очі. Діялося так аж до цього часу, поки медвідь не став на задніх лапах і не почав ревіти з великого болю, а далі бити в лід передніми лапами. А Кіш ішов за медведем у відповідній віддалі, а медвідь не завважив його, бо думав тільки про страшний біль, який робили йому внутрі малі кульки…
- Так, внутрі! – заговорив Бім – бо медвідь драпався, скакав по леду як розбавлене щеня, але також ревів і вив так, що знати було, що це не забава а біль. Ніколи не бачив я нічого подібного…
- Ні, ніколи не бачив я нічого подібного – впав у річ Бом. – Повторюю тільки це, що виділи мої очи. По якімсь часі медвідь заслаб, бо був тяжкий і піскакував з великою силою. Потому пішов поволи впродовж побережа і хитав головою у дві сторони, щораз то присідаючи з ревом і стогоном. Кіш ішов за ним, а ми йшли слід в слід за Кішом через той день і ще три дні. Медвідь ослабав щораз більше, але без впину вив з болю.
- Чари! – крикнув Уґ-блук. – Це певно чари!
- Може бути.
І знов Бом перебив Бімові.
- Медвідь волочився там і назад у всі сторони і крутився так довго, аж добився до того місця де його Кіш побачив. Але тепер медвідь вже був цілком слабий і не міг іти далі. Тоді Кіш підійшов і заколов його ратищем.
-А потому? – спитав Клеш-Кван.
- Потому зіставили ми Кіша, який почав справляти медведя – і прибігли чимборщій, щоби вам розповісти про його дивне полювання.
Цьогож дня пополудні жінки ділили м'ясо медведя, а всі без виїмку мущини зібралися на раді. До Кіша прийшов мисливий, щоб закликати його на Раду, але Кіш сказав, що він дуже голодний і втомлений, а його хата так велика й вигідна, що може вмістити дуже багато людей. 
	Цікавість мущин була велика і всі, з Клеш-Кваном на переді, встали і пішли до ,,іґлю’‘ Кіша. Ще їв коли прийшли, але приймив їх як треба і порозсаджував по старшині. Ікіґа була дуже горда з цього приводу, але й разом почувалася збентежена. А кіш зберіг не закаламучений спокій.
	Клеш-Кван повторив вісти принесені Бімом і Бомом і скінчив суворим голосом:
- Ждемо, тепер, Кіше, щоб ти вияснив нам свій спосіб ловів. Чи це чари?
Кіш глянув на них й усміхнувся:
- Ні, Клеш-Кван! Звідки хлопець може відати чари? Нічого не знаю про них. Все в тому тільки, що я видумав спосіб, щоби вбити білого ведмедя. Це підступ – не чари.
- Чи кожній може це робити?
- Так! кожній.
Настала довга мовчанка. Мущини зглядалися між собою. А Кіш їв дальше.
-І… і… скажеш нам. Кіше? – спитав вкінці тремтячим голосом Клеш-Кван.
- Так, скажу. – Кіш покинув ссати шпікову кість і став. – Це дуже легко. Глядіть.
Взяв маленький фішбін кита) і показав його присутнім.
Кінці фішбіну були острі як голки. Потому почав скручувати його в колісце, аж цілком звинув у долоні. Тоді пустив нечайно і фішбін випростовувався назад. Потім взяв до руки кусень товщу кита.
І говорив:
- Треба взяти кусень товщу і зробити осьтак порожнім в середині. В пусте місце треба вложити фішбін, але фішбін мусить бути сильно скручений. Пізніше з гори треба вложити знов кусень товщу кита. Осьтак! Потому винести на мороз – все замерзне і зробиться, мала кулька. Медвідь проковтує кульку, товщ топиться в животі, фішбін випростовується, а його острі кінці ранять медведя. І коли вже медвідь дуже немічний, тоді вбивається його ратищем. Це дуже легко.
А Уґ-ґлук сказав – О! – А Клеш-Кван сказав – А! і кожній з присутніх висказав щось на свій лад  зрозуміли всі.
	Оце історія Кіша, що жив давніми літами на березі підбігунових морей. Тому, що вжив мудрости, а не чварів, вийшовши з найбіднішого іґлю в оселі, добув таку силу, що став вождем племени. І як знаємо з оповідань, що їх вповідають по сьогоднішній день, як довго жив, племени його були щасливі дні й ані вдова, ані слабий дід не плакали голосно по ночі тому, що не стало для них мяса.
	
	


Роковини смерти І. Франка.*)
Цього року 28. травня минає десять літ з тої хвилини, як замкнув на віки стомлені очі найбільший поет української галицької землі – Іван Франко. Десятиліття смерти великого Поета – мусить відсвяткувати цілий український народ достойно та гідно.
Тлінні останки Поета спочили на Личаківському цминтарі у Львові, а на його могилі не має сьогодні відповідного та гідного того великого Українця пам’ятника.
Чи не сором для нашого покоління, що виховалося на його творах, що йшло на стрічі волі шляхами, що прорубував їх Франко, тому поколінню, що проливало кров і сміливо йшло, а печаттю Його духа, з серцем, повним його ідеалів, на муки і на смерть?
Великий сорокаміліоновий український нарід дасть 	напевне з нагоди десятиліття смерти Франка наглядний доказ на те, ще вміє шанувати своїх великих учителів і духових провідників.
І саме для достойного вшанування десятилітнік роковин смерти Поета повстав у Львові, – де Франко жив і працював, де творив і страждав, де горів і погас, - Головний Комітет, в якого склад увійшли представники всіх українських культурних, освітних, наукових та гуманітарних установ з Галичини, Волині, Холмщини, Полісся і Підляшша.
Комітет поставив собі за завдання за завдання поглибити й поширити в масах українського народу культ великого Франка. Найважливішим засобом до того в добрий вибір із творів Поета і популярний життєпис Його, що познайомив би читачів не тільки з важким життям, але й з творчістю нашого Поета. Видання цих необхідних книжок Комітет уже почав.
Та все ж само видання творів й життєпису Франка не вистарчить для поглиблення й поширення культу такого великого Учителя й Провідника українського провідника за останніх 50 літ. А тому Комітет визначив час від дня смерти Поета, тобто від 28 травня по кінець вересня 1926 р. цілком посвятити для вшанування памяти Франка урядженням академій, концертів, викладів, присвячених Його памяти, святочних вистав, зборів і т. д. Сам день смерти Поета Комітет постановив проголосити вільним від науки у всіх українських школах та посвятити той час на виклади про життя про життя й твори Поета. Для проведення цього і в державних школах поробить Комітет відповідні заходи перед шкільною владою. В часі між год. 11 – 12 дня 28 травня припинити заняття по всіх українських (…) і установах, а ця година має бути присвячена памяти Великого Українця.
На день 30 травня (неділя) призначує Комітет (…) сходини, присвячені памяти Франка і по всіх українських читальнях Просвіти і по всіх культурних освітних установах краю і читальнях ,,Просвіта’‘, а дня 6 червня відбудеться у Львові святочна Академія.
Комітет порішив у цьому році за всяку ціну закінчити справу будови пам’ятника на могилі Франка.
Вибудування гідного нашого народу достойного памяти великого Поета пам’ятника вимагає великих матеріальних засобів. І тому комітет проголошує дні від 28 травня до 1 червня ц. р. днями всенародніх збірок на будову пам’ятника Франкові. А ввесь прибуток з концертів, викладів, академій, вистав та наших обходів, присвячених десятилітнім роковинам смерти Поета призначує теж на будову пам’ятника. І в цілій Україні не буде людини, яка не далаб і свого датку на будову цього пам’ятника, або яка не купилаб виданої збірки його творів. 
Тепер остається слово за всім українським громадянством.
Львів 21 квітня 1926.
Комітет для вшанування 10-ліття смерти Івана Франка.

Як пластунки проведуть літо?
	Найкраще серед природи! На лоні синіх карпатських верхів, темних борів, або зелених піль – лугів збереться біля ватри гомінка юрба пластунок. Все прикре – буденне полетить кудись з вітром за ліси, за гори, а безжурна пісня злучить громадку сердечною дружбою.
	Кого не манить, кому не всміхається таке життя? Чи багато буде між нами таких, кому за весь рік томлячої праці над книжкою, не замаячіла хоч раз мрія – бажання: провести гарно літо?! Здається, що ні!
	Ідучи на зустріч таки власним бажання, реалізується їх в устроєнню жіночих таборів: Перехрестне – Крилос.
	Табор в Перехрестнім, це табов інструкторський, призначений для пластунок в старшому віці. Поставлено собі за ціль перевести на ньому курси із пластування та предметів загально образуючих, щоб підготовити на будуще пластових інструкторок.
	Табор в Крилосі, це пластове літниско. Молодші пластунки матимуть нагоду серед свобідних забав провести приємно літний час, набрати свіжих сил та при тім навчитися жити в гурті.
	Чудові околиці Крилоса й Перехрестного, добре приміщення, здоровий харч та вигідна комунікація певно промовлять неодній пластунці сильний аргументом, поїхати на табор.
В	гори, до табору збирайся!
Т	ам ждуть Тебе ліси дрімучі!
А	ле з піснями приїжджай!
Б	о піснею проженеш втому по довгому марші
О	безсилені ноги скріпиш, ціле товариство
Р	озвеселиш, проженеш хмарний настрій.
З	нов. рано свобідним чути менш себе йдучи у дальшу
П	уть, бо пісня лунатиму у вольних грудях.
І	ми ,,Чорти Лісові’‘ не розставалися з піснею ніколи:
С	півали на високому Ігровищі, на скелях Чортки,
Н	ад ревучим водопадом Прута:
Е	хо нашій пісні обзивалося по всій верховині.
Ю	ні дні, гарні хвилі були – не забудемо їх
Н	іколи – . Тож не спіть товариші,
А	готовіть веселі, безжурні пісні.
У	же заздалегідь. Готуйте гітари, мандоліви трубки
С	опілки. Збирайте дотепи, декламації, гурткового
Т	анку навчіться. Та на ,,Соколі’‘, у стіп
А	решта мусять бути свобідно й весело,
Х	ибаж	не свобідна й не весела душа ПЛАСТУНА.
						Лісовий Чорт Б-М-Б-М

Пластові гри і забави
Пластовий герць.
Прийшла весна і дала спромогу покинути пл. домівку та вийти в поля, ліси, луги і гори. Тож при першій нагоді, коли опинитеся хоч би на малій площі – 40 – 50 років – зробіть так:
	Гурток, (два, три і десять гуртків можу бути), стає в збірку – дворян, плечами до себе. Приказується ,,ходом руш!’‘ і оба ряди йдуть у противному напрямі. По 20 – 30 кроках (подвійних) примазується ,,Стій!’‘ і ,,обернись’‘. Відтак слідує: ,,Середини – руш!’‘
і ,,середини’‘ рядів ідуть до себе рівним кроком. Коли зійдуться, кидається одному до руки патик (на 1м. високий – вбо і пів м.) другий, верх мястука першого кладе свій пястук і так на переміну. Чий пястук буде на верху, того ряд зачинає гру і дістає назву ,,козака’‘. Противний ряд ,,пластуни’‘. На місці між ,,серединами’‘ вбивається патик, на ньому кладеться хустинку, оба ,,середні’‘ відходять на своє місця. Оба ряди дістають ,,спочинь’‘ і зачинається.
	Гра полягає в тім, щоби ,,козак’‘ ухопив хустину, а ,,пластун’‘ щоби старався її в бігу відняти, лапаючи втікаючого ,,козака’‘. Отже з ряду – на даний знак – виступає ,,козак’‘, підходить до хустинки, при тім виконує ріжнородні рухи: клякає, біжить, вертається, лягає, підходить, перевертається і т.п. Ці самі рухи мусить виконувати і ,,пластун’‘. Коли помислів ,,козак’‘, то гра стає дуже займаючою. При цих рухах ,,козак’‘ добре сліпить ,,пластуна’‘, швидкістю рухів заводить його в клопіт, миттю хватає хустину і що сил втікає до свого ряду. (,,Пластунові ‘‘ не вільно хватати хустини). Коли ,,Пластун’‘ не зловить ,,козака’‘, стає полоненим ,,козаків’‘; колиж зловить, стає ,,козак’‘ полоненим. Але чи сяк чи так, гра продовжується дальше, починаючи знова від ,,козаків’‘. Коли ж цілий ряд перейде, ,,полонені’‘ вертають і начинається ,,відплатна’‘ гра: ,,козаки’‘ стають ,,пластунами’‘, а ,,пластуни’‘ – ,,козаками’‘  і ці нові ,,козаки’‘ тепер зачинають. Участь беруть і пластунки, на рівні з пластунами. Але ще раз кажу: цікавість гри, залежить від ріжнородности рухів.
	Коли є більше число граючих, можна увести ще (…) доповнення. Примір: для полонених визначується десь на боці означене місце на “табор” і дається вартового, який має цілий час дивитися на них. Колиж він відвернусяб де, можуть полонені вертати до свого ряду і дальше брати участь у грі.
	І більше можна тут доповнити всякого, але я це оставляю помисловости самих впорядчиків гри. Додам лише, що цей “герць” вироблює: бистру орієнтацію, помічання, меткість, спостерігання й ин. Спробуйте.
								,,Чорногірський Вітер’‘.
 

З пластового світу.
Українські пластуни в Америці.
	Наспіло до нас кілька скупих вісток про українських пластунів в Америці. В лютім 1922 р. зорганізовано в Нью-Йорку 1 курінь пластунів і 1 курінь пластунок під опікою п. Б. Каптанюка і пані К. Шутак, яким удалось також зібрати ще кілька старших усіб у Пластову Раду. Такіж два куріні повстали також в місті Йонкерс, завдяки заходам панства павляків. Про внутрішну діяльність цих курінів не знайомо нічого. Представляємо собі що, в так величезнім як Ню-Йорк пластову діяльність в нашім розумінню мусить бути досить тяжко вести, бо передовсім тяжко зібрати хлопців з розсіяних по місті українських родин. Відділ нюйорських пластунок опинився зараз як окремий український курінь в американськім дівочім пласті. В канаді взялась за орґанізовання українського пласту ,,Січова організація Українців’‘, котрої обозний в увійшов контакт з канадійським пластом і подбав про прийняття січовиків до канадійського уладу на вишкіл пластових провідників. Цею дорогою звертаємось до наших братів пластунів і сестер пластунок, з за моря, щоби прислали нам точніші дані про себе і свою працю і через Мол. Життя нав’язали з нашим Укладом сталу переписку.

Пластова Есперантська ліґа. (Skolta Eoperantista Ligo)
Виходячи із основного пл. закона братерства – доходимо мимоволі до питання міжнародної мови, що уможливила би нам зносини братами – пластунами цілого світу. Це питання легко розв’язала згадана Ліґа. Вона рішилася ужинати у пл. цілях міжнародню мову ,,Есперанто’‘, котра за кільканадцять літ свойого істновання доказала що цілковито відповідає вимогам міжнародної мови та зуміла заняти дуже поважнє становище у міжнародніх зносинах, науці, політиці.
	Ціль Ліґи:
1.Поширювати пластові Ідеали при помочи Есперанта;
2.Поширювати Есперанто між пластунами усіх земель;
3.Творити пластову літературу в мові Есперанто;
4.Видавати міжнародню пластову чусопись або журнал;
5.Плекати почуття братерство між пластунами усіх земель.
Ліґа має вже агентів в 30-ти краях, около 400 членів із 30 ріжних земель. Ліґ

 дає дуже охотно всякі інформації що торкаються вище порушених питань. Цього року в липні уряджує Ліґа пл. табор (правдоподібно в Чехах), на котрий запрошує пластунів цілого світу (роз говірна мова есперантська), в ціли витворення правдивого пластового братерство.
Зголошення та запити слати на адресу:
Norman Booth, Netberton, Hudders field, Anglujo.
					(подає Е. Кульчицький)

У весняних Пражських Взірцевих Торгах
	21-28 березня 26 взяв участь також Svaz Cs. Skautu. Мав до розпорядности гарне просторе приміщення. На виставку складались: пл. література, так чеська як й інших народів. Експонати пл. постачання, багато фотографій як з власного життя так і в Jamboree, вироби, в яких головно праці вовченят звертали на себе увагу, відзнаки, однострої, прапори і т. д. Відвідуючим роздавано агітаційні летючки, часописи і т. д.
	Skauty Volnosti мали також свій відділ на цих торгах, але осібно. Уряджено було подібно.

З нашого життя.
,,Інструкторський курс’‘ львівського пл. коша.
	Не знаю, чи для цього інст. курсу, який відбувався недавно у Львові (і який буде докінчений тепер по Великодних феріях) відповідає назва: інструкторський. Можнаби було назвати його так в тім случаю, колиб на цьому викладалося і переводилося практично всі предмети які повинні стати вмілостями правдивого пласт. інструктора. Та на цім курсі, який відбувався зимовою порою, в котрій неможна перенести на практиці всіх ділів пластування, –  угляднено тільки теорію Пласту і деяких ділів пластування.
	Значить – цей курс був чисто теоретичний. На похвалу йому треба сказати, що деякі реферати, відчитані на нім, мають справді велику вартість; (як пр. захоплюючий реферат про визвольні змагання України; історично – ідеологічний реферати про наш пл. улад, такий самий реферат про всесвітній скавтінґ і т. д.) Тому повинен орґанізаційний комітет взяти собі за завдання видати ці реферати; це буде дійсний, конкретний вислід цього теоретичного курсу. Бо тоді всі, що схочуть познайомитися (навіть дуже докладно) з теорією Пласту мати муть змогу зробити це. Видання рефератів усуне потребу уладжувати в будучности нові теоретичні пластові курси; а тоді треба буде піти на зустріч величезній потребі улад жування практичних курсів фахових пластових вмілостей.
	А це й тепер вже неможна ограничатися до нашого теоретичного курсу (думаю тут головно про пл.-нів (ок) з центра Львова.) У всіх пластових таборах, які будуть цих вакацій повиннося покласти головну увагу на вивчення до двох попередних теорем. інструкторських курсів. Створення бодай невеликого гуртка фахових інструкторів усунеться ,,пл. самонавчання’‘ яке потягало за собою нераз поважні хиби в пл. організації.
											Чорноморка.
											ст. пл-ка.
Санітарний курс V куріння ст. пл-ів.
	Заходом V Куріння старших пласт у Станиславові влаштовано в другій половині березня ц. р. ,,Санітарний курс’‘ для місцевих Пластунів і Пластунок. Виклади відбувалися що дня по одній годині через два тижні. Курс обіймав вмілости із гігієни, плекання хворих і санітарної служби. Виклади виголошували упрошені лікарі: Виов. П. Др. Вол. Янович і Др. Осип Маланюк.
При закінченні курсу 56 пластунів(ок) здало іспит зі згаданих вмілостей.
З нагоди курсу зібрано 28. гл. на прес фонд ,,Мол. Життя’‘. На цьому місці складаємо щиру подяку згаданим лікарям, за добровільно піднятий труд.
			V к. ст. Пл. ім. О. Довбуша в Станиславові.
Курінна Рада 46 пл. куріня.
	Дня 28 IV ц. р. наша братія по манджала на два дні в гори на курінну Раду. До Люблинець їхали ми залізницею, звідси пішли через Розгірче та ліси до Бубнищ. Год. 11 були в Бубнищі (Камінь) тут розложили табор, одні пішли по ріща на Велику Ватру, другі по воду, треті варили обід. О год. 20. зачалася курінна Рада розпаленням Великої Ватри, відспівано пл. гімн, курінний іменував11 участників та 1 розвідчика, потім була пописова частина курінної Ради т. є. декламації, співи і т. п. Курінну Раду закінчено пл. присягою. На другий день год. 10 вийшли ми з Бубнищ, і хоч подав дощ, пішли ми на г. Ключ та звиділи могилу У. С. С. Присутних на прогульці та на курінній Раді було 23.       
										Чорний Вовк.
Вісти з В. П. К.	
	Замітка: Перестаючи друкувати урядові Вісти в М. Ж. буде В. П. К. в отсій рубриці подавати тільки обіжники й прикази більше загального характеру. Отцим хоче В. П. К. від тяжити зміст М. Ж., усуваючи може нераз для загалу й недуже цікаві – суху – урядові, частину, яку по змозі будемо видавати окремими випусками. Вкінці просимо всіх пластунів(ок) про свої устні побажання в цьому напрямі.

Обіжник ч. 29/15 в 8. 5. 26.
	Колиб котрий курінь був противний із оправданих причин іменованню пл. ск. 45 п. к. Є. Ю. Пеленського і п. ск. к. ст. пл. О. Білецького Гетманськими Пластунами Скобами, подасть свої закиди до В. П. К. найдальше до 10 червня ц. р.
										(Реф. пл. іспит.)
Приказ ч. 11/15. в 1. 5. 26.
	В квітні ц. р. видала редакц. час. ,,Багаття’‘ у Львові з приказу В. П. К. 7-мий випуск ,,Записок укр. пластуна’‘ п. з. ,,Припис про пластовий однострій’‘, який містить усі обовязуючі приписи про однострій провідників Пласту, пластунів(ок) усіх уладів, степенів і новиків. Отцим приказом і виданням зноситься всі попередні приписи про однострій. Кожний курінь і гурток новиків обов’язані набути стільки примірників цего видання скільки мав гуртків. Ціна одного прим. 60 сот. Замовляти в реф. одностроїв або адміністрації ,,М. Ж.’‘. Старий однострій позваляє В. П. К. носити лише до кінця д. р., взиває, одначе дбати про одностайність в однострою при публичних виступах. Взиває рівнож В. П. К. перестерігати припис про обов’язковість ношення відзнак степенів і старшинства. За невиконня цего приказу поодиноким пластунами(ками) буде В. П. К. потягати до відвічальности Команди даних Курінів. Гарно виконані відзнаки степенів і старшин буде продаватися від 1-шого червня в постачанню.
										(Реф. одностр.)
До обіжника ч. 23/15. Пластові табори.
	В ,,Ур. В’‘ ч.6(13)в звідомленню про ,,III низовий табор пластунок в околиці Галича над Дністром’‘ пропущено час приславя зголошень враз з першою частиною грошей на табор. Подаємо до відома, що цей реченець був до 17 травня 1926 а тепер продовжується його до 1 червня 1926.
										(Референтка таборів)
Приказ ч. 12/15
	З нагоди 15 ліття істновання Укр. Пл. Уладу всі пл. куріні між іншим обов’язані виготовити і виголосити на Курінній Раді найдальше до кінці біжучого пл. року слідуючі реферати:
1.)Історія всесвітнього скавтінґу.
2.)Історія Укр. Пласту.
3.)Ціль і завдання нашого Пласту.
Реферати повинні бути короткі, ясні і змістові.
										(Реф. діял.)
За згідність за секр. В. П. К.
										Осип Сидорів

З книжок і часописів
	Звіт діяльности Головної Пластової Управи Подкарпатскої Руси (група Союзу Пластунов В. С. Л.) за 1925 рок. В Ужгород 1926 4. ст. 18.
	Звіт Управи Пласту на Закарпатській Україні. Поданий Рівночасно на чеській і мадярській мові. Докладніше зреферуємо звіт в одному з чергових чисел.
	Василь Лімниченко: Клонюсь Поезій книжка третя. Бібл. ,,Лоґос’‘ - 6 Львів 1926 м. 8 ст. 32
	Пластун – Junak Cserkesz час п. мол. Подкар. Руси. ч. 2. 1926. Зміст: 1. Морське око. 2. Чиновники в Пласті. 3. Як повстала земля. 4. Пластова робота. 5. Медведиця. 6. Про звірів. 7. Весна. 8. Новинки. 9. Загадки. 10. Всього по троху. (Крім цего мадярська частина) Часопис в гарні барвній  обкладинці. Андр. Др. Ф. Сереній, Ужгород, Ґімназія.
	Skant Prukopnik/ List pro socialisticky skauting. Ч. 2. 1926 Зміст: Nas vychovny cil Jaini kvetena. Co je potrebi k lekkoatletickemu trenunu? Orientace v krajine ve dne, Pusky v rukou svazovych skautu. Адр. Praha II, Petrake nabr., Skautsky domov.
	Le Scont de France Federation catholique nationale des Scauts de France № 52. Avril 1926. Зміст: Historie d’unn pou et de trois cranes, Chantez Comment j’ai confectionne mon sec de couchage, Adp Adm 51, rue St. Didier, Paris – XVI.
	Нова Україна. Місячни писемства, мистецтва, науки і громадського життя. Прага ч. 1. 2. 1926. Адр. Praha III., Serikova 4 III (Ceskoslovenko).
	Українська Школа Р. II. Р. I. Зш 13 14 (55-56). Львів 1926. Зі статей цікаві, особливо для старших пластунів і провідних Др. В. Щурата: Іван Франко й тайні кружки и вклад гімназії у Львові і В. Калиновича: Голос Укр. дитини. (дуже інтересні висліди анкети).
	В Діліч ч 99, з 1926 р. подана слідуюча новинка, яку подаємо в цілости. Пластуни мусять старатися викорінювати цю погану звичку і в себе і в своїх товаришів.
	Погана звичка. У деяких наших учнів можна запримітити дивну звичку перетикати свою розмову польськими готовими фразами. Коли це роблять дітлахи, тоді нема чому й дивуватись; малпячий хист каже дітям повторяти все нове й чудернацьку, без огляду на значення слів. У наших гімназистів має ця звичка інколи таку малпячу психологію: пописатись нововивченими зворотами, а часом формою жартів. Відомо, що звуки чужої мови дзвенять для не привичного вуха комічно і чужими словами хочемо інколи зміцнити гумористичний настрій. Одначе найбільше поширеною причиною вживання цілих готових речень у чужій мові є вроджена нам нехайність. Навіть між нашими поважними громадянами, вчителями та професорами, панує стара пошесть прикрашувати свою мову ,,Schlag-wort’‘ а ми то буцім-то технічними термінами, живцем узатима з чужих мов. Діти виховані змалку в атмосфері родинного жарґону не в силі від нього визволитись усе життя. Від голови риба смердить. Про випадки, що учні нашої гімназії балакають між собою по польськи під церквою (як це запримітила наш дописувач на Великдень під св.. Юром) не хочемо вже й казати.
	В ,,Січі’‘ ч. 7. Шікаґо 1926. подано як ,,Допись з Краю’‘ статейку ,,Український Пласт в Галичині’‘.

Від редакції.
	В останньому (4) числі нашого часопису вкрався ряд дуже немилих ,,друкарських чортиків’‘, які можуть причинитись, навіть до мильного зрозуміння змісту. Для того просимо шановних читачів правити слідуючі похибки.:
	стор. 2. шпальта 2., 24 рядок замісти ,,приличне’‘ має бути ,,приємне’‘
	стор. 7. шпальта 3., 1. рядок з гори по слові ,,сухарі’‘ має бути точка.
	стор. 7. шпальта 3., 3 рядок з долу пропущено слово  слати реченець а це: ,,до 17 травня 1926(Гл. ,,В. стп з В. П. К.)
	стор. 8. шпальта 1., 1, рядок з гори перед словом ,,Пластова’‘ має бути ,,IV’‘.
	стор. 8. шпальта 1., 1. рядок по словах ,,серпня п. р.’‘ пропущене ціле речення, а саме: ,,Опікун оселі проф. Іваненко’‘.
	стор. 8. шпальта 1., 2 рядок з долу замість ,,незнані’‘ має бути ,,незначні’‘.
	стор. 8. шпальта 3., 5. рядок з долу замість ,,прилада’‘ має бути ,,прикази’‘.
Всі матеріали просимо слати писані читко тільки по одній стороні карток і з маргінесом.
Видало Українську Краєве Товариство охорони дітий і опіки над молодіжи. – Редагув: Редакційний гурток. – Одповідач за редакцією: С. Гайдучок. Адрес редакції: Львів, Домініканська 11, I пов. Адміністраці: Львів, Руська 3, III пов. З друкарні Ставропіґійського Інститута під упр. А. Яськова