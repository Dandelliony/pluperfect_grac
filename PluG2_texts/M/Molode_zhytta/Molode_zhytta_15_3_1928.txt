Молоде життя.
Часопис українського пласту.
Львів, 15-го березня 1928
MOLODE ZYTTIA: The Official organ of Ukrainian Scout Movement
“YOUNG LIFE” Addr. Lwiw Blacharska 11.1.
ПЛАСТУНОВІ
Ти — неба дух, що сплив життям на землю, 
Щоби стояти твердо в боротьбі зі злом, 
Стояти красно — сильним, як лискучий мармор, 
Стояти з ясно радісним чолом. 
Понад діла юрби скалічених людей, 
Понад буттєвий ґвалт і гамір 
Співать натхненням сповнений псалом. 
Ти – іскра сонця, жар горючих зір. 
Ти — тінь хмарок, голублених вітрами. 
Дитина ти степів, колисана в лісах, 
Омивана в цілющих, шумних водах, 
Напоєна чарівними казками, 
А рощена в ростиннім, пишнім храмі, 
В акордах вільної пташиної музики, 
В обіймах неньки славної — природи.
Ти – неба дух, землиці ти пилинка, 
Незбагнутого всесвіту частинка. 
Ти – зеркало величної природи. 
Вонаж найбільший має зміст, 
Бо зміст буття, той – праці насолода, 
Ясного розуму, свободи руху хист! Т.Довгаль
ШЕВЧЕНКО А ПЛАСТ
Шевченко видить все зло на Україні і шукає йому ради. Тоді, в часах лиш нашого національного світанку, досить було те зло відкрити, винайти, бо воно причаїлося, сховалося. І він вишукував Його і публично бичував перед всіми. І писав гіркі поради на ті народні болі. Що він бачив і що його боліло? Укра-їнський народ принижений, мова погорджена, селянство відкинене і закріпощене, давне козацтво осуджене. Писаної укр. історії ще не було, ні ґеоґрафії. Літе-ратура лиш в пеленках. Навіть укр. буквара не було...
І він не чекав нових пророків, лиш там латає, де протікає, там направляє. Складає буквар, пише історичні думи, щоби бодай „приснились давні діла”. Козацтву вертав зрабований героїзм. Мазепі належну славу. А „тим гордовитим“ представляв селянство як забутого „найменшого брата“. Малює ілюстрації до історичного альбома України, вчить шанувати історичні памятки. Укр. мову вивищує, бо вона „без золота і самоцвітів (без великих ґеніїв) а голосна і правдива“. Словом творить українську ідеольоґію.
Чому плакав? Що бачив? — Незорганізованість. ренеґатство, хабарництво, безпросвітність. Се не могло його потішити. Плакав — його твори мають більше плачу, як бадьорости. Чужі вчені називають, що се „вияв національної укр. душі, що то своєрідний плаксивий сентименталізм“.
Плакав над сиротами, що гинуть попід плотами, плакав над тими укр. дівчатами, що над ними так знущаються. Плаче над народом, що робить панщину, над зрадниками, що стільки злого зробили Україні, над відступниками, що „гірше чужих матір розпинають”.
І він сам на собі відчував наслідки такого занепаду та незорґанізованости. Він в неволі за Україну, а цілими роками йому «нічого не привезла почта з України».
Тепер 67. рік від його смерти. Скільки вже віт того часу праці вложено! Скільки добрих книжок написано, шкіл і читалень заложено, часописів видано що усвідомлювали наш нарід. Скільки орґанізацій вкладено в укр. національне життя! Скільки добрих працівників працю всего життя віддало укр. народові! Які були історичні важкі події!
А ми пластуни, мусимо подбати, щоби укр. молодь не блукала одинцем, щоби такий, хто за Україну потерпів, не мусів роками ждати на якомусь Сибірі одного листа з України. Щоби сироти не блукали селами і шукали людей, які добра навчилиб. Щоби могили героїв не стояли забуті. Щоби батько не відрікався дітей, бо стали яничарами…Ми , пластуни, даймо їм опіку, пластове виховання, енергію, міць, що скелі долає! Несім поміч всюди, де її треба. У нас нема місця на плач. І тим ми вже по переду від часів Тараса. Історія України вже ясна, знана. У нас вже єдність, любов і орґанізація. Тип шевченкового козака пережився. Зате прийшов на його місце пластун, точний, чесний, згідливий, з кличем: скоро, красно, обережно, бистро! І тепер ждемо нового генія, щоби вказав нам дальші шляхи в розвитку укр. їдеольоґії.
 І досі в нас ще не було письменника, який би більше любив Україну, як Шевченко. Котрий думав би і про живих і мертвих і ще ненароджених Українців.
Пластовий рух їде невпинно вперед, ширшає, більшає. Як радів би Шевченко, колиб жив тепер і бачив, як стійко їде пластова чета зі співом:
              „Гей юнаки, гей пластуни!
Життя не жарти, не казки, 
а праця, бурі і негоди.
Гартуймо наш юнацький дух, юнацьке гасло: воля й рух,
ніщо нам лихо і пригоди!
Богдан З-ський
ПЛАСТОВИЙ ДНЕВНИК.
(на основі статті в пласт. Часописі словацькім “Bud pripraven”)
 	Як старий практик можу поручити д н е в н и к нашим молодим пластунам. Се дуже добра річ, такий дневник для кожного чоловіка. Головно важний він для молодіжи, котра так часто має тяжкі хвилини в своїм життю, не знає, що робити, щоби не зійти з прямого шляху. Щось наче той Геракль на розпуттю. В таких хвилинах дневник є для молодої пластової душі, найбільшим захистом, наче пристань для кораблів на розбурханім морі.
	Багато я вже читав дівочих дневників. Були між ними і такі, що колись для своїх творців матимуть велику значення та будуть для них правдивим скарбом. Лише дитина вміє так красно-наївно все довірити записникові, прямо так, як се відбувається в її душі. Через те й дневник має велику вартість.
Дитина не знає брехні. Видить лише світло і красу – або тінь і зло. Уживає лише 3-того степеня: се є дуже красне! А се дуже погане! Бере все так як воно являється. Те все мусить оповісти дневник з тих часів.
Вже тепер чую думки деяких, що є дні коли нема про що писати. Се хибна думка. Через день має кождий стільки переживань, що знайдеться про що писати. Лише треба добре подумати. Духове життя людини таке богате! Тільки воно не рівномірне у кожного не лишає таких виразних слідів по собі. Тоді вписувати вражіння раз на два дні, коли більше їх призбирається.
Дневник відіб’є в собі все те, що чоловік пережив, але також і те що передумав. Між сими двома поняттями часом тяжко зробити розділ.
Поміж дневниками займають пластові дневники окреме місце. Часто є в них більше, як лише виповнений приказ, що наказує пластунови (пл-ці) вести пласт, дневник від дня присяги. Пл. дневник – се часто спис всіх пластових підпринять. Слова часто переплетені образками чи фот. знимками. Цілість представляється дуже красно. Пригадаймо собі табор у ночі, над ним місяць і зорі, а при догасаючій ватрі задуманого юнака. Або пластунка з палицею на варті коло нічної ватри. Найкращі задуми, проекти родяться в такі хвилі. Виростає почуття пл. дружби, — брацтва. Не одно красне національне діло тут вродилося. Пластовий табор — який се скарб, головно міських дітей! Вони знають часто тільки небезпечні вулиці, вузкі житла без зелені, без квітів, без співу, без сміху та радости. Часто й без чистого повітря. А се дасть їм табор. Чим є для них Пласт, — се знають тільки вони самі. Колись в життю може знов будуть полишені лиш на сумну, тісну та пусту канцелярію чи робітню. Тоді радісно пригадають собі свої пластові літа, на ті красні хвилини, які лишилися в їх душі, а в їх записниках сказані словами та ілюстровані образками. І ті спомини будуть їх все радувати, говорити їм, що є краса на світі — в природі, в запахах квітів, в співі пташків, у проміннях сонця, у дикій бурі, в тяжкій праці та в милім відпочинку. Є краса на світі — краса, якої другі люди (не пластуни) не зазнали і через те вони такі заниділі, зневірені, не радісні...
Пластуни й Пластунки! Пишіть свої дневники. Вписуйте там свої радощі, свої болі, — а тих перших, щоби було більше! Нехай лиш радістю, сміхом, співом заповняться сторінки записника, а з ним і ваші душі!
                    подав
            Богдан Заклинський
Дещо про жіночі пл. табори.
Справа жіночого пл. табору являється одним із найважніщих питань діяльности жіночого пл. уладу. Кождий, хто лише дивиться критично на наш пластовий улад, байдуже чи жіночий чи мужеський, бачить брак вишколених інструкторів, вчорядчиків і звязковнх. Ті браки відбиваються дуже відемно на напрямкові діяльности поодиноких Курінів, як також на степені знання і виховання загалу пластунства. Якщо розглянемося за інструкторами, то знайдемо кількох на цілий пластовнй улад і всі вони розкинені по більших містах заграниці і краю. Лише вибрана горстка нашого пластунства має змогу до певної міри вишколити себе в одній галузи пластування та виробити собі певний світогляд на методи виховання в Пласті. І нині жіночий улад має вже гурток пластунок, які підготовляють себе на інструкторок і своє знання можуть використати в таборі, який е одинокою найліпшою школою пластового виховання. Очевидно, що така підготовка в наших відносинах мусить трівати довший час, а кождий табор виказує висоту знання інструкторок.
Заки зачну писати про сегорічний табор, мушу виказати висліди тамтогорічного жіночого табору на Соколі. Жаль лише, що загал пластунок не міг почути з преси про цей табор, який нашим" пластункам лишив не тільки богато гарних споминів та незвичайно гарних переживань, але дав нагоду здобути чимало досвіду та практичного знання. Розуміється що писати про нього не могли самі орґанізаторки, як також не можуть вони мати жалю до молоденьких пластунок, які з таким запалом працювали в таборі, але не відважилися списати цего в часописі. Бо коли комусь кажуть написати гарно, богато, коротко, цікаво й ориґінально, то цих вимог можна перестрашитися навіть старшому. Написати дещо про табор могли хиба наші старші гості.
	Тамтогорічний табор виказав всю безпляновість праці в Курінях та брак пластового виховання . В щоденному житті виказалося як мало наші пластунки розуміють пластовий закон та як цей вивчений напамять закон виглядає в житті пластунки. І тут прийшлося нам уважати на кожен свій крок, кожде слово та вчитися розуміти пластовий закон і примінювати його в житті. Гутірки про завдання пласту та його ролю в громадському житті були для багатьох чимсь зовсім новим, а тип жінки-пластунки не зарисовувався ще навіть у їх думках. Треба було зачинити від найелементарніших річей і з трудом вдалося нам за три тижні виховати пятьдесять пластунок, які вже нині відбивають від загалу, обнявши провід в командах чи гуртках. Але їм далеко ще до провідниць. Се щойно матеріал на провідниці.
В сегорічному таборі ми хочемо, виховати провідать і сего року маємо вже більше часу, бо цілий місяць. Про плян занять в таборі будемо ще писати, а деякі теми гутірок подамо наперед, а також список літератури до них. Тепер видаємо лише заклик до пластунок щоби підготовляли виряд до табору та складали ощадности, а до команд ставимо бажання, щоби помогли біднішим пластункам у виїзді до табору, зайнялися тими, що їдуть, та до певної міри брали відвічальність за тих членів, яких Курінь висилає до табору.
								Та, що греблі рве
Львів, дня 7, лютого 1928
Господарський розвій народу залежить врешті від його солідности, словности і працьовитости. Для того пластовий рух заслугує і зі становища нашої господарської майбутності на найгарячіше попертя.
Caro:Zasady nauki ekonomiji spolecznej, st. 111
Володимир Михайло Ячів, «Л.Ч.»
НЕ ПЛАЧ!
Мому Дорогому Батькови присвячую.
Убогий цминтар, що остався по народнім повстанню, притулився до недавнього дещо більшого воєнного. Сотки однакових стрілецьких могил. Біля них подібні повстанні, — їх меньше, вони більше занедбані. Тягнуться одноманітно рівними рядами. Подібні до себе, наче каплі сльоз. На одній може більше буряну, на иньшій більше перехилився спорохнявілий хрест.
Біля одної з могил, котра чомусь меншою видається від иньших, кождого дня спинюється невідомий старець. Легко-сивіючий у нього волос, він весь у чорному вбранню, зір блукає кудись по просторах,зір задивлений у безвісти, відірваний від сього світа і суєт. В очах жевріє якась іскра гордости і непіддатности, але рівночасно вичитати можна весь трагізм його долі.
	Приходить він усе на се місце у одній порі дня. Не зважає на дощ, негоду чи мороз. На могилі не клякає, стоїть мовчазно; глядячи на него, можна помітити, як вільно, прикро монотонно утікає час. Ніхто не видів, щоб у очах його блистіли сльози. Мабуть і літа його не зміняють. Як виглядав тоді, коли вперше прийшов на могилу (а було се кілька літ уже!), так виглядатиме й на будуче!
Закамянів у своїм болю. 
На хресті на могилі, помазаний злочинною рукою, короткий напис. Ледве прочитати можна: «Тут спочиває повстанець літ біля 15. Імя і назвисько незнане. Згинув по геройськи, добуваючи волю рідному краю. В.Й.П.» 
До могили не долітає шум живучого міста.
Супокій, вічна тишина.
Простора кімната богатого мешкання. Богато прибрані образами та килимами стіни.
Сумерк.
Супокій, томляча тишина.
Час проволікається, чутно тільки хід годинника.
Стіл заложений пожовклими паперами. Прислонена лямпа кидає на темну кімнату мрачне світло.
У глубокім фотелю перед старинним столом сидить наш старець.
Весь у чорному вбранню, неповорушний... У очах однак нема сеї гордої байдужности, — є ніжність!
На стіні виглядає зі суворих рамок дитиняче, ніжне лице молодого хлопця. Літ йому може 15. На лиці усмішка безжурности. На дні її криється дрібка полину.
Серед паперів виглядає один, меньш пожовклий, але більше знищений. На ньому много рядків письма, непевного, писаного дрожачою рукою.
Зір старця блукає бездумно — здається — поміж рядками.
Тату!	
Вибач, що вперше буду говорити до Тебе просто і слів не уберу небуденну одежу. Буду говорити так, наче до друга. Мені бажається сьогодні так богато Тобі сказати, а рівночасно тремтить у мене рука, а очі звогчують сльози; не знаю чи зможу Тобі усе розказати! Боюся, чи мене добре зрозумієш, чи зумію тобі усе добре пояснити.
Я Тебе кидаю!
Бачу докір у Твоїх очах і чую гіркі слова догани. Ти так просив мене, щоб я Тебе не кинув. Бажаю Твоєї кари! Карай, Тату! — Легше буде! Карай, бо я винен! Оставлю Тебе самого у нашій хаті серед пустих просторих кімнат, у нас так пусто для одного чоловіка, так сумно, як птиці однісенькій у золоченій клітці. Я добре тямлю, як важко було самому оставатись, як Ти виходив на кілька годин всего! А я іду і не знаю, коли верну, а боюся, чи приймеш мене, як колись поять прийду до Тебе і схочу обняти Твою шию і цілувати Твої очі.
Тату! Я злочинник.
Іду! Хоч ти сам останеш!
Сам на склоні літ! 
Пішли давніше старші сини! 
Пішла з жалю за ними мамуся!
Тепер іду я! Іду, бо… не знаю, що діється зі мною! Огонь палять моє нутро!
Чи чув Ти, як у нас осінню вив у хаті у коминах вихор?!
Се браття плакали у стрілецьких могилах!
Не віриш. Я бачив виразно їх окервавлені лиця, їх запалі, потемнілі очі, їх спечені, горячкою розцвитаючі уста!
Сьогодні знову плачуть духи у комині.
Сьогодні однак пальба крісів, пожежа палених хат і зойк умираючих кличе мене до себе!
Сьогодні месники встали і кують збрую.
Тату! Чому Ти дав мені читати «Гайдамаків»?!
Тату! Чому Ти вказував світляну постать нашого пророка Шевченка?!
Тату! Чому Ти гарними, принадними словами, повними жару, розказував мені, що Христос повис на хресті, а за ним на смерть пішли сотки і тисячі?!
Сьогодні я йду! Мушу Тебе кинути і йти у вир повстання!
Або ляжу так, як браття, і моя могила заросте буряном, як усі могили героїв, або помщу їхню смерть! Помщу Твої сльози кроваві і біль!
Даруй! Давлять мене слези і вихор виє.
Кінчу!
Чому не можу Тебе поцілувати!!!
Іду! Здається, що чую пальбу крісів і ЗОЙК!
Іду!
Як не верну, не плач! Молю Тебе! Будь гордий, бо син Твій сповнить обовязок!
♦ ♦
Сей лист читав Батько другого дня ранком по написанню.
Син покинув його у ночі, як спав. Від сего дня ждав даремно!
Ущухла велика пожежа.
Край покрився новими могилами.
А Батько ждав даремно!
Та не плакав! Син не дозволив!
У очах місто початкового докору блестіла гордість вечером, царила тільки ніжність.
Як у коминах вило, бачив він окервавлену голову сина! Він усміхався, бо був щасливий! Згинув за братів!
І йшов кождого дня старець на цминтар навіть у дощ, негоду і мороз. Може се могила його сина?
Львів, І-ІІІ 1928.
Василь Ґренджа Донський*).
В ТАБОРІ ПЛАСТУНІВ
в Кобилецькій Поляні 1926.
СТОЇТЬ табор серед долини.
Внизу співучая ріка. 
Довкола гори, полонини, 
що там стоять од вік-віка.
Гуляли цілий день доволі.
Бродили по ріці малій.
А над рікою, в чистім полі
      тьорохкав милий соловій.
Я знов свобідний син природи,
бо гори сі — мій рідний край.
Течіть, течіть сріберні воли
в широку Тису, у Дунай...
Вечірна зірка заблищала 
і місяць в гору підносивсь,
як ніч покровець розтягала, 
огонь в таборі розпаливсь.
Пісні долиною звучали 
при таборовому вогні,
а вівчарі в сопілку грали
у полонині, на ґруні.
І враз замовкло... всі лягли.
Огонь в таборі погасав.
      Лише в селі ще десь співали 
 й мене той спів приколисав.
Мої Замітки Що Пл. Табору.
Хочу ще і від себе додати кілька уваг та пояснень до урядового комунікату орґанізаційного таборового Гуртка, поданого з «Вісти з В.П.К.», бо він написав так коротко і звязло, що тих пояснень конче вимагає.
Щодо того, що до табору може бути принятий тільки пластун учасник, теоретично підготований до 11. пл. іспиту, то можна ще додати, що ся вимога не буде так безозглядно перестерігана і на осібні поручення звязкових будуть приняті й ті, що сій вимозі відповісти не можуть.    
Се угляднення відноситься головно до наших товаришів з Волині які хотілиби до табору поїхати і є душею і тілом щирими пластунами, а теоретично підготовитися ДО іспитів не мали можности.
В таборі будемо звертати увагу на практичне підготування бо теоретичного маємо аж забогато в місті тому будуть тільки такі курси переводитися, які можна буде практично перевести. Ніякої нудної науки не буде. Ратівництва, плавання, сиґналізації й піонірки будемо вчити показово на прикладах, а головну увагу будемо звертати на се, щоби наші пластуни, перебуваючи цілими днями на вправах і прогульках, були цілий час заняті правдиво пластовим таборовим життям та щоби те пластове життя перейшло їм в кров і кість і зробило їх взірцем карности, товарискости і життєрадісної охоти і здатности до праці, взірцем для всеї української молоді. Пластуни, що вийдуть з табору, мусять стати піонірами відродження української нації.
Тому будемо найбільше про се дбати, щоби на Соколі був той питомий „таборовий дух“, та „охота“, яка є найліпшим висловом спільних почуваннь і переживань ідейних поступів, вдоволених із свойого карного і здорового життя. Той радісний, торжественний настрій буде нам підтверджувати традиційна вечірна ватра.
Будуємо тепер на Соколі їдальню, яка дасть нам більшу вигоду і скріпить товариське життє в таборі.
Харч сего року буде «клясичний» і тому, щоби він таким міг бути, не даємо ніяких знижок в оплатах. Зате сподіємося, що наше громадянство поможе нам в нашій праці і дасть нам можливість найбільшим з нас, головно пластунам з робітничих Курінів із Волині, запевнити безплатні стипендій ні місця в таборі. Якщо будуть такі стипендії, то про се оголосимо. В таборі буде безнастанний вишкіл, рух і життя, уняті в зелізну карність і я думаю, що се власне притягне до него всіх добрих пластунів, яких нам треба, а відстрашить всіх винищених, зіпсутих і своє вільних особняків, яких нам не треба. Це все дає нам запоруку, що наш табор стане доброю школою всего тего пластового знання, якого з книжок навчитися не можна , а якого вчить практичний таборовий вишкіл і здобутий в полі досвід. Нашим горячим бажанням для того є щоби як найбільше, пластунів(-ок) взяло участь у пл. таборі і там засталило всі свої пл. прикмети. Хай отже сей пл. рік, Пластуни і Пластунки перейде під тим гарним кличем:
Всі пластуни будемо сего року у пл. таборі!
                      Андрій Пасенький Л.Ч.
Чи ви вже стали справдішними пластунами, то значить, чи ладитеся вже до пластових таборів?
ЗОЛОТИЙ ЖУК
(Продовження).
- Ха, ха! Звичайно, я не маю права сміятися з вас сказав я: півтора мільйона, це не жарти, але вам буде занадто тяжко причіпити третє звено до вашого ланьцюга: ви не зможете знайти блищого звязку між ушкалами й козою. Ушкали кіз не плекають. Це справа фермерів. 
Алеж я не сказав вам, що то був рисунок кози.
- Ну, так козеняти, хибаж це не однаково?
- Ні, це не однаково, - сказав Лєґран.
Ви може, чули про Відомого капітана Кіда. Кід (Kid) означає козеня. Рисунок цей я вважав за гієроґліфічний підпис, тим більше, що стояв він на пергаміні в такому місці, що стверджував мою думку. Череп на протилежному по перекутні ріжку, здавався мені теж чимось подібним до штемпля чи печатки. Але мене збив з панталику брак всього иншого в документі, що його я утворив своєю фантазією, брак тексту
 — 	 Ви напевно сподівались знайти якийсь лист між штемплем та підписом?
 — 	 Так, щось подібне до цього. Мені не давало спокою передчуття що я викрию щось цінного, але я не знав, що саме. Можливо, що саме. Можливо, то це було не передчуття, а тільки бажання але ці дурні слова Юпітера, що жук зі справжнього золота, страшенно вплинули на мене. Крім того, збіг обставин здавався мені надзвичайно дивним. Зверніть увагу хочби на те що все це трапилось саме в той єдиний за цілий рік день, коли було так холодно, що довелось запалити в печі. А потім вбігла собака і ви мусіли тримати перґамін біля вогню. Якщо би цього всього не було, то ніколи б я не побачив був ні че-репа на перґаміні, а ні тих скарбів, що сьогодні ми їх власними руками перенесли сюди.
 — 	 Розповідайте далі; я слухаю вас нетерпляче.
 — 	 Ви знаєте, скільки історій оповідають про Кіда і про скарби, що він та його товариші закопали по берегах Атлянтику.
Чейжеж була якась основа для цих чуток. Мені здавалось та й тепер здається, то такі чутки можуть так довго та уперто ходити тільки тому, що скарбів Кіда ще не відшукано. Колиб Кід сховав свої скарби, а потім забрав, то слава про них не дійшлаб до нас. Замітне тут ще й те, що завсіди балакають тільки, що скарбу шукають, а не, що його знайдено. Колиб ушкал знайшов свої гроші, про них напевно покину¬либ говорити. Мені здавалось, що якийсь випадок, ну, скажім, втрата документу про місце скарбу, позбавила Кіда можности його відшукати. Про це довідались його товариші і вони розпочали пошукування за скарбом. Для того і пішла слава про нього. Чи чули ви, щоб в цих місцях хтось знайшов скарб?
- Ніколи.
- А предсінь всім добре відомо, який богатир був Кід. Я був переконаний, що багатство Кіда лежить ще в землі і вам нема чого дивуватися, коли я скажу, що я не тільки сподіваюся, а був певний, що в так дивно знайденому перґаміні була вказівка про місце, де сховано скарб.
- Щож ви зробили?
- Спершу я став нагрівати перґамін, але нічого з того не вийшло . Я зрозумів, що верства бруду, яка була на ньому, якось заважає й тому я вимив перґамін гарячою водою, взяв бляшаний рондель, поставив його на вогонь та поклав на нього перґамін рисунком до гори. За кілька хвилин рондель цілком нагрівся; я вийняв перґамін і на превелику мою втіху побачив, що він покрився в кількох місцях знаками, подібними до цифр. Я поклав перґамін в рондель ще на хвилину і, коли вийняв його, то він так виглядав, яким ви його зараз побачите.
Тепер Лєґран знову нагрів перґамен і показав його мені. Між черепом та козеням виступили незграбні червоні цифри:
А все ж таки нічого не розумію. — сказав я, повертаючи йому перґамін. Ніякі скарби Гольконди не моглиб примусити мене відгадати цю таємницю.
 — 	А тим часом, продовжав Лєґран. — відгадка не така важка, як видається на перший погляд на ці знаки. Тут не важко зрозуміти що це безумовно є тайнопис. Коли зважити те, що саме я знав про Кіда, то можна булоб відразу сказати, що він не був спосібний вигадати якийсь хитро мудрий тайнопис. Я був переконаний, що це є якийсь звичайний тайнопис. що тільки для земного ушкала міг видаватися неприступним без ключа.
 — 	 І ви справді розвязали цей тайнопис?
 — 	Дуже легко. Я розвязував куди трудніші тайнописи, як цей. Обставини мого життя і певний напрямок мого думання причинились до того, що я цікавився такими загадками. Не думаю, щоб людина могла витворити таку загадку, якуби друга людина не могла відгадати. Якщо мені пощастило дістатися до букв, то не тяжко було збагнути і їх значіння.
В цьому випадку і взагалі при розважанню таких рисунків найважніщим є зрозуміти, якою мовою написане письмо, бо спосіб відгадки залежить від духа мови. Взагалі, треба пробувати ріжних мов, поки не потрапите на правдиву. А в цій тайнописній карточці всі труднощі усував підпис, а то тому, що підпис козеняти (Kid) міг бути тільки в англійській мові. Так головне завдання було вирішене. Як би не те, я почавши був пробувати еспанську та француську мову, бо тільки цими мовами міг написати ушкал еспанських побереж свою таємницю. В цьому однак випадку я напевно знав, що тайнопис анґлійський.
Зверніть увагу, що між словами нема відступів. Колиб вони були, розвязка тайнопису булаб куди лекша. Я перш за все тоді вишукавби та розібрав найкоротші слова і, колиб знайшов слово з одної букви, як з чи і а — невизначний член та і — я, то вважав би завдання за вирішене. Тепер однак мені треба було знайти цифри, які зустрічались частійше та рідше від других. Я підрахував всі та склав таку таблицю:
Знак - вжито 33 рази
-	; -  26 -
-	4 - 19 -
-	х та) - 16 -
-	5 - 12 -
-	6 - 11 -
-	+та 1 - 8 -
-	0 - 6 -
-	9 та 2 – 5 -
-	: та 3 - 4 -
-	? - 3 -
-	! - 2 -
-	- та - 7 -
В анґлійській мові частіше ніж другі зустрічається букву е. Инші букви йдуть в такому порядку: a, o, I, d, h, n, r, s, t, u, y, c, f, g, l, m, w, b, k, p, g, x, z. E до такої міри переважає, що можна здибати таке речення, хоч би й коротке, деб ця буква не приходила частіше , як другі.    (Далі буде)
ДИВНА КНИЖКА.
Заїхала до мене дуже далеко, окружною дорогою. По правді не до мене, а до одного маленького – знають ще не новика. А що він не то по-чужому, але й по українськи ще не письменний то й велів мені її прочитати й собі оповісти. Ось її наголовок: “Maroussia, d”après la legend de Marco Wovzog par P.J.Stahl”. (Маруся на основі переказу Марка Вовчка, написав І.І.Шталь). Бачите, по-французьки. А додане ще до заголовка, що ця книжка нагороджена французькою академією, відзначена міністерством освіти, присвоєна шкільним бібліотеками, всенародними і мійськими, призначена містом Парижем на нагороду пильности. Печатана в Парижі 1924 р. Чи не диво? А воно відки там взялося? – спитайте. Поясню коротко: Неодна велика річ виглядає краще, коли дивитись на неї здалека. Ми також одушевляємося чужими, далекими нам річами, бо вони – не наші. Для нас Вільгельм Телль, Іванна д‘ Арк. ріжні особи з історії ірляндських боїв за свободу — це недостежимі ідеали, небачені герої. А для Французів наші маленькі Марусі, наші Запорожці, наш цілий нарід в його віковій боротьбі за істнування — це примір, що на нім можна виховувати ціле молоде покоління до любови батьківщини, до пожертвовання для неї, до упертої оборони найбільшого добра людини: свободи.
У нас сьогодня таких описів вже богато, нам вже не треба покликуватися на легендарну і мрачну давнину. Але, бачите, така вже людська вдача: Це „наше“ написане французом по французьки у Парижі читається инакше, цікавіще. Природно: це наче бачиться себе самого чужими очима. Якже то той Француз дивиться на нас? — Питаєте.
Задовгоби переповідати всьо, але в сути річи я бувби за тим, щоб ця „Маруся“ Марка Вочка, що з Росії була заїхала аж у Париж і там в таких почестях проживає, вернула назад на Україну, щоб її побачили наші українські діти. Значить: перекластиб цю книжку на нашу мову. Це немала повість бо 311 сторінок. Поки це станеться, скажу Вам: Цей добродій Stahl, що не переклав „Марусю“, а просто написав про неї нову повість, Україною прямо одушевлений. Які в нього описи цього степового моря, цього богацтва красок, сонця, повітря — просто читаєш і завидуєш йому цього захвату. А український народ: добрий, ввічливий, гостинний аж до самовідречення — навіть для ворогів, що його нищать і давлять, але при цьому карний, солідарний, що вміє, коли треба, зберігати тайну як гріб, в обороні свого рідного краю завзятий і безмежно відважний, але и проворний, розважний, обережний. А тільки бідний: Бідний богацтвом своєї землі, красою свого краю, нуждарством своїх сусідів і — браком природних границь. Усі добрі, найкращі прикмети народнього характеру вложив автор в душу своєї малої геройки Марусі. Сотворив з неї прегарний ідеал української пластунки. Коли іменно хочете знати, що слід розуміти під назвою пластунки, то прочитайте цю книжку. Тут не тільки про саму доброту ходить, не про саму пасивну любов батьківщини, ні тут і думка і діло і чувство і рішучість сплетені в одну гармонійну цілість. Є навіть щось найтрудніще зі всього: Любов до свого рідного і змагання боронити його аж до загину без ненависти до ворога – зн., сам для себе совершенно чистий патріотизм.
Події з часів розстроєння змагань, провідників народу. Одні за Москвою, другі за Польщею а треті, себто нарід – за Україною для Українців. Запоріжжа висилає посла в Чигирин до гетьмана – вожда української справи, щоб цей зрікся власти в користь другого,більш гордого і неуступчивого – нехайби в тяжкий час була хоч єдність у проводі. Але післанцеві тяжко добитися до Чигирина крізь московські військові загони, що мов скажені уганяють по українських землях, руйнують їх, знущаються над населенням і всюди виловлюють „бунтівників“. І ось гонений мов яке звіря посол з Запоріжжа прибуває до одного з хуторів, розсіяних по безмежнім степі, щоб спочити і о дорогу випитатись. Але в слід за ним прибуває відділ московського війська. Серед проклонів і метушні господар хутора заряджує всьо що треба, щоб післанець не попав в страшні кигті ворога. Випроваджує його крізь вікно в широкий степ. Та післанцеві треба ще вказати дорогу в далекий Чигирин: Цього, навіть без виразного приказу батька, піднимається найстарша вправді з дітей, але все таки ще маленька дівчинка Маруся. Пригадавши собі одну казку про жінку, що втікла з рук грізного бандита, вона цим самим способом ратує січовика: Веде його ніччю через степ до далекого фільварочка свого батька: там запрягає пару волів до воза з сіном. В сіно ховає січовика і серед великих небезпек, а далі навіть окружена московською стежею везе січовика до одного приятеля свого батька. Там перебирається січовик за бандуриста, а Маруся веде його дальше поміж і крізь ворожі табори аж до Чигирина. По сповненню посольства вертають обоє назад в рідні сторони, щоби підготовити повстання. Маруся, заправлена в воєнних справах, бореться цілий час при боці тогож самого січовика, який в повстанню відіграє головну ролю. На якийсь час удається з'єдиненим силам цілого народу позбутися всіх ворогів з краю і зажити спокійнішим життям. Тоді тільки на Святий Вечір вертає Маруся до своєї рідної хати. Сейчас опісля бере дальше участь в воєнних підготовленнях. Ворог не вирікся втраченого богатого краю. Почався новий наступ. Народові! бракло вже сил до боротьби. Колишній посол-січовнк зібрав останки геройських повстанців і намагався пробитися з ними крізь густий праліс, щоби злучитися з начальним вождом. Разом з Марусею увійшов наперід в ліс для прослідження положення. Марусю лишив на хвилю на самітній полянці серед непроходимого лісу. Вона ждала на нього, як приказав, аж до пізного вечера. Щойно при сяйві місяця побачила його повертаючого, але — тяжко раненого. Вороги були вже ліс заняли. Ходило вже тільки о це, щоб своїх остерегти перед засідкою. Маруся мала передати як знак червену хустинку. Вона убрала хустинку на голову й описаною січовиком дорогою бігла що сили, щоби в час передати вістку. Вже недалеко хати, до якої зміряла, застрілив її переїзджаючи ворожий розвідчик. Переходячий опісля цеюж дорогою чоловік, взяв мертву дівчинку на руки і заніс до найближчої хати, де саме перебували ці, що ждали на вістку. Вони пізнали хустину на голові Марусі як пересланий їм січовиком знак. Маруся згинула, але приказ сповнила. Марусю поховали на високій могилі, поставили камяний хрест, а його рік в рік засипують вінками і цвітами діти – ровесники і ровесниці малої геройки-пластунки.
Ось Вам. Пластунки і Пластуни, коротенько сам тільки зміст. Опису і подробиць я не в силі повторити. Хто вміє по французьки – не пожалував би, коли навіть книжку спровадивби ( адреса: Librerie Hachette 79 Boulevard Saint-Germain Paris). А хто не дістане її в руки, нехай хоч знає, що світ цікавиться навіть українською Марусею, коли вона – пластунка. Дрот.
Пластуни-Есперантисти! Цікаво чи є такі в Укр. Пл. Уладі? Чи є такі, що цікавляться есперантом, цією найбільш розповсюдненою зі всіх штучно витворених мов? Звертаюся з закликом до всіх пластунів(-ок) есперантистів. що мають бажання листуватися есперан¬том, писати на адресу: S. Tatarulja. Revnice ul. MnMecka c. 391. Ceskoslovensko.
Estu prêta! Скоб! Пугу
ВОДНА ПРОГУЛЬКА.
Пластунів V.Пл.К. в Стриї.
(Відбутта від 14-30. Липня 1927. Стрий – Іванівці- Заліщики; Стриєм- Дністром).
                             «На байдаки, море грає,
                             Хотім погуляти…»
	Ще в 1923 році мріяли стрийські пластуни про човен та водну прогульку. Одначе це були лише мрії що скінчилися на цім, що куплено кілька дощок на човен, з яких в кінці зроблено шафи. Але в 1924 р. зложилися стрийські академіки та, солено заплативши замовили у столяра човен. Цей столяр будував колись на Волині човен до воження шутру і тим давав запоруку, що човен буде добре збудований. Тимчасом збудував він страшно тяжку «тєндару» з ребрами на 25 см. Остаточно вибралися вони на прогульку зі Стрия. Річка Стрий очевидно була плитка для цего човна, так, що вони мусіли довгий час тягнути його по воді. А відтак навіть везти на воді. Це так їх знеохотило, що як ще почалася негода, вони заїхали до Нового Маргинова і вернулися домів, а човно подарували стрийським пластунам за зворотом деяких коштів. З великим трудом спроваджено цей човен до Івановець, де уміщено його у місцевого пароха о.Чехута. В цей спосіб дійшов V. Пл. К. до човна. Одначе з нього користи не було, бо до вправ в веслуванні він був нездатній, а на прогульку лякалися із ним вибирати ізза його тягару (около 300 кг.) Дещо пізніще ІІІ г. Купив собі малий човен. а V гурток з Добрян зробив для себе власноручно, але прогульки ніхто не збирався відбути. Щойно цього року за почином кількох старших пластунів постановлено зорганізувати водну прогульку до Заліщик. Почалися приготування. Ніхто з нас не знав, як скоро попливемо ми з водою, а як проти води. Ми рішили їхати. Так на Дністрі не заблудемо. Призбирали трохи приладдя, купили смоли та теру і в шістку вибралися залізницею до Івановець. Тут по трьох днях, що їх перевели ми на роботі при човні, купанню та ловлі риб заскочила вас неділя. Тоді перед вечером приїхало ще двох пластунів.
18.VII.1927. Понеділок. По вчорашньому відпочинку всі охочо взялися викінчувати човен. Найперше дали ми поміст, лишивши щілину, щоби можна вичерпувати воду. На дзьобі і заді зробили паки на річи і харч. Зачав падати дощ. Ми не варили обіду, а почали все вкладати до спільних мішків. Спустили човен на воду та, співаючи весело, поплили долі Стриєм. Веслуючи, гнали ми на вперейми з прудким підчас дощу. Переплили ми около півтора кілометра і обернули човен дзьобом проти води. На превелике наше здивування по кількох розгонових ударах плили ми проти води о половину поволі ще, як з водою. По дорозі одначе наїхали на вир, який по довгих змаганнях таки переміг і мусіли його минати. Спровадили човен до пристані, себто млинівки. Заладували річи. Відтак відспівали пл. гімн та серед окликів «Слава» зіпхали човен на воду. Серед нас запанував святочний настрій. Не було жадних промов ані церемоній, що його звичайно викликують, але кожній з нас мимо волі влаштував в душі цю хвилю, в якій сповнилися мрії стрийських пластунів про водну прогульку до Заліщик та рівночасно кожний тішився, що йому судилося бути першим, що відбув цю прогульку. Ми всі увірили, що ми пливемо на човні «Гамалія» і всіх нас огорнула одчайдушна радість, внаслідок чого під такт, вибиваний веслами, всі життєрадісно заспівали: 
По морю, по морю,
По плинних валах
Пливем на щоглистих,
Щоглистих зміях.
За нами,за нами
Буйний вітер віє.
Грізна, грізна,
Грізна Валькеріє!
І дійсно грізно лунала ця пісня, грізно виглядав чорний човен з колосальними веслами та трьома казанами на переді, що була немов очи в панцирці. Найгрізніші ми самі, що опалені сонцем, обмазані тером та смолою,в чорних шапках виглядали як палячі від машин. За Іванівцями, коли вже всі направилися в веслуванлі, почали ми оглядати околиці. Стрий, случений в Жидачеві в одно корито, творять вже тут покажну ріку. Навіть його гірська бистрість заникає, а мягке дно і низькі береги роблять його низинною річкою. Рівнож своїми накрутами, які він тут творить, нагадує закрути Дністра. Вже за Межиріччям подибуємо характеристичні середньо наддністрянські загороди для худоби. Всі вони положені над рікою. Загороджені з трьох боків, а з четвертого припирають до ріки, де звичайно є брід. Крім будки для пастуха і хворосту, покриті соломою, що виглядає мов вулик; нема більш нічого. Її видно вже здалека, бо ціла загорода є покрита чорним болотом. Такі загороди тягнуться аж до Ніжнева. Рівнож тут вже зачинаються пороми, які заступають війною знищені мости. Через ріку є перетягнена линва. До неї причеплений на двох ланцугах, що порушаються по линві на кільцях, величезний пором. Пливе так, що передня линва все скорочується, а задня продовжується. Струя пре на скісно уставлений пором і приганяє його до берега. Пороми не позволяють уставити на човні щоглу, хиба рухому.
	Дощ і вітер дошкулювали нам чим раз більше і ми, все веслуючи, гнали вперід, додаючи собі «ікри» співом та вигукуванням. Нараз наш стерник крикнув «Дністер». Ми нечайно звернулися на перід та тричі крикнула «Слава», а наші солісти заспівали знову пісню: 
Ой Дністре, мій Дністре,
Ріко ти прекрасна…
По Стриї одначе не видався він нам прекрасним. Дуже замітна глубина та повільність струї. Не мило вражає брудна, збовтана з чорноземом вода, що несе на собі цілі острови соломи та сміття. Ще трохи плавби, а зачало смеркатися і опала мрака. Ми висіли в Молотові, взяли покривала і пішли до священика на нічліг, лишивши двох на березі сторожити під шатром.
19.VII. Дуже пізно, бо аж о 7. годині ми побудилися. На дворі дощ і зимно. Але тепер снідання, що ми його дістали від священика, додало нам бадьорости і ми, подякувавши за нічліг та прийняття, бігом пустилися до човна. Поскладали все та о год. 8 рушили ми дальше. Зимний ранок примусив усіх до руху так, що човен під ударами весел гнав мов стріла. Не минуло дві години як ми опинилися в Журавні, Через цілий час їхали ми серед лук і мочарів, в яких повно качок і чапель. Одначе з фльоберту нічого не можна було досягти. От якби дубельтівка, то напевно кожного дня у нас булаби печена качка,  чапля. Щойно перед Журавном краєвид зовсім зміняється. Від Лапшина аж до Журавна тягнеться узгір’я, покрите листовим лісом, зване Бакоцин. Воно доходить до самого Дністра і спадає до него стрімкою стіною. На цім склоні денеде біліють вапнякові скали, ща здалека виглядають мов замкові вежі. По правім березі тягнеться низина аж до Старого Села.
	В Журавні зробили ми перестанок. Всі пл-ни пішли до міста за справунками, а нас двох остало на човні. Зближалося полудне. Худоба вертала через брід з пасовиска. Тут мали ми нагоду бачити справність худоби, що ізза підвищеного стану води мусіла переплисти Дністер. Одна за другою йшла в воду гусаком та занурюючись, клала голову другій корові на хребет і так, порикуючи, перепливала на другий бік. О 12. годині рушили ми далі. Сонце почало припікати. Ми порозбиралися та лущили спалену сонцем та тером скіру. За годину були ми вже в Старім Селі, де мали варити обід. Очаровані красою Бакоцина ми не счулися, як краєвид зовсім змінився. Бакоцин тут стрімголов переходить у низину, що тягнеться аж до Маріямполя, а правий беріг підноситься стрімко вже від Лутинки. На початку узгіря правого берега, на стрімкій горі, що зветься Монастирем, стоїть церква, що своєю банею вже здалека впадає в очі. Під цею горою побачили ми човна стрийськпх студентів, що два дни перед нами вибралися зі Стрия. Вони також помітили нас та почали махати хустками та шапками. Ми думали, що вони хочуть звернути нашу увагу на себе та попрямувати веслами до них. Тимчасом вони остерігали нас перед тамою, яку ми помітили на кілька кроків перед собою бо була покрита водою. Вертатися вже було пізно. Ризикуючи розбиттям човна, кількома ударами весел збільшили ми розгін і човен ударив о таму. Ударив і завагався…
ПЛАСТОВІ ВПРАВИ.
Перегони огнищ. В висоті 50 cm над землею між двома паликами розпинається линву. До змагань стають Гуртки. Кождому призначується 1-50 m линви і дається пуделко з двома сірниками, сокирку і сухе поліно. На даний знак Гуртки приступають до розпалювання огнищ. Виграє Гурток, що найскорше полумям з огнища перепалить линву.
Перегони у низанню узлів. До змагань стають поодинокі пластуни. На даний знак кождий завязує якийсь узол і кидає його на палицю, держану в горі на висоті 3 m. Виграє той, хто закине шнур перший на палицю.
Вправи в компасом. Завести пластунів у ліс. В певній точці одержують вони інстукції того рода нпр: Іти 100 кроків в напрямі WNW опісля 150 в SW, опісля 200 ZNZ ітп. В кождій зворотній точці лишити знак, щоби можна провірити, чи пластун добре йшов.
Як змірити скорість походу. Взяти велику шпульку та засилити на дріт. Навинути на шпульку 25 метрів сильної нитки, на котрій що 2-80 m завязуємо узол, а на конець привязуємо доволі тяжкий камінь. Коли ми є вже в повному ході, випускаємо з рук камінь, що паде на землю і розвиває за собою нитку. По 10 секундах глядимо кілько узлів (по 2-80 m) розвинулося. Скорість маршу на годину обчислюємо після взірця: 360*х.2-80m=скорість
(х- скількість узлів на 10 секунд.) (За Skaut – Junak=см).
ДРУГОВІ, ЩО ВІДІЙШОВ!..
Такий вже мабуть привілей невмолимої смерти, що приходить вона в гості тоді, коли найменше пожадала, а жертвою її падуть ті, яким слід жити і працювати для загалу...
І ось як новий доказ сеї відвічної химерности жорстокої смерти мачухи, паде її нова жертва, новий ідейник-борець на важкому шляху труду і праці для народа, для вітчини...
1-ий Курінь ім. П. К. С. відчув болючо втрату одного із найбільш працьовитих, найбільш відданних для нього членів — 
ЗАБЛОЦЬКОГО ВОЛОДИМИРА.
Покійний, за час своєї кількалітної приналежности до 1-ого Куріння, був усе добрим і взірцевим пластуном, який не дав ніколи найменшої причини до нагани чи упімнення з боку Курінної Команди. Цілий Курінь бачив і цінив у ньому щирого друга, тому любив і поважав Його. Своїми душевними прикметами був він взором для старших, а точністю і совісним виконуванням обовязків давав гарний примір молодшим членам Куріня.
Скосила Його смерть тоді, коли Він, будучи в силі віку, давав як найкращі надії на майбутнє...
Пращаючи Тебе в останнє, Курінь засилає Тобі, Найдорощий Друже, привіт тихий і покірний, як тихим і скромним був Ти у свойому короткому житті: Земля Тобі пером!
У Львові, в марті 1928. Року
З Нашого Життя.
Проф.. І.Боберський між пластунами.
Проф. Іван Боберський, що довший час перебував в Америці, а переїзді загостив на кілька днів до Львова. Сердечно його витало наше громадянство, бо І. Бобецький – це один із невтомних каменярів нашого відродження, нашої культури і поступу. Йому передовсім завдячує свій великий розвій і поширення перед війною наш Сокіл, що має таке велике значіння у нашім націон. житті і що в ньому зродилися думки і почини великих чинів. Чимало прислужився проф. І.Боберський перед війною і для Пласту, спомагаючи його морально і матеріально. 
Між иншими привитало його для 24.11. с.р. і старше укр. пластунство Львівського Коша та верховні пл. установи запрошуючи його на спільну гутірку до своєї домівки. По привітливім слові Верх. Отамана та короткому оглядові пл. діяльности Дрота розповів проф. Боберський дуже багацько цікавих речей про анґл. Пласт. Його напрямні ідеї і їх переведення в життя, а дальше про вдачу і прикмети Анґлійців та їх добрі звичаї. Ось деякі думки з його мови, що відносяться до Пласту:
…Світ може обходити сьогодні 20-літній ювілей Пласту (1908-1928). За той короткий час поширилася пл. ідея всюди, де тільки громадянство дбає серйозно про виховання молодого покоління. Нині вже цілком ясно стоїть пл. гадка перед оком народів…
Творець пл. ідеї Пауелл – це висока, дещо худощава людина з веселими очами, стрункою постаттю і меткими рухами, що зрештою характеризує цілий анґл. нарід, бо він думає над тим, як бути струнким і метким у всьому.
Британський острівець бувби нині нічим, якщоб той нарід не мав в собі щось з мандрівного птаха, не мав тої рухливости й експансії, що гонить його в далекі краї. – Нині нема континенту деби вони не мали своєї посілости. В них є змисл і жадоба посідати і забирати для себе під правним позором. На те, щоби щось удержати, треба було виховати до сього молоде покоління; а тим вихованням саме править скавтінг. Скавт – це зн. слідець, той що все бачить, все чує, що очі все отверті має. Те слово є компліментом в анґл. мові і означає щось гарного і великого.
Анґлійці дуже поважно трактують життя. Такими є при праці і наче сваряться з всяким трудом та працею хочуть доказати, що мають рацію. Так чимсь поважним є і Пласт. Він – це вислід студій і думання над самим собою, це змагання виховати правдивого оборонця майна народу, що вдержавби своє. І сповнив домагання суспільности. Отсе ціла програма анґл. Пласту. Пласт – це не забава, а щось що сягає до глибини гадок душі, до її кроків, до якости нервів, що перетворює волокна мозгу і має витворити правдиву оцінку дійсности, конче потрібну для нашого організму власного і народного.
Пласт має приспособити до успіху, який є для 14-літнього хлопця побідою. Всі сили і змисли напружити, щоб здобути успіх!
Пл. молодь занимається всім, де можна виказати успіх. Найкраще діло зроблене, а не обговорене. Напрям анґл. Пласту є зачіпно-оборонний. Вишколити в жадобі до успіху і то морального і фізичного – се ціль анґл. скавтінгу. Словність у них найважніща; час, що полягає на точности, найдорощий, бо його не можна вернути.
Чимало цікавих відомостей подав проф. І.Бобецький про добрі прикмети і звичаї Анґлійців, якими повинен відзначатися кожний пластун та про життя анґл. Пл.-ів в Вінніпегу в Америці, але про те може іншим разом.
Опісля ставили присутні до проф. Боберського ріжні питання на що він давав короткі але влучні вияснення. (Його мову записано стенографічним письмом).
Спільна знимка при маґнезії скінчила милу і вельми корисну гутірку.
(...)
З пластового світу.
З Буенос Айрес повідомляють нас, що між тамошніми Українцями організують Пласт. Блищих відомостей про це відрадне явище поки що не маємо.
Міжнародний табор скавтів-експерантистів. В серпни сього року уряджує S.E.L.( Есперантська Скаутонова Ліга) пластовий табор в околицях Антверпену. Організація табору спочиває в руках Бельгійця: von Gulck a. Для тих, що не могли би брати участи в тому таборі організує S.E.L. неофіціяльний табор в Епіне (Epinay) біля Парижа. (Подібний табор відбувався минулого року в Еспанії в Піренеях.)
Найблище світове Jamboree відбудеться в серпні 1929 р. в Анґлії, в річницю повнолітности світового руху (1908-1929). Кошти побуту в таборі обчислюють приблизно по 3 шилінґи на день, себто за два тижні побуту 42, окрім коштів дороги.
ІІІ. Міжнародний Зїзд Морських Скавтів відбудеться в часі від 30.VII – 5VIII. с.р. в Тігани над озером Болотним (Balaton), а програмою – як в Копенгазі. Оплата буде виносити около 15 шілінґів.
Норвежський скавтовий табор відбудеться від 6-15.VII. с.р. під Ромедален. Скавтів інших народностей радо приниматиметься як гостей.
ІІ. Народний здвиг латвійських скавтів відбудеться в днях 20-29.VII. с.р. на морському побережі о годину залізничної їзди від Риги.
Чужинці, що хотіли би взяти участь повинні зголоситися до 1 мая с.р. ( в дорозі службовій). Оплати залізничі знижені. Оплата за харчі і тп. Около 10 анґл. шилінґів. (Кождий відділ варить сам для себе). Помешкання в готели треба замовити наперед.
На Словаччині повстала в грудні минулого року організація католицьких скавтів під протекторатом еп. Михайла Бубнича.
В Льондоні з кінцем р.1926 було 5:00 старших скавтів (роверів). Як переводять анґлійські скавти в життя обов’язок добрих дій, бачимо зі статистики випадків, в яких англійські старші пластуни жертвували свою кров для трансфузії. В р.1924 мало се місце 64 рази, в р.1925 400 а в р. 1926 аж 600 разів.
В Албанії скавтінг основано в р.1921. Тепер число тамошніх скавтів виносить около 3000.
На Алясці заложено перший скавтовий відділ, зложений з Ескімосів.
Після статистики з червня 1927. р. число скавтів на Угорщині виносить 16900.
В Персії і Тегерані повстали перші скавтові відділи, що числять вже около 2500 членів. Пласт остає там під опікою міністерства освіти, котре придоручило всім учителям закладати пл. відділи по школах.
В Спол. Державах Півн. Америки відбувся перший курс для пл. інструкторів – муринів при участи 33 членів.
В серпні м.р. відбувся девятидневний табор в Малядзі, для скавтів сінгапоре, Малякка, Негрі, Сембілян, Перак, Пенанг, Селянгар і Кедач.
(...)
Вднях 13. і 14. XI. минулого року відбувся в Варшаві VII. протиалькогольний конґрес, в котрого працях дуже діяльну участь брали представники польського скавтінґу.
На землях Чехословаччини істнують вже від п’ятнадцяти літ польські скавтові відділ, що числять тепер 450 скавтів.
Сього року польський скавтінґ обходить 500-літню річницю смерти Завіші Чорного.
Знаний австрійський скавтовий діяч «Рара» Teuber повернув до скавтової праці та обняв уряд комісаря для справ міжнародних.
В анґлійському скавтовому уладі впроваджено нові ступені: 1) Скавтмастер групи (The group zcoutmaster), що має провід над групою, зложеною з громади вовченят, пластунів і старших пластунів (rovers). 2) Старшого ровера (The district Rover Scout Leader)
В Анґлії вийшло теж урядове розпорядження, яке бере в охорону правну частину однострою та відзнаки пл. уладу. (Подібна устава існує в Спол. Держ.)
Вісти зі світа.
	Віднайдення незнаних Шевченкових картин. З Самари доносять, що в посіданні дочки коменданта. Новопетровської кріпости, з часів побуту в ній Шевченка, знаходиться сім незнаних досі його малюнків. Наркомос України веде з їх власницею переговори про набуття їх для українських музеїв.
На Підкарпатській Україні знайдено поклади кам’яного вугілля біля села Нижньої Апші. В місці, де жилу відкрито, має вона грубости 67.м. Геольоги припускають, що дальше в глиб та верства мусить бути далеко грубша.
На світі є тепер після обчислень 2796 мов. З головних мов, яких є 860 на Європу припадає 48, на Австралію 117, Африку 118, Азію 153 і Америку 424.
Альфабетичне письмо істнувало вже 1274 літ перед Христом. З того часу заховався недавно відкритий фінікійський народ та гробів ця в Бібльос.
В Ташкенті відбувся конгрес, на котрому рішено в протягу 3 літ впровадити латинську азбуку до мови Татарів і Туркменів.
На самоходових змаганнях в Америці осягнено скорість 333 км на годину.
Совітський уряд рішив утворити на Далекому Сході Жидівську республику і заміряє осади там около міліона Жидів.
Є проекти, щоби Ліндберґа зробити міністром воздухоплавства, однак він мабудь тої почести не прийме.
В Детроа роблено пробу порушувати літак електричним мотором. Проба удалася.
Один природник ствердив, що мотилі виділюють із себе перфуму. Не досліджено однак доси, чи ту перфуму виділюють вони із себе, чи беруть із цвітів.
З книжок і часописів.
Robert Leighton. Kiddi. Przeklad z angielskiego Olgi Ma komskiej. Poznan 1928 Повість зі скавтового життя.
What are the Red Pioneers. (Що таке є червоні піонери). Про комуністичний скавтінґ.
Good Scouting написала Vera Barclay. Про скавтінґ в католицьких пародіях.
Нові польські пл. видання: Inz. Kpt. Marjan Hetm-Pirgo: Kartoznawstwo I wojskowe wojskowe wyzyskanie terenu. Незабаром мають появитися Wskazowki dla harcmistrzow (переклад Aids to scoutmastership) I II/ Rocznik Harcerski, в склад котрого увійде між іншим збір приписів і розпорядків, обовязуючих в Z.H.P.
Книгарня св. Войтіха у Познані має щасливу руку, чого доказом нові видання не лиш релігійного змісту, але і з области життя пластового. Свіжі видання: 1) Harcerski kodeks honorowy. 2) знаменита Gaweda o gawedzeniu о. Воронецького, а тепер знова 3) T. Sopocko I O.Grzymalowski: “ Na tropach ludzi I wiezat”, про що хочу написати кілька слів. Є там науки, як пізнавати сліди возів, авта, мотоцикля, слід обуви, підходження – відтак сліди всіх наших блукань, а далі звірів пільних і лісових – та птахів, а врешті закування з табелями. Прекрасні ілюстрації, живий і гарний стиль, любов природи і щире замилування до життя пластуна, охота виробити у читачів обсервацію, бистрість, енергію, непохитність, второпність – се все робить книжку вельми вартісною і цінною. Книжка дає много матеріалу для праці втім напрямі. З надходом весни повинен читати і студіювати її кожний пластовий Гурток, Жерела, з яких автор черпав відомости – чисельні, друк гарний і прозорий, ціна доступна. (На 175 сторін 270 зол.)
Наша Земля, ч.1 1928. Ужгород, почтова скринька ч. 3. Жаліється, що Галичина за мало цікавиться Закарпаттям. Присилати книжки, часописі, робити прогульки, переписку вести і т.д. Адреса: Журнал «Наша Земля», Ужгород, почтова скринька ч. 3 (Се одинокий український журнал на Закарпаттю, ще й писаний фонетикою).
Жіноча Доля, Коломия, ул. Нова ч.1. часто приносять листи про Пласт. Ч..1-2. Містить лист і фотографію з судової розправи в Косові проти Пласту. В 4 числі є лист укр. пластуна зі Зєдинених Держав в Америці та пластунок з Волиня. Там і цікава стаття В.Іваненка з Америки: «Більше віри і свої сили». В 5. Числі знову лист пластунів з Америки, де розказано обшир ніше про пласт в Америці.
Ми молоді. Орґан протиалкогольного руху. Виходить раз на місяць; Рогатин, січень 1928. Р.І., ч. !. Адреса: Рогатин, ук. ґімназія.
Радісно витаємо появу цього часописа, бо він ставить собі завдання, вповні згідні з пл.. ідеєю і приходить з поміччю У.П.Уладові. Длятого кождий пластун(-ка) обов’язково повинен його набути запренумерувати і кольпортувати, бо кождий пластун не тільки сам придержується вповні абстиненції, але теж ширить її як найбільше серед свого окруження – Гарний формат того часопису, запал і віра, яким він навіяний та цікаві відомости з обсягу алькогольного питання мило вражають читача та сей час позискують його симпатії. Бажаємо Редакції того часопису як найліпших успіхів на будуче.
“Skaut”. Nr. 2 містить дуже багато відомостей з пластового життя. Про велике Jamboree інформує нас гутірка Баден Пауелла, відзначеного недавно орденом “Polonia Restituta”. Новий відділ: З минулого опису воєнну прогульну в 1846 р. Новелька «На снігу» і веселі оповідання з веселих курсів зацікавлять напевно молодих читачів. Деякі інструкції знайдемо і артикулі: Як урядити свято в честь Завіші і радієвім кутику. Цікаво написана книга лісової мудрости і численні звіти та великий умовий турній з нагородами кінчать число.
Виказ часописів, надісланих до Ред.подамо в слід ч.
Вісти з В.П.К.
Обіжчик Ч. ІІ/17. Відзначення.
ВПК . наділила в лютім с.р.
І. ст.пл.розв. Боднарчка Володимира в Станіславові бронзовим хрестом «За юнацький чин», за вратовання чужого життя.
2. пл. розв. Мартинюка Юлія в Станіславові «Свастикою заслуги» за взірцеве ведення куріння установ і діловодств.
        (Геф.діяльн.)
Обіжник Ч. 12/17
Обласний, інструкторський пластовий табор в Головах за Косовом для виконання пластових провідників.
(1100 м. понад поземом моря)
Вожд табору: Др. Любомир Макарушка. Табор треватиме від 5-26. Серпня. Збірка учасників табору І. серпня на Соколі. Звідси від марш через верхи до Голов.
В програму табору входять практичні курси з области теренознавства і картоґрафії, розвідчої та санітарної, служби, піонерки, та теоретичні з области пластової ідеольоґії, таборування, орґанізації і ведення пластових Гуртків та Курінів, історії розвою інших скавтових уладів і пр.
Таборова оплата 40 зол., платна готівкою в таких самих ратах, як на мужеським таборі на Соколі, до спільної для обох таборів каси.
Час оголошування до 30. Мая 1928. Р. Вимоги для учасників свого табору:
1)	Членство УУСП або оголошення до нього.
2)	ІІ пл. іспит та теоретичне підготування до третього.
3)	Можливо відбутий 1 табор кляси Б.
4)	Додатковою вимогою для кожного учасника сього табору впровадження при найменше 2 популярних викладів для селян з области: історії, земле звання України, кооперації, громадського вироблення самооборони, з области гіґієни, першої помочі в наших (...) тощо. Блищих інформацій уділює Василь Мархут. Л.Ч.Львів, площа Юра ч.5 Місць в таборі 40; найкраще зголошуватись Гуртками.
Обіжник Ч.13/17
ВПК поручила зорґанізувати літом 1928.
V. Жіночий обласний пластовий табор на Соколі.
Організатори 6. Гурток У.У.С.П. «Ті, що греблі рвуть» у Львові.
Табор треватиме від 3. До 31. Липня 1928.- Вожд табору скавтм. Дарія Навроцька, провід над прогульками обійми проф.. Стефанія Пашкевич.
В таборі можуть брати участь щойно пластунки-учасниці зі скінченим 15-им роком миття. Молодшим може виїмково дати дозвіл звязкова, беручи під увагу розвій фізичних сил пластунки.
Умови прийняття до табору:
1.І-ий пл. іспит. 2. Дозвіл родичів. 3.достаточні поступи в шкільній науці. 4. Лікарське свідоцтво здоровля. 5. Теоретична підготовка до 11-го пл. іспиту. 6. Поручення К-мди Куріня і звязкової чи опікунки куріня.
	В таборі відбудуться: підготовчі курси до ІІ-пл. іспиту, інструкторський курс для розвідниць і вірлиць та курси деяких іспитів вмілостей. Праця в таборі буде обнимати вправи з теренознавства, картоґрафії, орієнтації, слідження , підходження, таборництва, закування, куховарства, ратівництва, гіґієни, - впоряд, руханку, легку атлетику, спортові гри і забави, спів, гутірки – ватри на пластові та загально-освітні теми. Вправи будуть ведені практично і тому учасниці табору повинні перед табором приготовитися до них теоретично.
	Таборова оплата виносить 50 зол. (харчування п’ять разів денно - через чотири тижні), - платних в чотирьох ратах: 1. Рата 10 зол., платна до 10.4., 2.. рата 10 зол., платна до 10.5., 3. Рата 15 зол., платна до 10.6., 4. Рата, платна 10.7. в таборі.
Зголошення до табору враз з першою ратою оплати слати через К-мду Куріня до дня 10.4.1928. на адресу: М.Чиж, Львів, ул.Куркова 61.
Кожда пластунка бере зі собою до табору:
1.Пластова виказка. 2.Особисті документи. 3. Дозвіл родичів. 4.Свідоцтво здоровля. 5. Карта спеціялка (Пороги). 6. Приписовий однострій: шапка, хустка, блузка, штанці, спідничка (зелена), пояс, наплічник, палиця, светер, черевики в добрім стані на низьких запятках. 7. Щоденна суконка (або другий однострій). 8.Запасове білля і шнурівки до черевиків. 9. Руханкові капці, сандали або мешти. 10. Купелевий стрій. 11. Верхній одяг (плащ або куртка). 12. Фартушок. 13. Біла хустина на голову. 14. Сінник. 15.Два коци. 16. Простирала. 17. Рушник, мило. 18. Щітка до зубів. 19. Гребінь і щітка до волосся. 20. Голки і нитки. 21. Ложка і горнятко. 22. Ніж, вилка, ложка. 23. Дві стирки. 24. Мішочок і шнурка. 25.Сірники. 26. Олівець і більший зшиток. 27. Скакалка – Поручається брати: електричну ліхтарку, листовий папір, картки і почтові значки, фотоґрафічний апарат, музичний інструмент, далековид, компас, годинник, компас, годинник, полеву фляшку, подушку.
	Кожний Гурток (7 пластунок того самого Куріння) бере обов’язково до табору: 1. Ліхтарня, т. зв. стаєнна. 2. Шатро, 3. Малий (...) на прогульку. 4. Полеве підро. 5. Мішок. 6. Линва. 5-метрова. 7. Аптичка. 9. Спортове приладдя. 10. Сокира. 11. Дві лопатки. 12. Цвяхи (ріжні). 13. Хоруговки до закування.
	Обіжчик Ч.14/17
Обласний табор пластунів на Соколі.
(Організатори: ІІІ Кур. У.У.С.П. «Лісові Чорти»)
	В таборі може брати участь щонайменше пластун учасник зі скінченим 14 роком життя.
 	Кождий пластун, який зголоситься до табору, мусить долучити поручення Курінної Команди, дозвіл родичів, посвідку від зв’язкового, що є теоретично підготований з ІІ. Пл. іспиту. Табор триватиме від 2 – 25. Серпня 1928 р. включно.
	В таборі головно буде переводитися теренові вправи з підходженням, слідженням, як також взірцеву піонірку (будова линьових кладок, дараб і т.п.). Рівнож буде можна здавати іспити вмілости, звязані з полевим і таборовим життям. Вправи будуть переводити фахові інструктори.
(...)
Обіжчик Ч. 16/17
	Головна Управа Новиків подає до відома:
1.Г.У.Н. розписує конкурс на гимн новиків і церемоніял прийняття новиків по корень квітня с.р.
2. Взиває всіх впорядників, які вели працю в Гуртках після 7 проб, поміщених в «Молодім Житті» з 1925. Р., щоби подали свої завваги у напрямку, як належало би змінити вимоги зглядно їх доповнити.
3. Пригадує обовязок надсилання звітів.
4. Г.У.Н. усталить матеріял іспиту для впорядників новикін, який увійде яко умова до ІІ пл. іспиту.
Обіжчик Ч. 17/17
Спротиви і відклики
	Деякі члени і частини УПУ. завели противні приписам «протести» проти рішень вищих пл. властей в поодиноких справах. Протест-спротив є все висловом невдоволення, отже проявом браку карности. Пригадується отже, що в Пласті є дозволена тільки критика приказу по його виконанню, але очевидно критика оправдана з наміром усунути в майбутнім це, що несовершенне. Таку критику пл. власти обов’язково совісно розважають і що оправдане принимають. Зате форма «протесту» є і шкідлива і безцільна. Шкідлива, бо є висловом недовіря в совісність цих, в яких руки віддано провід і право вирішування справ, а безцільна, бо не глядить в майбутнє, тільки наче домагається повороту вспять і поновного розгляду справ тими самими людьми, які, як вміли найкраще справу вирішити і узгляднити обставини, про які «протестуючі» зараз зівсім не знають. Ще можлива у Пласті виїмкова форма «виклику», цебто в час, відразу до приказуючи власти звернене прохання узгляднити в данім приказі з далекойдучими наслідками якісь окремі місцеві обставини. Це допускаєме і вказане в справах в яких можна передбачити важкі наслідки приказу, незалежні від пластових прикмет самих членів Пласту.
Обіжчик Ч. 18/17.
Про приймання й активну діяльність членів У.П.У.
З огляду на стверджені в кількох випадках занедбання Курінних Команд що до добору приниманих до У.П.У. членів, пригадує В.П.К. приписи «Життя в Пласті» (Тисовського) ст. 6: «Як приймають до Пласту нового члена» точка 2. І ст. 50. припису про це, як осуджується злі поступи в школі. Що до прочої здатности члена до Пласту обов’язані Курінні К-мди усіх трьох союзних Уладів ( отже У.У.Н., У.У.П.Ю. і У.У.С.П.) припильнувати, щоб всі члени були строго наглядані і в разі провин против пластового закону дорогою справедливо і приписові примінюваних пластових кар (гл. «Пл. приписи й розпорядки» ст.. 74-77) були з У.П.У. усувані. Члени Пласту мусять бути пластунами і то не тільки на пластових сходинах, але загалом все і всюди; инакше вони злишний нам баляст, що спиняє діяльність і підкопує повагу У.П.У.
Курінні К-мди провірять в своїх Курінях, чи приняття нових членів в часі останнього чвертьріча 16. Пл. року і першого чвертьріча 17 пл. р. відбулося вповні формально (головно що до членів, які вже коли небудь в Пласті були і з нього виступили, або були вичеркнені або перенесені з іншого Куріня і т.п.). В разі відкритих неправильностей сей час прийняття уневажнити і, коли нема нічого противного приписам, наново як слід всьо перевести.
(...)
Український Національний Музей-Архів при Укр. Інституті Громадознавства (заснов. У.Г.К. в 1923 р.) приймає в дар. На переховання та купує ріжні матеріяли: 1.) з визвольної боротьби українського народу, 2.) памятки з укр. старовини і мистецтва, 3.) матеріяли до історії укр. еміґрації, 4.) відомости про укр. памятки, що знаходяться в чужих державах. До цього часу зібрав Музей-Архів до 50000 памяток. Кождий пластун (пл-ка) повинен присилати туди вичислені пам’ятки і других до сього заохочувати. Адрес:Praha III, Serikova ul.4|3/ C.S.R.
Українську Стрілецьку Громаду (Ukrainian Legion, засновано в Філядельфії Па. Її ціль: а) зорґанізувати всіх бувших членів Укр. Армії; б) плекати державну традицію укр.. народу та Укр. Армії; в) нести поміч інвалідам Укр. Армії; г) нести моральну і матеріяльну поміч своїм членам. Між иншим рішили одні збори Укр. Стр. Грм. уділити матеріальної помочі укр. Пластові.
Ржевніци, 17. І. 1928.
Пластуни-радіотехніки! Чи може таких немає? Чи може ніхто не цікавиться радіотехнікою? Якщо всеж таки хтось цікавиться радіотехнікою, а може навіть має власний апарат, най пише на адресу : V.Koval.Revnice ul. Mnisecka c. 391. ceskoslovensko.
Чув, що Лісові Чорти мають щось подібне, може написалиб нам! В таборі на Соколі було радіо; цікаво булоб довідатись про ще блище! Гурток Р. С. Пугач. в Ржевніцах біля Праги має радіоапарат та радоб навязав зносини з пластунами(-ками), яких це цікавить! В. Коваль провідник гуртка Р. С. Пугач. Скоб! Пугу!
ПЕРЕПИСКА РЕДАКЦІЇ
3. Курінь Ст. П-ів ім. О. Вахнянина в Празі!
З приємністю прочитали ми Ваше письмо, де висловлюєте цінні думки відносно часопису “ Мол. Життя”. Належите до тих немногих, що їм лежить справді на серці пл. преса та пл. виховання в се нас піддержує в нашій праці в тому напрямі. Для Вашої потіхи замітимо, що проекєи, які ставите і подібні думки вже обговорювано і розважувано на засіданню видавн. комісії і в тому напрямі робиться все, що під дану пору можна зробити. Дещо з Ваших думок вже переведено в життя.
Дякуючи за цінні уваги, просимо й на будуче висловлювати свої критичні замітки відносно пл. Преси та помагати нам своєю співпрацею. Скоб.
Прижмурене Око! Присилайте дальше “З дневника команд. табору”.
В. Білас. Трускавець. За все дякуємо. Деякі Ваші загадки ждуть своєї черги. Вірш покищо не помістимо. Однак пробуйте своїх здібностей в тому напрямі.
Я. М-О! Стаття піде в сл. ч.
Р. Монцібович, Австрія. Стаття кидає дуже цінні думки; жде своєї черги. 
І. Будзіцкий! Вірш піде хиба як заклик до руханки і спорту.
Автор комедії “Імітований Однострій”. Комедія цілком можлива. Зі зміною наголовка і деякими поправками можемо її видати хиба аж по літних феріях, бо тепер на черзі инші книжки. Напишіть, чи заждете, чи рукопис Вам звернути.
Шкаралупка! Загадки з укр. історії дуже пожадані! Уложіть і присилайте.
Гордий-Межеріч. Такі драстичні справи не хочемо наразі містити та зате подаємо те до відома, кому сього треба.
Вуж. Не містимо! Описуйте щось гідне наслідування. 
Статті авторів, що їх не споминаємо, ждуть своєї черги.
До жовтня 1927. р. редактором “М.Ж.” був Кравців Богдан. Ч.8 . і 9. за 1927 р. зредагував Ісаїв Петро сам, а Ч.1-3. за 1928 р. разом з п. Богданом Заклинським, при чім в сім числі відділ з пл. світу і “Вісті зі світу” та “Пл. вправи” зіставив Верес Роман, ст. сам. пл.
“Вже тепер треба замовляти зелене полотно (гіґієнічне) на пл. Сорочки, штанці, суконки в Кооперативі “Союз промисловців Гуцульщини” в Косові біля Коломиї. - По ціну, прібки і з замовленнями — звертатися на адресу звязкового 25. пл. к. Горьового Михайла в Косові б. Коломиї. Кооператива виробляє килими, фартухи, капи, портієри і т.п. Замовляйте чимскорше!
Похибки в ч. 1-2 1928. У “Вісти а В.П.К.” має бути Андрій Дідик, а не Степан. Не з вини Ред. около 500 примірників вибито перед 3-ою корректою і в тих має бути на стр. 9:...членів Селопласту 600, а ремісн. 250; на стр. 12: “Проти орд Джінґісхана”. Маловажні похибки поминаємо.
Шатра, 
матерію на однострої, капелюхи і все, що лише потрібно пластунові з пл. виряду, належить спроваджувати виключно через 
Пл. Постачання. 
Шатра до набуття в ціні 56 до 200 зл. Точних інформацій уділіть ПЛ. ПОСТАЧАННЯ.
Купуйте найліпше 
МАСЛО 
десерове
 тільки в рідній установі, 
в склепах 
“МАСЛОСОЮЗУ” 
у Львові та на провінції.
“Трикотарня”.
 Перша українська робітня волічкових виробів. 
Поручає в найліпшім ґатунку: 
Весняні костюми від вол...... 15-65 
Жакети.................................. 25-30 
Жін. і Муж. Пульовери........ 25-27 
Камізельки........................... 25-30 
Камаші..................................... 4-8 
Ташки...................................... 6-8 
панчохи (вовняні)................... 6-8 
Скарпитки............................... 4-8.
Замовлення приймає пл. постачання
