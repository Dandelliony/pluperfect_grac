По конфіскаті наклад другий.
Виходить раз в місяць. Ціна 50 сот.
МОЛОДЕ ЖИТТЯ
Часопис українського пласту.
1995р. Львів. Дня 15 Червня. Ч. 5-6.
MOLODE ŻYTTIA: The Official organ of Ukrainian Scout Movement,
„YOUNG LIFE” Addr. Lwiw, Dominikanska 11.

ПІДЧАС ФЕРІЙ
Не кождий пластун чи пластунка на стільки щасливий, що зможе провести життя в таборі чи на мандрівках.
Але зате дуже багато буде сидіти на селі і нудитися забуваючи, що належати до пласту, се не лише особиста приємність, але пластові ідеї мають на меті любов ближнього. Любов ближнього і то дуже ближнього, бо по народности, може кождий пластун чи пластунка проявити підчас ферій з великим особистим вдоволенням, а на славу пластової орґанізації.
Не в читальні чи аматорському кружку для пластуна місце. Там робота вже для старших пластунів, що зі школою не мають спільности.
Що кождий пластун чи пластунка моглиб одну дитину навчати читати самозруміле. Бо можна пр. дуже легко вчити тих дітей читати, які пасуть худобу.
В неділі можна навчити дітвору гор і забав тих самих, яких ви навчилися в школі.
Пластунка може навчити сільських дівчат а пластун сільських хлопців наших народних танців оскілько очевидно самі вміють. Бож признаєте, що поза Гуцулами ніде не знають свойого танку, а танцюють „канади“, „пітаєра“ і т.п.
Де є став чи ріка уладити конечно змагання в плаванню з парубоцтвом. Навіть попросити читальню чи кооперативу а то й місцевого священика про нагороди, - (читальня може дати добру книжку, кооператива кілька ще на весну дати в нагороду, священик хочби слюб за знижену ціну а то і даром). Як уладжувати ті змагання звернутися за вказівками до Спортового Союза. Очевидно подбати щоб до змагань не ставали наге, а в коротких пливцях chwimmhosen, які дуже легко вшити на селі.
Власним приміром заохотити до збирання лічничих ростин дітвору і старших. Побоюватися, що ти ростин не стане, нема й дуже чого, бо наші батьки шанували ліси, а чужинець їх винищив для своєї користи. Така сама доля жде і лічничі ростини. А буде то один з способів дати нашому непорадному селянинові жерело удержатися при життю і паном на своїй землі.
Можна легко творити місцеві музеї памяток от хоч би воєнних. Коли се при школі неможливо, ані священик не дасть згоди, щоб ті предмети розвішувати довкруги церкви, то можна се зробити чи при читальні, чи навіть в сінях власної хати. Предмети розвішувати рядками на стінах, приліплюючи на кожній карточку з назвою села, року, роду стрільна, а також на котрім місці знайдено, тай випитати в людей чи то по Москалях, Поляках, Німцях і т.п. З часом коли наші Музеї в столиці поширяться можна буде їх туди віддати. (Але обережно з повними ґранатами, набоями!!). Звичайні відломки ґранат представляють вартість, а навіть кусники кільчастих дротів. Бож ріжного роду їх вживано.
Списати далі, що село переживало від 1918 року по нині пр. хочби у формі задачі, се святий обовязок кождого пластуна чи пластунки! Тільки тут мусять бути точні назвиска, факти! Не „бляґа“ - А знаю, що того не до оцінюєте! – Коли я звернувся з таким проханням до учеників то всего один написав. – А ми хочемо мати історію! І як зможемо мати її, коли до нині підручником нашої визвольної боротьби в 1918 р. се підручник польського генерала, а наші нічого не написали! – Записки віддавати або пересилати до бібліотеки Наукового Товариства Шевченка.
Селянські сини повинні подбати про поширення гігієни серед своїх. Переконати, щоб не їли всі з одної миски, самому вибудувати погребок (виходок): пояснити чому не повинні падлини викидати за пліт, чи в воду, а навіть самому при нагоді закопати в землю; намовити, щоб не прали на ставі чи ріці а в дома – (се також дуже вплине на се, що заразні недуги на наших селах будуть менше поширюватися). Ось стільки роботи для тих, що будуть сидіти на селі. Коли бодай 10 процент пластунів дещо в тім напрямі зробило, то піднесласяби дещо наша культура по селах.
Ст. Гайдучок.
ПЛАСТУНИ Й НАРОД
(Кілька заміток на часі).
Наближається літо, вакації – час прогульок і таборів. Як минулих років так і тепер знова кількадесять пластових гуртків відвідає сині Карпати. Знова кількасот молодих сердець зустрінеться з мешканцями сих дорогих гір, з богатими душею та вбогими своєю долею, несвідомими своїх завдань в боротьбі з нею – Бойками та Гуцулами. Пластуни, що в основу своїх змагань поклали зближення до природи, зійдуться з людьми, що все своє життя проводять на її лоні! Та чи справді вони зійдуться? Чи бодай одна сторона винесе користь із сеї зустрічі? Над сим питанням слід нам призадуматися.
У мене перед очима кілька образків із одної пластової прогульки в тухольські гори:
Після довшого маршу ми посідали на бальках при дорозі, відпочати. Дорогою проходить якийсь нанашко і зрівнявшись з нами поздоровлює: „Дзіндобри!“ Відповідаємо „дай Боже здоровля“, і питаємо чому говорить по польськи. „Ба“ каже трохи завстиджений, а ще більше злий здається на нас і на себе, і скоро йде далі. Иншим разом ми зайшли до обору якогось богатого ґазди. Дають нам води чи молока, але дивляться на нас із велким недовіррям, очевидно здивовані, що чують ніби свою мову. Далі ґаздиня обзивається: „Але ви Поляки, правда?“ І всякі наші переконування мало помагають. Наш одяг, однострій ніби військовий, далі наше заняття є для них ознакою чогось чужого, а навіть ворожого. А почім же іншим можуть нас пізнати?... Ще інший образок. На полонині зустрічаємо молодого пастушка. Товариші обступили и випитують, з якого він села, чи є в селі школа, вкінці як називається вчитель. „Штонь Никола“ відповідає хлопець. „Якесь дивне прізвище“ кажуть товариші, не знаючи очевидно, що „штонь“ се те саме що „мабуть“, а щоби довідатись прізвище, треба запитатися „як пишеться“, не „як називається“.
Отакі образки здавна вже врізались мені в пам'ять. Вони ж є типовим прикладом нашого відношення до рідного народу. На прогульках ми все звертали увагу на чудові околиці, краєвиди, маємо вже й пластові альбоми всяких знимок, а люде не менше принадливі від тих чудових гір, в яких вони живуть, чомусь нас не цікавлять. Ми не знаємо, ані не розуміємо їх, а вони нас. Винаж тільки наша, бо ані не стараємося близше їх пізнати, ані не даємо їм пізнати себе, шаших цілей і змагань1). Минаючи вже наш народній обовязок, забуваємо навіть,що самого пластування, особливож пл. порадности можемо навчитися більше від Бойків та Гуцулів, чим від червоношкірих, бо на рідному ґрунті.
Сими словами я бажавби дати товчок до безперечно потрібного нам зближення із сими нашими „меншими братами“ (на ділі в дечому більшими від нас). І тут наші завдання були б двоякі: 1). дати їм все корисне, що ми можемо дати, а що ми маємо завдяки нашому висшому суспільному становищу, знаню і культурі2) і 2). взяти себто навчитися від них того, чого ми не знаємо, а що мають вони через своє життя серед природи. Значить жде нас тут немала праця, до якої треба навіть наперед приготовитися. Передовсім треба бути певним, що своїм поведенням зуміємо зєднати собі довірря і прихильність кождої зустрічної людини. Для сього корисно перед прогулькою заосмотритися в більший засіб дібраних народніх анекдот, веселих оповідань, хорових пісень і т.п. З усіми навязувати зараз дружні зносини, гоститися харчами, робити спільні знимки і давати їх людям на спомин (пізніше передавати іншим гуртком або посилати поштою). Тоді й можна братися до роботи. Але й тут треба мати усе заздалегідь приготовлене й випробоване, значить оповідання в популярній формі з історії, особливо з минувшини околиць до яких вибираємося, з землезняння, природознавства, техніки, суспільного життя та про найновіші події в світі. Можна навіть брати з собою і читати красші і більше зрозумілі виїмки з української літератури. Далі розказувати про те, чого ми отсе шуляємось по горах, чого ми тут шукаємо, та що ми думаємо колись зробити. Тоді і можна й похвалитися,  чим ми ріжнимося від других людей, як ми уміємо собі радити, як ми робимо шатро, як порозуміваємося з віддалі, а тоді певно нащадки Довбуша, фахівці в подібних справах, схотять нас не одному корисному навчити. І мені здається, що знайдемо тут не одно нове і цікавіше може, як у самих плаях і дебрах.
Зазначити б ще, що пластуни ночуючи нераз з вівчарами на полонині, чи з рубчаками в лісі мають добру нагоду придбати дещо і для української етноґрафії, здобуваючи одночасно і для себе правдиве знання рідного народу 3).
На отсе все повинні звернути увагу передовсім спеціяльні прогулькові пластові гуртки, як Лісові Чорти – й другі, що творяться в останньому часі з метою поглиблювати окремі ділянки пластового знання. Крім визначення самої тури, (що звичайно буває непотрібно велика), кожда пластова прогулька повинна мати визначений плян праці, що на ній мається осягнути та, що корисного зробити. Набутий за поміччю прогульок пл. досвід, нові пл. відомости та звіти з якої небуть корисної праці повинні бути подавані до відома всіх пластунів через пл. пресу. Там пластові прогульки будуть ріжнитися від прогульок всяких принагідних туристів.
Ох. ст. пл.
1) А ще чайстійше буває, що всякі прогульк..ці, не виключаючи пластунів, своїм поведенням відчужують і знеохочують до себе народ, починаючи пр. показував ати свою висшість глузуванням чи насмішками, очевидно в думці, що отсей Гуцул чи Бойко сього не бачить або не розуміє Пр. ред).
2) Не значить се, як се траплялось на жаль останніх вакацій, щоб пластуни брали з собою тютюн та провадили ним всяку вимінну торгівлю (так! так!) Пр. ред.
3) Як братися до записування матеріалів для української етноґрафії повчає і подає обширну літературу книжочка В. Гнатюка: „Українська народна словесність“. Видання Союза Визволення України. Відень 1917.
ТИЖДЕНЬ В ТАБОРІ ФРАНЦУЗЬКИХ СКАВТІВ.
Заходами паризького пластового полку ім. Генриха IV. (L’ Associati’on Locale du Lycée Henri IV). В глибині величезного лісу недалеко коло Фонтенбльо  був влаштований на Великдень мин. року скавтовий табор, у якому мені довелося прожити цілий тиждень.
Перш ніж подати свої вражіння винесені з сього табору. Треба сказати кілька слів про сам полк, про його провідників і про місцевість, у якій від був розташований.
Пластунський полк імені Генриха IV. оден з найкрасших у Парижі. Він складається з трьох груп (чет) й одної стаї вовчат. Керовником сього полку є місцевий комісар (опікун) – Сірий Бик, по професії лікар, його помішником є артист-маляр і педаґоґ Балю.
Під табором вибрано велику поляну з рідкими розкиданими по ній деревами і рідкуватим ґрунтом. З півдня і півночі захищали її невисокі гори зі скелястим без жадної рослинности гребінем,навколо оточував сосновий бір. Край поляни,недалеко шляху,що йшов з селе Арбон било з під гори джерело холодної, кришталевої води. Се штучно вимурована з камню, глибиною не більше 1 метра криниця, в діжу завбільшки, через край якої срібним струмком стікає вода. Таких криниць у сій місцевости було чимало, бо вони давали воду, що йде по бетоновим трубам десятки кілометрів аж у Париж.
Табор мав форму довговастого чотирьохкутника, розбитого рівнобіжно шляхові на віддалі 100 кроків. З півночі на південь по фасаду йшли через кожді 30 кроків впродовж: штаб; „коло ради“ з матом посередині, на якім маяв французький трьохкольоровий прапор, а над ним фана святого Юрія- червоний хрест на білому полі; їдальня – колом викопаний рів,що заміняв лавки та стіл, від якого цілий табор прозвано „табором круглого стола“: кухня, де горіло одноразово до 3 до 5 вогнищ; і кроків за 30 від неї джерело. По другій задній стороні чотирьохкутника йшла вулиця палаток з банком проти „кола ради“, кооперативом проти їдальні і умивальнею проти джерела, яка уявляла декілька повішених на деревах брезентових мішків з водою, яку можна було випускати через кран. За чотирьохкутником табору на північ викопано рів на виходок. Природа зустріла нас досить суворо. В першу ніч вдарив такий холод (-6˚!),що позамерзала довкола вода і все вкрилося білим пудром морозу. Але коли сиву пелену ранішнього туману розрізав червоний діск сонця, все повеселішало і стало зовсім тепло.
Не легка річ було налагодити харчування декількох десятків хлопців (під кінець табор нараховував коло 50 душ), але завдяки енерґії старших пластунів всі труднощі були усунуті і ми мали що дня нове „меню“. Може сі страви не дужеб смакували в Парижі, та в сосновому лісі зявляється такий апетит, як у вовка, тому вони здалися усім верхом кулінарного мистецтва.
День проходив приблизно так. Вставали майже разом з сонцем, напів голі робили руханку, потім умивалися, чистили зуби, одягалися і йшли піднімати прапор. При сій нагоді Балю виголошував оден з своїх уроків моралі. Далі пили каву, прибирали палатки і ждали на „інспекторський огляд“, якому підлягали не лише палатки, а й руки, зуби і ноги скавтів. Коли хто забув їх помити, то його заразже заставляли привести себе у належний вигляд. Після огляду сніданок а потім йшло навчання ріжних скаутських умілостей, як напр.: вязати вузли, розводити вогонь, розбивати палатку, читати сліди і т.д. аж до 12 години.
У південь обідали, і мали 2 години „сієсти“ (спочинку), у часі яких кождий займався своїми  особистими справами: писав листи, ходив у кооператив купувати цукорків, або яких инших ласощів, чи просто лежав собі у холодку в палатці.
Після „сієсти“ аж до вечері, яка бувала годин 6 або 7 робили ріжні екскурсії, стріляли з лука, грали в свинки, кидали копя, або йшли збирати цвітки та полювати на гадюк.
Після вечері – „Таборовий вогонь“, який розкладався на вершку скелястих гір і навколо якого сідали всі кругом. Мов стародавній жрець - друїд Балю з ріжними церемоніями роспалював велике вогнище і починав зібрання. Спершу йшли шаради та ріжні коротенькі оповідання, а потім офіційна частина: приведення новиків на присягу вірності скавтомову законові та „тотемізація“.
Після звичаю „E.D.F.“ кождий скавт сієї федерації одержує при вступі скавтське імя – здебільшого назву якого-небудь звіряти з відповідним епітетом. Ся назва затверджується на таких сходинах коло таборового вогню і після того спалюється урочисто шматок березової кори. В сьому й полягає „тотемізація“.
Коли весь програм вичерпається, то співають індіянські та скавські пісні. Годин у 10 або і 11 йдуть спати й у таборі запановує всевладний сон.
Так непомітно пробіг тиждень не захмарений жадною неприємною пригодою, або нещасливим випадком. З довших екскурсій була лиш одна – до печері, в котрій, здається за часів Людовіка XV, жили розбишаки, яку тепер показують наївним туристам, беручи по 2 су з кожного. В таборі не було „розваг“ у міському розумінні сього слова, та проте се трохи суворе життя заповнене грами і працею давало всім здорове задоволення та якийсь приємний спокій.
Французькі діти, з якими довелося прожити цілий тиждень зробили на мене дуже гарне вражіння. Не можна було інакше як з почуттям глибокої симпатії ставитися до сих милих і вихованих хлопців, жвавих, веселих і співучих як птахи. Найбільше мене зацікавила в їх праці організація банку, директором якого був 14 літній „Пат де-Ша“ (кошача лапа). В перший же день вся готівка була зібрана та внесена в банк. Кождий хто мав конто міг купувати в кооперативі товари на суму рівну його капіталові.
25.- IV. зранку палатки були згорнуті, місце де був табор старанно прибране, речі спаковані й одвезені на ручному візку до найблизшої залізничної стації, а вечером всі вже були у Парижі.
Paris.
Олексій Яремченко.
З НАГОДИ ПЛАСТОВОЇ ВИСТАВКИ
Назначена на дні 7. до 14. червня с. р. пластова виставка – відложена! Не з вини комітету який тричі розіслав був докладні поучення і пригадки – а з причини може самої таки пластової молоді, зглядно деяких курінів, ще не подбали, щоби на І. спільну виставку пластунів галицької области вислали предмети, які гідно заступалиби самі куріні – а на загал виказували належний поступ в пластування нашої молоді.
Де соревновання поодиноких курінів, а в куріннях поодиноких пластунів? Деж доказ, що пластуни горнуться до вивчення ріжних умілостей, яких вислідом булиби справді гарно, солідно і взірцево виконані показові предмети на виставці?
Скажіть, чи Вам хто забороняє зробити кілька ґіпсових відтисків зі слідів людей чи звірят на прогульці за містом? Чи не вільно може пластунам на гарних картонах в дубових рамках за склом розмалювати взірцеві таблиці до до науки знакування, або на більших пр. 1 м. Х 80 цт. почванитись портретом свойого патрона з виписаною під ним „курінною“ його житєписю буквами відповідними до часу, в якому жив він? Яка влада не дозволила пластунам виконати такий портрет гафтом зглядно аплікаціями? Як довго ждати на декораційні написки з пластовими кличами у рамках, або на плякати з пластовими символами, щзо мають прикрашувати Ваші домівки? Чи й того Вам не вільно виконати з глини, ґіпсу або аквареллю, чи тушом на білому картоні у „власноручних“ рамках?
Я сподівався,що бодай один курінь виконає спільними силами на показ взірцеву цілу обстановку домівки: стіл, крісла, лавочки, столики, шафки, аптечку, образи (рами), кличі, „пластову готовність“ і „поділ праці“, все те в рамках до стилю прочої обстановки. А сіж річи дадуться зробити не тільки з дерева, а з плетінки й т.п. Віддівочих куренів слід жадати крім звичайних, давно вже до знудження звісних „жіночих робіток“ - кілька ориґінальних – хочби скромних прикрас – ужиточних для пластової домівки у вигляді занавіс на двері, застілки на стіл, вивіски з емблємами на стіну – по змозі в рідному стилі в пластунськім характері.
Можна на сю тему записати десятки сторінок – що впрочім Ви самі знаєте – та хочу звернути увагу на ще одну засаду важну для праць пластуна: робити все, що має практичне примінення в життю, головно в життю пластуна, а коли щось має бути для прикраси то нехай воно дійсно викликує своїм виконанням та формою естетичні почування! Бож годі давати на виставку пр. якісь рисунки виконані брудно – недбайливо, чи чванитеся моделями, які не відповідають своєю конструкцією справдішній будові даної річки.
Правда! Декілька курінів надіслало гарні предмети – виконані дбайливо – але се або мало практичні річи, або мало цікаві, бовже всім звісні – або так на загал дрібні – що при недостачі більших, а надзвичайних предметів – самі не викличуть вражіння.
Тому конечким являється – аби всі курінні страшини подбали про безпроволочний розділ праць на час великих ферій, щоби на загальну виставку, яка відбудеться з кінцем пластового року т. є в жовтні кождий курінь прислав кілька промислових більших праць достовірної власної роботи – а тоді попри них і інші дрібні річи наберуть відповідної вартости. Так зможуть глядачі набрати якогось переконання про дійсний стан роботящости пластунів у ріжнихділянках пластування. Не забувайте, що прислані предмети після провірки оціночною комісією можуть бути зіставлені поділам або по куріням залежно від якости й скількости експонатів. В кождому разі будуть вони списані на окремій карті по куріням й по ділам, до якого кожда річ належатиме, враз з оцінкою їх виконання й вартости, - а тоді наглядним буде в котрому куріневі поступає пластування як слід!
Тож негайно до праці! Використайте час ферій – нехай кождий пластун виконає тільки два предмети – але солідно – а весь курінь одні спільну працю – а здивуємо всіх! Більше довіря в свої сили – більше охоти – жадайте докладних списів предметів, які можна виконувати на виставку! Порозумійтеся з иншими курінями! Пишіть до Львова по нові пояснення та списи – а вишлеться каждому на подану нам адресу! Надіюся оглядати небуденні предмети з обсягу таборного життя, столярства, деревяних виробів, кошикарства, господарства, метелевих виробів, кравецтва і шевства, то є цілий одягпластуна від капелюха до черевиків, з обсягу римарства, механіки, електротехніки богато моделів головно з пластового життя, виконані в розмірах 1 dm. за 1 m. дійсности, вірні в найменших дрібничках й пригожі до наслідування, як на примір: сцени з життя пластунів у зимі, на весну, в літі, в осени, в домівці, в природі, на воді й т. д, причім особи пластунів будуть з плястеліну, ґіпсу – в кінці з вати, шматки й т.д. з природних ростах. Напевно побачу моделі церков або цілих загород, рівнож в розмірах 1 dm. за 1 m. Всіх цікавити мусять незвичайні образи й різьби хочби й з пластового життя, виконані справді на виставку, в рамках й т.д. – Взагалі перегляньте списки вислані Вам 20. березня с. р. – а зрозумієте в чому річ.
Тож до праці з надією на першу нагороду за найкрасше виконання!
До побачення на виставці!
М. Ф – ч. 
Як радить собі пластун?
Кілька порад мандрівникам.
Не знаю чи може діждемся другого підручника мандрівництва (перший доволі скромний але й добрий написав Л. Будзиновський „Туристка“), тому й подаю сих кілька порад для мандрівників - пластунів.
Чим менший гурток, тим легше мандрувати. Найменше треба 3,щоб в нещастю могло двох одного перенести, чи один міг остати кола захорівшого, а другий поспішити за поміччю. В гуртках, що мають більше як 5 людей справджується дуже часто пословиця „скілько голов тілько розумів“.
Наплечник мусить мати ремені широкі щоби не вгризалися в ремена Минулорічний досвід навчив,що мандрівки, які мають на ціли тільки число кільометрів, дають звичайну втому тіла й отупіння духа. Увага мандрівників звернена не на красу природи, інтересне окруження, але на се чи багато кільометрів перед ними. Що в мандрівку треба добирати товариство рівне віком і силою є само зрозуміле. Хлопець 14-літній не може мандрувати з 17-літнім.
Пускатися в дорогу ранком, щоб до полудня пройти як найбільше а пополудне використовувати на відпочинок. 
Відпочивати стоячи, а не сідаючи. Що годину малий 10-мінутовий відпочинок. Все ліпший відпочинок за селом чим у селі, ліпше ночувати у стодолі чим у селянській хаті. Часто мандрівники нагадують верблюдів, як тільки дірвуться до води. Пють стільки її, немовби вона мала вистарчити на тиждень. Забувають, що спрага не лежить в жолудку, але в горлі. Вистарчить переполокати горло водою а спрага вступиться. Колиж напємося води, робимось охлялими і тяжкими. Пріємо ще більше і тратимо через те ще більше енерґії. Тому-то пити найменше води, чи плинів, так як се роблять спортовці (очевидно не наші) під час тренінґу.
Воду до вжитку фільтруємо так, що перепускаємо її через верству піску або потовченого деревляного вугля.
Колиж таборує цілий гурток і маємо зі собою ведро, то Фріцше радить робити з нього апарат до фільтровання. В стінці ведра з долу робити отвір, заправляємо туди рурку, насипаємо в відро вугля чи піску й апарат готовий. В одній годині маємо 6 літрів чистої води до кухонного вжитку.
На мандрівку не порадно брати електричних лямпок, бо бактерії переходять вохкістю і через цілу дорогу лямпка не до вжитку.
Щоб літом ухоронитися перед соняшним ударом і його дальшим наслідком запаленням мозку, зовсім не треба капелюха на голові. Природа сама дала нам покриття на голові. Треба вважити конче на неослонений карк, де лежить продовжений стриж. Се дуже вражливе місце і тому підчас мандрівок треба його закривати білим платком. Те саме робити, коли беремо соняшні купелі. З досвіду носять Араби білий турбан, який спадає їм на карк, а наш селянин літом капелюх з широчезними крисами.
Коли ми зігріті, а хочемо пити воду, то вмочуємо пальці рук в воду і держимо кілька хвиль. Можемо пити сміло воду а се нам не пошкодить. Чому? – кров за сей час вся переплила через пальці і вирівняла температуру у всіх внутрішніх орґанах иншими словами: охолодила їх.
подає Blueboy
Дівочий Пласт у нас?
(Голос в дискусії над статтею „Пластунки“ з М. Ж. ч. 3. 15. IV. 1925).
Стаття тов. „Пластунки“ похвальна тим, що мостить дорогі діяльній участи жіноцтва у творенню дівочого Пласту. І певно правдиве, що „про дівочий Пласт багато говориться, а нічого не пишеться“. Додавби я тільки: „говориться богато мабуть приватно так, що не чують сього сі, яких воно і цікавить і які мають щодо сього свій погляд на основі власних помічень“.
Виходилоби зі статті, що від початків дівочого Пласту у нас, себто від 1920. р, не маємо означеної, усталеної, ясної ціли діяльности. Се і хибне й неправдоподібне. Засновники дівочого Пласту мали зовсім виразний плян, видний з „Загального пляну українського жіночого пласту“, поміщеного в головних чертах в „Життю в Пласті“ ст. 151 і д. І якжеби могло бути инакше, коли ходило про засновини так в суті своїй важного і на сталий розвій обчисленого уладу як Пласт.
Нема одначе в сім плані сього, що в нім доглянула „Пластунка“. Нема зовсім помислу посередности між чисто дівочим анґлійським Пластом, а нашим хлопячим. Сей здогад опирається на нашім ріднім, сказатиб, вродженім переконанню, що українцям самим неможливо щось обдумати, тільки вони у всім „когось“ наслідують, або щонайбільше йдуть серединою – заточуються. 
Отже так зле з нашим пляном дівочого Пласту не є. Він був у нас відразу „українським дівочим Пластом“ - не анґлійським, не посереднім і не чимось нижчим від хлопячого – ворочім також українського (до недавна). Коли покликаємося на чужі підручники, то тільки на вправи, приміри, пояснення, на научний матеріал в них, але ідеалу української жінки який хочемо мати ми як нарід, у них не шукаємо, бо й не найшлиб.
Не треба отже шукати початків нашого дівочого Пласту в чужих підручниках, тільки радше відтворити собі, кому се цікаве, ідеал жінки – українки таким, яким він був у поглядах засновників українського дівочого Пласту на основі уложеного ними устрою, іспитових вимог, почесних іспитів, пляну діяльности і т.п. Сей ідеал вільно – критикувати, доповняти або навіть на його місце поставити инший, але знову повний означений, виразний.
Тов. „Пластунка“ прикмет сього ідеалу здається не підшукала, коли догадується, що сей „ідеал“ чимось низший від ідеалу хлопця пластуна. Вона, далі, з довірям до чужої помисловості зрозуміла „ідеал жінки“ по думці твору анґлійки; у нас виходить, про ідеал ніхто не в силі подумати, тільки без думки комбінує – точки іспитових вимог анґлійські з хлопячими.
Але одно на початок певно признасть товаришка „Пластунка“: коли не в українськім дівочім, то всетаки в основах плину хлопячого Пласту поставлено означений ідеал – ідеал мужчини. До сьогож спрямовано всі приписи і вимоги. Чи добре воно і чи взагалі можливо, як се радить „Пластунка“, йти точно самою сею дорогою й надіятися зайти до – ідеалу жінки? В розумованню, яке до сього довело, є отже якась укрита лоґічна похибка. Викриття її може позволити як слід оцінити чому засновники українського дівочого Пласту потрудилися зробити ріжницю в іспитових вимогах, в пляні діяльности, а навіть в назвах (на жаль навіть замалу) між дівочим а хлопячим Пластом, побоюючися побачити на кінці розвою українського пласту якісь людські єства неозначеного характеру і непевної вартости життя.
Льоґічну похибку, про яку бесіда, добачую в пересуді, який я назвав би щиро, але не в обиджаючім намірі: переслідовною манією якоїсь части образового жіноцтва. Вона легко уділяється иншим, а полягає в насильнім дошукуванню де тільки можна і в кого дасться злих намірів пониження вартості жінки супротив мужчин. Відповідно сьому, треба чи не треба, реаґується доказуванням „рівноправности“. Се ще не булоб так зле, коли се змагання не проявлялосяби надто часто на кінці простим наслідуванням не так занять правдиво мужецьких, як радше карикатурних способів життя сучасного перецивілізованого мужщини. В погоні за тою „рівноправністю“ і з наміром злегковажити „пережиті“ прописи, багато жінок наслідує такі нерозумні відразливі привички і налоги мужчин як курення тютюну, висиджування по душних, закіпчених димом каварнях і вонючих ресторанах, пописове випивання „бомб“ пива і т.п. Буває аж за-часто, що саме така жінка закуривши папіроску, заложивши (очевидно по „мужеськи“) ногу на ногу, ґестикулюючи пожовклими від нікотини пальцями, в каварні при бомбі пива боронить – рівноправности жінок против атаки сего мущини, що імпонує її куренням сигар і питтям вже не знати котрої «бомби» з ряду. Сеж очевидний абсурд. Нехай мене назвуть противником, „рівноправности“, але, колиб у мене змога, я карав би сі жінки поліційно за завдоволювання своїх склонностей, (не перечу: рівних у всіх людей), коштом здоровля, культури сучасної суспільності і цілих дальших поколінь.
Є ще одна мудра „річ“, в якій жіноцтво добивається рівноправности і хоче „дорівнювати“ мужчині. Сучасний мужчина є на найліпшій дорозі перестати бути людиною, а перемінитися в – колісце в суспільній машині. Се єство, що сидить більшу часть дня в бюрі, а решту „кавалків“ поладнує до пізньої нераз ночі в хаті, вже давно перестало бути ідеалом мужчини. Се людина придавлена тягарем понад її сили, оголомшена гудінням суспільної машинерії. Великі мислителі придумують ріжні суспільні теорії, трудяться над тим, щоби людину видобути з під того тягаря і дати її дихати і жити не розбиваючи, розуміючи, суспільности. Жінка, іменно ся, яка хибно розуміє свою ролю, а, може й взагалі ролю чоловіка в природі, добивається дозволу влізти також під той тягар, завидує мужчині, що він став – машиною.
Ходить про право зарібку, про независьмість, про змогу удержати себе з власної праці? Се все справедливе, але чи тільки сі заняття, який змушений виконувати мужчина, представляють таку високу життєву вартість, а всі жіночі заняття безвартні і непотрібні? Чи не розумінше боротисяби за рівновартости взагалі всім пожиточним заняттям, як мужеським так і жіночим, і лишити кожному волю, коли се тільки не зі шкодою суспільности, займатися, але займатися поважно й успішно чим кому догідно, до чого хто має хист, і на що позволяють його обставини. З тої точки погляду беручи назбиралосяби досить занять для рук і талану жіноцтва і отворилосяби досить широке поле праці без конечности брати на себе не инакший, тільки саме мужеський хомут. Мабуть якийсь далекий відгомін хиби зрозумілої „рівноправности“ велів тов. „пластунці“ жадати вирівнювання всіх ріжниць між хлопячим, а дівочим пластом.
Отже чого жіноцтву потрібно, то більшої пошани своїх власних занять, інтензивнішої і помисловійшої праці над їх розвоєм не з переконанням про їх низшість, а радше зі свідомістю їх великого значіння для розвою людства, зовсім не меншого ніж переписування бюрових „кавалків“.
А коли так то переведенням сієї зміни поглядів і змагань жіноцтва  з сею зовсім свідомою і зовсім означеною ціллю, повинен занятися дівочий Пласт. Український нарід так само як ціле людство потребує до свого дальшого розвою правдивого мужчини і правдивої жінки, бо щойно тоді стане нарід і людство однією могучою цілістю. Ідеал мужчини зясований в мужеськім пласті. Ідеал жінки мусить бути зясований окремо, не сміє бути наслідуванням, мусить бути сам для себе цілю. Один ідеал другому не може ні перешкоджувати, ні противитися, і невільно їм взаїмно завидувати собі значіння. Коли ідеал жіночого Пласту видається ще досі низшим, то саме се доказ, що праця ще не йде досить рішучо із самовпевненістю і задивилася на чужу ціль. Поза зрозумілою спільністю уладового устрою фізичного виховання на вільнім воздусі і основ характерности, не бачу причини відбирати жіночому Пластові його своєрідности, його самостійного жіночого характеру і легковаження жіночих занять; і зовсім не меншу вагу приписую точкам іспитових вимог в дівочім і хлопячім Пласті. Покликуватися, що се й те пластунка знає і без Пласту, не оправдує домагання,щоби у пласті вимагати від пластунки всього того,що має вміти пластун. В сей спосіб розумуючи,по засадам „рівноправности“, требаби від пластуна домагатися в пласті вивчення сього, що Пластунка вміє і поза Пластом“. Се булиб зовсім нерозумні і безцільні експеріменти: розумніший є від віків у цілій природі прийнятий закон поділу праці.
Іспитові вимоги очевидно ніяк не збороняють вчитися  взагалі всього, що пожиточне. Ніхто пластунці не візьме на зле, а навпаки похвалить, коли вона вмітиме те саме,що обовязані знати пластуни, але – поза тим не (замість сього), що вона обовязана знати як пластунка. Инакше грозилаби небезпека, що пласт злегковаживби зовсім (коли браклоби охотників) неодно таке, що є азбукою і основним складником новітньої культури.
Ідеалом українського дівочого Пласту є як досі совершенно „до життя підготована наче криця“ образована самостійно думаюча і самостійно до спільної нам ціли змагаюча, але доконче – правдива жіноча жінка (без алкоголю, нікотини, жовтих пальців та пікантних дотепів, неуцтва у жіночих заняттях  і прочих доказів „духовної висшости“).
Здається булоби злишне доказувати повну рівновартість занять доданих (може заскупо?) до пляну пластової діяльности,з зазначенням їх жіночности чи заступаючих у дівочих пластових іспитах деякі вимоги хлопячого Пласту важні знову для хлопців. Як можнаби їх розвинути навіть до вершини мистецтва про се можнаби неодно написати, але чомуж ініціятива має все виходити від – мужеського Пласту.
Найважніша річ: Ідея є. Її повага, оборона „рівноправности“ і керма постійного розвою – в руках наших пластунок.
Др. Ол. Тисовський.
КУТОК НОВИКІВ
Начерк вимог до проб новиків.
Прийнятий Г. Управою Уладу новиків.
І. Проба Гнучкого Тіла.
Проба ся ставить до новика слідуючі вимоги:
Новик знає:
А.
1.) Український катехизм.
2.) Український національний гімн.
3.) також давніше уживані герби поодиноких українських земель.
4.) Поздоровлення і клич новиків.
5.) Закон новиків.
Б.
6.) Основні правила гіґієни і культури.
7.) Десять рухових гор, або забав зі співом і без співу.
8.) Пять рухових вправ після Бейдена Пауелля.
9.) Перших 5 пісень зі „Співанка новиків“.
10.) Один український народний танок, або хоровід.
11.) Способи безшелестного і плавного підходження і плазування та гри образуючі ті умілости (після а) І. Боберського, б) Mojmira).
12.)  Вміє наслідувати хід двох звірят.
13.) Знає основні річи з впорядку гуртком.
В.
14.) Вміє ушити: 1) прапорець національний, відзнаку в виді кокарди, рожі і спаски; 2) мячик для гор.
15.) Вправляється в виконуванню 1-оїточки Закону новиків: Новик любить Бога й Україну.
ІІ. Проба Вірлиного Ока.
Новик, що має відповісти вимогам сеї проби,
А.
1.) Перестерігає приписів гіґієни ока та старається через відповідні вправи скріпити та вдосконалити змисл зору.
2.) Вміє: Іти в темноті за слідом. (Слід робиться в сей спосіб, що розкидується по землі, на просторі 8.0 m віддалі білі чотирокутні карточки паперу величини 10 cm2  у віддалі приблизно 20 кроків одна від другої. Карточки є понумеровані. Новик має всі визбирати.)
3.) В день іти за пластовими знаками (О. Тисовський: „Життя в пласті“ 60-61 ст.; 
О. Вихнянин: „Пластовим шляхом… ст. 51-58.)
4.) Означувати з віддалі величину поодиноких предметів та їх віддаль в просторі 1∙2 km.
5.) Означувати за першим поглядом приблизно точне число осіб в гурті – ( до 300 осіб).
6.) ..дріжнювати і правильно називати краски дуги. Відповідно уґрупувати 35 відтіней красок (по 5 відтіней кождої з 7 красок дуги).
7.) Виготовити модель якогось предмету власного помислу з глини, картону наплести або виткати. Віддати вирізкою або рисунком 8 предметів з природи як пр. квітку, звіря або Герб України.
Б.
8.) Вичистити і порядно зложити вбрання. Вичистити черевики.
9.) Опакувати і завязати старанно клунок.
10.) Затопити в печі і розложити ватру в полі.
11.) Вимити посуду.
12.) Накрити до столу.
В.
13.) Вправлятися в виконанню 2-ої точки Закону новиків: Новик слухає батьків і свою старшину.
ІІІ. Пробі Кертичного Нюху.
Щоби відповісти вимогам ІІІ.проби, новик:
А.
1.) Перестерігає приписів гіґієни носа. Знає користи звязані з віддиханням носом.
2.) Розпізнає тільки при помочи нюху, з завязаними очима і запямятує (занотовує) запах кількох рослин, запах кухонного коріння,щкідливих-трійливих ґазів і течей.
3.) Вміє іти за слідом – кермуючися тільки змислом нюху. Слід робиться на просторі 200 m в сей спосіб,що пр. нафтою, чи цибулею натирається, стовпи каміння, паркани дерева й т. д.
Б.
4.) Вміє прочистити і завязати зранене місце і пояснити чому так треба поступати, яка небезпека від занечищення рани.
5.) Знає яким способом зупинювати кровоток носа.
В. 
6.) Вміє залатати дірку і зашити роздерте вбрання.
Г.
7.) вправляється в виконуванню третьої точки Закону Новиків: Новик є приятелем всіх людей і братом кождого українського новика.
IV. Проба Бистроного Оленя.
Четверта проба ставить до новика слідуючі вимоги:
А. 
1.) Новик знає приписи доброго т. є здорового і естетичного ходу.
2.) Щонайменше місяць вправляється в бігу і знає як плекати ноги, як робиться тіло й ноги здібними до бігу через масування, купання й мащення оливою.
3.) Вміє перебігти навпростець через поля 1 km (для сильнійших 1½ km) без утоми.
4.) Вміє перебігти 800 m босо, без скалічення ноги.
5.) Вміє бігати з перешкодами.
6.) Мусить 2 дні жити в таборі без ніякої обуви.
Б.
7.) Вміє … торбину на хліб.
8.) Вміє випрати платок до носа, пончохи і рушник.
В.
9.)Вправляється в виконуванню 4. Точки Закону Новиків: Новик радо всім помагає й старається що дня зробити хоч одно добре діло.
V. Проба Заячого Слуху.
Щоби видержати V. пробу, мусить новик:
А. 
1.) Перестерігати гіґієни вуха.
2.) Вміти відспівати поправно 5 слідуючих пісень зі «Співанка новиків».
3.) Знати вплив стану погоди на силу голосу.
4.)  Влучно розріжнити зі заслоненими очима ось такі шелести: Тріскіт сухої галузки, шелест пишучого пера, розвязування шнурівок від черевиків, стукіт желізного окуття палиці, удар каміння об землю, потирання сірника до коробки, складання паперу, зачинювання ножика, людський хід в чоботях, плюскіт пливучої води, стягання пластового ременя, стукіт палиці без окуття.
5.) Чути шепіт з віддалі 6 m.
6.) Пізнавати голос десяти звірят й наслідувати голос двох звірят.
Б.
7.)  Вміти зорієнтуватися при помочі зір, тіни, ростин і годинника. Вміти послугуватися компасом.
В.
8.) Вистругати з дерева держачок для пера й примітивні вилки, чи ложку.
9.) Зварити чай, яйце на мягко і кашу, або кулешу.
Г.
10.) Вправлятися у виконуванню 5. точки Закону новиків: Новик є все усміхнений та веселий.
VI. Проба Індіянської Шкіри.
Щоби відповісти вимогам VI. Проби, мусить новик:
А.
1 ) В літних місцях ходити як найчастійше тільки в коротеньких штанятках, щоби ціле тіло придбало гарну, бронзову окраску.
2.) Вміти усувати соняшний удар.
3.) Що дня ранком і вечером (перед спанням) натиратися холодною водою.
4.) Літом, (десе тілько можливо) – ходити 5 мін. по росі.
5.) Знати плекання шкіри.
Б.
6.) Зробити з лози обручик і шпаду до гор.
7.) Зробити записник.
В.
8.) Вправлятися у виконанню 6. Точки Закону новиків: Новик все панує над собою, не плаче й не нарікає.
VII. Проба Заклятої Мовчанки.
Щоби видержати VII. пробу, мусить новик:
А.
1.) Через цілий місяць після обіду мовчати по ½ год.
2.) Підчас прогульки, таборування мовчати через 7 годин. Підчас сього може новик порозумітися лиш знаками. Свист дозволений. Одно вимовлене слово, уневажнює пробу.
3.) Вміти знакувати димом і вогнем.
4.)Знати пластові знаки (тихі прикази) руками, або палицею.
5.) Виказатися, що плекає устну яму.
Б.
6.) Переказувати устно вістку з 12 слів після відбуття дороги 5 мінут.
7.) При грі німа зятямити 16 предметів на 24.
8.) Вміти вязати 6 пластових вузлів, так, щоби навязати їх на довгій линві шість протягом 2½ мін. Знати в яких випадках кождого з вузлів уживається.
Г.
9.) Мати основні відомости про пластову орґанізацію. (Знати уладові одиниці пласту, устрій гуртка, обовязки гурткових діловодчиків.) 
10.) Знати пластову відзнаку.
11.) Вміти по пластовому поздоровляти й виконувати впорядові прикази.
12.) Знати пластовий устав, гимн і присягу.
Література про новиків:
Степан Тисовський: „Вовченята“. Реферат уміщений в «Україським Пласті». Р. ІІ (1924.) ч. 6 – 8, опрацьваний на основі австрийського підручника про новиків „Die Wölgling“.
Baden Powell: The Wolf Cubs Handbook. (Офіційний підручник англійського уладу новиків (Вовченят).
Baden Powell: Wilcȥeta. Переклад з англійс. офіц. Підручника Т. Струмілли).
John Hargrave (Джон Гарґрейн): Stammeserziehung. (Переклад з англійської праці про новиків).
Sedlaczek: Wilcȥeta. Kalendar Harcerski. Warszawa. R. 1924.
B. Zienkiewiczówna: Zwiazek zuchów. (Збірка гутірок для нов.)
О. Вахнянин : Пластовим шляхом за кроасю життя.
N. D. Power (Шеф англійс. уладу новиків): Pow-Wows for Wolf Cubs.
Baden Powell: The Cub Book. (Книжка Вовченят).
V. C. Barklay: Cubbing How to runn a Pack. (Новикування. Як вести гурток новиків).
Arthur Poyser: „The Cub Song Book“. Part. I. (Співаник.)
Vera Barclay: The Mysterious Tramp. (Оповідання для новиків).
Ернест Сетон Томпсон: Мої знакомі. (Нариси з життя звірів, які я знав).Переклад С. Куликівної. Накл. Вид. „Молода Україна“. Львів – Київ 1925.
Матеріали для проб новиків містяться також частинно в слідуючих працях:
Dr. Mojmir: Cwiczenia I zabawy skautowe. (Львів 1918).
М. Гайворонський: Співаник для дітей та Співаник У. С. С.
Слово до матуристів (сток).
В червні відбувається іспит зрілости в богатьох середніх школах. Багацько пластунів (ок) покине свій матірний курінь і піде в світ будьто працювати,будьто дальше фахово образуватися. До сих пластунів(ок) бажавби я сказати кілька слів. Я певний, що зерна добра, правди і краси засіяне Пластом в їх серцях не змарніє. Я певний, що вони сміло будуть реалізувати пластові кличі в щоденному житті. Та з другої сторони не слід забувати, що тисячі української молоді жде на справних орґанізаторів, що пластові установи ждуть на нових працівників, що пластова преса потребує як не добрих кольпортерів, то хоч солідних передплатників, а головно не забувати на се, що в орґанізації сила нашого Уладу, а також і подвоюється сила одиниці. Хай отже пластуни(ки), що виходять із матірніх курінів, чим скоріше стають у ряди Укр. Уладу Старших Пластунів (ок) вступаючи в існуючі вже гуртки або куріні ст. пластунів(ок) або орґанізуючи нові. Ті, яким доля присудить іти самотним шляхом далеко від наших пластових орґанізацій хай стають членами одної з орґанізацій ст. пластунів(ок). І вони найдуть спосіб пособляти розвиткові нашого Пласт. Уладу. Для інформацій подаємо, що досі зорґанізовано в Уладі Старших Пластунів (ок) отсі частини: „1-ий Курінь Старших Пластунів(ок) ім. сотн. Федя Чарника у Львові“ (Бляхарська 11), гурток „Лісових Чортів“ (Львів Бляхарська 11), гурток „Дуб“ її Станиславові, гурток ст. пл. в Берожанах, Данціґу, Празі і Подєбрадах. Через вступлення до одного з них станете членами У. У. С. П. Ті, що бажають заснувати новий гурток хай порозуміються з Г.У.У.С.П. Львів Бляхарська 11.
Северин Левийцький.
З ПЛАСТОВОГО СВІТУ.
Пластові вишколи в Бельгії.
Починаючи від літа 1922 відбувається в Бельгії щорічно великі табори-вишколи на провідників та окремо на скавтмайстрів, на взір англ. „Gillwell“. З огляду на се, що кандидати приходити до таких таборів замало підготовані, уладжуються тепер підготовчі провінціональні табора і звідси красших одиниць висилається до висше згаданих вишколів.
Старші пластуни в Америці.
Американський Пласт старається всіма силами задержати при Уладі тих, що скінчили середні школи, і підчас свойого щорічного пластового тижня (8.-14 люгого) старається притягнути до Пласту тих, що  виступали колинебудь в орґанізації. Тепер є в Америці 10306 старших пластунів, з них 900 має 10 літ діяльности ( до прийняття треба мати  5 літну службу як звичайний пластун) Також і гуртки, що мають 5 літ діяльности стають „гуртками ветеранами“ і таких в тепер 4102, з того 619 із 10-літньою діяльністю.
Національна пластова конференція в Лісбоні.
Відбулася 31. січня, на якій були не лише представники двох португальських пластових Уладів, але й представники педаґоґічних товариств, університетів і т.п.
Поворот мадярської делєгації в Jamboree.
Репрезентаційний гурток з поворотом то зїзду в Копенгазі вітали в Будапешті з ентузіязмом. На двірці ожидали пластунів представники уряду. На вулицях міста засипувано їх цвітами. Уладжено на честь гуртка приняття, в часописах поміщено звіти, описи та статті про зїзд.
Табор австр. пластунів.
Від половини липня до половини вересня уладжує австрійський пл. Улад табор в Альпах і запрошує до нього чужоземних пластунів. Кождий приїзжий мусить мати власне приладдя і гроші на удержання.
В Швайцарії
Уладжується спільний табор Швайцарців: французів, італійців та німців, від 26. липня до 2. серпня. Зголосилося 2000 учасників. (Швайц. Улад має за собою 18 літ діяльности).
Пластові курси при університеті
На фільософічному виділі праського університету основано курси пластування для кандидатів на провідників. Загалом уряд Чехословаччини дуже попирає пластовий рух.
Зі справ Z. H. P.
16 квітня с. р. відбувся у Львові 23. Зїзд „Naczeinej Rady Harcerskiej“ (В. П. Р.) на якім принято до відома звіт „Naczeinictwa“ (В. П. К.), комітету льотереї на будову „Zwiazkowej Stanicy“ Варшаві й затверджено „Harcerski Kodeks honorowy“. Справа будови станиці не зважаючи на сильний натиск з гори далека від зреалізовання. Затвердження кодексу зате, се поступ у змаганнях поширення пластових засад на цю царину людського життя. Майже одночасно відбувався рівнож у Львові „V Zjazd Walnyn Z. H. P“, який ухвалив резолюції у справі будови станції у Варшаві, справі поправи громадянського виховання (поміч ближним, реферати про гром. працю, участь у приготованнях до оборони краю), у справі енерґічного орґанізування кружків ст. пластунів,в справі оживлення діяльности „Kola P. M. H.“ і т. п. Зїзд вибрав рівнож деяких  нових членів N. R. H.
19. квітня відбувся рівнож у Львові 24. зїзд N. R. H. На місце уступившого голови Z. H. P. Д-р Т. Струміл.. вибрано головою Романа Бнінського з Познаня. Начальником муж. гол. кватири вибрано Ст. Седлячка (він є референтом для справ скавтових при міністерстві), а начальницею гол. кв. жін. Марію Уклейську. Зїзд рішив справу узнавання деяких товариств „narodowych mniejszości“ за скавтові, відложити до 25 зїзду на день 31 мая с.р.
З НАШОГО ЖИТТЯ
Свято Юрія.
(Львівський пл. кіш)
10 мая с.р. на Чорній Горі біля Брухович (на північ од Львова) зійшлися всі пластові куріні міста Львова).
По парадах кошової команди та виборі нового отамана, куріні зібралися біля Ватри Великої Ради розпаленої в честь патрона всіх пластунів, патрона молоді святого Юрія.
Біля вогню, символу молодого буйного життя, почалися привітання, реферати, деклямації, національні й пластові танки, а вкінці гимн і присяга. Давно вже зайшло сонце, коли згасла ватра й куріні сходили в гори … поворот у місто.
Незабутніми споминами якоїсь романтики, краси й чару остане се свято в серцях пластової молоді.
Пластове свято.
(Золочівський пл. кіш.)
Дня 22. мая с. р. год. 3 попол почалося пл. свято, получене з отворенням спортової площі золочівського коша. На щоглі розвинено пл. флягу з пластовими і національними емблемами. Далі слідували спортові пописи, гри й забави пластунів(ок.) Осяги між иншим: скок в даль з розбігом пл. р. Гайдучок 5 м 25 цм. скок в гору на жердці понад 3 м.; біг 400 м Тарнавський мол. 1∙15"; мет ратищем Тарнавський старший 30 76 м; кулею той сам 9∙55 м; мет диском Заяць 27∙60 м. і т. д. По закінченні голова В. П. К. роздав нагороди, зложені старшими громадянами Золочева.
Площа уладжена зі зрозумінням для спортових цілей самими пластунами, які коло неї важко цілу весну працювали.
С.
Як довідуємося зараз у второк 24, мая арештовано з невідомих причин пл. М. Рудівну, пластунів Тарнавських й Гайдучка М. Скоро випустили (питали за якимсь „Метеором“), але тепер починаються подзаріння і дехто є загрожений.
Спортивний куток:
VI. ЗАПОРІЖСЬКІ ІГРИЩА.
В днях 26, 27 і 28 червня. відбудуться у Львові чергові VI. Запоріжські Ігрища. В програму Ігрищ входять: 
1) Легка атлєтика:
а) Біги 100, 200, 400, 1500, 3000 і 5000 м., дружиновий біг на 3000 м., біг з плітками 110 і 400 м., гінці 400 м. (4 × 100) і 1600 м. (4 × 400).
б) Скоки: скок  в височінь з розбігом, скок в довжінь з розбігом, трискок.
в) Мети: мет ратищем,диском і кулею довільною рукою.
г) Хід 5000 м.
2) перегони наколесників 25 і 50 км.
3) Змагання в боксі.
4) Змагання в плаванню (в вересні б. р.).
5) Змагання ситківкові: (20 і 21 червня б.р.).
6) Важкоатлєтичні змагання.
7) Жіночі легко-атлєтичні змагання в дні 20. червня б.р. з програмою:
а) біг 60 у, б) скок у височінь і довжінь з розбігом, в) мети: диском, ратищем і кулею. г гінці 240 м. (4Х60) і д) кошиковий мяч.
Змагунів можуть зголошувати лише клюби 1) до 20 червня б. р., складаючи 1 зол. вписове від кождого змагуна. Після сього речинця зголошень безумовно приймати не будеться.
ПЛАСТОВЕ СВЯТО
(Львівський пл. кіш.)
Відбулося свято 28. V. с. р. на площі Сокола Батька. Почалося рано полевою службою Божою. Далі слідували кошові сходини.
В пописову частину свята ввійшли вправи й забави пластунів(ок) де між иншим напад Індіян на табор. В спортову частину ввійшли легко-атлєтичні змагання, які дали слідуючі осяги: біг 100 м. – 1) Старосольський 12∙4", скок в височінь з розбігом – 1) Старосольський 1∙44 м., мет диском 1) Підгайний 26∙00 м., мет ратищем – 1) Семен Остап 32∙34 м., мет кулею – 1) Булик 9∙99 м.
Найгарніший осяг дня скок в височінь – п. Сітницька 1235 м. (укр. рекорд).
1) Пластуни через куріні або О. П. К.
Стріча ІІІ. пл. округа.
На Зелені свята, свято животворної сили природи, запалив ІІІ. стрийський округ на скелях Бубнища першу спільну ватру. 
Засіло до ватри до півтора сотки пл. брацтва Стрия, Дрогобича, Тусланович, Самбора й Калуша, були гості ст. пластуни з О.П.К. Станиславів 1 В. П. К. Львів.
В неділю 7. червня гот. 1 з полудня отворила стрічу тов. окружна командантка. Далі слідували танки, співи й вправи пластунів та пластунок. У вечір ватра великої ради Гутірка про важкі питання нашого життя, між иншим й таке болюче питання як сільський пласт. Слідували танки, гри, співи й декламації і як все бажалося, щоб ся ватра буйного вогню братерства не гасла ніколи.
В понеділок ранком по спільній молитві й сніданню почалися забави, а підчас сього наради команд на якій в купі з відпоручниками В. П. К. порішувано всякі справи орґанізаційного життя, головно справи таборів і О. П. К. в Стрию.
З полудня пл. брацтво зібралося в ради. Прощали молодь Команда стрічі й В. П. К. і по дефіляді куріні з співом покинули скелі. Стріча скінчилася. Хвиля, яка нечасто приходить, але яка ніколи не забувається.
„М .“ пл. р. 18 пл. к.
З життя волинських пластунів.
В м. Р. пласт заложено іще в 1923. році. Заложено зпочатку два гуртки хлопячий і жіночий, які провадили свою діяльність до 1924. року так таємно, що мало хто про се знав. Але після іспиту стали появлятися инші гуртки, а далі почали рости пл.гуртки як гриби після дощу, так що кождий іспитований пластун із першого гуртка був впорядчиком гуртка ним заснованого. Така праця тревала з весни 1924 р. до осені, але ж до осені справа пішла на дуже некорисну дорогу для пл. ідеї. Сталося се через те: 1. Почалися труси у всіх старших пластунів-ок, а се потягнуло за собою ті наслідки, що появилась зголошення виписатися з гуртка. 2 Керовник Р. школи розвязав один гурток і другим загрозив якщо будуть в Пласті то вижене зі школи. 3. Почали деякі впорядчики курити, недодержувати точности, щодо сходин і сим причинили занепад своїх гуртків. 4. Появилася штунда (релігійна секта) і один а товаришів іспитований член пласту, котрого пл. гуртки на власні кошти випровадила до табору в Підлютім в Галичину, щоб там поміж пластунами дечого навчився і нас того навчив, потонув у своїй Біблії так що Пласт з його знання нічого не скористав. І ще на тому, що сам перейшов до штундистів він не спинився, а й других потягнув за собою на туж дорогу. І так наш пласт увійшов в 1925. рік ледве, ледве а двома гуртками (не числячи жіночих), але вже в членів не помічається такого завзяття як перед тим, де-які т. почали курити з початку „на зуб“ щоб не болів, а далі з приємности котру давало їм куріння. Почали пити горілку для того, що ніяково відказатися од неї. Ось так виглядає у нас Пласт в сучасний мент!
Свій.
З.-IV∙25 року.
Від ред. – Містимо отею допись з життя наших волинських братів, щоб щераз пригадати галицькому пл. брацтву та суспільству конечність займитися молодим поколінням юнацтва Волині. Воно бється на всі сторони шукає шляхів, ідей, - і нічого дивного,що шукає за ними і штундистів.
Галицький Пласт до сьогодні дуже мало опікується волинськими пластунами, і в наслідку пластова ідея викривлюється й загибає в серцях тамошньої молоді. На сьому місці хочемо пригадати один гарний звичай культурних народів, а саме, що батьки одних країн міняються дітьми з батьками других країн на якийсь час (пр. ферій тощо). Чи не моглиб галицькі пластуни запрошувати до домів або до уладжування таборів волинських братів та сестер? Користи великі: взаїмне пізнання, їх душевне відродження й оживлення й оживлення серед инших  може трохи більш сприятливих обставин. Чекаємо від Вас галицьке пластове брацтво багато зголошень. Тільки негайно, щоб завчасу порозумітися з Волиню.
БІБЛІОГРАФІЯ
Wt. Nekrasz podharcmistrz Pionierka harcerska. Dlia druźyn męzkich I źeńskich, kolonji letnich kursów, Warszawa 1921. 8˚ 160+2, ціна 3 зл.
Zygmunt Wyrobek Vademecum, techniczny podręcznik harcerski. Trzecie w trójnasób powiększone wydanie з rysunkami Wilno Kraków 1921. 8˚ сторін 190+4.
Надходить пора, коли пластун і пластунка можуть як найкрасше показати й розвинути свої вмілости й практичний змисл. Сама добра воля не вистарчає, треба хоч маленького знаття й вказівок на початок. Українська пластова література під сим зглядом дуже вбога. Тому звертаю увагу наших пластунів на дві книжки в польській мові. Обі вони написані з практики для практики, добре й богато ілюстровані й повинні находитися що найменше в кождій курінній і таборовій бібліотеці:
«Pionierka» має такі розділи: 1. Піонірські знаряддя, 2 Ліс і деревний матеріял, 3 Ворота й обгородження, 4. Узли, 5. Кладки й мости, 6. Дараби, 7. Стрілецькі окопи, 8. Землянки, 9. Земляні роботи, 10. Піонірка в дівочім Пласті й додаток: Будова ґімнастичних приладів.
Vademecum Виробка се мала пластова енцікльопедія. В ній найде пластун про мапи, поміри, оцінку віддалення, орієнтацію в терені, роблення начерків, бусолю Безарда, однострій та внеквіпування Пластуна, розвідку, розсліджування терену, таборництво, сторожничу службу, піонірку, впоряд, руханкові лекції, плавання, стріляння, самаритянську службу й гіґієнічні вказівки. Велике число ілюстрацій робить текст ще більше зрозумілим і доступним.
Хто прочитає обі сі книжки й старатиметься йти за їхніми вказівками, омине певно дуже богато похибок, заводів і невдач. Пластуни, що знають піонірку, можуть найлегше й найкрасше віддячитися своїми роботами власникам, що дали їм дозвіл на користування з їхніх піль, лук чи лісів.
З огляду часописів.
Boys Life (Бойс Ляйф) чч. І, 2, 3, за січень, лютий, март Місячник пластунів Америки. (Адреса: Fifh Avenue, New York, City. Передплата на рік 2∙50 дол.а.) Форм. часопису дещо більший як „Молоде життя“. Сторінок 66. Прегарно ілюстрований. На кождій сторінці по кілька кольорових ілюстрацій. Що місяця змінена обкладника.
В першим числі подає редакція Бойс Лайфу, що за 1925 рік помістить 48 серій великих повістей та 180 коротших оповідань. Крім ріжних сталих рубрик, як про радіо, значки почтові, що діється в світі, знаходимо ще сторінку читачів та фотографій з природи і жаття звірят, виконаних пластунами.
Крім цікавих оповідань інтересне  „Секція Ден Берда“, тобто отверта кореспонденція пластунів з дуже досвідним на полі пластування Ден Бердом. Є се короткі повчаючі відповіди на запита пластунів. Тогож автора є: яа зладити упряж ва пса, як ушити мокасінн, як будувати індійський „віґвам“.
Всего одна сторінка присвячена на „офіційні новини“, що відповідалиб нашим „Урядовим Вістям“.
В сім місячнику має свою сторінку „Світове Братерство“ інституція при уладі американських пластунів, яка займається посередництвом у переписці пластунів усього світа із американськими.
Цікава серія статей „Чим ти хочеш стати“, де автор пояснюючи всі звання, їх добрі сторони та лихі, хоче зменшити число тих людей, котрі не знали чим руководитися, вибираючи звання.
На загал часопис представляється дуже гарно, а з огляду на зверхній вигляд люксусово.
Чорний Вовк.
ПЛАСТОВА ХРОНІКА
Загальні відомості про діяльність і організацію в 13. пластовому році.
В 13. пл. році було діяльних весь час 29 пл. полків, 4 сам пл. чети й декілька сам. пл гуртків. 6 пл. полків мусіли припинити орґ. діяльність ізза причин від них незалежних. 2 пл. полки впали зза браку досвідних провідників. Пласт істнував у 18 містах (місточках) і 5 селах. На селах були тільки завязки пл. частин. В. ПІ. К. перевела з кінцем пл. року реєстрацію всіх членів. Число пластунів пластунів 814, пластунок 740. Після пл. степенів н в. 65 (94), пр. 236 (174), уч. 323 (322), розв. 187 (120), 2 скоби й 1 гетьм. скоб. (Числа в скобках се числа пластунок.) До сего числа пластунів(ок) не вчислено ще ст. пластунів(ок). Про них і про провідників Пласту буде на другому місці. Велика більшість пластунів(ок) були се ученики(ці) вселюдних і середніх шкіл Ремісників, яки ґрупувалися найбільше при 25 і 35 п п. було всего 65, сільських хлопців - різників ще менше.
В. П. К. урухомила у Львові „Пластову Бібліотеку" як випожичальню квижок для пластунів(ок), „Пластовий Музей“ і заложила „Пластовий Архів”. Усі отсі інституції розвиваються гарно. „Пластове постачаня“ при В. П. К. яке давнійше торгувало всяким пласт знаряддям, обмежено а огляду на засновання „Спортиної Кооперативи“ до продажі пл. відзнак, формулярів і видань.
Преса: В 13. пл. році виходила 2 друкованих пл. часописи, „Молоде Життя“ у Львові и „Український Пласт“ в Станисл. М. Ж. вийшло двома подвійними числами, кожде 4" 16 ст. + окладинка. Числа були і люстр. У. П. вийшов трома подв. числами (перше число ще за місяці з 12 пл. р.) разом 88 ст 8° + окладинки. Числа були ілюстр. Крім них появилося в сім році 7 чисел 8° ілюстр. часопису VII. п. п „Багаття“(бите зразу на шапіроґрафі. потім на літоґрафі), 5  чисел 4° ілюстр. час.  IV. п. п. „Ватра“ (бита зразу на шапіроґр потім на літографі) З  числа 4° ілюстр. часопису 2-ого п. п. „До сонця“ (бите на шапіроґр.) 1 число 8* часоп. 13 п. п. „Позір“ (бите на шапірографі).
Праця самообразування йшла по гуртках або по окремо до сего заснованих кружках самообразовання. Уладжувано відчити по гуртках або спільно для цілого полку або коша. Теми до відчитів брали поза теорією пластування, головно з українознавства хоч і узгляднувано всесвітну культурну історію й технічні науки. Місцями уладжувано спільне читання книжок, уладжувано рівнож вечірні курси для ремісничої молоді і драматичні вистави, головно для дітей.
Полкові музеї були при XI, XVI, XVIII і XX полку. Полковий архів мали всі полки. Бібліотеки мали всі полки. Деякі полки одної місцевости лучили їх у одну Кошову. Разом усіх книжок було біла 6000 томів. З того ледве 12% творили книжки фах. пласт, змісту. Прапорів посвячено було два при II. і VIII. п. п. Прапор у роботі мали III, IV, XII й XIII п. п. Під охороною 1-ого п. п. був прапор „стрільчиків“ як перший прапор Пласту. Крім загальнообразуючих пл. гуртків були ще Кружки: артистичний при XXIV. і XXVIII. п. п. есперантистів при XIII. і XXIV, наколесників при XXIV, піонерський при XVIII. і XXIV. самаритянський при XVIII, XXIV, XXXIV і XXXI, світливців при XIII п. п., спортовий при XIII, XXVIII, XVIII, XXIV і XV п. п. і драматичний при тих полках, що давали вистави. Верстати й обслугу до них мали також ріжні полки. Кравецький верстат або швальні мали II, XII, XIII, XXII, XXIV, XXXI, XXXII п. п. Переплетн. в. мали. I, II,  III, IV, VII, XV, XVII, XXIV, XXVIII, XXXI і XXXVI п.п. ткацько-килимкарський був при XXV. п. п., шевський при XVII і XXIV, токарський частинно при XVII п. п., а фризіярське знаряддя мали й стригли XVIII, XXIV і XXVIII п п. При кінці року крамниці мали II, IV, XVIII, XX. і XXVIII п. п. 
Діяльність Укр. Пл. Уладу розтягаласи тільки на пл. галицьку область себто воєвідства львівське, тернопільське й станиславівське, бо статут Той. Охор. Дітей є затверджений тільки на сі воєвідства.
З укр. пластовими орґанізаціями, яві виникають спонтанічно на наших областях укр. землі як на Закарпатті й на Волині старався наш Улад задержати як найдружніші відносини.

14. пластовий рік, І. чвертьрічча.
Падолист 1924.
Початок нового пластового року відсвяткували будь то святочними сходинами, посвяченими памяти історичних подій, будьто участю в богослуженнях отсі пл. полки або Коші: дрогобицький, косінський, рогатинський і самбірський Кіш та 2, 3, 4, 8, 12, 13 п. п. й всі три гуртки ст. пластунів(ок.).
2 ХІ пл. скоб Е Ю. Пеленський читав реферат про Пласт в с. Угерцях і засновує перші хлопячі й дівочі гуртки и тому селі а 33. п. п уладжує прогульку до Великого й Малого Голоска. 16XI. Косівський Кіш уладжує драм, вистави пл. сцен. образків „Лісові чари“ й „Вечірній гість“, 21.XI Гурток „Лисів“ 18 п. п. в Тустяновичах уладжуе драм. виставу „Воєнна любов“ й „По ревізії“, 31 XI. Сходини пластунок 17. п. к. для засновання 42. п. п. в Яворові.
Косівський Кіш випрацював собі програму діяльноснти на зиму, якої строго придержується: Второк вечір спільне читання вибраних творів, четвер вечір фізична праця, неділя перед полуднем сходини старших громадян, прихильних Пластові, пополудні забава молодших і спільне читання пл. літератури й „Молодої України“. Крім сего гурткові сходини. Полкові сходини уладили сего місяця: 4. к. 21.XI; 5 к. 10.XI; 17. к. 15.ХІ ; 16. к. 11.XI; 18. к. 26.XI; 21. к. 21.XI; 28. к. 18.ХІ; 31. к. 9.ХІ і 30.XI; 34. к. 30.XI; 36. к. 9.ХІ.
Грудень 1924.
19.XII. 32. п. п. уладив „Свято Книжки" для учениць ґімназії У. П. Т. в Тернополі.
Свято-Миколаївський вечір устроїв львівський Кіш, заходом гуртка сг. пластунів (ок) та тернопільський Кіш зах. 32 п. п. Крім забавової частини, були також руханкові спортові й рецитативні точки програми.
22.XII. 12. п.п. уладив святочні сходини в честь Франка. 28..ХІІ. відбувся в Станисл. Окружний зїзд О. П. К. 4. й 5. Присутні були майже всі звязкові й ст. пластуни(ок) розвідчики(ці) й скоби (вірлиці) обох округів і О. П. К. 4. враз із представником філії Т. О. Д. Вибрано нову О. П. К. 4. й переведено дискусію над рефератом скавтм. О. Левицького про минулу й майбутню діяльність. Головою О. П. К. 4 вибрану зиова скавт. Гната Панлюха.
28.XII. вийшло 3-е число Урядових Вістей, проголошуюче приказ про переорґанізовання пл. полків на менші орґ. одиниці пл. куріні й приказ про змагання за першенство курінів.
30.XII. 18. п. Курінь улаштував нічні сходини біля Ватри Великої Ради з ріжнородною програмою. Сходини владили : 1. к. 19.ХІІ; 4. к. 14.XII: 15. к. 21.ХІІ; 16. к. 21.XII ; 17. к. 12.XIі.; 24. к. 15.II.; 34. к. 31.ХІІ; 42. к. 8.ХІІ. і 19.XII.
Січень 1925. р.
Ходили підчас різд. свят з Колядою иа Р.III або на прес. фонд час. «Укр. Пласту» 3, 5, 8, 25, 34, 37 і 40 п. п.
9.X1. Лет пласт, гуртків 25. п. п. до с. Химична з метою пропаґанди (гл. М. Ж. 1925 ч. 3).
24.I. Переслухания косівських пластунів(ок) в суді як обжалованих за ведения пл. діяльности.
25.I. 25 п. п. бере вельми діяльну участь у святі свого патрона М. Павлика в читальні т. є. імени гл. Гр. Голос із 22.2 25 р.
26.1. Перші сходини 45 п. п. в с. Павелчі, заснованого з учеників середніх шкіл і селян, (гл. Укр. Пласт Ч. 3-5 р. 1924/5).
В сім місяці засновано заходами 20 п. п. в рогатинській ґімназії протиалькогольний кружок, який дає навіть по селах відчити при скіонтиконі. 40-ий п. п. дав виставу двох штучок „У різдвяну ніч“ і „Сватання...“.
Сходини полка або курінні Ради уладили 5. 1.1; 8. 25.1 12 1.1 й 26.1 К.Р.; 13. 25.1 К.Р.; 14. 2.1; 18. 27.1; 22. 23.1; 29. 11.1; 36. 29.1; 32 25.1; 35 8.1; 39 2.1; дів. частина 37. п.п. 19.1.
„Ялинку“ устроїли з пописов. точками дрогобицький і калуський Кіш. Калуський кіш устроїв кілька викладів із історії, соціолоґії і астрономії.
злад. С. Лев.
УРЯДОВІ ВІСТИ
Верховної Пластової Команди.
Ч. 4(6) Червень 1925. 14. пластовий рік
ЗМІСТ: ПРИКАЗИ: чч. 43. Прощання матуристів; вакаційні гуртки. Обіжники: чч 38,39,40,41,42. Орґанізаційні справи (38), іменування скобів і вірлиць (39), іспити вмілостей (40), пригадка про звіти, відрочення IV. Пл. Виставки, VI. Запоріжські Ігрища (41), пояснення до XII. точки закона (42).  
Приказ ч. 43.
Прощання матуристів.
Команди Курінів надішлють ще до кінца червня опис сих пластунів(ок), що покічивши середню школу, кидають свої матірні Куріні. Тих пластунів(-ок) попращають усі Куріні „Святочною Курінною або Кошовою Радою“.
Вакаційні гуртки.
В.П.К. не зміняючи загального характеру пластової праці на літних феріях й не даючи спеціальних припоручень, видав отсі орґаніз. розпорядження :
В кождому повітовому місті мають бути скликані в першім тижні вакацій сходини всіх членів У. П. У., які перебувають, хочби часову в районі даного повіту, для зорґанізовання „Вакаційного Гуртка“ й для намічення пляну діяльности на літні місяці. Скликанням тих сходин займуться Кошові Команди, а де їх нема, там обовязком кождого пластуна (чи пластунки) зі своїми сусідами в порозумітися в сій справі.
По розвязанні сего гуртка, його провідник здає звіт з його діяльности і майна до О. П. К. і передасть туди всі відносні письмо та надбання. Незалежно від сего виконують поодинокі гуртки свій вже наперед намічений плян праці.
(Реф. Орґ.) 
Обіжник ч. 38.
Орґанізаційні справи.
В. П. К. уділює отсим відпустку с. п. р. окр., звязковому З.П.О. Марії Середницькій. На її місце В.П.К. покищо не назначує нікого. Курінні З.П.О. будуть в сьому часі будуть підлягати безпосередно В.П.К. Взивається отже всі Курінні оголосили се своїм пластунам (-кам), а письма звертати просто до В.П.К., Львів Бляхарська №11. Письма в справі літного таборовання посилати  на адресу о. Венгинович с. Дрогобич, Укр. Ґімназ.
2) В П. К. приняла до відома істновання нової пластової частини в Сільці й надала її назву 48. Пластовий Курінь (=1-ий муж. пласт. Курінь у Сільц ).
3) В П. К. приняла до відома резиґнацію ст. пл. Мацюрака Р., зі становища звязкового при 1 п. к., назначуючи на його місце сг. пл. Монцібовича К., Звязковим В. П. К. при 48 п. к. стає ст. пл. Ремезовський О. (Р ф. Орґ.).
Обіжник ч. 39.
Іменовання скобів і вірлиць.
В. П. К. іменувала до дня 5V.І. с. р. отсих пластунок-розвідчнць пластунками-вірлицями.
1. Бучисньку Марію II. п. К., 2. Винницьку Теодору II. п. К., З Герасимович Дарію II. п. К., 4. Дучимінську Оксану III. п. К, 5. Говикович Ганну II. п. К., 6. Коренець Ганну II. п. К., 7. Мойсеович Софію III. п. К., 8. Мриц Любомиру II. п. К., 9. Рибачек Ірину II. п. К, 10. Сітницьку Уляну II. п. К., 11. Стрийську Ірину II. п. К.
(Реф. діяльности).
Обіжник ч. 40.
1.) Іспити вмілостей.
1) Наколесництво:
Кульчицький Евген, ст. пл.-розв.
2) Телєграфування:
Мурій Борис, — розв. 43. к.
3) Ратівництво:
Дучимінська Оксана,—вірл 3. к. Мойсеович Соф. вірл. - 3. к.
4) Гіґіена.
Дучимінська Ок. — вірл.— 3. к. Мойсеович Соф. — вірл. — 3. к.
5) Догляд хорих:
Дучимінська Ок. — вірл.— 3. к. Мойсеович Соф. — вірл. — 3. к.
6) Санітарна служба:
Дучимінська Ок. — вірл.— 3. к. Мойсеович Соф. — вірл. — 3. к.
7) Плекання немовлят:
Дучимінська Ок. — вірл.— 3. к.
8) Слюсарство:
Микула Маркіян, розв. – 35 к.
Шпенюк Никола, розв. – 35 к.
Микитка Волод., розв. – 35 к.
9) Механіка:
Микитка Волод., розв. — 35. к.
10) Музика:
Герасимович Дарія, розв.—2. к,
11) Кухарство:
Волосенко Ольга, розв. — 2. к. Рибачек Ірена, розв. — 2.к.
12) Домашного порядку:
Волосенко Ольга, розв. — 2. к.
13) Мови франц. і москов.:
Волосенко Ольга, розв. — 2. к.
14) Плетення:
Бачинська Марія, розв. — 2. к.
15) Переплетництво :
Герасимович Дарія, розв. — 2. к. Рибачек Ірена, розв. — 2. к. Коренець Ганна, розв. — 2. к. Говикович Анна, розв. — 2. к. Сітницька Уляна, розв. — 2. к.
2) Екзамінатори іспитів вмілостий :
За час 12/5-5V.І В. П. К. затвердила отсих еґзамінаторів.
Сквтм. О. Тарнавський — провідництво, сиґналізація для 22. к.
О. Мрицівна — природознавство для 3. к.
Др. А. Пелех — гіґіена, ратівництво, догляд хорих і немовлят, санітарна служба, для 3. в.
Сквтм. Сидорович С. — переплетництво, для 7. в.
М. Скрентовач — кравецтво, прання, куховарство, для 7 в.
М. Гнатишак — есперанто, для 7. в.
В. Качмарськнй — фотографування для 7. в.
Р. Говикович — плавання, писання на маш., для 7. в.
Бродович — кравецтво, для: 5, 46 к.
Винницький — міривцтво, для 5, 46. к.
Дубовець — переплетництво, для 5, 46. к.
Колодницький – їзда верхом, для 5, 46. к.
о. Мартинків – музика, стеноґрафія, для 5, 46. к.
Дир. Мурдик – молочарство, для 5, 46. к.
о. Охримович – бжільництво, для 5, 46. к.
Пеленський — огородництво, рільництво, для 5, 46. к.
Др. Селезінка — пис. на машині, для 5, 46. к.
Фортач — пожарництво, для 5, 46. к.
Р. Петрина — картоґрафія, стіляння, укр. танці, для 5, 46. к.
А. Рубчак — слюсарство, ковальство, механіка, для 5. 46. к.
М. Кромпец — переплетництво, для 2 кур.
Обіжник № 41.
а., Пригадка про звіти.
1) В. П. К. пригадує ще раз, що 15 червня минав речинец надсилання кварт. звітів за другий чверть рік 14 пл. року. До кварт, звіту мав бути доданий докладний звіт із переведення змагань за першенство. Оба звіти мусять бути підписані звязковими. За перший чверть рік звіту не надіслали 38. і 43. п. Куріні. 1-ий надіслав дільки до 30.-І, а 17-ий до 15 -ІІ. Взивається занедбане доповните. 25. червня минає також рочинець надсилання збірки на Пластовий Дім. До 10-червня треба було надсилати зголошення до таборів. Хто ще ізза оправданих причин не зголосив участи, зробить се негайно.
(Реф. Орґ.)
б., Відрочини IV. Пл. Виставки.
На внесення Комітету 18. Пласт. Виставки, яка мала відбутися в днях 7. - 14. червня с. р., В. П. К. рішила перенести реченець отворення виставки з 7. червня на жовтень с. р.
В тій справі міститься відповідну статтю в М. Ж. одного з членів комітету вистави. Надіслані експонати будуть переховуватися до сего часу в Пластовому Музеї.
В. П. К. взивав всіх пластунів(-ок) до дальшого надсилання експонатів на сю виставу, щоби вона гідно могла репрезентовати наш Улад.
(Реф. виставки).
в., VI. Запоріжські Ігрища.
відбудуться 27. і 28. червня. с. р. у Львові. В. П. К. взиває отсім усіх пластунів(ок) до добре приготованої участи у сих ігрищах.
Зголошення посилати через Команди Курінів на адресу Укр. Спорт. Союз Львів Руська 18. Команди Курінів, вибравши найкращих змагунів, вишлють їх по можливости на кошт Куріня на ігрища. Програму ігрищ подасть Укр. Спорт. Союз.
(Реф. діяльности).
Обіжник № 42.
Пояснення до XII. точки закона.
(Про алкоголь).
Для блищого поясненна ХІІ. точки Пл. Закона В. П. К. вважає потрібним видати отсе розпорядження: Алькогольним напитком є всяка теч. що була піддана ферментації, без огляду на витворений у ній процент алькоголю. В Пласті заборонюється вживати сих напитків: 1) з огляду на шкідливе ділання сеї отрути на орґанізм, головно в часі розвою, 2) для виказання й направлення у пластунів сили волі, 3) для виховання пластунів на піонірів відродження людства й увільнення його з пут шкідливих, 4) для пропаґанда ощадности серед українського народу, 5) для відріжнення пластуна в товаристві инших.
(Реф. діяльн.).
Кождий пластун (ка) візкме участь в однім з пл. таборів.
