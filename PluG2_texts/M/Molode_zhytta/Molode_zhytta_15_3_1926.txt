МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ
НА ПРОВЕСНІ.
Сьогодні провесняні дні. І небаром ми стрічатимемо весну в очах прохожих людей, в китичках перших пролісків, і в жагучих й до болю трівожних шумах. А там зазеленіють поля й ліси і пронесеться ними буря весняного цвіту.
Йде весна на зміну холодним, закованим дням, на зміну зимі, наче молодість на зміну старості. Йде вічна, незмінна, як вічна і не старіється молодість. І наче молодість вона зриває старі кайдани і вносить в життя нові сили, новий огонь.
Йдуть буйні, весняні дні на зміну зимовим, мов молоді ряди па зміну старому поколінню. І сьогодні, коли щось починає будитись і в нашій душі, ми знаємо, що ми пластове брацво західніх земель йдемо також комусь і чомусь на зміну. Ми свідомі цього, що нашому сьогодні йде на зміну краще, чи може гірше якесь завтра. Що ми частина громадянства і нам треба бути кожної хвилини готовими стати на зміну вашим батькам, нашим старшим братам, яким колись може забракнути сили та живої снаги до дальшої праці.
На зміну — ми розуміємо, пластуни, це одвічне рано природи, бо душею ми од неї, бо ми од піль, лісів і гір…
Ми знаємо теж, що ми молодь — жива сила. І в нас її не менше як в струмочків, що проривають ледяні скови, як в цих дрібних пролісків, що пробиваються через сніг, як в цих соків, що оживотворюють землю на провесні!..
І знаємо, що за нами право і сила порвати колись заскорузлі, застарілі форми життя. Бо ми молода зміна.
Сьогодні ми наче мандрівники, самотні піонери. Довкола ніч,. Наче на провесні, збіраються ріки кригою, всі шляхи в розтопі і ми йдемо на стрічу чомусь новому, чого ждемо, до чого прямуємо всі…
Йдемо на стрічу Весні!..
Самітний Олень.
Дещо про табор.
Як звісно львівський курінь ст. пластунів “Лісові Чорти” як орґанізатор област. табору уряджує літом 1926. областний інструкторський пл. табор. З огляду на це, що до табору пластуни вже тепер мусять приготовлятися, подаємо за нім. пл. часописом “Unser Weg” для цьогож і для ознайомлення з табором пластунів кілька заміток і порад. Ними можуть покористуватися й ті, що окрім участи в областнім таборі будуть уладжувати гурткові чи курінні табори.
Добре уладжений табор це найкращий здобуток молоді. Таборне життя дав подекуди юнакам змогу наслідування козаків, або Червоноскірих Індіян, чи аме-риканських траперів (лісових стрільців). В таборі переживається щераз розвій людини, розвій культури од примітивізму аж до модерної цівілізації. В таборі, в життю серед природи скріпляється душа й тіло, ми стаємо досвідченими, краще приготованими до боротьби за буття.
Вибір місця для таборування є може першою і найважнійшою справою. Місце, навіть для гурткового табору, що треває від 8 до 14 днів треба вибрати багато наперід, бо тільки тоді можна добре приготовитися. Табор устроєпий „де попадеться" не збуджує заінтересованя молоді. (Місце на областний табор вже розшукується в околиці Підлютого в митрополичих добрах. І небаром будуть виготовлені точні пляни околиці, знимки краєвидів тощо, які розішлеться по куріням, або опублікується в часописові. Це конечне, бо воно викликав зацікавлення й більшу охоту до таборування.)
Конечно, щоби біля табору була близько вода (ріка чи потічок) щоб можна купатися й удержувати чистоту в таборі. В таборі треба також зібрати все запас палива. Місце у лісі недогідне, бо в таборі буде вогкість; на горбку докучатимуть вітри; в глибокому ярі в часі злив повстає багно. (Про догідне місце для областного табору подбають організатори. Вони розпитають також де можна набути, яку і по якій ціні поживу; розвідають за найближчою почтою, аптикою, лікарем тощо). 
Перед виїздом на табор треба наперед подумати про фінансову сторону таборування. Таборні фонди повинні складатися з вкладок (оплат) членів, з дарунків приятелів Пласту та із засобів курінних чи инших кас. Вкладки учасників, навіть коли курінь, багатий, дають певність, що члени будуть дбати про табор як про своє власне майно. Для бідніших товаришів добре урядити збірку між собою та громадянством. (Спеціяльні зарядження щодо фінанси. сторони обласного табору розішле реферат таборів до всіх курінів).
Батьки нераз бояться пускати своїх дітей у табор і тому пластунам або куріням пару тижнів наперед треба подати батькам точно повідомлення про місце, користи, ціль табору, кошти перебування й дороги.
 Їзда. Майно, яке береться до табору можна надати почтою (добре опаковане й назначене), або порозділювати поміж поодинокі гуртки.
Діловодства в таборі такі: вождь, який має своїх заступників, скарбник, постачанник, аптикар, хронікар, кухар й инші і повинен ще бути сторож порядку, який наглядає над чистотою поодиноких членів табору і звязковий, який є свойого рода поштовою аґепцією в таборі. Для потреби назначується ще инших діловодчинів.
Построєння табору звичайно полишається помиловости самих пластунів як також досвідові впорядчиків. Звичайне ставиться щоглу, варто уладити соняшний годинник, деркач до будження тощо. Пластова помисловість повинна виказатися особливо при построєнні їдальні, яку можна уладити окремо для кожного гуртка. Можна із пнів і плетінок повироблювати лавки і столи, або просто викопати в землі стіл і лавки. Дуже важним для гіґієни табору “OO”, яке треба держати в дуже великому порядку, особливо його дезинфекціонувати.
Мірилом здоровля, охоти, праці і порядку у таборі є кухня. І тому навіть зовуть її серцем табору. В більшому таборі є звичайно одна спільна кухня. Добре построєння й удержування кухні є передумовою доброго табору.
Приготування до табору. Про табори можна писати грубі томи але найкращим вчителем є природа і саме життя в таборі. Але, щоби добре використати побут в таборі, треба вже тепер приготовитися і кожної хвилі “бути готовим”.
Ще з зими і далі весною вчаться гуртки розкладувати ватру, варити, пізнають основи таборного життя. В початках літа таборувати на 24 годинних прогульках. Весь час вже наперед дбати про виряд до табору. Понище подаємо опис
приладдя, яке пластун мусить мати :
1.	Пластова виказка.
2.	Особисті документи.
3.	 Дозвіл родичів.
4.	 Приписовий однострій а то: капелюх, хустка, сорочка, пояс, короткі штанцята, черевики в добрім стані, по можливости дні пари, камаші, пл. палиця,            наплечник,
5.	 Запасове білля і шнурівки.
6.	 Капці ґімнастичні, сандали, мешти або т. п.
7.	 Ґімн. або купелеві штанцята.
8.	 Теплий одяг, (светер, блюзка, плащ, або т. п.)
9.	 Коц.
10.	 Простирало або другий коц.
11.	 Ручник, мило.
12.	 Щіточка та порошок до зубів.
13.	 Прибори до голення і зеркало (наколи кому потрібні).
14.	 Ігла і питки.
15.	 Їдунка (менажка) і горнятко.
16.	 Ніж, вилки, ложка.
17.	Сірники.
18.	Олівець і більший зшиток (на курс). 
19.	Свиставка.
20.	Найменче що другий пластун: сокирку, лопатку або пилку. За це відвічав курінь).
Повинні взяти хто може чи потребує.
1.	Ел. ліхтарка.
2.	Папір листовий чи картки та значки почтові.
3.	Апарат фотографічний.
4.	Музичний інструмент.
5.	Далековид.
6.	Компас.
7.	Годинник.
8.	Полева пляшка.
9.	Подущина (“ясьок”).
Куріні чи гуртки.
1.	Ліхгарня т. зв. “стаєнна” на нафту.
2.	 Пляшка па нафту.
3.	Шатра.
4.	 Казани, які до тепер мали (на прогульки, з табору).
5.	 Полеве ведро.
6.	Мішок.
7.	Линва та шнурки.
8.	Як можна хоч оден гибель, долото чп сверлик.
9.	Прилад шевський, кравецький.
10.	 Аптичка.
11.	Подбати щоби члени забрали якнайбільше предметів до гри і забави.
12.	Визичити чи придбати спортове приладдя.
13.	Цвяхи (ріжні).
14.	Подбати про залізний фонд
ЗАМІТКА: Зі собою можна брати крім наплечника також пакунок.
Провірка першого дпя в таборі. Хто не має чого описаного мусить покинути табор. Це відноситься і до курінів чи гуртків.
Як Ви чого не в силі справити — то порозумійтеся з Реф. який евент. Вас від цего звільнить.
(Всякі інформації і розпорядження подає реферат таборів при ВПК.)
Невдача Скельного Беркута.
Оповідання.
Величнє ясне сонце ховалося за верхи гір і сум на пітьма насіла на околицю. Ось проміні кроваво червоного сонця кинули тіни па пухкий сніг, що покривав верхи і присипав тяжкі зелені віти ялиць і смерек.
Ген в далечині ледви мріяли хати села і блимали огники. Собаки протягливо вили, а дим з чорних коминів линув кудись в гору і там розпливався в оловяних хмарах.
Було тихо. Аж ось щось зашелепотіло, галуззя заворушилося і па землю злетів платками струшений сніг.
З теміні вийшла якась постать згинаючись під низькими вітями смерек і станувши на вершку горбка розглянулася довкруги.
Був це високий, статний, простий, як стріла юнак, повновидий з бистрим пронизуючим поглядом. Легка одіж облягала його струнку стать, червона лепта маяла на його голові, на ногах шпарких і легких як в оленя були привязаві довгі лещета, а в руках тримав він палиці.
Був це Скельний Беркут, оден з пластунів недалекого пластового зимівника.
Трудно було знайти кращого пластуна як він, очі його як соколині виділи все довкруги,сильний був як молодий дубчак, котрого	не зігне ніяка хуртовина, палкий як порох, добрий серцем як дитина, тільки завжди бував сумний і мовчазний. Пробував усе самітно і очі його кидали часом грізні і дикі погляди і сипали іскрами мов очі справжнього беркута володаря скель.
Вмів і витропити звіря в гірських нетрях і заґлянути йому сміло в очі, підлазив вужем під ворога і бігав по полонинах як олень.
-	Пізно вже! Сказав він до себе глянувши па почорнілі від сумерку ліси і на снігові перли позолочені останнім промінням. Здавалося, що він трохи зблудив і тому тепер орієнтувався розглядаючися довкруги по сонливій, але повній жахливої таємничости простороні.
-	Пора в зимівник! І звернувши круто направо пігнав він, пригнувшись і відбиваючись палицями по спадистім склоні вниз.
Видно було, що для чогось крився, бо обминав відкриті місця, а старався моторно ступати між деревами і кущами.
І справді мав чого критися бопорозкидані по верхах густі чати пластунів мали ціллю не допустити його з листом до зимівника.
Були це йогож товариші, та атаман табору наказував раз у раз такі вправи, щоб часом пластова справність не змарніла у зимові довгі вечера.
Всі пластуни навперейми змагалися у тих вправах, аж ось прийшла черга на першого розвідника Беркута, якого досі ніхто не перевисшив у пластових вмілостях.
Вихром нісся Скельний Беркут з одної гори на другу, скакав через глибокі стрімкі безодні, мов ранений олень.
Обережно минав ворожі стійки, провалювався раз у раз в сніг, ховався коли треба було в густий чагарник.
Біля джерела не замерзлого потічка спинився бігун і відпочивав. Пара валила від нього, але він радів, бо почував себе вже побідником. Ще кілька верхів, що правда найнебезпечніщих і він буде в теплій хаті між товаришами.
Була вже ніч, але ясна і мила.
Сонливі зірки мерехкотіли на чорнім глибокім небі, а повне веселе обличчя срібного місяць неначе всміхалося до землі. Сніг чудернацько іскрився і мінився міліонами ріжних сяйв.
Тільки ліс був чорний і понурий та кидав чудні і незбагнені тіни па чистий, білий сніг...
Беркут сидів на камені і слухав як вода цідилася в потічку, немов шепотіла якусь казку про щось давнє і не зрозуміле, але якесь рідне, дороге…
Пластун задумався вслухаючись в тиху мову води.
-	Про що вона розказує? Певно про Довбуша, як манджав з товариством через верхи на молодецьку виправу, може про татарина, що втікав з бранкою полониною…
Нагло захрустів сніг і тут же коло Беркута виросла висока тінь.
Обернувся! До нього всміхалося тріумфуюче лице Мовчаливої Риби, пластуна із зимівника, що стояв недалеко на стійці і завважив Беркута.
-	Мовчалива Риба був не менш справним відважним і добрим пластуном, як Скельний Беркут.
Так же само був мовчазний, може ще більш мовчазнійший. Ходив задуманий і лице його було мов вибите з каміння, завжди холодне, спокійне, тільки часом мов блискавка перетинав йому лице вираз бути і бажання честилюбивости. Тому він не любив ніякого суперника, коли такий зявився старався усунути його зі своєї дороги чести і не дати збірати лаврів слави.
І такого суперника мав він у Беркуті, який своєю великою вмілістю, здобував собі славу, а що головніше своєю доброю вдачею приєднував серця товаришів.
І Риба запалав великою ненавистю до свого суперника, та крив її в своїй таємній душі не виявляючи її нікому, як червоноскірий Індіянин, котрий найбільші вражіння зуміє заховати в своїм холоднім, мов у камінної статуї, обличчі.
-	Здоров був славний войовнику Скель-Беркуте! Насмішливо і дивно прогомонів голос побідника,- таки не вдалося втікти тобі від Мовчаливої Риби!
- Твоя правда! Добродушно відказав Беркут, я гадав уже, що вийду побідником з нинішної вправи і прийду незловлений з червоною стяжкою зимівника!
- Зрадили тебе сліди лещет! Пояснив Мовчалива Риба.
- І справді, ти пізнав мене по рівці на лещетах. 
- Так! А тепер войовнику, віддай свою стяжку і я поведу тебе у табор!
- Не діждеш цього! І Скельний Беркут звернувши негайно в бік, відштовхнувся палицями, зрушив з місця, дав тягу і пропав в темній соснині.
Мовчалива Риба не міг отямитися, нарешті зрозумів, що добича тікав від нього, пімчав по слідах лещет, — що ясно виднілися на засипанім промінням місяця снігові, - як гончий пес, що жене за підстріленим звірем.
Беркут сміло біг через страшні звалища, що подалися йому крок, високі дерева мигтіли йому в очах, перескакував зломи, вивернені бурею стовбури то показуючися на вершках залитих місячним сяйвом, то щезаючи в нетрях чагарників.
А висока, півзігнена постать переслідувала шпарко летіла по тяжкій дорозі.
А всюди було тихо і сумрачно.
Беркут втікав дальше по краменистих стежках засипаних снігом і шукав, чи не зявиться де нова стежка рятунку, бо Мовчалива Риба переслідуючи його постійно і вперто, був уже за плечима. Утомився, піт лився з нього, але відпочивати не можна було. Негайно на скруті показався малий, але густий чагарник і туди подався Беркут.
Рівночасно вискочив великий лис і побіг кудись, переляканий Беркутом на поперек дороги Риби. А той не примітив штуки ворота і пігнав стрілою дальше вперед.
Скельний Берку вдоволений, що так ловко провів свойого суперника, ждав ще якийсь час, поки Мовчалива Риба не відійде зовсім далеко.
Враз почувся крик, повний болю.
Берку забувши про все схопився миттю з місця і побіг туди.
На його велике здивування побачив, що в глубокій пропасти на рівні потока лежить Мовчалива Риба зі зломаними лищетами.
Недавній втікач не довго думаючи здійняв зі себе тонку линву, яку носив завжди зі собою і скинув її в долину.
-	Можеш триматися, Рибо? Спитав Беркут. Коли так то обвяжи довкруги себе линву і завяжи. Мовчалива Риба зробив те, що той йому казав, а тоді невеликої сили треба було, щоб витягнути його на верх.
Мовчалива Риба пробував ступити ногою, але заразже впав, задавляючи крик страшного болю.
- Ну, щож тепер межеш втікати! Іронічно звернувся до свого противника.
- Ні! Це булоб справді не по пластовому! А щодо нинішньої вправи, то я її програв і відаю тобі червону стяжку. З цими словами він взяв Мовчаливу Рибу, котрий не мав сили спротивлятися, на свої могутні мов зі скелі плечі і поніс в напрямі до зимового табору.
Було вже справді пізно. Та йти тепер було легко бо дорога була рівна по склоні гори.
Перейшовши мовчки кусень дороги Скельний Беркут вийшов на вершок звідки видний був просторий краєвид, осяяний місяцем.
На вершках поблизьких гір виднілися ледве помітні світла ліхтарок стійкових які нетерпеливо відбували свою службу.
А в долині над рікою чорнів пластовий зимівник, через віконця котрого било ясне світло.
Тут ратівник спинився враз зі своєю ношею.
-	Скельний Беркуте! Промовив слабим голосом Мовчалива Риба і глянув отверто своїм блідим обличчем на свойого суперника. Не говоритиму як блідолиця сквава, бо я віяв собі за взір лицарських Індіян, але скажу кількома словами це, що думаю. Ти поступив сьогодня дійсно по індіянськи. Таким героєм міг бути тільки може Ункас - Бистроногий Олень, останній з Могікан.
Я викопав вже давно воєний томагавк і станув на ворожій стежці з тобою, бо ти перешкоджував мені на шляху слави, але тепер ненависть моя і пиха змякли як залізо у вогні і велика любов запалала в моїй душі. Тому прошу тебе, прости мені і закури зі мною люльку мира, ні ще більше люльку вічної братної приязни! Уф, уф! я скінчив.
-	Гаразд! Скельний Беркут стиснув сильно подану руку і в серцях їх запалала ясним полумям ватра Вічнього Побратимства.
Скельний Беркут сьогодні перший раз не був побідником.
							Орлине Перо пл. скоб.
Чи Ви вже приготовляєтеся до табору?
Чому пластуни не курять.
(Зі слів Бі-пі).
Немає загального права, якеб заборонювало юнакові курити. (В Австрії нпр. заборонено видавати алькогольні напитки юнакам нище 16 літ, а щодо курення то воно в подібний спосіб заборонене шкільними приписами). Щодо курення, то для пластунів навіть понад 16 літ не видано ніякого припису. Пластунам не треба ніякої заборони, і я певний, що вони будуть останніми, які плекають вмисно привичку, яка пищить їх здоровля і робить їх як пластунів менш відповідальними до їхніх обовязків. Але звідси і звідти доходить до мойого відома таке, що спонукує мене повторити осторогу, яку я дав свойого часу в “Scouting for Boys”.
Ніодин хлопець не почав курити тому, що це йому смакувало, але: або длятого, що боявся показатися другим хлопцям боягузом, або в тім переконанні, що так скорше дорівняв дорослому, хоч не зважаючи на все виглядав він, як малий осел. Длятого не вагайтеся і постановіть собі не курити, доки не виростете, і витривайте при цьому. Це буде багато кращим доказом, що ви в мущинами, чим колиб ви “швендялися” з напіввигаслою папіроскою в устах. В кінці будуть вас більше шанувати инші хлопці і можливо в багатьох випадках піддадуться вашому проводові.
Коли ви це зробите, то зробите вже добре діло для світу, хоч і ви ще дуже молодими. Од цього малого початку підете ви чимраз старші далі вперед робити великі діла.
Курення є часто для дорослих приємною привичкою. Але ця привичка коштує багато грошей, які можнаби вжити на далеко кращі річи, чим курення. Я особисто, думаю, заощадив більше чим 500 фунтів штерлінґів на куренню.
Для хлопця, який росте, нікотина є рішучо отруєю, тому що ослаблює постійно серце. Серце це рід помпи, яка піднімає кров і гонить її маленькими каналиками або жилами до кожньої клітинки вашого тіла. Ця кров творить кости, м'ясо і мускули, котрі роблять з вас сильного і здорового чоловіка.
Коли ж серце є ослаблене куренням або задля якихсь інших причин, то воно не може добре помпувати крови. Внаслідок того не може юнак так дооре розвиватися, ослабляє, скоро мучиться, страви не смакують йому, дістає болі голови і зір стає слабим. Так стає він поволі низьким, малим хробаком, замісць стати великим справним і проворним молодим чоловіком.
Великі пластуни і подорожники не курять. На це можу я навести багато імен. Вони знають, що курення ослаблює бистроту зору, як і змисл нюху, котрий б дуже важний для пластуна, особливо в ночі, коли треба послуговуватися більше носом й ушима чим зором.
Цікаво буде, коли глянемо дещо в зад і приглянемося як почалося курення. Підчас виправи Колюмба двох матросів висаджено з корабля па острові Кубі, щоби вони там дешо розвідали. Вони вернули з вісткою, що ту тубильці мають зі собою малі палички, з котрих вони пускають дим. Це були очевидно сиґари, листки тютюневої рослини, старанно висушені і позвивані в трубки, які потому запалювалося і бралося до уст, щоби всисати дим. Це було в 1492 р.
Кілька ліг пізніше приніс один французький дослідник Ніко (Nicot) насіння тютюну до Европи.
Це насіння він посіяв і небаром поширилася рослина у Франції та Італії. З Анґлійців курив перший британський адмірал sir Francis Drake в 1585 році. Кажуть ще, що перший курив в Анґлії sir Walter Raleigh, що відкрив Віргівії в Америці. Він курив у городі одної гостинниці і кельнер, коли побачив, що з уст Raleigh’a виходить дим, був переконаний, що цей палиться і вилляв на нього коновку води «щоби його загасити». Вірю певно, що це вистарчило.
По кількох роках переконалися люде, що курення шкодить здоровлю і в неприємним для тих, що не курять. В дуже багатьох країнах видано розпорядки, які грозили острими карами тим, що курили па прилюдних місцях. Не вільно було курити багатьом фахам, особливо вчителям. Також здержуються від курення всі великі спортовці, бо знають що це перешкоджує їх праці.
Наприкінці: коли вже хтось, нпр. старший чоловік, буде курити, нехай не забуває що треба бути «джентельменом» і думати про других людей, для яких курення дуже неприємне.
За “Unser Weg”.
Гри.
Людоїд. (Гра новиків).
Гру можна вести так в салі які на майдані. Відповідно до місця гуртковий рисує або крейдою, або рівчиком досить великий круг як голову людоїда з великанською хавкою й зубами. Новики стають довкруги й стараються один одного трунути в голову людоїда. Якщо котрий туди попаде то стоїть там аж до кінця гри. Виграє останній, який не попав людоїдові. Хто лише одною ногою переступив круг того вже великан ковтнув. Неможна за собою противника втягати в круг. Якщо він неосторожний і сам переступить круг, мандрує туди рівнож.
Також два гуртки можуть брати участь у грі. Виграє той гурток, з котрого бодай трох грачів остало поза кругом. Не можна робити змови, щоби одного або більше старатися втрунути в круг.		
	За Кнугзеном Blueboy.
 Виправлювання слів.
На таблиці або на більшому кускові паперу ж описаний список слів, які означають або птиці або народи. Звичайно подавна тільки перша й остання буква кожного слова. Учасники (кожен має олувець і папір) заповнюють ці слова.
Наприклад список імен дерев:
С . . .а	сосна, смерека
К . . .р	кедр
Я . . .я	ялиця і т.п.
За найбільше і найліпш виповнених слів дається хрестики.
Проба гуртків*).
Спробуй слідуючу або подібну пробу гуртків в свойому куріні. Це почасти призначене для випробування провідників гуртків. Видай, без заповідження писану інструкцію до своїх провідників на папері в слідуючий спосіб.
На даний знак, кожний гурток, під проводом свойого провідника, буде старатися виконати такі точки:
1. Вязання 10 пл узлів на кусниках линви. Узли полишаються нерозвязані.
2. Перша поміч – забандажувати пацієнтові зломану і звихнену руку й ногу. Пацієнтом має бути член гуртка
3. Спорядити ноші і при кінці змагань перейти з пацієнтом з 2 точки.
4. На шкіці (рисункові) мапи, долученій в тій ціли, виповнити 10 назв міст зазначених кружками.
5. Нарисувати англійську хоругов т. зв. «Юнайєн Джек". Цей державний знак Великої Британії, досить складний і тяжко його поправно нарисувати. Примічуючи пробу в нас рисуємо розуміється наш державний знак. Дозволено лише учасникам і прихильникам.
6. Означити вагу трох вибраних предметів.
7. Викінчити сполучення урваної линви, за помічю сплету.
8. На окремім куску паперу причіплена до інструкції, депеша написана в азбуці Морсе‘а. Написати розвязання на тому самому папері.
9. Звязати дві пл. палиці пл. хусткою.
10. На осібнім папері є 20 питань. На кожне з них відповісти одним або двома словами. Відповіди належить писати напроти кожнього питання.
Замітки: Провідники читають інструкцію і зачинають на даний знак працювати зі своїм гуртком. Перед приказом «зачинай» дається 2 хвилі часу на розділення праці. Змагання тревають 15 хвиль
На знак «зачинай» кожний гурток береться за працю. Двох несе на ношах обандажованого. Третій має повязані узли. Провідник предкладає виконані на папері точки 4, 6, 8, 10. Инший буде мати звязані палиці (9) і получену линву (7). Один буде мати папір із означеною вагою (6). Це не означає що провідник має виконати точки 4, 6, 8, 10, або другий 7 і 9 Це тільки для вигіднішого зібрання і записання точок.
Всі папері мають бути значені гуртковим знамям. Коли не вспієте всего виконати, то зробіть кілько буде у ваших силах. За кожну виконану вимогу дається 10 точок за всі 100. Хто осягнув як найбільше той виграв.
Змагання переводить скавтмастер або звязковий.	
*) В місячнику „Скавтер“ (Scouter) призначенім для анґлійських скавтмастрів і офіцерів стрічаємо статтю про пробу гуртків в куріні. Уважаємо цей спосіб означування найліпших гуртків добрим і сподіваємося, що поміщуючи на цьому місці дослівний переклад причинимося до започаткованими подібних проб і в нас.
							Переклав з англ, Б. Стернюк
Зимова Ватра Великої Ради.
Заки засядемо до Ватри Вел. Ради в літі, хочу поділитися з Вами, браття і сестри способом: як устроїти її в зимі? І розповім, як це ми робимо в нашому 25 куріневі. В неділю, як пічне смеркатися, стаємо всі - пластуни і пластунки - перед пл. відзнакою і Патроном пл. домівці у дворяді, лицем до себе.
Один із братів, Орел або Тигр, стукає у спеціальне стукало, уміщене в сінях над дверима. Тоді починаємо співати (на мельодію «Вечірній Дзвін»:)
1.	 Тижневий звіт надходить вже
Хто що робив, кажи отце !
2.	 Коли робив ти що лихе
Виказуй тут хай пропаде.
3.	 А як весь час робив добро
Хай стане приміром воно.
Після цього виступають усі поодиноко чергою і коротко виказують свої добрі і злі вчинки. Злі під тягають рівночасно під точки пл. уставу і прирікають поправу. (З цього пл. суддя не смів робити вжитку.) Настрій торжественний, всі вдивлені у палаючу свічку під відзнакою. Крім цего котрий говорить, усі мовчать.
Як усі викажуть, що мають, обзивається „стукало", а зібрані співають (па ту саму мельодію):
1.	 Скінчився вже тижневий звіт
Спокій в душі домів несіть.
2.	 Добро роби тай уважай:
Учинків злих не повтаряй.
3.	 Бо знай про це, що зло — загин,
А ти пластун — народу сип!
4.	 Щоб ти, як знов на звіт візвуть,
Став з чистою душею тут.
Пісня мовкне, стукало теж Тоді всі сідають кругом, таки на долівці, по середині ставиться «Ватру» (свічку, черенок із лоєм чи т.п. — тільки не лямпу) починається гутірка: якто на прогульках бувало, як таборі, а як ще буде, як і що тепер робити і т. п. Впрочім, Ви і самі гаразд знаєте як вести гутірку. Спробуйте колись цей спосіб, а переконаєтеся, чи не гарно. Участь беруть дійсні пластуни(ки) і ті, що небаром ними стануть.
						Веселка з «Чорногірських Вітрів»
З Пластового світу.
Четверний Міжнародний Конґрес в Кандерстеґ, Швайцарія.
Відбудеться в часі 22- 28 серпня 1926. В Ґран Готелю Вікторії. В програму входять привітання, концерти, прогульки й відвідини і самі паради т. зв. Сесії, які будуть відбуватися в балевій салі, рано для офіційних делеґатів, пополудні доступні також гостям, в днях 23, 25 і 27 серпня.
У ряд «Міжнароднього Бюра», в якому мають голоситися делеґати по карту ідентичності, буде міститися в гостиниці (…). (Адрес конгресу International Scout Congress, Kan(…), Svitzerland) На конґресі можуть бути також гості не делеґати, які будуть приміщені по гостинницях або в пл. до (…)
На закінчення Міжнародного Конґресу пропонується улаштувати інструкторський курс для скавтмастрів в Кандерстеґ, для охочих делеґатів і гостей, під проводом Д. С. Вільсона команданта Джільвель-Парку в Анґлії.
В часі Конґресу буде уладжена в пл. домівці в Кандерстеґ виставка пл. літератури і світлин з пл. життя.
Мадярське Національне Jambroee.
Ліґа угорських пластунів рішила зорґанізувати в днях 9 23 липня 1926. пл. здвиг для зібрання і пізнання між собою пластунів. Сподіються і гостей з чужих пл. уладів.
Для угорських гуртків відбудуться змагання гуртками й поодиноко. Обовязкові змагання будуть: життя і праця серед природи, для відділів звідунів змагання в перешкодах, змагання поодиноко в картографії, першій помочі, обсервації, рятуванні з води, шуканні слідів у ночі, ручній справності, варенню. Необовязкові змагання відбудуться в плаванні, співі, лассо, киданні каміння, лаженні по деревах, атлетиці, грах і т. п. Для гостей постарається угор. Пласт про помекші з пашпорт. візами, і вїзді залізницею.
З нашого життя.
«Лімонада без цукру і цитрини».
(На марґінесі нового розпорядження Кураторії).
Наприкінці лютого прочитано по наших школах нове, а властиво тільки ново доповнене давніше розпорядження шкільної Куратори про це, що «Пласт» може істнувати тільки при даній школі, як строго шкільний кружок, пластовим відділам не вільно мати ніяких чисел ані патронів, не вільно носити ученикам відзнак принятих орґанізацією Пласту, а головне не вільно мати ніяких звязків з такими ж кружками інших шкіл.
Для чого видається чи повторюється таке розпорядження? Питати про це вже просто скучно. І ми не трудимося його оспорювати чи протестувати проти нього. Якісь розумові аргументи тут ні при чому. Від нас тільки кілька завваг з цієї нагоди.
Скавтінґ беруться зробити шкільним кружком, так начеб Пласт в такому виді міг давати таке доповнення шкільного виховання, як воно покладене в основу загально знаних метод світового скавтінґу. Польське Міністерство Освіти свойого часу поручало школам попирати скавтські методи позашкільного виховання. Хоч воно ще досить недавно під часу тих поручень, все таки вспіли ми вже переказати їх історії. Тепер ціж самі школи взивається виконувати щось зовсім противного...
По правді то справедливо заборонює влада тим шкільним пластовим кружкам зноситися поміж собою і з міжнародною скавтовою орґанізацією. Бо ці кружки зправди не можуть мати нічого спільного з пластовою ідеєю. Але хотіти сьогодні, щоби між гуртками молоді, — яка щиро захопилася правдивою пластовою ідеєю і, яка почувається рідною і одною по ідеї з такими самими гуртками й однаково думаючими людьми деб вони і чим не були, — по було ніякої звязи, ніякого порозуміння, ніякої єдности — цеж виразна противорічність. І розпорядження, яке береться якимсь тісним кружком заступити широку плаву ідею братерства і єдности молоді всего світу, повинно принайменш оминати нельоґічність і не вживати для тих шкільних майбутніх кружків назви «пластовий».
В культурніх народів, отже і в нас скавтінґ не обмежується тільки до середнєшкільної молоді, але захоплює дітвору з вулиці, робітничу і селянську молодь, старших хлопців і дівчат. Гноблення пластового руху серед шкільної молоді, поза обниженням у тоїж молоді понять про вартість кудиинде славленої культури деяких народів, ніяких явних злих наслідків для розвою пластової ідеї у пас Українців за собою не потягне.
Звісно з історії, що гноблення благородних ідей все викликувало просто противні наслідки по законам реакції і коли (…), то хиба завдяки її носіям, а не «розпорядкам». Отже за Пласт не боїмося, а тільки цікаво приглядатися і прислухуватися помислам, хоч і званим з російських і пруських завдань.
Гурток прихильників укр. мистецтва.
Стрийські пластуни зорґанізували між собою Гурток прихильників укр. мистецтва. Назва може потрохи шумна, але праця гуртка доволі широка: плекання літератури, штуки, народньої словесности і культури. Велику вагу кладеться на інтерес до пісні, староукр. обрядів, національних танців.Працю переводить гурток при помочи літературних виступів, рефератів тощо. Заходами гуртка зорґанізовано мішаний хор з поміж пластунів, для якого удалося дістати талановитого хоч молоденького діріґента.
Для 1. лютого відбувся з рамени гуртка вечір Івана Франка, в програму якого входили: промови, декламації та співи. Що вечір удався про це мабуть свідчили бурі оплесків при кожній точці.
З Книжок і часописів.
В книжечці подана коротка історія соціялістичного Пласту в Чехословаччині. Вони йдуть в противенстві до пл. орґанізацій Бейден-Паулля а також до «Woodcraftu» Сетона й Джона Гарґрейне. Книжечка цікава для пізнання напрямків скавтінґу. Цей рух обговоримо ще при нагоді в М. Ж.
Микола Голубець: Галицьке малярство. (три статті) Львів, 1926, Бібл. «Логос» - 5ст. 88. 83.
Sparawozdania VI-go walnego zjazdu Zyd. Org. Skaut “Haszomer Hacair” w Polsce. Luty 1926. (по герб.)
Skaut – Junak. Dc 5-6. Unor 1926 (часопис Союзу чеських пластунів).
Die Spur in ein deutches Jugendland. 4 Jahrgang 1925/26.чч 1-7. Der Weisse Ritter Verlag Ludw. Voggenretter Postdam.
Прегарний та інтересно ілюстрований часопис німецької молоді. Побіч оповідань, описів природи, і інформаційних наукових заміток, подає описи природ і мандрівок, замітки й ради забави, пісні й ин. Кожне число в мистецькій окладці. З практичних статей інтересні «З мойого переплетничого варстату» і про «репродукцію рисунків без апарату» тзв. «Люміноґрафію» в 5 ч. 1925. «Як зробити вітрило для їзди на лижах» і «як будувати лещата» в 6. ч. 1925 і стаття про «Геліоґраф» в 8. ч. з 1926.
Skaut Prukopuik. List pro socialisticky skauting. Roc V. c. 1. Praha 1926. Agp. Praha II., Petrsle nabr. Skautsky domov.
Часопис чеських пластунів-соціялістів, згаданих вище.
Пл. загадка
Хто відповість?
	Скільки найбільше, а скільки найменше людей належить до представленого табору? Як довго перебувають в нім учасники і як довго думають в нім остати? (2 години? 8 тижнів? (Котра пора року? Яка доба? (година по сторонам світу)
						(за «Пластун - Junak Ozerkesz»).
УРЯДОВІ ВІСТИ
Верховної Пластової Команди
5 (12) Березень 1926. 15.пластовий рік.
Обіжник ч. 21/15
Правильник Кошової Ради і Кошової Команди.
§1. Всі Пл. куріні одної місцевости творять Кіш. До заряду Коша, зложеного з більше ніж 2 курінів, покликується до життя пл. класи, що складаються із: а)Кошової Ради, б)Кошової Команди. А) Кошова Рада.
§2. Кошову Раду творять всі скавтмайстри, звязкові та старші пластуни (від розвідчика в гору) даної місцевости.
§3. Кошову Раду покликує до життя ОПК., у Львові ВПК, якій Кош. Рада підлягає.
§4. Кош. Рада вибирав з поміж своїх членів Кошову Команду і провірну комісію, зложену з 3 членів та подає їх до затвердження ОПКмді, згл. ВПКмді.
§5. Відбирає звіти від уступаючої Кош. Кмди та уділяє їй абсолюторії на внесення провірної комісії.
§6. Потягає до відповідальности Кош. Кмду і евентуально поновлює вибір нової Кош. Кмди.
§7. В разі потреба домагається щонайменше 1/3 голосів скликання сходин Кош. Кмди.
§8. Мав право рішати всі справи Коша. а) Кошова Команда.
§9. Кошову Кмду вибирає Кош. Рада, а затверджує ОПК. згл. ВПК.
§10. Завданням Кош. Кмди є координувати і промірювати діяльність місцевих частин, давати їм ініціативу до поглиблювання й поширення пл. праці й орґанізації.
§11. В склад Кош. Команди входять 1) кошовий, 2) містокошовий, 3)скарбник, 4) писар. В разі недостаточної скількости діловодчиків можуть бути їх обовязки злучені.
§12. Кош. Кмда :	а)назначує своїх референтів після потреби, б)скликує сходини Кош. Ради, в) в міру потреби скликує сходини зв’язкових або курінних, г)ставить внесення до ОПК (ВПК) в справі зміни зв’язкового і його затвердження та у всіх інших справах, ґ)найвищою місцевою пл. властю.
§13. Сходини К. Ради і . Кмди проводить кошовий і репрезентує кіш на зовні.
§14. За свою діяльність відповідає К. Кмда перед К. Радою і вищими пл. властими.
(Реф. орґ)
   Приказ ч. 5/15
В обіжнику ч. 21/15 подає ВПК новий прихильник про Кошові Кмди. Ним зноситься всі давніші розпорядки про Кош. Кмди. Правильник обовязує з хвилею, оголошення. Там де істнують вже Кош. Кмди. скличуть вони після нового правильника найдальше до 2 тижнів по одержанню приказу в нерозумінню з ОПК. Кош. Раду і переведуть вибори Кош. Кмди. Де Кош. Кмди нема там ініціятиву до її засновання, дадуть ОПК, як сказано в правильнику.
(Реф. орґ)
Приказ ч. 7|15.
Інструкції для пл. Екзамінаторів.
1.	Екзамінатор мусить знати точно обовязуючі в Укр. Пл. Уладі вимоги дотичного іспиту
2.	Ці вимоги подає екзамінаторові до відома Команда даного куріня під відвічальностю перед В.П.К. 
3.	Екзамінатор мусить звертати увагу теж на практичне виконання вмілости питаного.
4.	Кандидат мусить відповідати вдоволяючи, сам без ніякої помочі всім без виїмку вимогам дотичного іспиту. 
5.	Кандидат одержує посвідку тільки тоді, коли відповів всім вимогам. 
6.	При іспиті є приявний відпоручник курінної Команди, який полагоджує всі канцелярійні формальности. 
7.	Екзамінаторові не вільно руководитися ніяким иншим зглядом як тільки зовсім строгою оцінкою вмілости кандидата щодо знання предмету у границях пластових вимог. Противне вважавби Пласт зломанням довіря. 
8.	Іспит може бути повторюваний.
9.	Коли екзамінатор хоче зречися свого обовязку, повідомляє про це В.П.К. зглядно дотичний курінь.
Посвідка зложеного іспиту.
Посвідчаю, що…………пластун (степень) куріня (число) у…….	відповів вимогам вмілости з……(вазва вмілости).
(місцевість і дата) 
відпоручник Команди екзамінатор.
(печатка куріня)
Заява Екзамінатора.
Отсим заявляю, що беру на себе повну відповідальність супроти Українського Пластового Уладу і суспільности за переведені мною строго після обовязуючих пластових вимог — іспити вмілости з обсягу………………	
(місцевість і дата)
звязковий екзаменатор.
(печатка куріня).
Отсим зноситься давніші розпорядження, видані в цій справі. Екзамінаторів надальше затверджує на внесення курінів ОПК, подаючи їх ВП Кмді до зареєстровання.
(Реф. діяльн)
Приказ ч. 8|15
Інструкції для виповнення чвертьрічного звіту.
1.	Звіти всіх Курінів мають утворити книгу діяльности й тому мусять бути відповідно виготовлені. 2. Форма звіту: Канцелярійннй папір на кождій сторінці від ліва вільне поле на 5 цм.; на нім пишеться питання в даному порядку. До кожного питання - відповідь. 3. Звіт має представити по можності вповні дійсний стан куріня і тому не можна його вважати формальністю 4. Звіт мусить бути присланий в точнім реченці, а саме: за 1. чвертьрік (І/І 1/4 — дня 5/ 4. за II. чв. (1/4 - 1/7). дня 5/7. за 3. чвертьрік (1/7-І/Х) — дня 5/ X. за 4. чв. (І/Х-І/І). дня 5/1. На кінці звіту має бути підпис того, хто виповнив звіт, підпис звязкового та печатка куріня. 6. При ви готовлю ванні звіту не обмежуватися браком місця і писати читко.
ВЗІР.
ЗВІТ
Пл. рік .......................................чвертьрік……………………………………………	
1.Число й назва куріня, місцевість, дата. 2. Звязковий. 3. Команда (склад. дата вибору).      4. Число членів яке є. 5. Прибули до куріня (поіменно). 6. Відійшли з куріня (виключені, звільнені). 7. Пласт. степені (від прихильника). 8. Іспити вмілости (кілько, які). 9. Домівка (де). 10. Майно (бібліотека, прилади і т. п. - кілько, які). 11. Курінні установи (музей, хор, крамниця, кружки і т.п.). 12. Діяльність куріня: а) Курінні Ради (програми) 6) Прогульки, прилюдні виступи і т. п. в) провіти і виконання (які були, чи прийнято, як виконано). г) план діяльности куріня па будуче. 13. Запити й побажання.
Отсим зноситься всі давніші розпорядження, видані в цій справі. Куріні (гуртки)       Ст. Пл-ів пересилають звіти через Гол. Управу У.У.С.П.
(Реф. діяльн.)
Спростування.
В Ур. Вістях ч. 4 [II] з 1926. обіжник ч. 19/15 поміщено під точкою 2 н. помилково склад Президії львів. Коша, що отсим спростовується.
За згідність Ос. Бойчук, секр. В.П.К.
