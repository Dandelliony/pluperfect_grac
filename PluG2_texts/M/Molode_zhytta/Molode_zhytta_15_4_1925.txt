МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ
1925р.                      Львів, дня 15 квітня                        Ч.3
СВЯТО ВЕСНИ.
	Коли часом понад мури міста всміхнеться до мене клапоть синього розсіяного неба, коли нераз безмежною тугою за далю – подихом широких ціль обвіє мене східний вітер, коли мої очі всміхнуться в погоні за рано збудженим метеликом, коли вбоге дівчатко простягне до мене зпід морозного муру китичну підсніжників,
- я знаю, що десь вже спливають леди, тануть сніги, що по гаях розпукають бруньки, маленький підсніжник прориває кайдани снігу, а там над полями під небом – змагаючись ще часом із зимними вітрами, сніговою метелицею – жайворон піснею заливається…
Твориться щось в тій вітряній сонячній далі, й не збагну чого душа забажає. Мов ті підсніжники зацвітуть бунтом пориви таємні в душі й захочуть скинуть те, що життя, що зима надавили і збудили холодне каміння, темні провулки міста подихом провесни, радістю весни.
І коли в такі хвилі заманить може щось вирватися з міста, прислухатися шумам і згукам простору, впитися пахощами свіжої рілі, - то спинить докором бліде личко дитини в вікні обдряпаної хатинки, чи понурої кам’яниці й обвіє холод темних сутерин…
І бунтом пориви несказані… і в душі питання: де взяти сонця, вітру, весняних цвітів і згуків і шумів – пісень провесни, щоб ввірватися ними в ті непривітні хатинки, льохи і піддаша міських заулків, сірі безсонячні шкільні кімнати?
А вистарчить як в тої поетики, щоб у вікно «заглянули від яблуні гільки, замиготіло листячко зелене, посипались білесенькі квітки»… щоб про весняну волю розказали, наче вітром обвіяли, теплим серцем слова сердечні і згуки пісень!
… І здається мені, що бачу Вас, сестри – пластунки! Проміннями свого серця прогонюєте з отих кімнат, сутерин, піддаш – непривітний холод, примари зими… Сильними руками розбиває забиті на зиму вікна, щоб пустити леготів весняних, вістунів нового життя… Згуками пісень своїх викликує на весняну волю товпи дітей…
Не треба тоді іти десь за місто, ждати таємних вісток, прислухатися як ростуть трави, поворотними піснями пташні, - в кожному личку дитини, усміхах уст і віч, їх гомоні безжурнім, їх плюскоті по калюжах вуличок – пісні весняні, свято весни.
І близьким нині те далеке минуле, коли дівчата українських племен враз із пташками, згуками й подихами весни своїми веснянками будили до нового життя. Коли від оселі до оселі гомоніли співи в честь богині краси, щастя й любові:
Гей, Ладо,Ладо!...
… І вірю, що як ті мої предки, перші піонери, що йшли здобувати пущу – розорювати поляни і зруби, до своїх пчіл, які починали будитися в дуплах дерев на лови звіря, - щоб хоронити й живити свій рід і в безпиннім поступі творити нове життя…
– так і ті діти – пластуни, що виростуть з вашими піснярками в серцях, сестри, підуть боротися з темрявою, розорювати перелоги життя і зерном його сіяти в сподіванню багатого жинва…
     	Тануть сніги: розпускають бруньки, в гаях розцвітають і ряст і фіялки, вкриваються поля зеленою руною, потоки й вітер шумом весняним – і в мене в серці веснянки ваші, сестри. І в мене в серці сподівання нових співів, свята волі…
За моїм плугом – працею щоденною, кладуться скиби чорної пахучі, почвою родючою вкривають зерно – слова. І байдуже мені запізнені сніги й зимні вітри, що зриваються на провесні… І байдуже гайвороння, що в слід за мною зерно визбирує. І рідний жайворон, що виспівує молитву піль… І рідні забуті боги моїх предків сонця і землі… –
	– бо в моїм серці радість велика, бо навкруги веснянки ваші, сестри, бо всюди свято весни.
							Самітний Олень.
Дівочий Пласт у нас.
	Нині говориться багато про дівочий Пласт, про форму його існування, його ціли і завдання, – та ніде не пишеться про се нічого.
	Коротко хочу забрати в сій справі голос.
	Перед українським дівочим Пластом від самих початків його істнування стояло все питання: яку форму надати йому, куди його повести? До вибору було дві дороги: або дівочий Пласт істнує сам для себе і є відокремлений зовсім від хлоп’ячого, або між ним і хлоп’ячим немає ніякої ріжниці й вони творять одну організацію з одними цілями і завданнями.
	В країнах Європи розвивається дівочий пласт в однім з тих двох напрямків і вибрати котрийсь із них треба було нашому дівочому Пластові. Та намість того вибрано золоту середину й дівочий Пласт вийшов ні зовсім дівочим, ні таким як хлоп’ячий, а так собі чимсь посереднім між цими двома формами., – і се осталося й до нині – Пластунка учасниця стоїть на рівні з пластуном сего самого степеня, але розвідниця й вірлиця лишилися дещо за своїми товаришами. Причина сьому у зредукуванню деяких вимог при ІІ і ІІІ пл. іспитах для дівочого Пласту.
	От хоч би – від пластунок не вимагається самостійної прогульки, вміння збудувати шатро, , читання слідів, плавання й прочих саме найконечнійших вмілостей пластування, а поручається їм спеціально розуміти красу, знати добрий тон, уладити виставку робіт, – що кожда з дівчат знає і без Пласту, а як не знає, – то й у Пласті не навчиться.
	Таке дивне якесь і не повне поставлення у нас дівочого Пласту виробило погляди, будьто дівчина як пластунка представляє собою багато меншу вартість, як такий самий хлопець – пластун і будьто дівочому Пластові, як цілості далеко до сього ідеалу Пласту, що його представляє собою хлопячй Пласт. Чи сі погляди раціональні чи ні – не хочу над сим спинятися. – Перейду дальше.
	Коли нині переводилося реорганізацію цілого пластового Уладу, стануло перед дівочим Пластом, вдруге питання, яку дорогу має собі вибрати. Досьогоднішня форма існування не вдоволяє, – оставалисяб отже одна з двох форм згаданих на початку.
	Першу з них, типово дівочий Пласт, стрічаємо в Англії. Ціллю його є «вироблення у дівчат жіночости», як каже Агнес Байден Пауелль, бо багато трудніше бути правдивою жінкою, як нескінченим мущиною. Англійська пластунка має бути променем сонця в життю свого окруження, має солодити терпіння й нести поміч, і до сего її і привчають.
	Се так в Англії, але як би виглядав такий Пласт на нашому ґрунті? – На мою думку, він мавби рації існування. Аргумент один – Англії треба жінок-променів, нам треба жінок наче криця, а таких не виховує Пласт Агнеси Байден Пауелль. Лишається отже остання форма: один Пласт для дівчат як і для юнаків, і ся мабуть для нас найбільше підхожа.
	Наших дівчат не застала би вона неприготованими. – Вони мають за собою багато пережитого, яке їх вповне рівнає з ровесниками – юнаками. Чомуж вони не мають стати поруч зі своїми товаришами й разом одною дорогою прямувати до спільної цілі.
	Не вимагалоб се великих змін. Дівочі куріні осталиб як до сьогодні відокремлені від хлопячих і тільки їх внутрішня діяльність всі, приписи й вимоги сталиб такими самими як в хлоп’ячих курінях.
	І в кінці пластунка дорівнилаби у всім пластунові! Наші дівчата виховалисяб на здорових, відважних, сильних духом і тілом жінок, яких нам саме так дуже треба.
	Сих кілька думок віддаю під розвагу провідницям дівочого Пласту.
							Пластунка (ІІІ. п. куріня)
Перший.
	Находила весна – пора пробудження всієї природи і людей. Щез нарешті білий покров, ріки й озера увільнилися з льодових кайдан, мати-земля покривалася поволи зеленою травою, першими вістунами весни – квітами, дерева випускали пучки, птахи прилітали з вірею, – словом все що жило починало нове буття, повне надії і запалу.
	Давно ждали пластуни на се свято…
	На устах у всіх їх були змагання, оголошені в честь весни, пробудження…
	Кождий чекав наказ своєї старшини про змагання і кождий хотів бути першим і поставити свій курінь на перше місце.
	І праця розгорілася під звуки весняних пісень, щебету птиць, шумів лісу, рохкання жаб, подувів вітру…
	Та хто як хто, але найбільше радів молодий пластун «Бистроногий Олень», провідник гуртка Оленів, мистець в пластуванню й і змогу.
	Змагання – се був його світ!
	– Мусимо бути першими у всім! – постановлював він, і товариші з захопленням і вірою дивилися на нього.
	Весняний воздух розворушив Оленя. Пропала зимова оспалість, цілий він був символом руху і життя.
	Праця кипіла.
	Весело співали пластуни по домівкам, бавилися, стріляли, бігали, скакали. Топори стукотіли по лісах, се будували нові оселі. День і ніч мандрували пластуни по околицях і жили під голим небом, хотячи пізнати той незнаний і цікавий світ, життя нетрів.
	А Бистроногий Олень був всюди, де лиш маяли пластові прапорці, до кожного діла втручався, помагав, радив, працював.
	Кожний мав в памяті, що рух – се життя, а без рух – смерть, тож грища не заростали травою, а по горах і лісах протоптувалися нові стежки, по котрих прямували шукачі слідів.
	І вдихав кождий повними грудьми свіжий весняний воздух та сталив своє тіло.
	А час минав, як пробігає малий, бистрий потічок….
	Минали дні, повні праці і заняття, зближався день змагань, великий день, може початок нової доби в життю пластунів, якого всі очікували з тремтінням і цікавістю.
	День був гарний, мовби призначений на змагання. З усіх усюди приходили куріні, гуртки, маяли прапори, розвивалися при подувах вітру біля хоруговки…
	Ішли пластуни без кінця, без числа… Орли, Медведі, Льви, Пугачі, Вовки, Рисі, Олені, Бобри… – величезний здвиг юнаків.
	Каждий йшов гордо, сміло, рівно, певний себе, обвантажений арканами, списами, казанами, шатрами… Молоді наслідники давніх Спартан, Індійців і Запорожців.
	На просторій поляні розложилися всі табором.
	Дим з ватер линув під блакитне небо.
	Праця кипіла.
	На горбку між іншими стояв Бистроногий Олень.
	Він дивився на ту юрбу – безжурну, працьовиту і карну і був гордий за того, що він належить до сеї юрби і причинився сам до її величі.
	Від його постаті віяло чимсь гарним, могутнім, великим.
	Його тіло було як сталь, а дух хрусталь.
	На перші точки припадав довгий біг і Олень виступав.
	Довіряв своїм силам як нічому, постановив бути першим, не посоромити ані себе, ані гуртка, ані куріня.
	– Адже він найкращий бігун – Бистроногий Олень.
	Всі висипали на майдан дивитися як будуть бігти.
	Бистроногий Олень був уже на старті.
	Свисток! І сорок найліпших бігунів мов камінь з середньовічної метавки вискочило і пігнало стрілою.
	Каждому стояла тільки одна ціль: випередити своїх суперників і добігти до мети першим. Ріжнобарвна товпа глядачів мерехкотіла каждому в очах і зливалася в якусь одну неозначену масу.
	Вперед! Вперед!
	Олень вповні довіряв собі. Він біг зрівноважено, легко, еластично, остався навіть позаді.
	Ось і половина дороги.
	Вже бігуни розсіваються, одні на переді, другі назаді, але все ще женуть як хуртовина, тільки вітер свище в ухах; пісок летить з під бистрих ніг.
	Ще вперед! Вперед!
	Тепер Олень береться до діла. Напружує всі сили.
	Для нього тільки одно: бути першим!
	Ось вже тільки два найзавзятіші противники біжать поруч Оленя. Ні на крок їх перегонити.
	Вперед! З під ніг мовби летять іскри…
	Один ще лишився, другий ще завзято й уперто біжить.
	Бистроногому Оленеві маячить все перед очима: і нарід і зелена трава і ціль, що вже ось ось буде коло неї.
	– Не може дальше! Нема сил!
	– Як, щоби я лишився! Ні! Затискає зуби і напружуючи останні сили біжить тремтячими з утоми ногами.
	Його суперник за ним, і віддаль між ними росте: два кроки, три, чотири…
	Зі сорок найліпших бігунів Бистроногий Олень напереді.
	Вже видко стовпи – границі бігу.
	Ще трохи!
	Олень зараз впаде.
	Негайно свисток і крики тріумфуючих приятелів Оленя.
	Він вже за межею, там далеко перед нею лежить ледве дихаючи його противник.
	– Значить я перший? – Значить я перший? – питає і сам собі не вірить…
	– Перший, перший! – шепоче трава, дерева, там далі ріка і небо і сонце і пташня щебече так радісно: перший! І натовп десь там далеко кричить голосно:
	Перший! Перший! Перший!
	Але все якось в тумані, дуже далеко, все запаморочується, стає темно в очах! Олень вичерпаний зовсім падає на землю мов мертвий.
	Він прийшов перший…
						Орлине Перо, пл. розв. І пл. к.
До всіх Пластунок й Пластунів
Західних земель України!
Товаришки й Товариші!
	Доложіть свої руки до будови І пластового дому у столиці нашого пластового Уладу – Львові!
	Отже минає вже 14 літ існування Українського Пластового Уладу, а ми до сього часу не маємо власної домівки, де ми моглиб свобідно гуртуватися і де містилися би наші центральні установи. Тому збудування власного дому у Львові є неоспоримою й пекучою проблемою.
	Взиваємо вас до перевірення своїх сил у зєдинені молодечої енергії та творчого чину, який буде мірилом поступу пластової ідеї серед Вас.
	Від нього ніхто з Вас не може відтягнутися, бо сей дім будуватимемо власними силами й лише при збірнім зусиллі всіх Вас здвигнемо його.
	Накладаємо Вам обовязок, якого належне вико конання стане Вам цінною пластовою вправою ощадності й самостійності, що є знаменитою збруєю в боротьбі з життям.
	А обовязок сей не великий:
	Кождий з Вас складатиме, із здобутих власною працею доходів, щомісячний даток. Се, як і збирання Вами речей, в звичайним життю непридатних а в біднішім числі дуже вартісних (почтові значки, чужі монети, всілякі металі і т.п.) праця, яку Ви сповнятимете.
	Ми знаємо, що багато з Вас не заробляє ще власною працею. Однак закликаємо Вас навіть до незначного заробітку, щоби всі причинилися до будови свого дому.
	Річи, по котрих збирання дуже багато дотепер говорилося, але нажаль лише говорилося, тепер після наших інструкцій Ви правильно збиратимете.
	Крім сих під ставових доходів комітет використовуватиме всякі инші принагідні, заініціовані й переведені ним пластові свята, видавництва тощо. В найблищому часі приступає Комітет до переведення Свята Писанки з нагоди Великодня, про що інформує окремий приказ.
	Комітет, який отсе до Вас звертається, затверджений В.К.П. та ділає в як найбільшій звязи з нею.
	Успіх нашої праці залежить від совісного виконання вложених на Вас обовязків, тому тільки від Вас залежить успіх великого задуму.
	А комітет зі своєї сторони доложить всіх старань, щоби сповнити своє важке але почесне завдання, шукаючи відповідних способів здобуття та належного використання доходів.
	Комітет здає собі справу з сього, що остаточної мети не доведеться йому в короткому часі осягнути хоч би при найбільших зусиллях Укр. Пл. Ул., бо «не в одному дні Рим збудовано», але вірить у Вашу витривалість і працездатність, бо завтра й опускання рук в начатій праці булиби непростим злочином.
	Щераз звертаємося до Вас з гарячим зазивом до великого діла, віримо свято, що сповнимо при Вашій допомозі своє завдання і тому глядимо самопевно в майбутнє! До праці!
								СКОБ
Львів, дня 303 березня 1925 р.
За комітет будови пл. дому: З. Залуцький, Ф. Любинецько
Чи є в вашому куріні: крамниця, спортовий кружок, варстати, фіхові гуртки, і що вони роблять? 
З мандрівки по Волині.
Понеділок 29 вересня – Луцьк
	В дорозі з Дубна переночуємо в Рівному. Ранком ми знову в поїзді. Проїздимо зразу полями, які де-де біліють (...), а потому вїздимомо в соснові та дубові ліси. Пересідаємося в Ківерцях і год. 9.08 ми вже у Луцьку.
	В дорозі зі станції в місто стрічаємо знайомого студента і раді, що не мусимо розпитувати по адресам, віддаємося під його провід.
	Товариш запрошує нас до себе спочити й відчиститись й ми заходимо в його хату. Хата як звичайно в менших містечках ціла станцією для ґімназистів. Сімя товариша як і він сам заробляють при роботах, тепер при залізничному шляху, який проводиться з Луцька на Стоянів та при будові пристані на Стирі.
	По кільканайцяти хвилинах виходимо в місто. І заразже пригадується чомусь: «православні з України зібрані у місті Луцьку» і їх посольство до галичанина Івана Вишенського на Атон. Розглядаючись, бажаємо впізнати в сьогоднішньому Луцьку той давній православний Луцьк.
	Товариш показує нам по дорозі тутешню українську ґімназію, перемінену недавно з російської, а до якої вводять польську мову; в кінці заводить нас в читальню Просвіти, яка тут як і всюди на Волині є центром національного життя.
	За розмовою з новими знайомими в читальні, а потому за розшукуванням по склепах видів Луцька прийшло полуднє.
	З полудня починаємо вже спішитися, щоб оглянути до вечора як найбільше старовини Луцька. Понад дахи домів видніють вежі замку Любарта й ми перш всього йдемо туди. По дорозі спиняємося на хвилину біля робітників, які забивають в рові стовпи під новий міст. Для заохоти чи набрання сили співають «Дубінушку», потому зі всієї сили піднімають і спускають линвами залізний таран. Втомившися, знову співають і т.д.
	Перед нами виринає найкраща памятка Луцька замок Любарта. Могутні й кремезні мури й башти захоплюють чаром давно–минулого.
	Замок положений на горбовині облитий з трьох сторін Стиром і маленькою річкою; а з четвертої сторони від міста був колись рів, над яким був зводжений міст до вїздової башти, заступлений сьогодні мурованим. Замок збудований Любартом десь коло 1325 року. Вся основа замку на твердому білому кремені на вапні, мури цегляні і творять з баштами (3 башти:1) вїздова або Любарта, 2) полуднево–східна Стирова або Свидригайла і 3) владична) неправильне колесо. На вїздовій вежі слідно де–де якісь поправки, а побіч того великі розколини, а водному місці мур майже нахилився. На замку сьогодні має пристановище огнева сторожа й одну з веж (владичну) трохи зрівняно й уряджено як вартівну. Побіч вежі колишній дім луцького владики й колишні доми для духовенства та замкової варти. Тут колись стояла також Луцька катедра св. Івана Богослова й сьогодні на сьому місті тільки залізний хрест з написом «Место храма св. Иоана Богослова и тутъ погребень Любартъ Гедимиионович 1321–1366, сынъ Любарта Димитрий Любартовичъ 1388 г. и Свидригайло Ольгирдовичъ 1452 г.». Колись на місці, де сьогодні в партерові домі школа, стояла княжа палата, в якій ще у 18 ст. відбувались луцькі суди.
	Понизже замку мав ще колись стояти долішній замок, місце якого годі сьогодні точно означити, і був обведений муром, який виходячи від полудневої башти йшов понад Стиром, а потому поза катедру й давній єзуїцький монастир закручував до башти вїздової.
	По виході з замку обходимо його ще раз довкола і йдемо дальше. Товариш показує нам жидівську синагогу, яка своєю баштою нагадує замок. Хрестовоздвиженську церковку обминаємо і виходимо на Стир.
	Стоячи на мості, дивлюся на хвилі та думаю, як гарно буди пливти сюди з Галичини човнами.
	З поворотом заходимо до невеличкої Хрестовоздвиженської церковки, так званої архієрейської. З початком 16 ст. тут існував монастир св.. Василіан. 1833 р. чин скасовано і мури продано вже жидам на цеглу, аж 1864 р. правительство рос. Відібрало руїни і під кінець століття православне брацтво збудувало з остатків руїн церковку. Заходимо до середини, але в сумерках бачимо тільки, що багато золочена і розмальована.
	Найстаршу луцьку церкву св. Покрови, в якій як чуємо від товариша мав находитися старинний образ Матері Божої оглядаємо тільки з назверха. Крім сих церков у старому Луцьку ще мало бути коло 15 нищих.
	Вкінці вже в сумерках заходимо до собору. Перебудований мабуть з костелу Бернардинців. В давньому монастирі сього чину містилася давніше гімназія, сьогодні Воєвідство. За пізньої пори собор вже зачинений і нам не вдається дістатися навіть на дільницю.
	Вже в потемках заходимо до городського парку. Багато ще цікавого в Луцьку. Між іншими варта було оглянути караїмську церкву т. зв. Кенафу, але як за пів дня оглянули ми й так за багато. Тепер, сидячи на лавочці, приглядаємося вечірньому життю Луцька. Місто, парк, російська мова, ґімназисти (хоч в роґативках) пригадують щось, начебто десь читаного.
	У вечорі йдемо ще на виставу «Цнотливої Сусанни», львівського театру Стадника, який приїхав сьогодні до Луцька. З вистави йдемо ночувати до товариша і ранком покидаємо Луцьк.
Вівторок 23 вересня – Рівне.
	З Луцька пересідаємося в Ківерцях і незабаром ми знову в Рівному. Заходимо до знайомого товариша. В його зазнайомлюємося ще з декількома тов. і починається горяча розмова та звичайно на теми долі та й недолі. З сеї розмови якось і слідне їх бажання вирватися з сеї по їх словам гнітючої атмосфери. Вирватися на рад. Україну або в Галичину, де бодай трохи вільніше дихати. І слухаючи того усього тобі на думку насувається фраза – ломати сокальський кордон! (Може і тут галицькі пластуни будуть перші!)
	Коло полудня виходимо оглядати Рівне. Одно з новіших міст Волині (в 15 в. ще село) сьогодні широко розбудовується та розвивається. Товариші заводять нас в читальню, а потому показують Народний дім, який вже кінчать будувати.
	Зі старших будинків інтересна в Рівному хіба палата кн. Любомирських положена трохи на острівчику перед богом. Сьогодні тут містяться всякі уряди.
	З полудня проходжуємося ще по місті та як звичайно розшукуємо за видами міста. Заходимо й до укр. книгарні.
	Вечір проводимо в читальні в оживленій гутірці. – Незавидне тут життя і багато пекучих питань.
	Раптом на другий день покидаємо Рівне. В нашому поїзді їде якийсь воєвода і міністр.
	В Здолбунові пересідаємо на поїзд Шепетівка – Київ і за хвилину поїзд мчиться на схід до Острога.
									Сам. Олень.
Як радить собі пластун?
Ляссо
	Кидання ляссом – вмілість, яка захоплює кождого пластуна. Звичайно вживають його Мексиканці для ловлення коней. Пластун, що вміє вправно послуговуватися ляссовим шнуром, як його називають американські ковбої, має змогу вдержати сполошеного коня з далеко більшою певністю і безпекою, як колиб пробував се зробити звичайним способом. Так само у випадках втоплення – Пластун може закинути петлю на непритомного тоді, коли ратівнича линва булаби безвартісною. Очевидно се не виглядалоби так по геройськи, як наприклад скочити у воду, боротися з потопаючим і з водою, але тут треба сказати, що пластун не є хвалько і не буде робити чогось тільки тому щоби хтось подивляв його очайдушність.
	Ляссо роблять звичайно зі сирої скіри. (Запорожці називали се «аркан». Тут вживаємо назви «ляссо» тому, що вона нині загально принята). Мексиканець вирізує собі чотири довжезні кусники сирої шкіри, прив’язує їх кінці сильно до дерева, а сам ідучи в зад сплітає їх міцно. Щоби скіра стягнулася поливає сплетену часть час од часу водою. Новійшими часами вживають ковбої лясса із плетеного, гарно викінченого шнура, виробленого спеціяльно до сеї ціли. Ляссо роблять ще з волосіння, рослинних волокон (морська трава) й иншого. Ляссо має три центиметри в обводі. Нині майже не можливо купити дорогий фабричний шнур плетений спеціяльно на лассо. Потому опишу на сьому місці спосіб як плетуть ляссо Мексиканці. Кожний пластун може легко зробити те саме. Як сказано треба до сього чотири шнури (обвід около півтора центиметра).
	Їх сплітається так: два середні шнури скручується навхрест (правий на лівий). Дальше кладеться правий зовнішній мотузок, а опісля в долину між них і знову на праву сторону). Се для декого може бути дещо за тяжке і тому скажемо коротше: працюється завсіди крайніми шнурками, кожний на переміну кладеться під два шнурки, а опісля зверха між них.
	Ориґінальне ляссо є довге на дванадцять метрів, але для нас зовсім вистарчає одинадцять метрів, бо дванадцятий метр перешкоджує неправленому в киданню. До одного кінця є прикріплений «гонда» себто мосяжний перстінь (наче ушко) повздовжної форми. Його вже треба вистаратися у слюсаря. Такі «гонди» трапляються часом при гамаках. Зрештою полишаю се помисловости кождого пластуна. Гонта мусить буди вгнутий на зовнішній стороні щоб можна було обвинути довкола нього шнур. Довгий кінець линви треба пересунути через гонду і закінчити яким небудь кінневим узлом. Передтим, заки зачнемо вживати лясса, треба подбати, щоб воно було добре розтягнене (се не можна занедбати), а опісля треба руками зробити його гнучким. Щоби ляссо не було за мяке, добре натовщити його (льняним олієм), лишити щоби добре висохло, добре навоскувати і знову лишити, щоби висохло. До гнучкості лясса багато причиниться витягання його так зв. «федервайсом». Добрий спосіб є лишити ляссо на кілька ночей сильно натягненим між двома смереками, щоби вогкий нічний воздух пересякнув його. Другий спосіб є: взяти округлу фляшку або валець, обкрутити її линвою раз довкола і сувати нею вздовж цілої линви, яка мусить бути цілий час напружена.
	КИДАННЯ ЛЯССОМ. Коли ми вже готові до кидання беремо «гондовий» кінець линви і робимо велику петлю котру тримаємо у правій руці, оскільки хтось не є «манькутом». При тім треба вважати щоби гонда все звисав коло 50 цм. низше руки на зовні. Він своїм тягарем допомагатиме нам удержати петлю відчиненою.. опісля звиваємо решту линви до лівої руки. Кінцевий узол держимо міцно між великим пальцем і насадою вказую чого. Тепер крутимо петлею над головою. Се треба доти вправляти, поки не маємо певности, що петля все відчинена. Се робиться викручуючи згин руки. Треба дещо вправи і більше нічого.
	Коли вміємо одержати петлю відчиненою, пробуємо кидати. Робимо се так, що кидаємо петлю рівно вперед. В тій же хвилині викидаємо вперед лівою рукою решту звиненою линви, задержуючи тільки задний кінець великим пальцем. З початку трохи тяжко зробити сі два рухи нараз, та се скоро піде легше. При киданню лассом треба вважати, щоби кидати все високо і на праву сторону предмету, до котрого ціляємо.
	Добре вправляти в киданню способом простого мету – (замісць крутити линвою положити петлю добре (...) за собою та кинути як обруч майже до тички високої 40 цм. – 5 м. З часом збільшити висоту тички та відступ, пробувати зловити пластуна що стоїть на місці, його праву руку, потому ліву, зловити його в половині. Дозволити йому трохи рухатися і на подвірю чи травнику нехай виминає ляссо і старатися зловити його в протягу 3 мінут (вважати, не стиснути сильно петлі). Схоплювати щось чи когось просто над своєю головою, під собою: лежачи, клячучи на однім коліні, в негайнім обороті і т.п.
	ЧОГО НЕ ТРЕБА РОБИТИ? Ніколи не можна дозволити щоб ляссо замокло.
	Ніколи не прикріплювати лясса до якоїнебуть части тіла, правої руки. Ковбоїв, що прив’язують лассо до сідла, називають жовтодзюбами.
	Не тратьте надії після першої проби. В Англії є під теперішню хвилю скавти, що кидають ляском так само добре, як якийнебудь кавбой, і то зараз по кілька тижневій вправі.
	Всі пластуни повинні вправлятися в киданню ляссом і нині, коли вже подано, як се робиться, ніщо хіба не стоїть сьому на перешкоді.
									„Багаття”
Спортовий куток:
Спорт в куріні.
(З нагоди змагань за першество)
	Як відомо в програму сьогорічних змагань входять також спортові змагання і дивує декого, що належить сюди виключно легка атлетика.
	Сталося се тому, що инші роди спорту не дадуться легко, дешево і з користю перевезти в куріні, затеж легку атлетику можуть члени куріня управляти при найменшому числі спеціальних приготувань. Ось вам спис потрібного до плекання легкої атлетики в куріні.
	Площа вправи: подвіря перед школою, майдан на неужитках тощо.
	Уладження площі: біжня (по змові кругова) на витривалість; біжня навпростець – на 110 м – (обізначені рівцем, злегка ви шутровані, втовчені і всипані піском; розбіжня для скоків з широкою підбивною дошкою й скочнею плиткою (широкою на 2 метри, довгою до 7 метрів, глибокою до 40 цм.) висипаною чистим без камінців піском і з деревляними з поділкою листовками збоку, до мірення віддалі скоку; місце до метів кулями, списами, булавами, – відповідно велике колесо (2 – 2,5 м) визначене в промірі вапном або тером; стойки для скоків – 2–3 метрові стовпики (найкраще рухом) з поділкою, на якій повиверчувано дірки для клинців, на які спирається шнур обтяжений на обох кінцях олов’яними кульками (щоби не звисав)
	Стояки уставити при кінці розбіжні з обох боків відбивної дошки.
	Диск (ваги 2 кг.) накращий з мосяжними окутами
Куля найбільша (ваги 7,25 гк.)
Куля менша (3,70 кг.)
Вулкана 2 кг.
Списа.
Тинка до скону, – і ось вже все.
Вправляти гуртками. З початку коротко із більшими відпочинками, потім довше й частійше. Пам’ятати все, що добрі осяги можна добути тільки систематичними й регулярними вправами, і ніколи форсуванням.
Для заохоти пластунів уладитити спортовий попис, а гроші (добровільно датки) ужити на свої ціли (справлення якогось цілу тощо).
І ще памятайте на японський клич, що половина вартості вправ та досягнень, якщо після них не очистимо добре скіри (уражаємось на перестуду) тому треба все подбати також про кожу, мило й рушники.
О.Тарнавський
Пластовий крок.
( З оповідань R. Baden – Powell’a)
Бейден–Пауель, Верховний Пластун, радить пластунам не здобувати рекордів у бігу, бо се є получене з великою небезпекою для серця. На його думку, красше булоби пластунам уладити змагання пластовим бігом. Тоді нагороду здобувби сей, хто перебігби найбільше докладно два кілометри в пятнайцятьох мінутах.
Що се є «пластовий крок»? Се є спосіб бігу на ходу на переміну що позволює нам перебувати велику віддаль без видної втоми. Перший вживав його англійський генерал Кравфорд. Він учив своїх вояків іти та бігти на переміну по шість кроків. Бейден–Пауель вживає дуже часто пластового кроку у своїх подорожах. При тім він переконався, що шість кроків се замало, бо беззапинна зміна роздражнює і мучить. Він звичайно, але тільки на рівній дорозі, уживаючи пластового кроку, двадцять кроків ішов і двадцять біг. Колиж приходилося йому йти під гору, або в долину, то відповідно до того він змінював се число. З гори можна більше бігти, дуже мало йти, а до гори противно двадцять п’ять кроків іти, а тільки двадцять бігти.
Кождий пластун повинен переконатися, скільки кроків йому найвигідніше робити, щоби по перебуттю прим. 4 кількометрів не бути втомленим.
«Пластового кроку» можна вживати колинебуть. Се не є ще рекордовий біг, де треба скинути з себе все та бігти, бо при всім не треба робити ніяких скоків, тільки бігти собі так, наче від знехочу.
Коли вже хто де-що приникне, то можна бігти кілометр за кілометром, не числячи навіть кроків, думаючи про щонебудь іншого.
„Багаття”
Чи знаєте, що в змаганнях за першенство найбільше точок придбаєте Вашому куріневі іспитами вмілости?
Куток новиків:
Під сим заголовком будемо подавати вказівки й матеріяли впорадчикам новиків, для їх праці по гурткам. Гол. Управа Уладу Новиків на основі праці Джона Гарґрейве „Племінне виховання” опрацювала програму праці в гуртках новиків і ту програму зібрано у т. зв. „Сімох пробах”, примінюючи їх до потреб укр. дітей.
Сим числом починаємо друкувати матеріали до першої проби „гнучкости тіла”, яка ставить до новика слідуючі вимоги:
1. Новик вправляє кожного дня руханку. Бодай 15 хвиль.
2. Вміє плазувати і підходити плавно, без шелести. Знає практично гри, які образують умілість плазування і підходження.
3. Знає практично і теоретично правила доброго (здорового і естетичного) і хибного ходу
4. Два докази знання основних правил гіґієни.
5. Знає небезпеку тютюну й алкоголю.
6. Знає національний танок і «танок каченят».
7. Уміє заспівати 10 укр. пісень.
8. Дає доказ виповнювання – знання і перші точки закона новиків: Новик(-чка) любить Україну.
Герб і національно – державні краски України.
Між гутірками, які вестимуть (...) з новиками перше місце по гутірці про наше національне імя присвятять впорядники нашим національно-державним відзнакам т.зв. українському державному гербові і українським державним краскам. Вони зазнайомлять каждого новика з виглядом наших державних відзнак, пояснять їх походження та значення, а тоді стануть вони новикові близші, будуть до нього живо промовляти, стануть йому дорогі.
Звичай вживати гербів є дуже давний. Гербами значили лицарі свої щити, оружжя, уміщували їх на знаменах боєвих частин. Володарі вибивали герби на монетах, грамотах, печатках. Від володарів перейшли герби на народ і відси назва: такий-то чи такий народний герб.
Ми, так як кожний інший народ маємо свій окремий герб він є постійний зложений після приписаних правил знак, який відріжняє нас від других народів, від других держав. Гербом української держави є золотий (жовтий) тризуб на синім щиті. Походить він з часів велико-княжої київської держави. Заховався на монетах князя Володимира Великого. Такий самий знак знайдено на відламках цегол в руїнах десятинної церкви. В дещо зміненому виді є він і на монетах Володимирових синів князів Святополка і Ярослава.
Значіння сего знаку не означили ще певно історики і знатоки гербів. Пояснюючи, що може се бути моноґрам князя Володимира: (Василь) з грецька Базілеус, *) бо такий був в тих часах звичай, що володарі били на монетах моноґрами своїх імен і свій титул.
Тризуб нагадує виглядом горішню часть жезла грецького бога моря Посейдона (Володимир-же був володарем великих просторів суші і моря). Подібний він також до трираменного свічника т.зв. «трійці», якої кожне рамя зазначено подвійною лінією. Нагадує рівнож сидячого на престолі князя (Два крайні рамена престіл, між ними князь в сидячій поставі). – Лінії в тризубі сплітаються в такий спосіб, що творить немов чотири букви. Ліва рама – велику печатну букву «В», посередині внизу «О», а над ними «Д», права рама – букву «Я», – які разом складають слово «ВОЛЯ».
Крім гербів має ще кожний народ свої окремі національно–державні краски. Відповідно зіставлені є вони тільки відмною гербу і вживаються часом місто гербу. Своїми державними красками вибирає собі кожний народ ті краски, які виступають в його гербі. Нашими національно-державними красками є краски жовто-синя (тризуб жовтий (золотий) на синьому щиті].
Для нашої залитої сонцем країни сі краски є найбільш підхожі. Піддала їх нашому народові немов сама українська природа: сонце на синьому небі, позлотистий степ, синє море й ріки з жовтими очеретами, сині гори. – Краски ті з естетичного згляду дуже підходять до себе, є милі для ока. Сполука сих красок згадується в давніх піснях. Співається часто про них в козацьких думах. Козаки вкрашували свої чайки золото–синіми тканинами. Деякі козацькі хоругви шиті були з ясно-голубого шовку «з позолотистим полем з національного гербу». Слідом сих козацьких хоругов-знамен є т.зв. «прапірці» т. є платки полотна на намогильних хрестах, якими відзначувано давно козацькі могили від селянських. Колись нашивали на прапірцях сині або жовті пояски матерії.
Сполука жовтої і синьої краски стрічається також на всякого рода старих тканинах, церковних ризах, килимах, поясах, плахтах і нашивках. Виступає також на давних мініятурах і заставках до книг, в мальованій різьбі.
Коли краски мають виступати національно–державний герб, мусять бути уложені в відповіднім принятім порядку. Порядок сей залежний від вигляду гербу і не можна його після вподоби змінювати. Краска жовта як краска властивого гербового тризуба є головною краскою й займає перше місце, краска синя як краска щита, друге місце. В прапорі, хоругві краска жовта як головна займає горішнє поле, краска синя долішнє. Те саме уложеня має бути заховане на лентах, перевішуваних через плече, припинаних на груди, нараменних опасках і в’язаних відзнаках т.зв. кокардах.
В рожках т.зв. відзнаках зі стяжки зложених в виді розети жовта краска повтаряється або два рази, а синя раз, а тоді жовта краска творить серце, осередок відзнаки, кругом якої біжить синя краска, а також околишок, сам беріг відзнаки, або обі краски виступають по одному разові – а тоді жовта краска займає середину, а синя на її обводі.
Памятати ще треба, що сам герб тризуб не може бути уміщений на тлі прапора червоної, зеленої або иншої краски (за виїмком синьої) безпосередно! Тоді треба його умістити на синьому щиті, а щойно разом з ним можна нашити на прапор будь якої краски.
Кождий новик знає докладно свої національно-державні відзнаки. Уміє поправно нарисувати герб Соборної України – тризуб – на щиті та вірно віддати фарбами чи то вирізкою українську державну хоругов, як під оглядом добору красок та їх уложення.
С. С.
Забави образуючі вмілість плазування
1.	Ящірка
Новики стоять гусаком у розкрочній поставі, на віддалі трьох кроків один за другим. Останній з черги перелазит попід ноги товаришів в напрямі до переду, опираючись при плазуванню тільки на руках і міцних пальців ніг, а діставшись до переду стає у віддалі трьох кроків перед першими в розкрочній поставі. В той спосіб по черзі плазують всі. Уважати треба щоби під час плазування не діткнути під товариша.
2. 
Довгу нитку прикріпити вузликова то долиною до землі так щоби віддалена одного зуба від другого виносило коло 40см стільник щоби виносила висока поодиноких зубів. Грачі уставлені гусаком. На даний знак плазують по черзі надовж линви попід зуби, стараючись притім не діткнути її тілом.
В міру вироблення зручності обнижувати линву.
З пластового світа.
( Подав О. Я. (Франція).
Цікавійші відомості з докладу міжнарод. скавт. бюро Копенгаґенському конґресові 1924р.
Загальна скількість скавтів зареєстрованих у бюро орґанізації виносить нині 1,344,960 душ, значить зросла за останні 2 роки до 325,155. Бюро має 3 платних секретарів і висилає в середньому що дня 50 листів. Американські й анґлійські скавтові орґанізації платять внесок по 500 фунтів річно, инші орґанізації 3 ф. на кожду тисячу пластунів. Ся цифра може бути зменшена для держав з низькою валютою. Визнані в сьому році орґанізації скавтів, Литви, Болгарії, Панами і Сірії і данської VMCA (протестанти). У льондонськый школі скавтмастрів у Gilwell Pare студіювало 43 чужинців. Часопис Jumboree виходить у 2 виданнях (анґлійськ. і франц.) у накладі 3000 прим. Німецькі Ringpfadginders (Ляйцпіґ) подали заяву з бажанням вступити до міжнародн. пласт. комітету. Московські комуністичні «Молоді піонери» пробують заснувати подібні орґанізації за кордоном.
Московські скавти еміґранти прохають допомоги.
В останньому 17 ч. Jumboree (Janvier 1925) вміщено статтю «Російські скавти – світова проблема» п. Липського, яку читано як доклад на скаутському конгресі у Копенгаґені. Не дивлячися на свою голосну назву вона уявляє собою просто прохання за допомогою на видання скавтських книжок московською мовою і на посилку кількох інструкторів у льондонську скавтську школу «Gilwell».
Пластунська школа і справа виховання провідників.
В Анґлії засновано сталу скавтську школу «Gilwell Pare» де проводяться нині досліди над пластом, де нові ідеї прикладаються на практиці і де виховуються пластунські провідники. Заснування сьої школи мало велике значення для дальшого розвитку в тому напрямі і дало блискучі наслідки.
За прикладом Анґлії пішла Америка, Франція, Бельгія і Чехо–Словаччина, де утворено подібні школи, курси яких розраховано на 40–50 годин праці. З кращих старших пластунів ріжних округів складається трупи (куріні), а 25 чоловік, яка таборує разом протягом 10 день і проходить відповідний курс навчання.
Кождий учасник такого табору одержує відповідний диплом і має право влаштувати в своїй окрузі подібний табор для провідників.
Бувають два типи такого курсу: для шефів трупи (куріня) і для шефів патруля (гуртка). Очевидно їх програма відмінна, – для гуртових провідників значно лекша. Варто б і галицьким пластунам заснувати свою сталу школу пластунства на зразок «Gilwell’y», аби не відставати від поступу загально-світового скавтського руху з одного боку, а з другого поставити пластунський рух на твердий ґрунт і виховати кадри відповідно підготовлених до праці пластунських провідників.
Американські бой-скавти.
В кінці минулого року зявився 14-річний звіт американських бой-скавтів. Орґанізація нині нараховує 445,700 пластунів і 148 000 провідників. Для цього влаштовано 350 інструкторських курсів самою орґанізацією і 45 курсів коледжами й університетами. Витрати орґанізації виносили 9 міліонів долярів, з того 3 1/3 міліони на місцеві потреби. У 18 містах проводять працю «клюби скавтських матерів», які ставлять своїм завданням підбадьорювати синів скавтів у їхній праці й помагати у підшукуванні мешкань для сходин пластових відділів.
Хороба сера. R. Baden-Powell’a
Останнє 17 ч. Jumboree принесло сумну для усіх пластунів звістку, що сер R. Baden Powell захорів. Останній рік напруженої праці вичерпав його сили. Лікар заборонив йому працювати і порадив присвятити кілька тижнів відпочинкові. Передову статтю «Новий рік» замість нього написав директор міжнародного пластового бюро п. Hubert Martin.
Польський скавтінґ.
97 ч. Jumboree (січень 1925) кінчиться статтею J.G.Bucher’s про польський скавтінґ. Після відомостей, поданих в сій статті Польща нараховує 40 000 пластунів і 20 000 пластунок, того 1 000 старших пластунів обєднаних в 20 клюбах. Протягом останнього року влаштовано 200 таборів, в тому 16 інструкторських.
Анґлійське імперське Jamboree.
В зв’язку з загально-імперською виставкою у Wembley засновано всебританське Jamboree 28 VI минулого року, яке почалося службою Божою в Вестмінстерськім абатстві. Табор нараховував 12000 пластунів, які зїхалися з англійських колоній усіх частин світу. Члени королівської родини взагалі, а наслідник престолу принц Уельський зокрема виявили велику увагу до зїзду пластунів і загостили у таборі.
Злиття двох пластових журналів.
Пластовий місячник федерації EDF і двотижневик французьких скавтів E.U. злилися в один двотижневик. В той спосіб кількість передплатників нового «пластунського журналу» зросла вдвоє порівнюючи з колишнім часописом E.U. чи EDF, а зміст став багатшим, цікавійшим і ріжноманітним.
З нашого життя.
(Донеси.)
2 пл. курінь у Львові.
В нас пішла праця жваво вперед. Пластунки починають знаходити ціль в пласті, яка криється у вихованню свойого характеру у відповідній праці. До сего допомагають основані з початком сего шкільного року спеціальні гуртки, де кожда знаходить роботу, яка її найбільше відповідає.
Першим таким гуртком є:
1. «Огонь» (Організаційний гурток осередок новостей). Має на ціли орґанізувати нові пл. гуртки, поширювати практичні вмілості, дбати про новий цікавий матеріял на сходини і т.д.
2. «Сила» – спортовий кружок. Має на цілі заінтересувати як найбільше число пластунок спортом
3. «Рух». Належать до нього впорядниці гуртків новичок (ці гуртки (їх при куріні 5) ведеться після нової програми Уладу Новиків).
4. «Книжнь». Пластунки, що належать до сього гуртка, дбають про бібліотеку куріня, знаходять, розвідують та скуповують відповідні книжки для пластунок.
5. «Голка–нитка» – пл. швачка. Шиє пластові відзнаки (гуртові хоругви, гурт. відзнаки почесних іспитів і т. дальше.
6. «Курінна–переплетна». Оправляє мапи, книжки. До переплетні належать два гуртки.
7. «Базар» – курінна крамниця (при ній є також перекусня) яка принесе не один зол. до каси гуртка. До гуртка що займається їжею належить кілька пластунок, що розділили поміж собою працю.
8. «Знимка» – фотоґрафічний гурток. Провідниця сего гуртка вчить прочих членок фотографувати. Є вже свій апарат.
Кождий кружок відбуває свої сходини, в яких або радить над своїми справами (Огонь, Рух), або вчиться чогось (Знимка, Переплетня). До кружків стягається рівнож молодших пластунок, щоб вони вправлялися в праці та вміли її потому самі повести. Значить – працює в нас зараз. Кажда пластунка має працю яку любить і відповідальність яку розуміє.
								Членка.
Лет «Зазуль» і «Пугачів» – у Химчин.
(З прогульок 25 пл. к. ім. М.Павлика в Косові)
Ранком 9. І. ц.р. наші Зазулі з Пугачами (а живуть вони все у згоді!) підняли лет із Косівського гнізда, та – як птицям звичай – полетіли навпростець: городами, полями, корчами й лісами, понад потоки у с. Хімчин. І – хоч сю дорогу відбували перший раз, не заблудили ні дрібки, бож і є в людини на щось відчуття напряму… Снігу майже не було, болота теж. По дорозі найшли кущі калини, поласували трохи, заквітчалися і – назвалися «Прогулька Червоної Калини»…
Йдемо левадою. За нами – зваблені похідними піснями – прибуває чимраз більше селян. Инші з цікавістю визирають із хат. Кажуть, що від коли сі дороги і балки – по них ще не ходили такі люди і не чули вони подібних пісень.
Заходимо в читальню. За хвильку в ній повністю людей старі і молоді, дівчата, хлопці. Розбалакалися. Оповідаємо, слухаємо, оглядаємо книгозбірню, яка є рідкістю по наших селах. Довідуємося, що з весною зачинають будувати власний Народний Дім.
Просять поколядувати. Нам сього не треба два рази казати. Підбираємо відповідні змістом колядки і дивися – а то вже додому. І сльози підійшли зі зворушення.
Оглядаємо шопу, де даються театральні вистави. Сценки, декорації – все примітивне, маленьке, одначе свою культурно-освітню місію сповнює.
Приходить нам одна думка. Просимо чужих задержатися на дворі, самі порозуміваємося, робимо коротеньку «пробу» і… на місці оголошуємо «Пластовий сценічний виступ» за вільним вступом. Принагідної «публики» входить під стодоли. Тільки маленька заміса: ми пописуємося на «салі» на лавках – позсувавши їх до купи, а «публика» на – і під сценою, лицем на салю… Програма така:
а) Коротенький вступ – пояснення про пласт – нашого опікуна,
б) Вправи вільноруч пластунок(–нів) до патріотич. пісень,
в) Журавель – до співу “Видиш брате мій”. – 
г) Кілька ілюстрованих пісень – гор із підруч. Суховерської.
ґ) Колядки, пісні – та закінчення “виступу” – словами (...) дир. там школи Наняком. Кожду точку витали гучними (...) й скликання “Слава”. – По відспіванню (...) громадянам Химчина, та коротенькій гутірці – як прийшли несподівано, так і пішли знечевя...
З поворотом заходимо до дир. Наняка й знайомого господаря.
На столах зявляються могили святочних присмаків-харчів, простих але здорових, а господарі то припрошують, то силують щоби ми все те харчування та були вибачні, якщо не смачно…
Але що на світі все минає, так і ся приємність мусила закінчитися. І хоч як не хотілося йти, хоч і господарі просили лишитися на ніч, і маленький Дмитруньо – який знає вже що він Українець, та вміє співати «Червону Калину» – теж просив, все ж таки Зозулі і Пугачі розпрощалися щиро та відлетіли – запрошувані на другий раз».
Прямо йдеться місячною ніччю лісом, та ще й по гарно пережитому дні. Наче в казці… І як у нічній тиші, при одній толоці почули звуки сопілки, годі було не задержатися та не послухати...
Відліт відбувся тимиж дорогами – навпростець.
Саме в опівночі на горі, біля нашої домівки, зробили ми спільну нашу вечірню руханку і пішли спати, вдоволені вщерть. –
						«Б.Олень – С.Сокіл. Косів»
							25 пл. к. М.П.
ПЛАСТОВА ХРОНІКА
Продовження
10.IV.4. П.П. Прогулька на Погулянку
12. IV. Пластуни 23 пл. п. ім.. Д.Вишневецького і 32 пл. п. в Тернополі брали діяльну участь у святочним концерті в пам'ять 63 роковин смерті Шевченка.
13. IV. Рогатинський кіш уладив кішові сходини в честь Т.Шевченка.
На спільних сходинах гуртків 6. пл. п. ім. І.Богуна в Перемишлі переведено присягу нових учасників.
13. IV. Полкова Прогулька 18 пл. п. ім.. І.Франка в Дрогобичі до Залісся коло Унитич. Пластуни сього полку від половини марта помагають при будові укр. ґімназії, а вночі сторожать будинку.
13. IV. Відбулись Святочні Поля. Сходини 13.пл. полку ім. О.Завісної в Коломиї.
13.IV. Вибрано нову Полк. Команду в І пл. п. ім. ІІ К.С. у Львові.
13.IV. 35 пл. п. ім. Ст. Тисовського в Калуші уладив виставу «Збиточника» і «Козацькі діти».
13.IV. Відбулись Перші Святочні Сходини 20 пл. п. ім. Гетьмана Полуботка в Бережанах. В склад програми увійшла м. и присяга 50 пластунів і 10 пластунок 31 пл. полку.
13.IV. На концерті в честь Шевченка в Дрогобичі пластуни 31 пл. п. держали порядок, а
14. IV. відбули полкові сходини.
16. IV. Прогулька І пл. п. в околиці Винник.
16. IV. Прогулька 17 пл. полку в Яворові до Янова
18. IV. 28 пл. п. відбув прогульку в околиці Тернополя.
24. IV. Заборона Кураторії пластунам укр. акад. ґімназії у Львові належати до У.П.У.
22–24. IV. Прогулька 17 пл. п. в Скільщину
125. IV. Стійка при Божім Гробі майже у всіх кошах. Заборонила тільки стійку дирекція ґімназії в Бережанах 24 пл. полкові.
27 і 28. IV. Косівський Кіш уладив прилюдні пл. забави зі сільськими дітьми в Москалівці, Монастирським і Старім Косові.
III Чвертьрічча.
Травень.
5. V. Косівський Кіш уладив у лісі в ночі «Свято Весни». В програму ввійшли валки, співи, оповідання, вправи.
10.V. Прогулька 29 пл. п. ім. Н.Сауцької в Рогатині до с. Поділля.
11.V. 3 пл. п. святочні полкові сходини.
14.V. Пластунки 10 пл. п. взяли участь у богослужінні за бл. п. тов. Ковальчук, учасницю гурта «Мурашки».
14.V. Полкові сходини 35 пл. п. в Калуші. Вибір нової команди.
15.V. Прогулька 2 пл. п. До Кривчицького ліса.
17.V. 29 пл. п. держав порядок під час Шевченківського свята в Рогатині.
18.V. Полкові Сходини 32 пл. п. в Тернополі і 18 пл. п в Дрогобичі.
21. V. Прогулька 29 пл. п. до Теревівки.
	«Полкові сходи 2 пл. полку.
	«Нічна прогулька 18 пл. п. з Дрогобича за місто. В програму ввійшли нічні вправи таборування й закування.
24.V. 32 пл. п. прогулька до Гаїв Великих і Кутковець а 33 пл. п до медової Печери получена з присягою.
24.V. 31 пл. п. святочні пописові сходини, получені з присягою.
29–30.V. Прогулька 31 пл. п. Дрогобич – Урич. Пластуни 18 пл. п. занялись збіркою на «Рідну Школу» і допомагають до будови укр. прив. ґімназії.
В Станіславові арештовано члени 16 пл. п. і забрано книги.
У Львові заборонено видавати полкову часопись «Ватру».
Червень.
VI. 3 пл. п. участь у фестині Сокола–Батька.
5. VI. 7.VI. Львівський Кіш уладив виставу, на якій були вироби чисто пластового характеру: човен, шатра, моделі шатер, вироби слайду, ручні жіночі чоботи інтроліґаторський варстат, збірка монет і писанок etc. etc. Вистава була розміщена в двох кімнатах пл. домівки. Відвідало її 91 осіб.
6.VI. ВЦК почала видавати «Урядові вісті». Вийшло 1 числа.
6.VI. 28 пл. п. прогулька в околиці Теребовлі.
7.VI. Уформувалась IV ОПК в Станіславові.
8.VI. Улаштовано «пластову неділю» на загальний приказ ВПК у Львові, Перемишлі, Яворові, Дрогобичі, Косові, Коломиї й Тернополі. В перших місцевостях тільки сходини.
8.VI. Косівський Кіш урядив дівочу виставу «В чудім пірю»
9.VI. Прогулька 32 пл. п ім. О.Пчілки в Тернополі до с. Кутковець.
11.VI. Відбулись полкові сходини 32 пл. полку.
13 – 15.VI. 28 пл. полк прогулька до Збаража.
14.VI. Прогулька 32 пл. п. до Малих Гаїв.
	«Внесено прохання до комітету копенгаського Jamboree і світового пл. конгресу за допущення до участі в Jamboree і в Конгресі Укр. ІІ пл. Уладу.
15–16.VI. В дні Зелених Свят в усіх місцевостях, де діяльність Пласту була не завішена, брали пл. частини участь в упорядкуванню могил борців за волю, і в поході на їх могили. За участь в поході заборонено ученикам бучацької гімназії належати до Пласту.
15.VI. о год 10 рано уладив 7 пл. п. «хрестини» і спущення на воду першої пл. чайки.
16.VI. 34 пл. п. взяв участь у фестоні УПТ в Бережанах.
18.VI. ВПК висловила признання 13 і 17 пл. п. і їх зв’язковим за гладження добірної програми в день пл. неділі.
18.VI. ВПК завісила діяльність Стрийського полка на підставі звітів своїх делегатів з 8.VI.
22.VI. Прогулька 32 пл. п. в Тернополі до Прощови, а 28 пл. п. до Чагрівського ліса.
22.VI. 32.1 28 пл. п. в Тернополі беруть участь у фестині ПТ.
24.VI. Святочні полкові сходини 33 пл. п. у Львові. Сходини уладжено не в мурах, а на прогульці в «Медовій печері». В програму ввійшли м. п. присяга, вибір команди, реферат «Про О.Кобилянкьку», деклямації, забави і гри.
26.VI. Спільні полкові сходини 3 і 4 пл. п. іменування розвідників.
26 і 27.VI. Дводневна четова прогулька 4 пл. п. Львів – Пустомити. Рятування при пожарі.
27.VI. Уконституовання І Управи Кружка «Пластирят» ч. І у Львові. Головою вибрано Д–р Івана Бриня.
27.VI. Міжгурткові сходини 28 пл. п. в Тернополі.
Прогулька 32 пл. п. до Прошова.
31. VI. Святочні сходини Косівського Коша в память У. С. С.
Липень
1.VII – 7.VII. Прогулька гуртка Львівських пластунів Надвірна – Пасічна – Манява – Битнів – Делятин.
1.VII – 10.VII. 4 членів 7 пл. п. будують човен і уладжують прогульку з Мілошович річкою Щиркою на Дністер, з Дністра до Надвірної.
3.VII. Затвердження самостійності Ямницької чети.
4.VII. – 14.VIII. Прогулька 1,3 і 4 пл. полків Львів – Яремче – Ворохта – Говірла – Шпиці – Жаба – Писаний Камінь – Косів – Заболотів – Станіславів, під проводом С.Левицького.
6.VII.  Вакаційний гурток 31 пл. п. в Бережанах уладив фестин, дохід з якого призначено на добродійні ціли.
8 – 30.VII. Зорґанізовано пл. табір коло Перегінська під проводом смавтмайстра проф. Чмоли. Табір мав на меті вишколити учасників у практичному пластуванню настільки, щоб вони могли відтак поширити се знання між членами усієї частини, а крім того приготовити тих пластунів, що мали взяти участь в копенгаґському Jamboree. В мужеськім таборі, розміщенім на Камінці брали участь отсі полки: 1, 4, 7, 11, 15, 16, 17. 18,20 і 35. А в жіночому, що містився в санаторійному будинку: 2, 3, 19, 29, 32 і 33.
(Продовження буде).                                                   Веде хронічку Ю.Редько.
БІБЛІОГРАФІЯ.
Е.Т.Сетон: Дух лісу. Переклад Сірого і Чернасенка. Ужгород 1924. Стр. 61.16.
Перед нами книжечка видання Ужгородського «Пластуна» Ернест Томпсон Сетон батько американського Пласту й ідеольоґ індіянізму розповідає про те, яку важку душевну боротьбу переніс заки знайшов свій шлях життя. Вихований у строгій, сливе аскетичній, кальвінській сімї, хлопець до 10 року життя жив лише релігійними проповідями, молитвами, чуючи звідусіль, що все наше, все земське – се від діявола.
Жива думка, природа, бунтуються брати такого дивовижного поставлення справи. Молодий Томпсон утік із рідної хати. «Ідучи за своєю думкою, я побачив перед собою сонце». Найшов те, за чим тужила несвідомо душа дитини. «Дух лісу» призвав його до себе, на лоні природи почув щойно, що є цілою людиною і «забажав, щоби всі хлопці і дівчата скорше прийшли до сього духовного перелому». Дорогу до того перелому найшов у пластовій ідеї. В пущі, серед недоступних пересічної людини ветрах, найшов Великого Духа і пішов за ним.
В незвичайно інтересних, живо написаних оповіданнях змальовує важку боротьбу зі своїми слабими сторонами і в зовнішніми перепонами пластунів і молодих індіян. Сама фабула цікава і основана на гарній ідеї, а крім того оповідання перетинане золотими думками, гідними памяті кождого пластуна.
      Книжка дуже і цінна і повинна також у Галичині розійтись між пластовою молоддю.	 Ю.Редько.
Ернест С. Томпсон: Мої Знакомі. (Нариси з життя звірів, які я знав) з 148 образками і портретами автора. Переклад С.Куликіної. Львів. Накл.. «Молодої України» 1925.
Вже само се, що книжку перекладено на ріжні європейські мови, вказує, що є в ній щось більше ніж звичайні собі байочки про звірята. Треба великого і правдивого пластового хисту, щоб їх написати, а пластового духа щоб їх із зрозумінням читати. Се лєктура для тих, які беруться міряти правдиві глибини життя думкою і чуттям. Сі оповідання треба передумати щодо їх значіння для пізнання походження ріжних проявів життя людини, треба в них відчути велич складної конструкції природи як цілости. Є отже у змісті а навіть в самім предметі сих оповідань ціла фільософія подана не в формі наукової праці, тільки у безстороннім виявленню самої дійсности. Сей пес Бігно, сей біло означений ворон і зайчик і вовк Льобо і лис із Спрингфільду і сей фазан і сей Вуллі і кінь «Чорний Мустанг», се не випхані сіном музейні окази звірят, ані ні сухи описи з якогось там зоологічного підручника, навіть не збірка урив очних помічень ріжної вартості, ріжних людей. Ні, се біографії живих осіб пере студійованих великим знатоком власними методами і з науковою об’єктивністю.. Тим то читаючи се, ми вживаємося в життя тих звірят так як вживаємося в характери з яких повістей чи драм великих письменників. Тільки завдяки окремому способові автора починаємо як слід розуміти життя тих звичайно так на чужих, а для багато людей навіть зовсім не інтересних творінь природи. Своїм способом оповідання автор, не тільки як Кіплінґ, велить нам симпатизувати зі звірами джунглі, як окруженням, що нібито зуміло заопікуватися непомічною людиною. Томпсон познайомлював нас самих з тими звірями і позволяє нам самим серед них проживати. І ось тут межа де Томпсон стає пропаґатором і учителем пласту. Читаючи, вдумуючись і вчуваючися в сі оповідання стаємо на часочок правдивими пластунами. Входимо в нетри дикої природи, живої вдень і вночі, літом і зимою твердих безоглядних але справедливих законів, в область залізної карности, де кожному посібникові дана воля і засоби боронити її, навіть даний є дозвіл нападати й убивати, оскільки не боїться ризиків, що від сього вже може згинути, коли необережно задалеко розмахнеться. За придбання нашій літературі такого гарного перекладу сього твору належаться від пласту щира подяка як перекладачці, так і видавництву «Молода Україна».
							Др. О.Тис
	Молода Україна, ілюстрований журнал для молоді, чч 1-3, 1925, Львів (...) представляються незвичайно симпатично так у зверхній формі як і в змісті, Трибарвна окладинка роботи мистця Ковжуна. В сих числах стрічаємо прегарні статті з літератури, історії, культури, науки та мистецтва. При кінці чисел окремі відділи для шахів, філятелії, шарад та ребусів. В кождому числі додаток. 
	Працюють в часописі старші визначні українські сили.
	Молода Україна повинна знайтися і в руках кождого українського пластуна(-нки), а в ній знайдуть вони неодно інтересне та цікаве Минулих років М. У. друкувала статті про пластові прогульки, містила пластові оповідання й ин.
Ст. Лукань
УРЯДОВІ ВІСТІ
Верховної Пластової Команди.
                 Ч. 2 (4) Квітень 1925.			14. пластовий рік.
Приказ Ч. 34.
Патрон Укр. Пл. Уладу.
В. П. К. на сходинах дня 28. IV. 1925 постановили прийняти на патрона У. П. У. св.. Юрія, подібно як мають се всі пластові Улади світа. Подаючи се всім до відома В. П. К. всі пластові частини до святкування сего дня, уладжуючи святочні сходини, пластові вистави, представлення, стрічі, свята весни серед природи і т.п. Є звичай у пластунів цілого світа, що в сей день пластуни одного краю шлють желання своїм братам інших країв.
Обіжник Ч. 29.
Затвердження Окр. Звязкового.
В.П.К. приняла до відома резаґнацію з обовязків окр. звязкового 6. Подільського Округа Івана Бабія в Бережанах і назначила окружним звязковим проф. Остапюка Теофіля в Тернополі – Вагилевича Ч. 3.
							(Реф. Орг.)
Нові пластові частини.
 	В.П.К. в часі від 28 грудня 1924 до 8 квітня 1925:
а) позволила переорґанізовуватися самостійним четам на пл. куріні зі слідуючими патронами та порядковими числами:
1. пл. самостійна чета хлопяча як 38 пл. к. ім. Івана Смицнюка. 2 пл. самостійна чета дівоча як 39. пл. п. ім. (поки без патрона). 3 пл. самостійна чета хлопяча як 40 п. стійка чета дівоча як 41. п. к. ім. Івана Черняти. 4. Пл. самостійна чета дівоча як 41. п. к. ім. (поки без патрона). 5. Пл. самостійна така як 42 п. к. ім. Марка Вовчка.
б) затвердили слідуючі куріні яких поділили на існуючих вже пл. частини: 43. П. к. ім. Олега Віщого які поділилися зі 7. п. пол. і 44 п. к. ім. Лесі Українки.
в) крім сего затвердила: 45. п. к. в Дністровім окрузі, 46 п. к. в Верховинськім окрузі ім. Буйтур Всеволода.
Назначення звязкових:
В.П.К. назначила в часі від 28. ХІІ.1924 до 8. IV. 1926 слідуючих зв’язкових: при 3. п. кур. ст. пл. розв. Мрица Івана.
При 7. пл. кур. Скавта О. Тарнавського.
При 18. пл. куріні проф. Іваненка І.
При 20. п. кур. Паню Наталю Каменецьку.
При 33. п. кур. ст. пл. Галю Дворянин.
При 42. п. кур. проф. Івана Чмолу.
При 43. п. кур. проф. Гайдучка Степана.
При 44. п. кур. проф. Кузьмовича Володимира.
При 46. п. к. ст. пл. розв. Степана Охриповича.
Звільнення з обов’язків зв’язкових:
В.П.К. звільнила в часі від ХІІ.1924 до 8. IV. 1925 з обов’язку зв’язкових В.П.К.:
Проф. С. Гайдучка в 7. п. куріні, паню Віру Кудрик при 29. п. к. проф. С. Левицького в 3. пл. кур.
Зареєстровання опіки:
До 8 квітня 1925 В.П.К. прийняла до відома заяви всіх опікунів: в 3. пл. куріні проф. Савина Сидорович, при 38. пл. куріні с. декан Ю. Гірняк, при 39 пл. куріні – дир. Кульматицький Василь. Замітка: при наших курінях опікунами є або зв’язкові, або вже зареєстровані в В.П.К. опікуни. Опікуни стають членами «пласт-прияту».
Приказ Ч. 35.
Однострій Пластунів.
Верх. Пл. Кмда затвердила дефінітивно дня 9. IV. 1925 форму пл. однострою пластунів на анґлійський взірець. Старий взірець з економічних зглядів позволяє В.П.К. носити до кінця 15. пл. року. Однак поручає куріням дбати про одностайність пл. одностроїв, особливо на публічних виступах. Нові приписи про однострій поручила П.П.К. видати видати редакції часопису «Багаття», як дальше число видавництва «Записки Укр. Пластуна»! Кождий курінь купить обовязково найменше два примірники. Замовляти можна через Адміністрацію «Багаття» або «Постачання» у Львові. Краску хусток усталює кожда Кошова Кмда. Гранатова краска є зарезервована для старших пластунів та пластунок. Незначні зміни й доповнення до жіночого однострою будуть подані пізніше.
							(Реф. одностр.)
Приказ Ч. 36.
Пластове поздоровлення.
В.П. Кмда на сходинах 10.ІІІ.1925 рішила, що пластуни(нки) без однострою поздоровляються кличем «скоб» не підносячи руки до малого поклону, при близьким поздоровленню подають собі ліву руку.
Місто великого поклону, пластуни(нки) без однострою поздоровляють особи, яким сей поклін належить, способом принятим в товариським життю і словом «скоб».
Перед прапором, в часі пл. гімну та національного, стають позір, скидаючи при тім накриття голови.
							(Реф. діяльности).
Обіжник Ч. 30
Відзначення.
В.П.К. на внесення пл. курінів видала в сім пл. році до дня 8. IV. 1925 отсим пластунам(нкам) 1–ше пл. відзначення. (...)
Іменовання скобів (вірлиць)
В.П.К. іменувала в сім пл. році до дня 8. IV. 1925 слідуючими на розгляд скобами (вірлицями):
1.	Андрентій Галю ст. пл. в Старопіллі.
2.	Бемль Теофіля ст. пл. Бережани.
3.	Бідненького Филимона ст. пл. у Станіславові.
4.	Димчункіну Ростиславу ст. пл. у Львові.
5.	Пеленського Е.Ю. пл. 40. п. к.
6.	Павлюхіну Наталю ст. пл. в Станіславові.
                                       (Реф. діяльн.)
Обіжник Ч. 31
Урядові видання.
Від виходу послідних «Урядових Вістей» В.П.К. видала отсі прикази:
Приказ Ч.30 до О.П.К. про затвердження екзаменаторів, приказ Ч. 31. про виставку пл. праць, приказ Ч. 32. про пл. стрічу та окр. пл. табори.
Приказ Ч. 33 про затвердження Комітету «Будови пл. Дому».
Комітет «Будови пл. Дому» у Львові приступив до видавання «Вістника Комітету Будови пласт. Дому у Львові».
Поміщені там прикази переходять цензури В.П.К. та обовязують на рівні з приказами В.П.К.
В реєстрі укр. видань в «Ур. Вістях ч. 1» пропущено книжечку «Український впоряд» видавництва Сокола Батька 1932 р., який тепер загально обов’язує в Укр. Пл. Раді.
							(Реф. діяльн.)
Обіжник Ч. 32.
Затвердження іспитів вмілостей.
За час від 1.ІІ.24 – 6.4.25. В.П.К. отеї іспити вмілостей.
Рільництво.
     Гринюк Іван пл. скоб 43 пл. к.; Синів Іван пл. ск. 7 пл. к.; Хомишин Теодор пл. розв 7 пл. к.
Бджільництво.
     Сенів Іван пл. ск. 7 пл. к.
Їзда верхом.
     Сенів Іван пл. ск. 7 пл. к.; Хомишин Теодор пл. розв. 7 пл. к.
Пожарництво.
     Гридаж Осип пл.. розв. 5 пл. к.; Кукович Степан пл. розв. 5 пл. к.; Рак Роман пл. розв. 5 пл. к.; Сенів Іван пл. ск. 7 пл. к.; Хомишин Теодор пл. розв 7 пл. к.
Переплетництво.
     Гринюк Іван пл. скоб 43 пл. к.; Ерденбергер Володимир пл. розв. 5. пл. к.; Пеленський Євген пл. ск. 40 пл. к.; Попович Іван пл. розв. 20. п. к.; Шпіцер Орест пл. розв. 5. пл. к. 
Плавання.  
     Шухевич Роман пл. розв. 1. пл. к.
Музика
     Сенів Іван пл. ск. 7 пл. к.; Шухевич Роман пл. розв. 1. пл. к.
Писання на машині
     Біленький Филимон ст. пл. к.; Демчук Ростислава ст. пл. вірл.; Сенів Іван пл. ск. 7 пл. к.
Ручні роботи.
     Демчук Ростислава ст. пл. вірл.
Шевство.
     Сенів Іван пл. ск. 7 пл. к.
 Провідництво.
     Ерденбергер Володимир пл. розв. 5. пл. к.; Ничай Володимир пл. розв. 5. пл. к.; Пеленський Євген пл. ск. 40 пл. к.; Шпіцер Орест пл. розв. 5. пл. к.
 Моднярство.
     Аксентій Галяст ст. пл. вірл.; Демчук Ростислава ст. пл. вірлиця; Стрийська Ірена пл. розв. 2. к.
Стенографія.
     Кравців Марія пл. розв. 2. пл. к.
Веслування.
     Мариц Іван ст. пл. розв.; Сенів Іван пл. ск. 7 пл. к.
	Екзамінатори іспитів вмілостей.
     До дня 8 квітня 1925 р. затвердила В.П.К. слідуючих екзамінаторів:
ратівництва і гігієни: Др. Рожанківського Р. в Калуші для 35 пл. к., Дарію Лежогубську у Львові для 2. п. к., моднярства: паню Булиндову О. у Львові для 2 п. к., переплетництва: сестру Ч.В. В.Мирославу у Львові, для 2. п.к.: французької і російської мови: Вп. Валентину Завадську для 2. п. к., німецької мови: Вп. Лежогубську Ірину для 2. п. к., музики і співу6 Вп. Надрагу Стеф. для 2. п. к., спорту, руханки і танців: Вп. Суховерську Оксану для 2. п. к.
Приказ Ч. 37.
Пластова неділя.
	Кождий курінь наглядно кіш уладить в місці свого осідку в день, який уважає за найвідповідніший перед кінцем шкільного року «Пластовий день», в якому розвинувби всю суму своїх пл. сил, щоби наглядно показати успіхи пл. праці, а рівночасно призбирати фонди на пл. пресу, пл. дім у Львові і літне таборування і зєднати нових членів до пл. курінів та кружків «Пластприяту». Програми укладати подібно до програми «Пл. неділі» минулого року.  Про час «пл. дня» повідомляти В.П.К., яка провірить через свого делегата стан та діловодства куріня. Програми по можності так укладати, щоби вони виповнювали, або закінчували програму змагань за першенство.
									(Реф. діяльн.)
Приказ Ч. 38.
Форма письм до В.П.Кмди.
	З огляду на вигідне переховування письм, маніпуляційними та на дешевість паперу, В. П. Кмда взиває всі пл. частини, писати письма до неї на піваркуші канцелярійного паперу.	
									(Секретаріят).
Обіжник Ч. 33.
Змагання за першенство.
	До змагань прийнято слідуючі куріні: мужеські: 1, 4, 5. 7, 11, 15, 16. 18, 20, 24, 28; жіночі: 2, 3, 12, 22, 23, 32. 41. 44; мішані: 25 п. курінь.
	б) Куріні, що зголосилися до змагань за першенство, числять собі як осяги тільки се, що здобули в часі від 15. лютого до 15. червня.
	Останній протокол змагань мусить бути точний, значить треба подати осяги кожного члена з осібна.
	До протоколу долучити посвідки на осяги, а підписами: звязкового, курінного, делегата О.П.К. та евент. суддів (спорт). Протокол прислати на адресу В.П.К. через О. П. Кмду найдальше до 20. Червня 1925 р. (Протоколи надіслані по поданому речинці будуть відкинені). Блищі пояснення до кожної змагової точки подається Куріням до відома осібним обіжником. По важні пояснення звертатися до В.П.К. (для змагової комісії).
								(Реф. діяльн.)
У Львові, дня 8 квітня 1925.
За згідність:
ІВ. ПОКЛАДОВ
писар В.П.К.
 
