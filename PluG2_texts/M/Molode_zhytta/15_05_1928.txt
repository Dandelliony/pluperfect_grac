МОЛОДЕ ЖИТТЯ.
ЧАСОПИС УКРАЇНСЬКОГО ПЛАСТУ.
У СВЯТО ЮРІЯ!
У наших батьків — Українського простолюддя — він владар молодої землі, плугатар, що землю весною одмикає, трубач-вівчарик, що в трембіту золоту трембітає весну будить і йому у відповідь гори-долини зеленіють, садки цвітуть, пташка співає...
У нас – юнацтва - він символ вічно молодих мрій. Мрій за які боролося, гинуло й добувало молоде христіянство. Мрій, які творило і квітками на недосяжних замках саджало щоб добувати їх давнє лицарство. І мрій про правду, красу й добро сьогоднішних пластунів-хлопців усього світу.
В нашій лєґенді про нього: і після далекої дороги, незнаної пригоди. І бій зі змієм, перемога й визволення царівни і славний поворіт до своїх і чужих. І боротьба зі старим — з поганством за молоду, нову віру і муки і смерть за неї. І невпинне змагання з неволею, ворогом і злом, що навколо нас і в нас самих — сила, мужність і витревалість. І служба військова — посвята, карність і лад.
І тому день Юрія — свято наших мрій. Це їм розпалюємо вогні і квітчаємо ворота наші. І це їх зустрічаємо у весняну ніч Юрія. Їх — мрії — що сильніші за нас, за всі перешкоди, що запалюють наші смолоскипи й озброюють молоді руки до боротьби з сьогоднішнім за прекрасне і незнане завтра.
Богдан Кравців.
ВЕСНА.
Чарівная краса, весняная краса!
Тож тисячі пісень злились в одну музику
і тисячі казок сплелись в одну велику,
щоб звеличать життя!
Воскресла то земля, заспаная земля,
буде мріями, поривами, бажанням,
впивається принадами кохання і радість щасливого буття.
Красується земля, втішається земля,
а щит роботи та надії у труді,
а щит побіди правди в днях злоби
несеться гордо вдаль, лунає в небеса...
Т. Довгаль.
“BE PREPERED!”
Поглянутиб нам навкруги: здавалосьби, що невеселий бачимо образ. 
Наш народ по важкій невдачі у неволі! Для чужинців колосяться наші родючі ниви золотистим зерном! 
Важко жити в своїм краю аж инколи бува нестерпно! Нестерпно, бо соромно!
Та годі! Ще у старині побудженим судилось пити чарку отрути до дна: Їх гонено “sub jugum”. —
Сьогодня гонять нас!
Важне лиш те, щоб сором нам палив лиця, що “в нас встоятись не було сили”.
Бо якихби нагінок не було, як важко не налягавби проклін недавних днів, то одного жемчуга, правдивого скарбу ніхто нам вирвати з душі не зможе! Тим скарбом є:
 Велике Стремління!
І щасливі ті народи, у яких є ”у своїй хаті” разом і “своя воля”, стоять від нас нище, бо у них не має того стремління!
Вони нищі від нас, бо їм вільно безжурно гуляти,сміятись,їй вільно дармо гаяти час!
А нам сего не вільно! В ім’я нашої святої Ідеї, в ім’я Найвищого стремління, не повинна бути для нас тяжкою ніяка жертва. Ми жреці ідеї! Ми для ідеї вродились і живемо, ми для ідеї не завагаємось зложити і життя, як цього вимагатиме хвиля! Для нашої ідеї ми тихо вміємо терпіти. Усі мрії положимо на жертвеннику любови. Наше щастя це дрібний епізод у епопеї народа! Чиж маємо вагатись посвятити щастя одиниці для загалу?!
Наші думки спрямовані в одному напрямі: Нема і не повинно бути хвилі, у якій ми не подумалиб, що все наше життя, усі наші труди і змагання посвячуємо Ненці — Вітчині! Нема і не повинно бути вчинку, який не змагавби бодай посередно до добра України! Кожний наш віддих їй присвятимо!
І як случайно лучиться у нас такий день, у якім ми нічого для ідеї не зробили, то мусимо з жалем ствердить, що ми втратили день! А день у життю людини це много, бо много у нім можна зробити, а у однім дні великі нераз діються дива!
Ми всміхаємось! Ми уміємо радіти! Але не так безглуздо як діти других, вольних народів! Наш сміх найкраще звучить із сміху усіх людей чи народів, бо у нас лунає сміх тільки тоді, як ми когось або щось переможемо! А чи ж що краще, як сміх перемоги?! Є в нас инколи ще оправданий сміх самовпевнености, бож ми цвіт і нація надії: чиж нація не має чого радіти, як бачить, що її діти ростуть у наших рядах?! — Чиж ми не повинні викликати у побудженої нації сміху самопевности і надії на нас, — молодь, на наш скобів орлиний рід і лет!, на наше Велике Стремління?!
Пласт без дорого імени України це так, як чоловік без душі! Пласт виховує майбутніх громадян вільної України! виховує їх на громадян зразкових, великих, незломних! які уміють великого бажати, але уміють і велике осягнути!
У гору чола! У гору наші прапори!
У нас дорогі жемчуги!
Але рівночасно слід нам плекати серіозні думки!
Треба подумати, чи ми уже готові, щоби приняти у недалекій майбутності дорогого гостя: Промінну Волю?! А як ні, треба нам їй іти на встрічу, — і готовитись!
Треба постаратись уже заздалегідь, щоб ми не найшлися під колесами історії, як нам опять всміхнеться доля.
До великого моменту треба бути підготованим! На кожне становище мусить бути готовий чоловік з почуттям своєї гідности і відвічальности перед уявним суддею караючої, зрадженої  Ідеї!
А цих людей підготовити маємо ми! Як богато у нас праці!
А цей глибокий зміст схоплює наш короткий клич:
Готовся!
Який так чудово віддав наш Франко: “До великого моменту будь готовий кожний з нас!”
І йшли на нас грізні удари! На усіх разом і на поодинокі частини зокрема. Як би не було у нас Великої Ідеї, не сталоб нас сьогодні!
У найважчих хвилях кликав я до гурта, який співпрацював зі мною: Be prepared! Будь готов! — А слова ці ділали чудодійно!
А сьогодні кличу я до загалу ті самі слова: Будь готов!
Хай долинуть вони до тих, котрим найважче боротись, котрі знемагаються!
Хай долинуть вони у всі закутини нашої рідної країни!
Хай долинуть і там, де не хотілиб їх допустити!
І хай усі у гору піднесуть чола!
У гору прапори!
Be prepared!
Будь готов!
Володимир Сук. “Л. Ч.”
Я. О.
Честь тобі Весно!
Тобі, що землю сповиваєш запахом квітів, 
Тобі, що землю огріваєш теплом мрійливим,
Тобі, що землю покриваєш ковром взористим,
Честь тобі Весно!
За твою гарную вроду, тишину і стройну,
За твої згуки солодкі пташиного співу,
За твою мову мрійливу воскресшої знову землиці,
Честь тобі Весно!
За сподівання, що ними виповнюєш душу хлоп’ячу,
За тії мрії, що їх леліє в душі,
За тії радощі, що ними сповняєтьсь яре його серце
Вдяку Прийми.
Бажається нестерпуче жагуче вдивлятися в синяву гір,
Бажається впиваться до безтями аромою ночей,
Бажається очистить серце з бруду, що насів
 В чадливім місті,
Бажається огріть холодну душу жаром нічних ватер,
Бажається усе те нестерпучо — жагуче...
Весна, Весна іде!
Ген бийте в усі дзвони, стрічать її ідіть!
Чи є душа, її що не вітає?
Чи є така, що гимнів не складає 
На честь Весни?
СВЯТИЙ ЮРІЙ І ПЛАСТУНИ.
Сьогодня в нас велике свято! “Пам'ять святаго і славного і чудного великомученика і побідоносца Георгія” — як каже Сінаксар.
Нині, тому сотки літ, Юрій, римський трибун, син боярського роду згинув за віру з рук катів.
Той Юрій, славний побідоносець — це патрон молоді, патрон Скавтінґу, патрон й українських пластунів, а зокрема пластунів богословців.
В цей день смерти Юрія, треба нам Пластунам, застановитись глибше над цілою постаттю святого Заступника, над життям того, котрому віддаємо честь, як нашому покровителеві!
І пише Сінксар, що Юрій  “бяше во времена Діоклєтіяна царя, от страни кападокійскія, рода нарочитаго…”
Як бачимо, то наш патрон горожанин римської імперії із III. в по Хр. із значного, грецького ролу в Кападокії.
Тому молодому, гарному та багатому бояринові Юрієві певно стелелась дорога до почестий, слави, могутности — одним словом — до спокійного, вигідного життя на цісарському дворі в Римі!
І щож? Чи пішов молодий Юрій тією дорогою ? Чи “запив та загуляв” в розкішних палатах римських патриціїв? Чи сягнув по достоїнства та почести?
Коротка відповідь: Ні!...
Він весь посвятився ідеалам, і то ідеалам найвищим, які лише до його часів були та й до нині остались — а саме Христовій Ідеї Відкуплення. Він станув у ряди борців за правду, за мир на землі, за найвище щастя та добро людей, за ... Божого Сина. (Чиж не завдання це й теперішнього Пластуна?!) І в тих рядах, у боротьбі під стягами Христа - Царя змагався Юрій ціле життя під ранньої молодости.
Згинув він серед тих-же рядів геройською, мученичою смертю, в розквіті молодечих сил.
Скотилась ще одна голова з під меча ката на римську землю, зросилось каміння Romae аeternae новою, горячою кровю Христового воїна вся молодь світа дістала в тій-же хвилі нового заступника та покровителя.
Упав Юрій, трибун, на становищі!...
 Чиж не нагадує він наших Борців?
Чиж не йшов він, так як вони, з усмішкою 
та піснею на устах на стрічу ворогам?
Чиж не видержав він, так як вони, аж до кінця?
А конець його, це конець побідоносця, а смерть його це смерть мученика.
Бо терпів він usque ad mortem, mortem autem crucis — як каже “Книга Життя”!
Хтож з нас не піде Його слідами?!
Хтож з нас не розторощить “ідольскіє суєтіє” 
вкраїнського народу — неволю?!
Хтож з нас за це життя свого не дасть?!
Памятаймо, що ми ці, котрим сказано єсть:
“Стійте отже, опоясавши ваші бедра правдою, і одягнувшись у панцир справедливости та обувши ноги в готовність євангелія мира, у всім беручи щит віри, котрим можете вгасити всі огнисті стріли лукавого!” (Ефес.VI. 14 – 16.).
Тож сміло й рішучо, вдивившися у світлу, в залізо закуту стать божеського лицаря Юрія вступаймо на чорну арену нинішнього світа, щоб там “у січи лютій головами наложити, або зо славою повернути!”
Хай кожний з нас скаже собі нині:
Немає в нас спокою, чужою нам бездільність, веселощі дня полишім иншим — саміж берімось за діло, ставаймо при варстатах праці та науки, ідім у бій за права “оттих, малих братів німих”!
Ще більше! Вкраїнський пластун, в день Великомученика Юрія мусить присягнути щераз, що, як колись Юрій, такі нині пластун, піде на муки, піде на шафот, під меч ката, на смерть піде, щоб “не плакали діти, мати не журилась”!
Важке завдання чекає нас, українські пластуни. Народ розбуджений, так й остався сам на бездоріжжу. Нашим, святим обовязком тепер вивести його на дорогу певну, на “путь правди”, на “прю”, котра веде до слави та могутности!
А щойно по довершеному ділі, коли засядемо довкруги великої ватри у великих степах України, щойно тоді спічнемо Браття, як це колись зробив побідоносець Юрій!
Скоб!
Роман Монцібовнч,
Ст. пл. розвідчик
Інсбрук, 6.V. 1928. в день святого Юра.
ГОРОБИНА НІЧ.
Гурток  “Вовків” держав сторожу. Як мене збудили о 1-ій годині, сказав мені вільнений стійковий, що “старший бонза” о годині 10-ій вечір пішов з Еґоном і Оскаром “на стежу”. Вони переправилися на “Потемкіні” через озеро, щоби “відвідати” табор “Юнабу” і привести звідтіля добичу. О, це буде займаюча стійка! Треба бути осторожним, бо й вони моглиб на нас напасти, а ще гірше це, що не було в нашому гурті “ст. бонзи”, якого голос міг найбільших сплюхів збудити.
Я дивився гостро в пітьму й ловив кожний шелест. Поволі проходжувався я між “харчевим” шатром і ватрою, вступаючи в смугу світла тільки тоді, коли мусів справляти головні в кількараменній звізді таборної ватри. Вітер легко шумів у верхівях смерік. Місяць “то виринав то потопав”, легким хлюпотом били филі озера об беріг. Ніч, яка Господи! Та нині вона ставала мені віком.
В шатрі “Медведів” хтось спокійно й смачно храпів. Всі шатра “замкнені”, все спочивало в глибокім сні. Гляджу на годинник, за 10 хвиль прийде зміна. Втім далекий крик врізався в тишу ночі. Я запер віддих, чую знова “Алярм, алярм”, довге й гостре. А по нім, крик гейби всіх сил невольних. Крик “алярм, алярм” з кільканадцяти грудей лучився в один рик боротьби - змагання й долітав верхівям смерік і на филях озера виразно до нас. Стрілою помчався я над беріг. Холодний вітер вдарив у моє лице, крик став виразніший, мені здавалося, що він зближається. Виджу в своїй уяві, як наших перемагають, вони втікають,їх гонять. Добре вони мусять натягати ноги, бо з тої сторони беріг плоский а “Потемкіна” трудно буде скоро спустити на воду. Нараз усе стихло. Опісля почув я притишений оклик. Це певно десь біля човна. Надія входила в моє серце. Вдивлений у пітьму, ловив я знову шепоти ночі. Табор “Юнабу” співав. Різко й гордо лунав їх спів перемоги. І знова тиша довкруги.
Втім чую, вдарило об воду весло. По ясній стежці місячного сяйва на озері линув наш “Потемкін” як чорна точка, у нім тільки двоє. “Де наш Вожд?” Здвигнули . Вони на його довго чекали. Якби був на волі, то бувби давно вже тут. Оскар хоче в легкій чайці ще раз перебратися на той беріг подивитися, чи часом Вожд в плавбі не шукає рятунку. Постанову переводимо скоро в діло. Коли наш Вожд попав у неволю, то ми ще цеї ночі нападемо на ворожий табор і визволимо Вожда. Гаральд ріже хліб на снідання.
Оскар вертає. Він на жаль не видів нічого. Отже “алярм”. Розділюємо хліб і шнурі на бранців. У таборі остався тільки Йоахім, що спаливши на сонці скіру мародує. Він мусить пильнувати вогню. Всі йдуть, навіть перемучений Егон. Хто знає, як сильний є ворог. Оскар у чайці — поготівля. Колиб Вожд з того боку ще вирятувався, то Оскар має нас повідомити. Ми підходимо довкола озера. Як поспішимо, то за добру годину досвіта ми будемо на бажаному МІСЦІ. О, горе тоді Юнабу! “Праворуч! Ходом руш!”
Індіянськнм маршом підкрадаємося здовж берега. Їмо, хто знає, чи потім буде час на це. Укладаю на борзі плян нападу. От ми вже біля... один шепче хтось на острівчику. “Долів!” Дивимось очима сов. З острівчика входить у воду якийсь нагий чоловік і броде по шию в воді туди, де рамя води найплитше. Висилаємо зразу одного потім другого стежити. Штафетовим бігом подають… це він—наш Вожд. “Обернись! Напрям табор, ходом руші!” Озеро його врятувало. Він оповідає. Табор „Юнабу“ був цілий в поготівлю. Їх стійковий не спав як тої ночі. В першім наскоку машт їх зломано, а знамя здерто, одначе втрачено його в рукопашній боротьбі. Тому вони співали.
В таборі ми не святкували, ні! Тільки пісню заспівали, що сповнила наші серца завзяттям та радістю. Потім до праці! Укріпити табор! Харчеве шатро, що стояло трохи в стороні, охоронено колючим дротом, довкола цілого табору наложено мур з сухого галуззя. Тільки дві зикзакуваті стежечки вели до середини. Так укріплено також куток найблищого узлісся. Не міг отже ніхто до нас підкрастися, щоб не зрадив його тріскіт сухого галуззя, а ми сиділи спокійно як у окопах за передпіллям з кільчастого дроту.
З нім. “Der Pfandfinder” 1928/1V. “Die wüste Nacht”
КУЛЬТ МОРЯ
“Navigare necesse est — vivere non”.
I.
Чи починати традиційно від критики? Якщо так, то треба сказати, що ми цікавимося морем тоді хіба, коли читаємо Ів. Левнцького “Над Чорним морем”, або коли не можемо найти “емоції” на суші, тоді думаємо про море, що воно, мовляв, розбурхалоб нам наші притуплені, оспалі нерви.
Зриваємо чомусь звязь з історією й ніколи не підчеркаємо тих моментів, що ідею “від моря до моря скорше мали ми, ніж наші сусіди, й що гадка, що Константинопіль треба взяти у свою сферу впливів, була скорше у наших князів, ніж у Анґлійців. Забуваємо, що як довго ми посідали вільний доступ до моря, так довго ми мали свою самостійну державу й почувалися сильніші політично, бо були панами цілої Східної Європи, були менш залежні економічно й двигалися культурно. Морські, козацькі походи затираємо чомусь у нашій памяти, місто скріплювати й обожати їх.
І тому, що посідаємо нині на кількасот метрів довгий беріг Чорного й Озівського моря, заселен виключно українським народом — ми більше говори про мниме поліське золото, як про наше море. А Чехословаччина всіма силами старається, щоби хоч у чужій державі посідати кусник власного порту, знаючи що море дає пригорщами золото.
Сягнім памяттю у глибокі старинні віки, а пригадаємо собі, що Фенікійці своє багацтво, Грекивисоку духовну й матеріяльну культуру, Римляне свою могучність і пановання над orbis-ом terrarum завдячували тільки морю. Пізніш чуємо про домінуюче становище в політиці й культурі Арабів, далі Еспанців, Нідерляндців, а врешті нинішних Анґлійців. Кому-ж мають складати подяку ці нації за їхню ґеґемонію над сучасним цивілізованим і нецивілізованим світом як не морю? Думаємо, що не треба, вкінці, пригадувати Вікінгів, і багацтво й звязаний з ним розвій культури італійських морських міст в Середньовіччу. Свій надзвичайно скорий духовний і матеріяльній розвиток і фінансову диктатуру над світом нині, політичну завтра, завдячує й завдячуватиме Північна Америка тільки посіданню довгих морських берегів обох океанів.
II.
Море—це не тільки та велика площина на земськім ґльобі, на котрій людина почувається зовсім свобідня, не звязана жадними кордонними путами, але воно є заразом тим шляхом, на котрому перехрещувалися завше, перехрещуються тепер і перехрещуватимуться ріжні впливи: політичні, економічні, культурні, моральні.
Море — це та небезпечна стихія, що викорінює у чоловіка лінивство й сентімент, плекає гарт духа й силу волі, втискає в руки людини джерело щастя — підприємчивість і утревалює найбільшу розкіш життя — боротьбу. Необмежений оком горизонт моря виробляє у нас такий-же горизонт наших поглядів і викорінює вузькоглядність, а стала небезпека життя на морю зневолює нас реально глядіти на світ. Море вирізблює у нас почуття володарів, а не рабів, у наші серця вкладає почуття національної гордости й видобуває з наших душ обручі солідарности раси й крови.
Море є не тільки продуцентом багацтва народу, але дає заразом ґваранцію тревалости, могучости й розбудови держави. Море — це легені держави, без яких вона дуситься. Море чинить економічну й політичну залежність держави від усіх, а кольонією стає держава доперва тоді, коли є залежна від когось одного.
Туберкольоза ніколи не грозить тій нації, що має доступ до моря, бо промисл і торговля, — які найкраще розвиваються тоді, коли держава посідає хочби маленьке віконце на широке море — будуть ненастанно підсичувати й скріпляти національний орґанізм і він завше буде сильним і дужим.
Доступ до моря — це запевнення даній державі найкращих успіхів у міжнародніх: стосунках і політиці. Посідати береги моря — значить мати можність творити фльоту, отже силу. А сила йде нині в світі перед правом.
III.
 Плекаймо культ моря. Замикаймо уха на шкідливу нам пропаґанду, одчиняймо й добре вслухаймося хоч гомонові того крику, який підносять наші сусіди за большим доступом їх до моря. Наша вітчизна посідає так звані зовнішні й внутрішні скарби своєї почви й такий широкий доступ до моря.  Якими щасливими ми зможемо почуватися у “народів вольнім колі”!
Не забудьмо, що культ нашого моря скріпить ідею самостійности, а той піде з нею в парі. Нашій нації треба жити. А забезпечемо життя нації, коли поширимо між всіма верствами нашого народу культ моря.
Завше повторяймо те фільософічне: “Navigare necesse est — vivere non”.
Я.Ш. 
ЗОЛОТИЙ ЖУК
(Продовження.)
Таким чином в нас відразу вже с більш певний грунт, ніж звичайне припущення. Користь, яку можна мати з такої таблиці очевидна, але для справжнього тайнопису ми користуємось нею мало. Через те, що тут переважає знак 8, ми вважаємо його за е. Щоб провірити це, треба подивитись, чи зустрічається ця цифра подвійно, бо подвійне е в англійській мові приходить дуже часто, наприклад, в словах meet, fleet, seen, been, a gree і т. п. В даному документі ми зустрічаєм подвійне е пять разів, хоч карточка й коротка. Таким чином, видно, що цифра 8 означає е. Тепер далі. Через те, що член the уживається більш ніж другі, то треба було дізнатися, чи не повторюються три знаки поспіль в кількох місцях так. щоб як третя стояла цифра 8. Коли ми знайдем таке повторення, то це мабуть, буде слово the. Провіривши, ми находим в семи місцях три знаки: 48. Можна припустити, що: означає t, 4 означає h, а 8 означає е. Таким чином значіння останньої букви знову стверджується. Крок вперед тепер вже зроблено великий.
Ми знайшли покищо тілько одно слово, але воно дає нам можність вишукати початок та кінець в инших словах. Наприклад, ми знаходимо в одному місці ; 48 недалеко від кінця тайнопису. Ми знаємо, що дальшим знаком ; починається слово із шости букв, що йдуть за the. Нам відомі 5. Замінімо-ж відомий тайнопис буквами, залишивши для невідомого порожні місця:
t eeth
Тут ми зараз можемо відсунути th, через те, що воно не належить до слова, що зачинається буквою t бо як ми спробуємо поставити на порожнє місце по черзі всі букви азбуки, то побачим що ніяке слово не лучиться з буквами th.
Th примушує нас обмежитись до:
t ее.
Знову переберім всю азбуку, коли цього треба, а зупинимось на слові tree (дерево), як на єдиному відповідному. Таким чином ми набуваєм ще одну нову букву r і знаємо два сумежні слова the tree — дерево.
Трохи далі ми бачимо комбінацію ; 48 і робимо її закінченням знаків, що стоять перед нею. Утворюється таке слово :
the  tree; 4 X ? 34 the
Ставляючи букви замість відомих вже нам знаків одержимо:
the tree thr x ? 3h the
Коли ж невідомі знаки ми замінимо точками, то буде:
the tree th r...h the.
Звичайно, що слово з перервою мусить означати through (крізь). і воно дає нам три нові букви: о, u та g знаками х та 3.
Подивімось тепер пильніше в тайнопис і ми знайдем недалеку таку комбінацію:
83 (88, чи egree,
що без сумніву мусить бути закінченням слова degree (ступінь), яке дає нам нову букву д, що її означено знаком +
 Через чотири букви далі по слові degree ми знаходим таке місце:
;46 (;88,
Ми напишемо відомі нам букви, а замість невідомих поставимо точки.
Це нам дасть :
th. rtee.
Ми зараз же можемо зрозуміти, що це мусить бути thirteen (тринадцять) і маємо таким чином ще дв нові букви і та n, яких знаками є: 6 та *.
53 х х +
Поступаючи, як раніш одержимо:
good
що нас переконує, що перший знак є буква а, і перші два слова означають a good (добрий). Тепер ми можем утворити собі ключ, оскільки це можливо, в порядку азбуки й будемо ним руководитися.
5 e a
+ ” d
8 ” e
3 ” g
6” h
6 ” (…)
* ” r
x ” ü
(  ” r
: ” t
? * n
Таким чином у нас вже є десять найважніших букв і я вважаю непотрібним вести з Вами дальші досліди в тім напрямі. Тепер я переконав вас, що відгадувати тайнописи не дуже важко. Будьте певні, що документ, що його ми тепер досвідуємо, належить до легких тайнописів.
Тепер мені лишилось тільки відчитати вам цей документ. Ось він :
A good glass in the bishop’s hotel in the dewil's seat forty one degrees and thirteen minutes northeast and by north main branch seventh limb east side shoot from the left eye of the death's head a bee line from the tree through the shot fifty feet out.
(Добре шкло в єпископській палаті на чортовому стільці сорок один ступінь і тринадцять хвилин північний схід до півночі головна галузь та сьома гиляка східнього боку спустіть з лівого ока мертвої голови просту лінію крізь кулю пятьдесять стіп далі).
—	Загадка ця, сказав я, — для мене незрозуміла тепер, як була незрозумілою й раніш. Ну, що ж тут можна втямити в таких словах як чортів стілець, мертва голова та єпископська палата?
—	Я годжуся, — заперечив Лєгран, що вся ця справа може видаватися жартом, коли не досить її розбереш. Перш всього я вважав потрібним поділити все на речення, якби це зробив сам автор.
—	Себ-то поставити знаки перепинання?
— Так щось подібне до цього.
— Бачите, я гадав, що автор навмисно не поділили речень, щоб утруднити відгадку. Не дуже освічена та розвинена людина при писанню такої речі робить завсіди помилки та доспускається необережности і, складаючи документ, ставить букви тісніще саме втих місцях, де треба поставити якийсь знак перепинання. Подивіться на цей документ,а побачите, що в пятьох місцях тайнопис є тісніщим; з огляду на це, я поділив так: “Добре шкло в епископській палаті на чортовому стільці — сорок один ступінь і тринадцять хвилин — північний схід до півночі — головна галузь та сьома гиляка, східного боку — спустіть з лівого ока мертвої голови — просту лінію крізь кулю пятьдесять стіп далі”.
— Хоч ви тут мені й пояснюйте, а я нічого не розумію. 
(Далі буде).
ДО ТАБОРІВ
Плекатиму силу і тіла і ума…
Нема мабуть, для пластуна кращих споминів як з “Табору”.  Там свободолюбний дух пластуна відбуває той вірлиний лет під хмари. Нічим тоді для нього всі земські, низькорослі турботи. У нього є тоді одна гадка: слухаючи пластових властей вивязатися як-найкраще зі своїх завдань. Працю фізичну в таборі він уважає собі забавою і з великою приємністю її сповняє. Природа своєю мовою чарівно вколихує душу пластуна. Він стає тихим послідовником її. Щире вкраїнське серце, спрагнене виключно свойого окруження дізнає у пластовому таборі правдивого душевного заспокоєння.
З усіх усюдів побачиш тут пластунів. Кожний з них цілий рік жиє, як скиталець, куди тільки кого доля понесла та у кожного з них на думці: ладитись до пластового табору. — Сам по собі суджу. Щонебудь роблю, чи вчуся, чи мене вчать, то все про “Табор” думаю. Як каже наша пословиця: “Сій, ори, та на мандрівку думай!” — По моїй думці:
Пластун(-ка), який(-а) не був(-ла) ані разу в пластовому таборі — не бачив(-ла) як слід пластового життя й не знає як слід що таке “пластування”.
Пластуни — діти матері-природн. Їм буря, дощ, студінь, чи спека не є перешкодою у сповнюванню повіреної їм, чи приказаної праці. Пряця в таборі, в якому-небудь вигляді: тяжка, чи лекша, спосібна або менче спосібніща є відповідальною, та як така виробляє почуття обовязку. Свідомість цього почуття і тієї відповідальности с тим огнем, в якому сталиться характер і гартується душа пластуна(-нки).
Пластовий табор — це школа. Пл. табор вчить послуху неслухняного, працювати вчить неробу, боягуза вчить відваги, хиткого — сталости, непорадного — порадности, неточного — точности, непорядного — порядку,байдужного відчує байдужности и т. д. і т. д. та не щисливби того всього, що може дати пл. табор людині доброї волі — пластунові(-нці).
Це прикмети “Табору” з практичного боку, які бувають деякими одиницями уважані за труд, сповнюваний зимнокровно й поважно та ревно. Але й не бракне в пл. таборі хвиль, підчас яких всі, без виїмку, забувають про всяке “лихо”. Є в пл. Таборі хвилі, на згадку яких ясне, а радше темне, обгоріле лице пластуна-таборита сонішним усміхом сяє... Це “ватра”. — При цій “ватрі” чи старший пластун, чи молодший, чи курінний, чи обозний, чи навіть командант — всьо сідає разом півкругом коло ватри та гріючись гуторить. Ватра палає високо-високо аж під хмари. Палає і світить і гріє довкола себе. Гріє, як дітей рідна мати. Як каже тоз “Мурмурандо”: “Мама — не ватра!” — Довкруги темний вечір, а коло ватри ясно; довкруги студінь — коло ватри тепло: довкруги тихо, ледви чути журкіт потока, чи шум ріки, а коло ватри гамірно, весело. Одні гріються, прикучнувши блище ватри, одні сидять подальше на коврах, інші зійшлися в гурток і співають усяких пісень, там знову “ракету” роблять під проводом дотепного товариша. А ватра все горить і горить і палає і світить і гріє. Ватра — мама. Ватра — уосіблення всякого сердешнього добра, згоди, веселости. При ватрі всі непорозуміння між товаришами вирівнуються. Ватра всіх єднає, як мати дітей. Ой, та “ватра”!...
Як тепер собі згадаю, то мимоволі находить мені на гадку той момент, як ми відїзжали з табору минулого року. Так чогось не хотілося його опускати. — Ми їхали з табору “на Соколі” залізничкою до Брошнева, щоби звідти розїхатись у свояси. Та я думав, що то тільки мені так жалко розстатися з “Табором”, а то чую, хтось мене за плече торгає. Оглядаюсь. Це один з товаришів Волиняків, який сівши на льору не переставав співати. “Чого хочеш, Василю?” — питаю його. — “Брате, — каже — не знаєш, як мені тяжко, що з табору відїзджаю, помагай — каже — співати, помагай тугу проганяти!” Тоді доперва я повеселішав. Я зрозумів, що таких як я їде більше зі мною. Співаємо пісень тай співаємо.
Хто Любить волю й сміх, сонце й небо синє,
Хто хоче знати тайни Карпатських лісів і Довбушевих скель
Хто хоче розуміти мову Матері-природи і червоної ватри
Хто хоче слухати казку про папороти цвіт та лісовика-чугайстра
Хто хоче гарту духа й тіла
Хто любить карність і бронзове тіло
Хто хоче нового покоління в Пласті
 Хто хоче добра нашій Батьківщині — ладься до табору!
Отворай очі незрілим — єднай прихильників — твори окремі фонди.
Дрібними руками — будуй велике діло!
Співаємо та їдемо, а все дальше і дальше від того “Табору”. — “Друже — каже по хвилі товарищ, — як тільки жить буду, то на другий рік знову їду до пластового табору!” — Та якщо він оце сказав, то мені аж легше стало. Я-ж це саме хотів перед хвилиною до нього сказати. І я почав дошукуватись у думках тієї примани, що нас усіх до того “Табору” тягне. “Правдиве пластове життя”, — сказав я собі, знайшовши відповідь. І дійсно, одне тільки те пластове життя,повне буйного пориву, надії дає вдоволення людині доброї волі, та в одному тільки Пласті зможе вирости “новий люд”, що поведе свою Вітчизну на щастя ясний шлях.
Мені тепер тут на “краківському ґрунті” ні мисллю змислити, ні думкою здумати цих днів, прожитих у пл. таборі. Одинаку, хіба приємність справляють мені ці сторінки мойого записника, що походять з часу таборування, та яких послідні стрічки кінчуться словами:
…“На майдані як ніч так день
лунав все спів, горів огень, — 
братня гуділа, як бджола,
як на “Табор” пора прийшла.

…І Лімниця й Сокіл раділи,
якщо лиш пластуни наспівали,
та план дуднів як ніч так день…
…а бори — вчилися пісень:

Україно, Україно!
Яка люба ти для нас,
яка чудна, чародійна
і усіх красніша крас”!!!
Пластун.
ВВЕРХ!
Думаю, що нема жадного такого пластуна, який би не знав, яке важне значіння має тепер летунство. Той великий поступ, який воно робить, вказує на світлу його будучність. А разом з тим вказує ще на щось: нещасний буде той нарід, який не буде мати літаків, який не буде міг опанувати воздуха! Але то ніщо, скажете, бо літаки можна буде купити. Правда ваша. А хтож на тих літаках буде літати, хто ними буде кермувати? Як ніхто цього не буде вміти, то літаки будуть стояти в ганґарах і не будуть мати для нас жадного значіння. Кермувати літаком може лиш людина здібна до сего, людина сміла, відважна, сильної волі. Кожний пересічний чоловік не може бути пільотом, тай ще пільотом-винахідником. І тому всі держави світа закладають у себе ріжні орґанізації, які пропаґують між молоддю летунство, які заохочують молодь до того. В який же спосіб? Молодь робить сама собі моделі ріжних типів літаків, удосконалює їх і потім на змаганнях, які ті орґанізації злаштовують, власники найліпших типів дістають великі нагороди. В такий спосіб пропагується серед молоді охота і завзяття до летунства. У нас над цим мусять застановитися пластуни і занятися тою справою, щоби ми не відстали також і на цім полі від инших народів, щоби і наше летунство не стояло на посліднім місці. Подивіться, в Америці пластуни від моделів дісталися вже до дійсних аероплянів. Вже деякі відділи мають свої власні дійсні літаки, не моделі! Нам ще до того далеко. Але бодай научімось робити покищо моделі, пізнаймо всі їх власности, щоби потім всі свої спостереження могли примінити при будованню своїх власних великих літаків, спосібних перелетіти “великий став” — океан то що найменше, а що найбільше — облетіти навкруги за одним замахом цілу земну кулю!
Спробуйте! Учіться! Удосконалюйте! Ануж...!!
Далі подаю спосіб, як зробити той найменший модель, від якого треба зачинати. Спосіб той подав в чеськім пласт, часописі “Vsem” ч. 9.ІІІ. Мavadani.
МОДЕЛЬ ЛІТАКА
Літак, про який хочу тепер написати, є цілком малий, простий. Можуть його зробити і малі хлопці, вовченята. Малий модель не летить далеко, тому можна його пускати навіть у великій кімнаті а за сприятливих умов і в зімі (при 5 С ґума вже перестає працювати).
Усі розміри на плані і в тексті подані в міліметрах.
Матеріял: — міцний, з обох боків гладкий папір.
— лиштовка в ялиці або смереки 4х6х197
— кусок бамбуку (або тростини)
— твердий дріт грубий 0,5 — 0,8 довгий 500
— твердий дріт грубий 1,0 — 1,3
— кусник мякого дерева (липового) на вітряк  (пропеллер) 8х22х12
— ґума 
— прості (“сірі”) нитки і клей
Найперше зробіть т. зв. хребет, основу цілого моделю, до якого прикріплються всі наші части літака. Зробіть його з мягкого сухого дерева, і положіть ужшим боком до землі. Потому, з кусника липового дерева, в котрім точно в середині випалили діру, зробіть вітряк. Вітряк опрацьовується так, щоби був як найлекший.
Для уміщення вітряка потрібуємо кусник дерева 4 X 22 X 12 і дріт 1,0 mm. грубий. В нижній части того кусника випаліть діру, рівнобіжно з віссю або хребтом моделю. Опісля візьміть 45 міліметрів дроту, один його кінець розклепайте до форми лопатки (1 в перерізі), насуньте на дріт коралю й всуньте його в дірку і щипцями зробіть на другім кінці гачок о. Потім той кусннчок дерева приліпіть і привяжіть до хребта. Нитки ще крім того намастіть зверху клеєм. Тепер вже можна насадити вітряк. Насаджувати треба з силою, але, уважно, щоби не розщіпити дерева.
Після цього, з тонкого дроту зробіть возик Р. Дріт в місті Tr обкрутіть два рази навколо хребта і загніть у форми витки pt. pz; внизу в місцях, зробіть малі кулочка а дріт потягніть знова до хребта і в місці d привяжіть. В кілочка e1 e2 всадіть вісь на яку насадите колісця та зроблені з твердої (…) або лінолеум.  
Дальше докінчіть задню часть хребта. Зігніть дріт, грубий 1mm у форму літери І, запустіть до хребта і прив’яжіть. Так зроблений гачок буде служити для прикріплення ґуми, яка крутить вітряк і в такий спосіб рухає модель.
Тепер зробіть дві поперечки u1 u2. Можете зробити їх з бамбуку, при чому мусите їх гладко обстругати а верхні грани заокруглити так, щоби поперечка у перетині мала форму півкола. Потім виріжте з твердого паперу крила, приліпіть до них плескатою стороною поперечки і положіть під щось тяжке, щоби добре злиплись. Поки крила сохнуть зробіть з твердого паперу керму К V, яка служить до реґульовання висоти лету. Поперек керми наліпіть тонку лиштовку з бамбуку або тростини. Далі виріжте з твердого паперу керму до реґульовання напряму лету К 8 і наліпіть її на керму К V так, як ви колись приліплювали папірових вояків до підставців.
Керму і крила наліпіть на хребет точно серединою і почекайте аж все добре зісохнеться. Крила в місцях f, g можете привязати до хребта. Остає лиш заґнути крило і натягнути ґуму. Ся ґума складається з кількох стальок груб. 1 mm. Таких ґумок має бути тільки стільки, щоб їх переріз q був maximum. 8 mm2, отже приблизно 8 тонких стальок. Ґуму причепіть до обох гачків так, щоби вона не була ані занадто натягнена, ані занадто вільна. Кінці крил загніть легенько вверх — бамбук згинається легко. Першу поперечку U1 загніть менше, задню U2 більше, так щоб кінці крил були вище. Вітряк мусите накручувати так, щоби вітер, коли вітряк пустимо, віяв до заду моделю. Як накручуєте, робляться на ґумі вузлики. Накручуйте так довго, доки ціла ґума не покриється вузликами і доки не зачнуть творитися другі, більші. В тім моменті перестаньте.
Спершу накручуйте менше, щоби випробувати модель. Як що модель летить занадто вверх, мусите кінець керми К V загнути вниз і навпаки. Як що звертає весь час на оден бік, мусите керму К S зігнути в противний бік. Пускаєте в той спосіб, що модель тримаєте правою рукою за хребет з під споду приблизно по середині а лівою придержуєте вітряк. Як пустите вітряк, попхніть легонько модель вперед.
У відділах можуть пластуни спеціялізуватися у виробленню окремих часток моделю. Один буде робити знаменито крила, другий вітряки, третій керми і т. д. а найспритніщий зложить все разом і так станеться, що в короткім часі буде ваш гурток мати цілу фльотилю літаків “перегонового типу”.
А потім настане час, коли ми зробимо велику окружну прогульку від Карпат понад Дніпром, Доном, Чорним морем, Дністром, степами і лісами і в такий спосіб досконало пізнаємо всю красу нашої дорогої батьківщини! Так вперед пластуни! Скоб!
Коля,
ст. пл. розв.
Прага
З НАШОГО ЖИТТЯ.
Новий дар.
Їх Ексцеленція Митр. Андрій Шептицький, який все щедрою рукою приходить у поміч нашому Уладові, оказав свою щедрість знова, цим разом нашим наймолодшим пластунам (-кам) новикам, обіцюючі Управі Новиків у Підлютім і давши згоду вжити ц. р. на табор новиків будинків своєї санаторії “Підлюте”. Подаючи всім пластунам(-кам) до відома цей акт ласки й признання, взиваємо всіх пластунів(-ок) до найчисельнішої участи в таборах В. П. К. Їх Ексцеленція обіцяли нам в літі 1927 р. приїхати в 1928 р. до нашого табору на Соколі на довші відвідини. Хай чисельно зібрані представники цілого У. П. У. повитають Його в нашім пластовім середовищі при полумені Ватри Великої Ради, і цим докажуть, що У. П. У. жарт Його труду й коштів.
Розбудова наших таборів.
З весною приступає ВПК до ремонту й до дальшої будови таборових обєктів у Підлютім і Головах.  В першу чергу направиться дахи двох курінів на Соколі, які Карпатський ґураґан ц. р. зимою зірвав і поніс був. Будинок у Головах, обчислений на поміщення 40 людей, почато будувати осінню м.р.; тепер треба його довести до кінця. Бажано рівнож виставити ц. р. ще й “Їдальню”, себто будинок-салю підчас свята на Соколі, як пятий обєкт вже на тій скалистій нашій Пластовій Січі. До плянтації нашої площі на Соколі треба буде нам 2 — 3 возики на шини для перевозу землі. Взиваємо всіх пластунів(-ок) шукать між своїми знайомим чоловіка, який дешево продавби або випозичив на час вакацій цих возиків. Видатків багато, присилайте отже гроші за цеголки або збирайте окремі фонди для розбудов. Складайте обіцяні паї. Викази жертводавців будемо містити в “M. W”
Із пласт. курінів.
Пластовий Курінь ім. М. Борецької при ґімназ.  СС. Василіянок у Львові, який осягнув в 14 п. р. першенство розвивається гарно. Членів числить 82=2 прих. 28 уч. 31 розв. 2 вірл. В куріні є сиґналізаційний гурток, драматичний і спортовий а також крамниця. В січні відбув курінь дві прогульки спортові до Сокільник і до Медової печери. Засновано ініціативний гурток на Площі Ринок в 28. III. 28. Курінь приготовляється до табору  на Соколі. Це є одинокий курінь юначок, де є вірлиці.
Пластовий Курінь ім. кн. Ольги при УПТ семінарі в Стрию, який в 16 р. був осягнув першенство й дальше працює гарно. Членів 39-16 пр. 17 уч. 26 рзв. В куріні є крамниця, переплетня, гурток для жіночих робіт, гурток філятелістичний і терцева орхестра. Курінь відсвяткував день 22. I. та память Т. Шевченка. В січні  уладжено виставу “Вифлеємська Зоря”.    
Пл. Курінь ім.. Олени Пчілки при УПТ гімназії в Тернополі. Членів 38-18 пр. 12 уч. 8 розв. В куріні є гуртки: наколесниць, малярський, спортовий, орхестра і хор. Др. Вітошинський укладав для куріня санітарний курс. Іспит зложило 18 пл. Рівнож  відбувся курс картознавства. Курінь веде читальню.
Пл. Курінь Ольги Кобилянської при УПТ середніх дівочих школах у Львові розвинув у послідніх часах досить живу діяльність. Членів 66=28 пр. 30 уч. 8 розв. Курінь веде крамницю й перекусню, хор, а має отсі гуртки: драматичний, спортовий, красних робіт, трикотарський, редакційний і українознавство. Курінь висилав делеґатів своїх на Свято в честь О. Кобилянської своєї патронки в Коломиї, де вони особисто передали свій поклін В-шановній Ювилятці. Відсвятковано Свято 22 січня рефератом і гутіркою. Засновано ініціятивний гурток, ведеться приготовлення до табору.
59. Пл. курінь ім. Лесі Українки в Тустановичах,що дуже гарно був пописався на окружній стрічі літом м.р. розвиває й дальше живу діяльність. Членів 33=7 пр. 24 уч. 3 розв. Ведуть спільно 49 п. к. крамницю, драмат. Ґурток та хор. Зимою уладжено колядку на Р. Шк., пластову ялинку, вечерниці пластові, предст. “Вифлеємська Зоря” й “Молодий герой”, а також узяв курінь участь в “Кошовій ялиці” в Бориславі, де Гузичак М. та Ільків Оксана одержали III. відзначення. Курінь приготовляє гроші на табор і на прапор. Готовляться тепер до “Свята Весни”. Так то гарно працює селопласт-курінь!!
Пласт, Курінь ім. Пилипа Орлика при УПТ. ґімназії в Рогатині розвинув в послідні місяці завдяки новому зв’язковому проф. Каменецькому всесторонню живу діяльність. Членів 43=8 пр. 27 уч. 8 розв. Набуто для пл.: бібліотеки ф читальні багато пласт. журналів і книжок з обсягу пл. умілостей. При коопер.  “Писаний Камінь” урухомлено: 1. Відділ споживчий і 2. в. шкільних приборів. При куріні існують гг. музичний, переплетничий, забавовий, фотографічний, драматичний, фризієрський, водний, а є також архів-музей, читальня та секція охорони могил. В січні рішено відбути міжгурткові змагання. В куріні є початкуючі літературні сили, які 24.1. уладили “Літературний вечір”, а пізніше приступили до видання часоп. “Рогатинський Пластун і Пластунка” і протиальк. листка “Ми ще молоді”.
В куріні ведеться “живу часопись” разом із дівочим курінем, а зміст її помішується потім як стінну часопись. Часопись має такі відділи 1. Пластові справи, 2. Пол.-суспільні, 3. Винаходи й наукові досліди, 4. Гуртки й установи. Відбулася рівнож прогулька під проводом звязкового по околиці Рогатина (1. II. 28) і кілька рефератів з области пласт, діяльности й виховання. До табору на Соколі зголосилось 7-ох, до водного 8-ох а на Лисоню 3-ох пл. Ві всіх ділянках пластування творяться гуртки спеціялістів, що працюють систематично. До скріплення пл. ідеї і праці причинюється й ця обставини, що до пласту зголосилися офіціяльно, підписали заяву на пластовий закон дир ґімн. Др.М. Чайківський та проф. Мик. Водонос.
41-ий II. К. ім. С. Яримовича в Бережанах, новий робітн. пласт, курінь веде свою діяльність чимраз краще. Членів 32=19 пр. 11 уч. 2 розв. В куріні є гуртки драматичний та мандоліністів. Зі своїми виставами обїхав курінь кілька дооколичних сіл а тепер робить приготований до свята в честь Т. Шевченка та на літо до піонірського табору на Лисоні, приладжуючи до сипання могили потрібне знаряддя. Окремо ведуться приготовання до пл. іспитів. (Звіт з 1. III. 38).
Пластовий Кіш “Червона Калина” в Бориславі оснований у травні м. р. обіймав нині 49 і 59 ПК в Тустановнчах, 58 мішаний в Бориславі та підготовчі відділи в Губичах, Мравниці та Трускавці.  На меті в ще засновання відділу на Водянці До березня ц. р. кошовим був інж. А. Максимович, який не жалів ні труду ні грошей на піддержання пласт. організації в Бориславі, та занятий політ. справами уступив з сего становища. На його місце намічено 21.III. нову кошову команду. Спільно для всіх пласт. відділів уладила команда коша “Пластову Ялинку”, публичний попис в салі Народ нього Дому а тепер приготовляв спільне “Свято Весни”. Про 59. жіночий п. к. говоримо на другому місці, тут скажемо, що 49-й розвивався дуже гарно. Їх звіт каже: “Ми чуємо й бачимо, що з кожним днем зростаємо в сильну організацію а тустановицьке громадянство дає нам матеріяльну й моральну піддержку,бо переконалося, що всякі доручення дані пласт, орґанізації були виконані точно й совісно “. 59-ий розвішався також гарно, колядував на Р. III., приготовляв тепер свято в честь Т. Шевченка а 2 пластунів здало іспит на розвідчика. Новому кошеві наші найщиріші побажання а його організатором наше повне признання.
Пласт. Курінь ім. М. Драгоманова при УПТ гімназії в Яворові, що був одержав першенство за 14 п. р. веде все інтенсивну діяльність. Членів 51=10 пр. 35 уч. 16 розв. В куріні ведеться гурток впорядників, водний, музей, лещетарський, драматичний, внкладчиків і вогн. поготівля з огляду на часті пожари в місті. Уладжено 4 денну лещетарську прогульку до Славська і 4 рази 1/2 денні прогульки для пластування.
Спортово-рух. виступ з 25.III. 28 дав огляд фізичного виховання в куріні, яке особливо гарно поставлено. Курінь приготовляється до будови пристані на р. Шклі і до табору в Карпатах. Для зібрання грошей уладжено “Ялинку Пластову”. Зорганізовано між пластунами протиалькогольний гурток.
“Союз Промисловців Гуцульщини” — в Косові.
В Косові засновано Виробничо-Промислову Кооперативу “Союз Промисловців Гуцулыцини”.
Всі пластуни, бодай переважаюча часть їх — знає про пластову Килимарню в Косові, та про 25. пл. курінь. Тепер, від півроку заложено в Косові кооперативу “Союз Промисловців Гуцульщини”, на яку перейшла пл. килимарня й інші поменші робітні ткацько-килимарські, та різбярська. Кооператива має свої варстати, на яких виробляється килими, фартухи до народніх строїв, коци на ліжка, портієри, ручники, полотна і пр. та з деревляних гуцульських виробів: касетки, ножі, тарелі, рямці, прибори до писання і т. п.
Для нас, пластунів і пластунок ця кооператива є важна тим, що 1) по розвязанню філії Т.О.Д. переняла на свій статут 25. пл. к. ім М. Павлика в Косові, 2) признала зі свого доходу поважний процент на Укр. Пл. Улад, 4) завела у себе виріб т. зв. “пласт полотна” на пл. однострої, яке є дуже гігієнічне і сильне, 5) приготовляється до вироблювання практичних пл. прапорів і знамен. Солідарність роботи запевнює хочби й не лиш, що справником і технічним управителем є звязковий 25. пл. к. М. Горбовий.
Тому всі пластуни і пластунки повинні всі замовлення спрямовувати тільки на адресу цеї кооперативи.
З ПЛАСТОВОГО СВІТУ
Світове Жемборі 1929.
Час: Жемборі відбудеться в перших двох тижнях місяця серпня 1329 р.
Число учасників: Числові учасників не буде меж. Сподіваються, що з кожного приїде їх багато. Загальне число з кожного краю буде уважатися його репрезентацією. Не буде розділу між “офіціяльними” групами а “гістьми”.
Орґанізація: Перший тиждень буде відданий на злаження великого комбінованого табору після взірця табору у Копегазі в 1924. р. Ожидається, що кожна виправа принесе з собою свої шатра та своїм оригінальним способом.
Страва: Страва буде видавана неварена і кожний табор буде собі варити для себе.
Плата: Кожна виправа заплатить видатки своєї подорожі зі своєї батьківщини на таборище в Англії та назад додому. Зараз по прибуттю до табору заплатить провідник виправи англійській головній кватирі готівкою належне, а се три шілінґи від особи та данину, після числа учасників виправи та після часу їх побуту в Англії. В тих трох шілінґах міститься видаток на харчове та оплати на усякі офіціяльні прогульки (екскурсії). 1 шілінґ, це около 2 зл., разом 6 зл. на день. До цего дочислити ще 1 зл. на окремішні видатки (картки з видами переписка і т. д.). Дальші відомости подамо згодом як їх дістанемо. Вже тепер повинен кожний пластун щадити гроші на цю прогульку.
Болгарські пластуни урядили курси для провідників коло села Владдя. Курси добре перейшли та випустили 50 абсольвентів  з свідоцтвами.
Пластовий рух в Альбанії числить тепер 500 членів. Їх відділ заложено там 1921. р.
Пластуни з Лісабону в Портуґалії мали спільний центральний табор з 130 участниками.
У Франції день пластунів у серпні 1927. в Люрдах. зібрав 2000 пластунів. Прийшло також кілька курінів англійських, бельгійських та портуґальських.
XL табор еспанських пластунів відбувся від7. до 17 липня 1927. в Sierra Espana. Було чимало офіціяльних відвідин у таборі та дістали признаня. В таборі видавали свій власний часопис “Espana”.
“Skolta Heroldo”, орґан Пластової Есперанської Ліги, має передплатників в 20 державах. Адреса: 22, Cours Albert 1-ег, Paris VIII-e.
Федерація портуґальських пластунів виказує за 1926. рік приріст 11 відділів та 6 гуртків. Їх орґан “А Ног de Lis (цвіт лелії).
Мадярський пласт. Піврічна статистика, видана в червні 1927. виказує стан в 10 повітах 16.900 членів.
 Пласт на Кубі має вже 3000 членів.
На Аляшці заложено 1. відділ пластунів-Ескімосів.
Міжнародній пластовий табор 1928. Пластова Есперантська Ліґа уряжує щороку міжнародній пластовий табор. Про будучий табор подаємо вістку за “Skolta Heroldo”:
“Табор 1918. буде коло Антверпії, в серпні, в тім часі, коли й Всеесперанський конґрес в Антверпії. Улаження взяв на себе Бельгієць Jos. van Gulck. Можемо вже наперед сказати, що всі учасники почуватимуться в таборі красно, приязно та весело. Менший табор буде в третьому тижні місяця липня в Еріпау коло Парижа. Там зійдуться всі ті, які не мають вільного часу в серпні.
Краєве свято в Берні на Моравії 1928. Рік 1928. є ювилейний для моравського та шлеського пласту, бо перед 10 роками ставали тут перші початки пластового руху. На спомин буде тепер зїзд усіх пл. відділів Моравії та Шлеська. Запросини дістала й Чехія, Словакія та Закарпатська Україна. Ждуть гостей і з заграниці. Зїзд буде дня 5. та 6. липня 1928. в Берні рівночасно з виставою теперішної чеської культури. Моравські пластуни приспосіблюють таборище, щоби гості обійшлися можливо найменшими витратами грошевими. На зїзді пластова вистава. Нічліг у великих ганґарах на 50 пластунів, а їжа спільна з полевої кухні.
Адреса: Brno, Masarykowa 31., 18 klub Old-Skautu “Kimovi hosi”.
Не кажім, що без нас обійдеться!
ХТО ЩО ВИЧИТАВ?
“Ватра”; щомісячник XVIII. Пл. К. в Дрогобичі; рік III; ч. 1; літоґрафоване.
Як у вступі дізнаємось,редакція місячника не зражується ніякими неповодженнями, але уже в третє приступає по перерві до видавництва. Зміст ріжнородний; Переважають вірші і нариси. Вмісно дібрані “золоті слова”, важна думка В. Pawell-a про терпеливість і кілька слів про фізичне виховання доповнюють зміст. Цінна у видавництві провідня думка, яка у читача викликає щиро патріотичні чувства, ліпші чим вірші є оба нариси (Ясногора: Б. Орла).
“Шляхом юначок”; Коломия, березень 1928; ч. 1; — літоґр.
В Українців є пекуча потреба часопису, присвяченого першим спробам; навіть постійні рубрики у деяких наших періодика не вистачають. Зрозумів це провід коломийської частини, приступаючи до видавництва свого льокального часопису. Щира, безпосередня мова дітей зворушує нас уже при першій спробі. Гарний стиль видно уже у нарисі “У вечірну годину” легкий вірш у пробі тв. Д. Р. цікаво читається спомин про свято Кобилянської. Багатий відділ загадок і хроніка куріня доповнюють це цікаве число.
Поручаємо зацікавитись обома числами усім пластунам. Редакція “М. Ж.” пересилає обом  симпатичним видавництвам бажання гарного розвою.
В.М.Я.
Ч. 3 і 4 “Skauta” приносить перевід статі Др. О. Тисовського “Проба пущі” з М. Ж. 1923р. З надходячим літом робимо й ми всіх пластунів уважними на цю статю, на цю спробу “відновити себе” в тіснім контакті з матірю природою. Ч. 4 ц. час. Приносить вістку про зїзд Львівського округа Z. H. P., який відбувся недавно у Львові в саді мійського ратуша. З него довідуємося, що місто Львів, яке вже давніще дарувало площу при вулиці Зелені на будову Domu harcerskiego, обіцяло тепер прийти в почну будові т. дому, і що послідний рік зазначився і зростом і поглубленним діяльности Z. H. P. n Л. О., а часопис “Skaut” “пхнув на нові тори” (гл. вищеI). Зараз Л. О. доповнено. Комендантом Льв. Хоругви вибрано знова Я. Вонсовіча, а Коменданткою К. Віціньську. Зїзд привитали представники всіх властей зі Львова, а проф. Др. С Нємчицкі підчитав реферат “Rola harcerstwa w zyciu narodu”, що має вийти окремою брошуркою. Подібний реферат виголосив 24. III. Комд. Вонсович на „odprawie instruktorskiej, а саме „о wychowaniu narodowem w harcerstwie“.
“Skaut” — czasopismo mlodzieZy harcerskiej. Ч. 3 з березня ц. p. містить вістку, що цей часопис стався спільним орґаном відділів львівського і великопольського, (познанського) значить поширив своє репрезентаційне значіння. Осьтому й добре вичитувати з нього провідні ідеї і головні напрями діяльности польського офіціяльного скавтового уладу. Передова стаття має наголовок: “Страж над Вартон і над Днєстрем” а її зміст, поминаючи загальні вступи і виводи, в осьтакім реченю: “Рamietac jednakze nalezy, ze dzis ро odzyskaniu niepodleglosci zaistnialy znowu warunki do nawiazania do tradycji z przed lat 200. Zwlaszcza doskonale wydaja  sie byc warunki osiadania wielkopolskich mieszczan w Malopolsce wschodniej”. А кілька (впрочім також цікавих) стрічок далі: Malopolanie zyskaja wzmocnienie zywiolu polskiego, a Wielkopolanie chieb u swoich, zamiast szukac go w Ameryce czy Francji”. Бачите, Пластове Товариство, скавтова кольонізаційна виправа в ніким незаселені дикі джунглі “wschodniej Malopolski”, богатої в хліб, по якій хиба тут і там ще вештаються останки колишніх “малопольських індіян”, кочуючі племена т. зв. Українців — позатим “світ широкий воля” як 200 літ тому назад! Подумайте пластуни, чи не випадалоби занятися нам поширенням переконання, шо Українці повинніби чимскоріш вибиратися кудись до Канади чи Бразилії, щоби прибуваючі гості “Кольоністи з Вєлькопольскі” не нарікали, що їх зле поінформовано і що тих кочуючих малопольськнх індіян все ще трохи богато. На чемність, а ще гарцерську чемність, треба відповідати чемністю — такоюж самою, не якоюбудь пластовою.
ЗАГАДКИ
1. Магічна звізда.
(Подав Д. Фіголь).
Заложити девять колісцяток ґузиками. Спосіб: Відчислюємо два вільні місця і щойно на третє кладемо ґузичок (н. пр. 1, 2, 3); в той спосіб маємо заповнити девять місць. Коли одно місце заняте то можемо його перескочити (н. пр. занято ч. 8, то скачемо 9, 8, 7). Не вільно однак перескакувати двох занятих місць, ані не вільно, числити дороги від вже занятого місця (н. пр. не вільно 4, 3, 2, 1. коли 3 і 2 заняті, ані 7, 6, 2. коли 7 занято.). Розвязку подати числами.
2. Кріптоґрам.
(Подав Д. Фіґоль).
При помочі поданого ключа розвязати цей кріптоґрам. Значіння слів в ключі :	1. славянський бог, 2. одяг, 3. звісний православний митрополит, 4. полевий кухарський знаряд, 5. спортовий прилад, 6. шахова фіґура,7. бере пластун на прогульку, 8. засіяне поле.
На таборовий фонд зложили:
За цеголки: 50 ПК. Львів 20 зл. 51 ПК. Львів 81 зл. А. Сербин, Львів11 зл. 50 гр. В. Стсфанишин, Сокаль 16 зл. М. Іваненко, Дрогобич 77*50 зл. Ц.Паліїв, Перемишль 10 зл. С. Левицький, Львів 10 зл. 56. ПК Тисьмениця 5*50 зл.
ЧИТАЙТЕ Й ШИРІТЬ
одинокий український пластовий часопис для молоді
“Молоде Життя”
виходить що місяця крім липня й серпня у Львові з чверть-річним  інструкторським додатком: “Пластовий Провід”.
Передплата  „М.Ж.“ річно:
в краю….. зол. 4. —
в Ч С.Р. ..... ч. кор. 15.—
       в Німеччині . . .	зол. мар. 2.50
в Америці . . …дол. 1.—
В адміністрації можна набувати річники з попередніх літ по зол. 3* — за річник.
Адреса: Редакції й Адміністрації: Львів, Бляхарська 11-1. — Гроші слати на адресу: І. Макарушківна Львів, Пелчинська 2. (Для “Молодого Життя”).
УРЯДОВІ ВІСТИ
Верховної Пластової Команди
як управи, Пластовою Секції Тов. Охор. Діт. і Оп.н. Мол. у Львові.
ВІД РЕДАКЦІЇ
Отсим відновляємо одну рубрику в М. Ж., яку ми в 1926 р. ізза незалежних від нас причин мусіли замінити на “Вісти з “ВПК.” В “Урядов. Вістях” будемо й надальше містити на зразок заграничних пластових часописів інструкції й звідомлення ВПК. в обіжниках, а завдання до негайного виконання в приказах ВПК. Усі команди пластові робимо уважними на цей відділ, щоби вони з ним запізнавались, а в разі потреби подавали зміст його негайно до відома усіх пластунів(-ок).
Редакційна колегія.
Бажаючи поширити наше видавництво і поставити його на висоту завдання впросили ми скавтм. Дарію Навроцьку, вчит. у Львові, вул. св. Марка 20,1 на начального адміністратора наших видань.
Ми свідомі одначе, що тільки при дружній співпраці цілого У. П. Уладу, при точній платности та при енерґічному кольпортованні наших видань поширить свою діяльність наше видавництво і тому закликаємо всіх пластунів-ок піти на зустріч нашим змаганням. Першим кроком вперід є додаток до “М. Ж.” — “Пластовий Провід”.
Приказ Ч. 3/17.
Участь в обласних таборах і “Свято Таборних Огнів”.
Всім пластовим командам пригадується давний приказ, що в одному із обласних інструкторських таборів обовязані взяти участь бодай стільки пластунів(-ок), скільки гуртків має курінь,в крайнім случаю найменше двох з одного відділу. Для пропаганди ідеї пластового таборування між пластунами(-нками) та ширшими верствами укр. громадянства та для призбирання фондів уладять пластові коші (куріні) в місяці травні або червні “Свято Таборних Огнів” З відповідною програмою. На бажання вишли В.П. К. відповідного референта зі ескоптіконом, який зілюструє наше таборне життя. Весь дохід на таборування! Частину  прислати негайно до В. П. К. на фонд будови табору. На команди курінів накладається обовязок і робиться їх відвічальними за припильновання докладного сповнення вимог прийняття членів до поодиничних таборів та сплачування на час рах. таборових оплат. Окремо накладається обовязок придбання фондів на дарове або знижкове вислання незаможних а гідних пластунів(-ок) до одного зі зголошених таборів. Про виконання сего приказу здадуть куренів звіт у звітовому листку з I.VII. 1928. З огляду на спізнену пору проголошення таборів позволяє ВПК прислати ще оголошення разом з першими двома ратами до кінця травня ц. р. Найкраще платити все готівкою а не харчами. Зголошеним вишлеться негайно список таборового виряду і блищі інформації.
(Реф. діяльн. і таб.)
Обіжник Ч. 20/17. Відзначення
ВПК наділила в квітні ц. р. “Свастикою заслуги” пл. р. в Самборі б. п. Стаха ґрабовського на його вірність Пл. Ідеї та заслуги для У. П. У.
Реф. діяльн.
Табор Новиків(-чок) в Підлютім
Організує Гол. Упр. Ул. Нов. (Львів).
Табор треватнме від 16. VII. — 16. VIII. 1928 р.
Поміщення в кімнатах будинку санаторії в Підлютім.
Вожд (опікун) о. Александер Бучацький звязковий, командант Ул. Нов.	
Обозний ст. пл. Кліщ Іван кав. О. 3. О. студ. техніки. 
Лікарська опіка запевнена.
До табору можуть їхати новики(-чки) від 8—14 року життя (включно).
З програму занять увійдуть: підготовка до І. пл. іспиту, прогульки, руханка, гри і забави, легка атлєтика, гутірки про ґіґієну, “bon ton” то що.
Таборова оплата винесе 60.— зол. (5 разів денно харч) — в трьох ратах: 1-ша рата 20 зл. платна до 1. VI., II. рата 20 зл. платна до 16. VI., III. рата 20 зл. платна до 16. VII. в таборі.
Зголошепня до табору враз з першою ратою слати на адресу Іван Кліщ, Львів—Вулька 45. Зголошеним вишлеться негайно спис таборного виряду та блищі інформації.
Припис про однострій як і цілий виряд новика можна набути в пл. постачанні — Львів, Бляхарська Ч. 11 І.
Місце, день і година збірки будуть оголошені в часописах “Молоде Життя”, “Діло”, “Новий Час”, “Світ Дитини”.
Управа Ул. Нов.
Обіжник Ч. 22/17.
Водний Пластовий табор у Монастирі над Дністром.
Організує 10. Курінь Ст. Пл. “Чорноморці”, Львів.
Табор триватиме від 24 липня до 21. серпня 1928 включно.
Поміщення в шатрах.
Вожд табору проф. Юліян Каменецький зв. Пл. Курінь в Рогатині.
Обозний ст. пл. Сенів Іван, Чорноморець, ст. техн.
До табору можуть їхати ті пластуни, котрі мають скінчених 14. літ, здорове серце і легені (лікарська посвідка), що найменче 1-ший пл. іспит, та викажуться дозволом своїх родичів. Крім него мають виказатися посвідкою звязкового, що є підготоване теоретично зі слідуючих пл. вмілостей: орієнтації, теренознавства, укртоґрафії, рятівництва, азбуки Морзека (се як при 2-гім пл. іспиті) і семафорів. Ціль табору, виробити вмілих пластунів воїнів і підготовлення до 2-го й 3-го пл. ісп. В програму занять входитимуть практичні вправи з піонірки як плавання, вузли, будова лодок, кладок, примітивних мостів і землянок. Далі примітивні поміри земні, орієнтація, тсренознавство, картографія, знакування, слідження й рятівництво. Харч в таборі 4 рази денно. Оплата 40 зол. місячно, платна в трох ратах. Першу рату в сумі 10 зол. разом з оголошенням належить слати до 3. VI. 1928 р. другу рату в сумі 15 зол. до 20. VI. 1928., третя в сумі 15 зол. платна на початку табору. Оплат в харчах не приймається.
Гроші і всякі запити відносно табору належить слати на адресу: Ярослав Карпевич; ст. мед., вул. Кадецька 14, Львів. Всякі докладні дані відносно табору буде слати організаційний курінь всім тим, котрі зголосяться до табору.
(Реф. таб.)
За згідність
Яро Гладкий
секр. ВПК.