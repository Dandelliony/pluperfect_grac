Львів 15-го травня 1929.
В СВЯТОЮРСЬКОМУ ДНІ
В святоюрському дні
В якійсь казці в пів-сні
Святий Юрій з мечем
Увижався мені.
Весь неначе в вогні
На сніг-білім коні
У даль  мчався з кличем:
”Гей, ви чуєте всі!
”Коли край у вогні
Вороги мов змиї,	
Тоді геть із плачем,
Тоді лік лиш мечі!”
В святоюрському дні
В якійсь казці в пів-сні
Святий Юрій  з мечем
Увижався мені.
В ПАМЯТЬ СВ. ЮРІЯ!
Кріваво заходило сонце над римською імперією… 
Кидало свої останні лучі на сердешню землю…
Погасало…
В повітрі линув подих вітра з далеких, сарматських степів, сопливо пливучи шепотіли опалеві хвилі Тибру якусь одвічну казку старого Ромуля, підносились нагі, червонаві гори альпейських ґалій, наче примари понурих, заслуханих у вічність великанів.
Погасало сонце…
Обрій здававсь багряною хвилею пливучого золота, по котрому мчались напняті паруси білих, легких, безшелестних хмар.
Часом серед гір рванувся плач, короткий, жалісний, уриваний, повний безсмертного болю і… затих серед свисту вихра... Це виконувало крицеві закони природи...
Часом надлинув вітер, зілля до землі пригнув, у гіллі дерев розбудив голоси… І знова тишина.
Лише в далечині схвильований Понт шумів казку життя, кидаючи хвилею об хвилю − начеб тяжкі, нездержимі та життям багаті сльози.
В такий вечір пращав молоде життя римський трибун, шляхотний Юрій.
Він кинув усе на перший зазив свойого Небесного царя. – “По мні гряди!”− щоб станути під Його стягом, щоб нести невмірущу Ідею, щоб.. двигати хрести!
І на цьому шляху, котрим прямував аж до мученичої смерти, гартував свойого духа серед невпинних змагань із самим собою.
Так. Змагатись треба було йому зі своїми давніми звичками, поборювати треба було йому цинічний сміх римських патриціїв, котрим молодий Юрій видававсь коли вже не божевільним, то певно якимсь фантастом, знищити прийшлось йому своє власне “я”.
А все те в жертві для Ідеї!
І ось тепер відкликає його Відвічний Повелітель із поля бою, взиває перед Свій престол Всевишнього. А він уже готовий! Він-же постановив для своєї Ідеї життя власне пожертвувати…
Умучені повіки відкриваються поволи, щоб востаннє глянути, тужний зір полинув у висоти, а довший, ясний тихенько увійшовши увесь світ, несучи прощення тим, котрі не (…).
Браття! Цей погляд Побідоносця Юрія ще й нині лине до нас, приносить силу та завзяття, заохоту видертися до краю, приказує лише зі шитом повернутись домів із бою.
Та що одно годиться памятати українському Пластунові в день свойого Великого Патрона.
Ні на хвилю не сміємо завагатись, не може мати з нас місця зневіра. Відкиньте геть знеохоту – до праці, Браття, ми дружно берімось, бож “правда без праці світа не добуде!”
Знайте-ж, що хто на прю стає з ваганнєм, цей верне без щита до своїх та сором і глум по віки жде його!
А  в кого віри не має – цей на шляху впаде, хто-ж на шляху паде – до ціли не доходить!
І хто-ж би а Вас за молот братись не схотів – щоб гору розбити отцю, що на шляху наших змагань двигнув її нам ворог – хай вийде сейчас із наших рядів, не має місця між нами йому!
Бо не спочати нам так довго, як довго, як довго ще гора отця шлях заступає нам до нашої Ідеї.
Бо нам іти годиться все вперід та ні на кого не спиратись, щоб тріюмфаторами були ми, побідоносцями як Юрій!
Пробити шлях маємо ми, а Юрій вже вказав його – це шлях змагань, шлях праці й умертвіння – жертви путь.
Роман Монцібович
Ст. пл. розвідчик.
Львів, 6, V. 1929.
В день Святого Юра.
Курдидак Анатоль
ДО БРАТІВ.
Чи ви бачите? На вишнях
пучечки селєдинові…
Чуєте?... Гудуть горлиці
У без листій ще діброві…

Сонце сиплеться крізь шиби
На облогах плуг блищиться – 
Чуєте? журкоче річка…
…Мавка в балці десь сміється…

Ви не спіть! Виходьте в поле – 
в чернозем припадьте вухом
Слухайте! Весна приходить!
Скиньте зимні криги з духа!

І кажіть: Я жити хочу!
Жити хочу що години!
Черпати надію з сонця – 
З мрій творити ясні чини!

Курдидак Анатоль
Не для тих будуче й доля
хто у мріях завжди тоне,
хто на гробах покрай поля
править вічно похорони – 
хто всі дні чогось чекає
все непевний і в трівозі!
Не для тих будуче й доля,
Хто шпортається в дорозі!

Хто всі дні в кервавій праці
– хто скалу руба завзято – 
хто  де ступить – не схитнеться, 
хочби й душу з нього взято – 
в кого мязи – як тятива.
в кого серце – в мілі такти – 
так! Для ти будуче й доля
хто вище мрій ставить факти.
Пінчів 15. ІІ. 1928.
ОДИН З ОБОВЯЗКІВ ПЛ. ТАБОРІВ.
Застановиться нам потреба поважно, в якій спосіб можна поширити розуміння Пласту в околицях таборів. Попри те рівнож причинитися до ширення свідомости в загалі. Це завдання не є легке, тимбільш для табору на Соколі. Але годі! Четвертий рік що літа славна “колійка” з Брошнева відвозить на Сокіл на сокіл найменш сотку пластової молоді.
Там на далекому Соколі – начинається тоді рух – життя. Крім власного особистого добра та сотка дівчат чи хлопців виконують щось і для добра загального. Про табори польські пишуть: у таборах будуються нову Польщу – Польщу здорову духом і тілом.
А тепер спитаю, чи за дооколичних сіл хто небуть зі селян чи навіть з інтеліґенції мігби сказати що небудь про значіння пл. табору?
Кажу ще раз, що для табору на Соколі є тяжко виконати працю у тому напрямі, але не є вона включена.
З одного боку доброю стороною “Сокола” є то, що він положений далеко від більших осель замешканих людьми, але тимсамим тяжко ширити йому значіння табору і Пласту взагалі і в тім його слабша сторона.
Рада на то йдеться незадовго, коли ми будемо могли розкинути пл. табори по цілому краю, коли мандрівні табори заглянуть у найбільш глухі закутини нашої землі.
Гляньмо, де закладають табори наші сусіди.
В корінній Польщі то: “zdala od wszystkich jak najbradziej puszczńskie I dzikie” – в на кресаї спеціяльно в Галичині то: “ludność miejscows życzliwie ale ze smutkiem żegna tych wesołych  chłopców I pyta kiedy znów  zjadą”. 
З оповідання знаю, що аж з одного нашого села відїхав табор пол. гарцерок, то в селі дітям з уст не сподили ріжні “краковячки”, (бо від кого вони мали навчитися стрілецьких пісень) ще при науці й цукорків діставали.
Другою непригожою обставиною табору на Соколі, це положення його на Батьківщині серед мас найменш освідомлених, але праця тимбільш потрібна. (Пригадаймо собі культ. осв. праця. У. С. С. на Волині).
Тамтогорічний табор пластунок хотів дати почин у тому напрямі, за посередництвом дооколичної інтелігенції – але скінчилося на нічім. Ті люди, що так часто постали у таборі і запалювалися ним, не брали здається його серйозно.
Тому треба зорганізувати на таборі освітній гурток, який повівби працю у тому напрямі.
Але годі. – Тож ми мусимо цего року на таборі і таку працю перевести в життя. Тож ми, як орґанізаторки пластових таборів звертаємось до курінів з запитом, котрий курінь висилаючи цего року на табор кілька пластунок покладе їм за обовязок створити культурно-освітний гурток, який підготовить собі заздалегідь кілька рефератів, теми історичні, пластові, з гіґієни домашнього господарства, і т. п. намітить плян праці своєї і подасть найдальше до 15. травня, своє зголошення на адресу таборової комісії.
Ті пляни ми розглянемо – а відразу подам, що треба це в той спосіб буде перевести, щоб рівночасно принайменше в 3 місцевостях кождої неділі і свята, можна було поїхати з рефератом. Добре булоб підготовити кілька вправ до пісень стрілецьких, щоб молодіж згуртувати лекше. Найкраще, як що би цей обовязок взяв на себе котрийсь з Курінів старших пластунок.
А будьте переконані товаришки, що тим способом Ви зробите велике і важне діло, а нарід який є жадний просвіти, буде довго памятати нас та з більшим довірям до нас відноситися.
Бо будуть мати користь не тільки матеріяльну, значить, ту що будуть могли підчас побуту таборів легше збувати продукти свої, але зрозуміють те, що ми приїхали до них не тільки для власної користи і вигоди але і тому, щоби поділитися зі своїми братами, научити їх то, чого вони не можуть научитись в теперішних школах.
Мусимо отже найти час і охоту піти між “менших темних братів”. На нас лежить обовязок крім краси і щастя ширити освітну працю, без якої ні краса ні щастя не буде досяжне.
ВОНА
… Серед темної ночі велика ясність.
Зникла десь і решітка, а ясна, широка смуга веде кудись далеко, далеко.
Якась постать жіноча поволи сходить по цій дорозі-смузі.
Приходить близько, аж до ліжка його.
– Ходи!
Каже постать, делікатно беручи його за руки.
Куди? – хоче спитати він, але в голосі її щось таке ніжне, а заразом таке рішуче і приказуюче, що він не може зважитись.
Встає і як дитина слухняно іде поруч з нею.
На ній пишна королівська одежа, а по ній хвилями розсипається буйне волосся.
Якось дуже дивно почувавсь біля неї.
Маєстат відчув у її постаті.
А при цьому було щось таке ніжне, що здавалося йому, начебто він з матірю іде на прохід. Докола цвітуть яблуні, черешні а йому так любо, так легко на душі… 
Входили на якийсь високий горб-кручу.
– Куди ми ідемо? – зваживсь запитати.
– Зараз побачиш.
– Хто ти така питав дальше; щораз сміливіщий ставав.
–Я в ця, що для неї тисячі таких як ти там на землі несуть страшні муки, життя віддають для мене. Я Україна…– не то з сумом, не то з гордістю промовила.
– Ах! вирвалось йому з захватом.
Тимчасом стали вони вже на кручі. Звідси обіймало око безмежній простір.
– Дивись там, далеко.
Бачиш цю громаду людей, бачиш, як безнастанно ворушаться?
Далеко, далеко у вказаному напрямі, велика громада людей хвилювала безнастанно на всі боки. Малі і великі дружно поступали вперед. Часом задержувались, вимахували руками, вертались назад, знова пускались іти.
Дехто відходив. За ним погрожували руками. Часом в тому великому суцільному муравлиську творились малі гуртки, чолом до себе ставали, руками лаялись, як когутики підскакували. А потім знова лучились.
А великий, лискучий предмет над їхніми головами то низько до дому хиливсь, здавалось ще трошки і впаде, то гордо підносився високо, високо в гору.
– Хто це? Що це за люди? Запитав.
– Не пізнаєш?! Це сини мої а твої братя.
Ця ясна звізда над їхніми головами, це корона моя. Для мене вони несуть її. Давно несуть, та не можуть донести, бо не одною дорогою ідуть, та не всі її знають.
Одні сусіда злого слухають, другі невідомі її, а иншим за “тяжко”.
Кільки разів розходяться їх дороги, стільки разів відсувається від мене хвиля мойого воскресення.
Він пильно слухав і дививсь. Як тільки корона хилилась до долу, його охоплював панічний страх. Здавалось йому, що корона ось-ось впаде. А тоді…
–А чи донесуть її вони? – якось непевно запитав.
– Донесуть! Певно донесуть! Глянув їй у лице.
Спокій і певність були у ньому.
Тоді безмежна радість заволоділа ним.
Його вже не хвилювало безнастанне хитання корони.
В ухах звучало радісно: “Донесуть”!
Донесуть, а тоді…
Не доказав і з пієтизмом припав до Її ніг.
Бистрий Журавель
Б. 10. 1. 1929.
ПАМЯТИ ОСТАПА ВАХНЯНИНА
Основника Плосту на Закарпаттю*)
Ой де-ж той бистрий орел,
Що орлята всі водив?
Ой деж бо той провідник Вахнянин
[що пластови проводив?
Ой закрили орла-скоба того сиві хмари високо.
Поховали вожда пластового в сиру землю
[глибоко.
Ой бо вже той брат Вахнянин 
Із могилою дружить,
А за нашим братом Вахнянином
[вся Вкраїночка тужить.
На могилі травка зеленіє,
Вітер травку схиляє –
Про нашого брата Вахнянина 
[весь пласт пісні співає!
М.П.
ЦІННІ ЛІТЕРАТУРНІ НАДБАННЯ
I.Повісти “Червоної калини”
Яке велике значіннє має книжка при вихованні молодіжи, про те знають не тільки педаґоґи, але й теж саме розуміє й відчуває молодь, коли не має відповідної лєктури.
Істнує у Львові (Русбка 18.III.) Видавництво – кооператива “Червона калина”. Розвивається воно від 1921. р. і в одним з найзамітніших наших видавництв своєю діяльністю. А всетаки зацікавленнє ним мало замітне серед кругів нашої молодіжи. Не хочу шукати причин цього явища, але завважу, що молодь – пластуни завше перші серед неї – передовсім повинна зацікавитися дещо більше цим Видавництвом вже хочби тому, що ці видання “Червоної калини” багато поможуть нам у нашому національному самовихованні й вихованні тої ґенерації, що щойно підростає й не бачила й не чула усіх тих мук і страждань, боротьби й подвигів у наших змаганнях недавнього – минулого.
“Червона калина” видала досі цілий ряд повістей і спогадів, або говорячи числами, книжок о 29 назвах і понад сто тисяч накладу (не вчисляючи туди 47 тисяч примір. калєндарів з літ 1922-1929 і 64 тисяч прим. калєндарчиків).
Загально характеризуючи повісти “Чер. Калини”, замітити треба перш усього те, що всі вони мають за сюжет наші давні (Б. Лепкого – “Сотниківна”) і недавні визвольні боротьби, так на Придніпрянщині (Ф. Дудко – “В заграві” пока 2 т.), як і в Наддністрянщині (Р. Купчинсь-кого – “Заметіль” пока 2 т. і Ю. Шкрумеляка – “Чета Крилатих”) або такіж змагання наших народів (Халіди Едіб – “Вогні”), через що не дають нам забути звук заліза, перелитого тепер у форму пера. По друге, повісти “Чер. Калини” тією безпосередністю почувань, настроїв, радости чи смутку, побіди чи упадку так сильно заінтерисовують собою читача, вводять його у таке велике душевне напняття, що ледви котрий з читачів відірветься від повісти, почавши її читати.
Найбільш займає читача Р. Купчинського “Заметіль”, себто дві дотепер видані її частини. Певне тому, що повість написана легким і ядерним стилем, прикрашена денеде малими китицями так характеристичного авторського гумору. Передовсім замітна “Заметіль” тим, що авторові вдалося вельми влучно змалювати той загальний настрій, який внесла у наш нарід Галичини світова заверюха, і пізнійші його переміни. Читаєш і глядиш на все те так, якби то діялося не років тому 15, але вчера, усе таке рідне, таке близьке.
Щось подібного має зпочатку й “Чета Крилатих” – Ю. Шкрумеляка. Але це вже повість иншого рода. Вона містить у собі минувшину, сучасність і майбутність. І цим вона, може, найбільш ориґінальна з усіх наших дотеперішних повістей взагалі. Повість має дати, вправді, артистичну насолоду, але вона має теж і настроїти читача на певну нуту. І тому молодь повинна читати “Чету Крилатих”, бо вона містить у собі ті два више згадані елєменти, а що до настрою зокрема, то він у неї бадьорий, зривний, сильний, експанзивно-творчий.
Коли “Заметіль” і “Чета Крилатих” оповідають: перша про Усусів (тут можнаб зачислити теж віршовану поему про “Життя й пригоди Цяпки-Скоропада – А. Вільшенка”) друга про Галиць. Армію, то в “Заграві” малює нам автор заграву сходячого сонця української національної революції і початки державного будівництва, як рівнож і кроваву луну анархії, яку опісля внесли на Україну й свої і ворожі сили. Для сучасника тих подій це до нудоти вірна правда, хоч болюча й гірка, для молодого покоління неімовірні, і геройські й брутальні історії. А все те зображене так плястично, з такою психольоґічною вірностю, а події перебігають так фільмово-швидко, мов на дійсному сріблистому екрані.
З останніх двох повістей більш захоплюючою для молодіжи є, певне, “Вогні” Халіди Едіб (переклад), турецької письменниці, що описує початки повставання й творення національної турецької армії сьогоднішного диктатора Туреччини – Кемаля Паші й війну з греками, повість написана з незвичайно пориваючою східною пристрастю, дає нам прегарні епізоди великої посвяти й боротьби Турків за найвисший ідеал нації. Вчить нас, що значить хотіти осягнути його. Дивує читача тільки одне: звідкіля взялося у них молодотурків стільки творчого запалу й екстази, й він певне робить відповідні, може й досить контрастові анальоґії.
Одначе й не менш цікавою для молоді є повість Б. Лепкого “Сотниківна”. Вона описує часи пановання гетьмана Ів. Виговського з часів побідної України з Московщиною. Написана легко й гарною мовою й має велике національно-виховне значіннє не тільки для молодіжи, але й для простолюддя.
Не менш інтересними є теж і инші оповідання-нариси й описи “Червоної Калини”, як “Грішник” В. Софронова, Ф. Дудка – ”Глум”, Яворського Е. “Серед куль і ґранат”, Ю. Шкрумеляка – “Поїзд Мерців”, Софронова – “Бо війна війною”, С. Левицького – “Від Везувія до пісків Сагари” і М. Голубця – “Львів”, які в більшости вичерпані й які не можна докладніше обговорити в такій обмеженій статті.
Тепер, коли на нашому галицькому книжковому ринку немає відповідної свіжої лєктури для молоді, видання “Червоної Калини” сповняють велику ролю, бо вони заповняють цю літературну прогалину, яку відчуває не тільки наша молодь, але інтелєґенція взагалі.
Тепер черга на обговорення спогадів “Червоної Калини”, але це вже в слідуючому числі.
Я.Ш.
Роман Ґут Кульчицький
НА ЛОНІ ПРИРОДИ
Де шумно грають хвилі вод,
Піняться по камінню,
От там змінюсь я весь у слух
В розбурханім вражінню.

Де з вітром смерековий ліс
Колисанку співають,
Засну я в зелені й квітках,
Що весь так ліс вкрашають.

А ген верхівє і туман
Обнялися дружбою.
І я враз з ними хочу жить,
Упитися красою.

До вас верхи я все спішу,
До сонця в даль глядіти
Ось вам і вся мандрівки ціль:
−Не тим життям дихнути.
15 ХВИЛЬ РУХАНКИ
(Друга часть)
I.а) Постава свобідна, руки в гору – вдих – перехрести руки боком в долину – видих – опісля коло грудей в гору 4 – 5 раз.
	б) Опісля то само, тільки з присідом, а при випрямленню стати на пальці.
II. 	а) В розкроці: руки в бік, затиснути долоні в кулаки, крутити долонями в перегубі, при рівночасних скрутах голови; в ліво, в право, по 4 – 6 раз, поволи і уважно.
	б) В розкроці: руки на бедра, скрути тіла в ліву та праву сторону на зміну, по 3 – 6 раз. Потім вправа віддихова.
III.	Стоячи на правій нозі, викинути ліву як найвище вперед з рівночасним викидом рук в гору і нахилення кадовба до випрямленої ноги. На зміну лівою і правою, 5 – 6 раз. (Рис. 1).
IV.	а) Руки на карк, в розкроці загин тіла вперед. Рис. 2.). Загин виконати скоро один по другім можливо найскорше 4 – 8 раз, все як найглибше. Лікті підчас згину стараються злучитись зі собою, як наслідок натиску на карк.
	б) То саме, тільки лікті в бік. При згині вдих, при випрямленню видих. Вправа ділає на ноги та хребет.
V.	 а) З свобідної постави викинути рівночасно ліву ногу взад та обі руки в гору, стаючи на пальці правої ноги (Рис. 3) 4 – 6 раз.
	б) Підскакуємо в гору а викидаємо обі руки в гору і взад, а ноги в підскоці згинаємо. Вправа ділає на мязи ноги черева, хребта і т.д. Вправа віддихова.
VI.	В поставі повір! піднести праву ногу в гору і натискати на коліно правою рукою; коліно стремить в гору, а рука протиділає утиском 10 – 20 раз, на переміну аж до втоми. Вправа зміцнює мязи і бедра.
VII.	Сід на землі, руки на карк, згини тулова вперед. 5 – 10 раз. Лежачи цілком на землі, підносити руки в гору: вправа віддихова.
VIII.	а) В розкроці, ліва нога вперед випрямлена, права взад і в бік, присідати так, щоби присідаючи на землю, права творила з лівою кут 90°. (Підготовка до вправи VIII.б.).
	б) На землі: ліва випрямлена вперед, права творить з нею кут 90°; склони тіла на правий бік. 4 – 8 раз (Рис. 4.). Вправи на випростні мязи ніг.
Е. Ж.
О. З. О.
З НАШОГО ЖИТТЯ
Степовий Вуж.
пл. розв. 5. к. в Стриї
Спомин з минулорічної стрічі III. Окр.
Була пречудна днина. Чисте надгірське повітря по недавному минулому дощило і набрало хрустальної прозорости, а сонце відбивалося в тисячних колірах, в розсіяних ще ту й там каплинах дощу. Перед нами село Нагуєвичі і вже видно виразно білі хатки. Ще хвилина відпочинку, поправлення однострою та наплечників, 4-ками право закруг і йдемо дальше. Входимо в знані нам вже й попередніх ліг вулички, а далі вмашеровуємо там, де сьогодні повинен пишатися величний памятник! Вступили ми в загороду Коваля Нації, − І. Франка. Місце дороге кождому українському серцю. На зустріч нам виходять сини Іванового брата, а опісля старий немічний дідусь, найстарший брат нашого поета. Знесилений хворобами вже тоді ладився він там, де серце людини не стогне в кайданах. По короткому привітанню та познакомленні, засіли ми колесом, почали ріжні балачки та взаїмні випитування. Між иншим зговорились ми на тему памятника. Відпочавши дещо договорив він, що гроші на будову такого прислали з Америки, а його приготовленням занявся комітет в Дрогобичі. Про цей комітет виразився він з резиґнацією, бо вже кілька літ минуло, як пороблено поміри та визначено місце, але на тому й конець. Не помагають (…) домагання громади, ні родини. На них комітет позістає глухим (…) про  зібрані гроші прислала їм до села бразилійські (…). Вартаб цею справою блище заінтересуватися. Від сторони (…) повіяло легким холодом: нагло дрощ пройняла тіло старця і (…), попрощавши нас, пішов в теплу хату.
Син його, старший ветеран австрійської армії та визв. боротьби за самост. України пройшов цілу ії та, перетерпівши правдиве пекло, упав на дусі до цеї степени, що сказав: „Щож поможемо ми Галичане 4-міліон. нарід супроти 40 міль, на Вел. Укр я бачив їхнє відношення до нас, бачив їхній моральним упадок“. Ми переконували його як могли, але а жалем завважали, що більша частина селян, з браних довкруги нас, є цеї самої думки, що він. На дворі було тихо і панував святочний настрій, перериваний словами національного гимну. Відспівавши ще низку иншнх пісень, попращались сердечно та крикнувши тричі слава, звернули свої кроки на південний захід до сусідного села, де був назначений нічліг. Довго супроважали нас оба молоді Франки, покріплені на душі, 3-тнй малий ще хлопчина в котрому пробивається подібність лиця та поетичний хист його діда Івана Франка, − Не бракло також цілої “компанії” сільської дітвори.
Тим часом сонце щораз більше опадало і щораз густіщі темряви заливали землю. Серед моря пожарів бачили ми синяві зариси величних верхів, які своєю могучістю та величчю володіють околицею.
Скоб!
Стрий, в березні 1929.
Увага.
Кождий курінь може видавати свою власну часопись, печатану на “гектоґрафі”, який необхідний також в куріннах кайпеляріях. Ціна разом а пошт. опл. за: одну масугектоґраф. 5. аркушів кальки гектоґр. 1 плящина тушу та докладний спис праці тільки 11 з. Замовлення слати: Пластова крамниця, Стрий, Крашевського. І. Держ. Гімназія. (для сплаву).
Увага: можна зам. більше аркушів маса, за кожду слідуючу по 6 з.
З ПЛАСТОВОГО СВІТУ
Z. H. P.
Змагання в стрілянню полєміка з Б. П. II. Zlot Narodowy в Познані – участь у джемборі. − Нова книжка.
Від грудня м. р. Z. H. P входить по думці його ідеольоґів на новий шлях розвою. В сім місяці відбулися перші гарцерські змагання в стрілянню. Від того часу пічнеться “zywiolowy ped do strzelectwa” В тім напрямі вирориться окремий плян, опертий о буджет заводиться військове виховання у гарцерок видано вже провізоричний плян перепроваджування сего приспосіблення.
Не диво отже, що новим або зміненим ідеольоґам . Z. H. P не подобалися виступи Б. Повелла на послідній жіночій скавтовій конференції в Мадярщині і один з них В. Савіцкі остро виступає проти Б. П. в Harcm. Ч 1 за 1929 р. 
Б. П. заступався на сій конференції за тіснішим звязком орґанізацій усіх народів і реліґій. В. С. видить у тім небезпеку для католицизму і польського націоналізму, а змагання Б. П. і його прихильників аванґардом англо саксонського імперіялізму . Мабуть сір Б. Повелл від жадного скавта не чув таких “слів правди”.
Ударними точками діяльности Z. H. P є тепер підготовка до виставки й 2 “zlot-y narodowego” в Познані. На злеті мають відбутися слідуючі змагання: 1. найкращий звіт, 2. найліпша вправа, 3. найліпше таборування, 4. реґіоналізм, 5. праця для цілого табору, 6. служба самаританська, 7. знакування, 8. піонірка, 9. пластовий біг з перешкодами, 10. прогулька 24-годинна піша 25 км., 11. спів, 12. музика, 13. народні танки, 14. представлення, 15. ріжнородна 15 мінутова програма, 16. змагання в обсягу виховання військового та фізичного.
До злету досі зголосилося 7000 гарцежи з того з львівськоко округа 400. Львівський округ зголосив м. и. 2 подількі музики з танцями та гуцульський танок, певно яку кепску коломийку або стилізований не гуцульський “oberek”.
Для підготовки знова участи в світовім джамборі ладиться окремий табор. Зголосилося досі 400 гарцежи, число однак усталиться по порозумінні з міністерством справ загран. 
Harcmistrz друкує окремими аркушами як додаток підручник для звязкових Б. П. п. з. Aid to scoutmastership (“Wskazówki dla skautmistrzów”) книжку яку і ми можемо нашим звязковим щиро поручити.
Зїзд варшавського Куріня Z. H. P. Дня 10. III. 1929. почався зїзд варшавського відділу, а між гістьми був і маршалок сойму. На деннім порядку були звіти з праці заряду з відділу та Choragwi, опісля реферати про зїзди. Ось звіт з праці M. Choragwi  Mazowieckiej(Ziemia Łomźycka) на основі звіту.
З 91 дружин на терені choragwi лиш 44 зачислено до związkowych, а другі мають у своїх рядах harcerzy. Chorągiew має 5 дружин морських, 3 пожарні та 1 наколесників. Старших пл. не має. З поміж 1477 пластунів 39% ґімназистів, 21% фахових ремісн., 12% семінар., 0,8% мійської молоді. I-степень має 10%, II-13%, III. 45%, без степеня 32%. Пересічний вік молоді 14 – 15літ й 17. Кружків прихильників скавтінґу є 17, що обіймають 37 дружин. 22 choragwi без домівок. Таборів було 27, минулого року 14. Майстерень мають дружини17, склепів 0. Читання гарцерської літератури йде слабо.
Праця в команді: Всіх інструкторів 30, з того скавтмастрів 9, підскавтм 15, по інструкторській пробі 6, 8 працює в бюрах, 22 візитує дружини. Вік їх 19 – 29 літ.
При командах хоругви є реферати відділи: візитації, секретаріат, скарбництво, зїздів, фізичного визховання, жемборі. Другі, як прим. старших пластунів, вовченят. P. W. і др. працювали слабо через недостачу проводу. Найкраще списався візитаційний відділ, котрий протягом року перевів 110 візитацій.
Плани Команди: 1) Постійна інструкт. школа. 2) Підсилення інструкт. корпусу. 3) Роздобути гроші на вдержання 3 платних інструкторів при Команді Хоругви, що працюватимуть 6 годин денно. 
Скавтовий Клюб у Нікеї.
Усі три французькі скавт. органівації приступають до зорґанізовання в Нікеї “Скавтового Клюбу”. Усі скавти світа найдуть у нім сердечне приняття. Адреса: 2 Rue de la Terasse, Nice.Foyer des Eclaireus. (L. J.)
Вірменські скавти в Франції
як еміґранти з Вірменії просять Інт. Бюро  о приняття до Інт. Ск. Союза. Бюро оголошує, чи не має хто зі світових організацій що проти їх приняття. Окремо істнує відділ вірменських скавтів у Швайцарії. (L. J.)
Виїзд директора І. Б. Г. Мартіна.
П. Г. Мартін, який у організації світового скавтінґу вибився по Б. П. на перше місце, був недавно на скавт. конференції в Ітаці (Пів Америка); тепер вибрався до Палестини та Єгипту, щоби тамошнім скавтам віддати візиту. Поверне в травні місяці. Його в той час заступатиме Dr. I. R. Lucas (L. J)
Іспанські скавти
повідомляють, що орґанізують свою стрічу (Le Jamboree) в Барцельоні в часі 20/8 – 3/9 з нагоди інтернаціональної вистави в Барцельоні. Закликують вони взяти участь у тій стрічі всіх скавтів світа. Сподіються, що богато скавтів приїде з анґлійської стрічі на їх стрічу. (L J.)
За збручем.
До наших статтів про організації української молоді “За Збручем” можемо нині докинути новий жмуток відомостей, узятих із часопису “На Зміну”.
“На зміну”.
се орган “Юних Піонірів”, що виходить у Харкові, що другий день у форматі в 1 ½ рази більшім як М Ж. в 4 – 6  стор. кожнє число. Часопис густо ілюстрований містить крім случайних звісток та статтів ще й періодичні рубрики: “На дозвіллі” (для розривки), “Нам не треба нових вожатих”, “Літературна сторінка”, “Хочу все знати”, “Куточок Гави” (гумор), ”На зміну радить і відповідає і т. п Часопис редаґований надзвичайно живо. Повно в нім дописів “дит-корів” про життя в загонах, безпощадна критика промахів, дещо з методики піонірської праці, вісти зза границі про піон. рух і пропагандні статті поодиноких ділянок піон. праці та ідеольоґії. Н. З. ілюструє і займається живо життям шкіл, звязуючи піонірський рух тісно із шкільним, а оба з життям компяртії. Н. 3. виходить у 70.000 примірниках.
Нові Піонєри
се по своїм методам праці й виховання подібна Пластові одинока орґанізація молоді шкільного віку на Сов. Україні. Ідеоліоґія її одначе далека від пластової. Ю. П. ведені комсомолом се  тільки підготовчі кадри Компартії, подібно, як були се “Юні Спартаки” в перші роки по революції.
Ланки й загони
се гейби наші гуртки та куріні пластові. На їх чолі стоїть “ланковий” і “вожатий”, назначуваний місцевим Комсомолом Провід держить Центр. Бюро в Харкові, якому підлягають Окружні та Район і Бюра. Однострій дуже рідко уживаний, най частіше що червона краватка. Нашим новинам відповідає
орґанізація жовтенят
названа від місяця ком. революції. Старших піонірів не веде  вже комсомол.
Їх діяльність
се частина соціалістичного державного будівництва. Нема ні одної події політичної, в яку не втяганоби молоді. Рівнож уживається молоді як авангарди в борбі проти віри. Аґітацію проти віри ведеться головно накликуваннями молоді до науки в часі Різдва та Великодня й окремими раціоналістичними статтями.
Виступають Ю. М. й проти курення й пиття, одначе (…) не є обовязкова. Ю. П. обєднують молодь ріжних національностей. Як представляється нині в сфері національного виховання хочби справа мови, ілюструє стаття в 39 Ч На Зміну ст. 1. а:
…більшість піонерзагонів та клубів Харкова, Київа, Одеси, Дніпропетровського та ін. провадять роботу російською мовою Нещодавно був такий яскравий факт. Підчас приїзду делегації бакінських піонерів до Харкова на вокзалі говорили промови: бакінці своєю мовою (з перекладачем), а наші російською мовою. І хотілося Бакінцям почути української моїй та, на гріх, ніхто з представників харківських піонерів, що були в той час на вокзалі, в українській мові, як кажуть, “ні в зуб ногою”... А наші клуби, де часто-густо й гуртки і вистави йдуть російською мовою. А піонерські бібліотеки, де пересічний відсоток українських книжок ледви сягає 30%
Хиба це не сором!
кінчить таким вигуком навіть редактор Н. 3.
Весною ударна кампанія йшла за участю в віднесенню видатности поля. Юні П. брали участь в пропаганді за поширенням засівної площі, за сіянням чистого зерна, за введенням тракторів, за коллєктивізацію господарств і т. и. Вони ж і ділом старалися пособляти повищим кличам. Цікава їх була співраця з “бригадами” робітничих профсоюзів, що виїжджали на село для активної співпраці з селом і для даремного ремонту господарського знаряддя. Як одно звено з тої ділянки праці Ю. П. уладили при кінці другого а на початку 3-го триместра науки біля 1/4
Свято птахів
на якому поучувано молодь, як треба шанувати птахів для господарства і дія якого приладжено сотки птахівень, будиночків для птахів, які порозвішувано по публичних садах, головно м. Харкова, де в святі птахів брали участь тисячі шкільної молоді.
В звязку з закінченням 2-го триместра і з започаткованням нового Н. З повело аґітацію за наукою та за добрим поведенням у школі, як за виповненням одного із кличів державного будівництва та рівночасно повело кампанію проти Великодня, допускаючи, щоби учні ухвалювали, чи на Великдень має бути навчання, чи ні. Ті самі учні не тільки, що тут і там ухвалюють подібні справи, але ще накликають учителів чи другі школи до такого самого діла. Явне пропаґовання страйку учеників! Чомуж сама совіт-влада не заборонить святкування, а висуває тут дітей?
І СЕ І ТЕ…
Амундсен
Найбільший герой ХХ . віку, це дослідник-подорожняк Амундсен – Норвежець. Уродивсь в Борґу 16 липня 1872р., як син властителя корабля. В р. 1897-99 плив як капітан корабля з науковою виправою на полудневий бігун на кораблі “Бельґіка” під проводом проф. Ґерґаха. Тут Амундсен находить себе і від тоді своє життя посвячує науковим полярним виправам.
По повороті з полудневого бігуна вибирається з шести людьми на малім човни “боа” заосмотренім в13-кінний мотор, на віднайдення північного переходу з Атлянтика до Пацифіку понад півн. Америкою. 5 літ блукають між землями та заливами Північного моря, аж вкінці доїзджає щасливо до С-Фанціско, вже по знайденню північного переходу. Давно перед ним знав вже про це англієць Мас Clure в 1853 р, добуваючи 10.000 ф. штерлінгів нагороди за віднайдення того переходу.
Слідуюча виправа його — то полудневий бігун. Добуває його перший з поміж людей 18 грудня 1911 року. У 39 днях робить 1500 км поворотної дороги крізь леди, закм доходить до початкової станиці Фрамгайму.
Тепер щойно рішається йти на підбій північного бігуна. Доти дійшов до него лиш Пеарі, мимо спокус Нансена, кн. Абруцців, Андре і др. Виправа на кораблі “Мавд” недає наслідків. Тоді рішається на воздухоплавну подорож. За власні гроші купує літак, та сей розбивається. Тоді бажає дістатися туди при помочі гидроплянів. Грошей не має, а Норжежський Повітряний Союз теж немає фондів. Тоді неначе з казки голоситься молодий міліонер Елеворт, який має одно бажання: полетіти лиш із знаменитим дослідником. 1925 р. вилітають-стартують з Шпіцбергів два гидропляни. Минають тижні. Немає ніяких вісток. Усі думають, що Амундсен вмер в 6 смільчаками. Аж нараз – Амундсен вертається товаришами на однім гидропляні, бо другий розбився. Бігуна не досягнув, бо дефект мотору і вітри не дозволили на це; від него був віддалений лиш о 300 км.! Аж 12 мая 1926 р. переїзджав на цепеліні “Hoрґе” з ґен. Нобілє над бігуном, де скидує три прапори: Америки, Італії і Норвеґії. Це мала бути послідна подорож. Та нагло надходить вістка, що ґен. Нобілє вибрався на свою руку на цепеліні на бігун, де його стріло нещастя: літак розбився, а люде були а найбільшій небезпеці. Їм на поміч їде Амундсен, котрий на літаці “Лятам” вибрався, щоби нести поміч розбитим. Та цей безкорисний самаританин пропав. Филі моря забрали світу одну людину, а се найкращого сина Норвеґії, а заразом найліпшого знавця північного бігуна.
Найбільший ґеній із полярних дослідників лучив велике знаня з прикметами характеру, котрі з Амудсена творять Людину-символ.
82-літна знана подорожничка, Целєста Міллєр, вмерла недавно в державі Аріаона 3. Д. Північної Америки. Відбула вона 33 подорожі довкола світа, останню ще дуже недавно, знаючи тільки анґлійську мову Подорожувала сама, без помочі та мужеської опіки. 
Траґічна історія серця Наполєона. Кілька день перед смертю на острові св. Олени, просив Наполєон свойого лікаря Antomarchi, щоби по смерти його серце відіслав королевій Марії Люізі. Др. Antomarchi старався перехитрити начальника сторожі при Наполєоні на острові, бо знав, що той буде робити труднощі. Взявся на спосіб: Серце Нап. рложив у звичайний горнець і налив спіртом. При тім сказав, що то є серце одного анґлійського жовніра. Осьтак дісталося серце Наполєона на корабель. Аж тут прийшла трагедія. Підчас морської бурі глиняний горнець розбився, а серце десь заділося на кораблі. По довгих розшукуваннях др Ant. віднайшов тільки останки дорогоцінного серця, бо його мабуть зїли корабельні щурі.
Машина до складання черенок на віддаль.
В друкарні часопису Rochester “Times Union” в Новім орку показували 6. грудня 1928 р. машину до складання черенок, якою кермував місто складача телеґраф. В машину вложено тасьму і вона складала негайно без людської помочи. Машина працювала знаменито і є навіть надія, що вже вкоротці її так поліпшать, що із централі в Новім Йорку буде можна складати рівночасно 500 або й більше часописів у цілому краю Заходить лише питання, чи це буде поступ, чи занепад у розвою журналістики.
Із розвитку радіо.
1. В Льондоні приступлено до будови хмародера для Льондонського Радієвого Товариства Будівля буде займати 20000 кв. стіп. Кошти будови будуть около 500 000 фунтів. Надіються докінчити її в р. 1931. Будова матиме в середній вежі одну над другою девять саль до надавання програм, із котрих найбільша зможе помістити 1000 осіб і велику орхестру. Стіни тих саль будуть із грубих камяних мурів, а се для охорони перед уличним гамором.
2. Австрійське радіо має надаючі стації у Відни, Градці, Лін-ці, Кляґенфурт та Інсбурці. притім 315 тисяч передплатників. Стація Відень робила дуже цікаві досвіди. Пересилала наприклад биття людського серця та ділення атомів. Тепер приготовляє  “електрометр” апарат, яким можна буде чути ріст рости.
(За есп. часописом: Heroldo dc Esperanto.)
Подав Верес Р.
Найстарший бо 75-літній студент вмер недавно в Ню-Йорку. Був це Джон Катіл, котрий 60 літ студіював на всіх факультетах в Ню-Йорку та здобув усякі можливі дипломи: правничий, медичний, мистецький і т. д. В останнє, коли вже забракло факультетів, студіював радіотелеграфію. Причина такої нечуваної жажди знання була одначе чисто утилітарна. Ого в 1870 р. його дядько вмираючи, записав йому річну ренту 2.500 долярів, платну так довго, як довго будуть тревати його студії. Щоб не втратити ренти, Джон остав посмертним студентом.
 (За Н. Зорею).
Україн. Правопис.
Київська Укр. Академія Наук затвердила правопис, ухваленим м. р. на конференції укр. лінґвістів і впровадила до своїх видінь. Небавом Н. Т. їм. Ш у Львові видасть власним накладом академічні правописні правила. Слід булоб, щоби всі пластуни(ки) запізналися негайно з правилами сего нового загально українського правопису й примітиш їх у своїх писаннях.
УРЯДОВІ ВІСТИ В. П. К.
Обіжник ч: 16/18.
Про пластові табори (дальше).
Мандрівний табор пласгунок в Лемківщані.
Організатора 12 Кур. УУСП. “Ластівка”. Табор треватиме від 4 до 18 липня 1929. р. Провідник ст. пл. Л. Пашкевич. Участь в таборі можуть брали всі старші пластунки. –
Вимоги приняття:
1) Членство або зголошення до УУСП.
2) Лікарське свідоцтво. –
Програму, місце збірки. виряд та плян дороги подасться осібним обіжником до курінів.
Таборова оплата 25 зол.; 1 рата до 15. VI , решта на місці збірки.
Запити, зголошення, гроші і т. д. слати на адресу: Л. Пашкевич, Львів, Виспянського 11/1 до 15 VI. с. р.
Обіжник ч: 18/18.
В справі спізне х зголошень до таборів.
Спізнені зголошення до всіх пл. таборів будуть узгляднювані лише тоді, якщо буде місце в данім таборі. Одначе і в тому випадкові зголошуючися платить кару до таборної каси у висоті 1 зол. від кожного тижня проволоки
Обіжник ч: 19/18.
В справі розділу підмог на виїзд до пл. таборів.
ВПКмда призначила з фондів, одержаних на ту ціль від громадянства і установ, певну скількість повних і частинних стидендій для пластунів, пластунок і попиків, учасників таборів. Подання о підмогу належить слати на адресу зголошень відносного табору (гл. М. Ж. за березень і квітень 1929) до 15 червня с. р. Пізніщих просьб не будеться узгляднювати –
В просьбі належить подати заняття і маєтковий стан батьків. Деякі підмоги призначені для сиріт по членах Україської Армії і дітий воєнних інвалідів. Тому належить подати евентуально відповідну докладну замітку. Подання мусить бути опіновані звязкавими Куріня.
(Реф. таборів).
Обіжник ч: 20/18.
Премії за точну передплату “Молодого Життя”.
Бажаючи дати можність поодиноким пл. Куріням виріжнитися в передплачуванню “Молодого Життя” ВПКмда усталює чотири (4) річні премії.
До участи в льосуванню' премій будуть допущені лише ті пл. Куріні, які належні чотири передплати оплачувати муть найдальше до третого дня кожного чвертьроку: 3/1, 3/4, 3/7, 3/10.
Премія виносить рівновартість ¼ вплаченої цілорічної передплати того пл. Куріня, який виграв премію і буде признана на домагання Куріня в формі підмоги на побут в пл. таборі або в товарах, як шатра, однострої і т. п.
Льосування будуть відбуватися в місяці лютім кожного року, перед осібною комісією, якої склад буде поданий до відома перед льосуванним враз зі списком пл. Курінів, допущених до участи в льосуванню. Вильосувані премії будуть оголошені в “Молодому Життю”.
Щоби дати спромогу деяким пл. Куріням вже в біжучому році користати з підмоги на побут в таборах відбудеться виїмкове льосування двох премій вже 3/7 ц р – До участи в льосуванню будуть допущені ті пл. Курінні, які зложать передплату за третий чвертьрік найдальше до дня 2/7. ц. р. 
(Е он. реф.)
Обіжник ч: 21/18. Відзначення.
ВПКмда наділила в травні ц. р.
Похвальним письмом:
1. пл. скоба Поповича Льва Маріяна, 2. пл. вірл. Середницьку Володимиру, 3. пл. скоба Савчинського Петра, 4. пл. Мішкевич Софію, 5. пл. Головко Марію, 6. пл Старосольську Уляну, 7. пл. Ревучого Тура, 8. пл. Смок, 9. пл. Сенькова Івана, 10. пл. Березюка Остапа, 11. пл. Бистрого Коня, 12. пл. Рубенка, 13. ст. пл. Старосольського Ігоря;
Свастикою заслуги:
І. ст. пл. Макарушківну Ірину, скарбницю ВПКмди і гол. інтендантку Обласного Пл. Табору Пластунок на Соколі 1928.; 2. ст. пл. Сидоріва Івана, реф пл. постачання. 3. ст. пл. Врецьону Володимира, Кошового Львівського Пластового Коша; 4. ст. пл. скоба Пясецького Андрія, звязкового ПЛ. Куріня ім. г. П.К. Сагайдачного у Львові: Титулом “Добродія Пласту” з правом ношення “Свастики Вдячности УПУ”: о. Венгриновича Степана і Сасика Степана, обох з Дрогобича. –
(Реф. діяльности.)
Обіжник ч: 22/18.
Рішенням ВПКмди признано впорядннцтво в Таборі Новиків в Підлютім 1928. р за рівнозначне з участю в інструкторськім пл. таборі кл. Б –
(Реф. таборів)
Обіжинк ч: 23/18. Іменування скобів і вірлиць. –
ВПКмда затвердила в травні ц. р. скобами:
1. пл. розв. Поповича Льва Маріяна, 2. пл. розв. Ребета Льва, 3. пл. розв. Саповича Володимира, 4- пл. розв. Сидора Мирона, вірлицею:
5. пл. розв. Шухевич Ірину. – (Реф. іспитів.)
Обіжинк ч: 24/8.
Рішенням ВПКмди з дня 17. V. 1929. дозволено Пл. Куріневі УУСІІ. “Чорноморці” носити місто пл. капелюхів гранатові берети. – (Реф. однострою)
За згідність
Тарас Дурбак вр.
секретар ВПКмди
Для вас виробляє отся фабрика “Erdal”пасту до обуви!
Акційна Спілка для хемічноого і металевого промислу “Chemimetal”, Завєрцє Що раз то більше зростає круг тих, що уживають пасти „Erdal“, бо її добрі сторони можна вже пізнати при першім ужитку.
Erdal заховує в доброму стані скіру і збільшує витревалість обуви.
Erdal надає обуві шляхотнього блеску лякеру, який не никне навіть підчас слоти і дощів.
Erdal улекшує працю чищення обуви. Пасти Erdal накладасться тоненько павутинною і кількома потягненнями щітки та потертям мягкого сукна осягаєсься найкращий полиск.
Erdal є дешева, бо вона дуже видатна і одна коробка вистарчає на довгий час.
При купні зверніть увагу на жабу на коробці!

ESPERANTA ANGULETO № 3
Esperantlingva apartaj’o de “Juna Vaivo”, ukraina skolta j’urnalo.
Rimarko: Anstatau mankąntaj s, c, j, d, k, kun tegmentetoj ni presas s’, c’, j’, g’, h’, (kun apostrofoj)
Ukrainaj skoltaj tendaroj.
Ukrainaj skoltoj, kiuj nomas sin en sia himno “filoj de hela suno, fratoj de libera vento“ tre diligente zorgas pri praktika skolta instruado, c’ kiu tre helpas ekskursoj aj tendaroj. Tial inter kondic’o por ric’evi titolon de triagrada skolto (la malplej supera grado) estas: partopreno en 6 tuttagaj ekskursoj, por ric’evi titolon de dugrada skolto: partopreno en skolta tendaro auen iu pli longa ekskurso, kaj por ric’evi titolon de unugrada skolto partoprcno en porinstruista tendaro.
Por plialtigi gradon de skoltaj tendaroj, Skolta C’efestraro malpermesis al unuopaj kurinj, organizi sen permeso de SC‘. s ajn tendarojn, kaj tiel koncentrinte tendaranejadon en siaj manoj povas certigi al ili kunlaboradon de s oltaj fakuloj.
Plejparte oni organizas skoltajn tendarojn en c’irkauaj’o de kuracorto Pidlute en Karpatoj, kie nia skolta organizacio konstruis sur carcelo dolacita c’efepiskopo S’eptyckyj konstantajn tendar-konstruaj’ojn. Krom tio de tempo al tempo, oni arang'as tendaron por skoltoj pli maljunaj ol 18 jaroj en vilag’o Holowy en Karpatoj, kie oni konstruas sur parcelo donacita de unu vilag’ano konstantan tendarkonstruaj'on Krom tio oni arang’as en regionoj de rivero Dnister tendaron dc akvaj skoltoj. Fine iafoje (ni arang'as moveblajn tendarojn.
Veres Roman
El nia vivo.
Nia laboro sur ekonomia kampo.
Evidantoj de nia skolta organizacio, sciante kiel gra va por nacionala renaskig’o estas g’ia ekonomia benstato, pepas interalie prepare skoltoja por laboro sur ekonomia kampo. Tial unuflanke oni penadas alkutimigi skoltojn al s’paremo. Al tiu cello servas kondic’o, por estig’i duagrada skolto, havi en s’parkaso certan kvanton da prapramane perlaborita mano. Por tiu celo oni fondigis en pasinta jaro skoltan s’parkason, kiu post tri monatoj da egzistado havis jam  3000 ziotoj da s’paraj’oj.
Krom tio oni preparas skoltojn por laboro sur kooperativa kampo. C’e unuopaj “kuriin”-oj au “kis’”-oj oni organizas skoltajn коperativoja. Por doni al skoltojn pli firmajn fundamentojn de kooperativa sciencoj oni organizis en aptiо de nuna jaro por skol oj de Lvova “kis’” kooperativan kurson, kie prelegis la plej gravaj okcident ukrainaj kooperatistoj.
El niaj eldonaj’oj.
Sekcio por esperanta korespo dado preparas esperantlingvan tradukon de “Mallonga Resumo de historio de ukraina skolta organizacio”. Tiu c’i bros’ureto aperos eble jam en fino de nuna jaro.
Preseraro en “Esp. Ang.” N-ro 4.
En anlaua Esp. Anguleto estas kelko da preserazoj, kiuj parte difektas sencon. En artikolo. Anst. menlemanto – merlernanto, malgran – malgrau, − vilag’o – vilag’ano.
En “Enhavo” “jeto al sporla kuglo” – “kugloj’eto”. Kontrakto de sukceso“ – “Kondic’o de sukceso” ,”Flego g’ardeno” – “f’lego de g’ardeno”.
Enhavo de “Juna Vivo” nr. 5.
En tago de santa Georgo. (verseto. – Por memorigo de santa Georgo. – Al fratoj (verseto). – Uno devo de skolta. tendaroj (zivilizacio de tog’antaro). – S’i (rakonto) – Por memorigo de Ostap Vachnianyn (fondinto de Ukraina skautingo an C’. S. R.) (verseto). – Grandvaloraj akiraj’oj de ukraina literaturo – Verseto. – 15 minutoj de gimnastiko. El nia vivo. – El skolta mondo. – Interesaj aj’oj. – Ordonoj de Skolta Cefestraro. Aldono al “Juna Vivo”: “Skolta Estraro”, nr. 3 Formig’o de skolto. Nio skautingo. Servado por populo kaj homaro en skolta vidpunkto. 20 devoj de amerika skoltinstruistro.
Переписка Редакції: Всі автори надісланих статтей хай будуть спокійні: їх писання ждуть своєї черги.
Павло Марійчин. Оповідання дістали. Друге задовге і цензура. Вірш “Далекому другові.. дістали оба рази, хотіли помістити та знов цензура. Пишіть більше альлєґорично і коротко. Дякуємо за желання Уладові і Редакції! Скоб!