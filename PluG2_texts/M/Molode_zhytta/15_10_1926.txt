Виходить раз в місяць.
Ціна 40 сот
МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ
Львів 15. жовтня 1926
MOLODE ZYTTIA: The Official organ of Ukrainian Scout Movement.
“YOUNG LIFE” Addr. Lwiw, Dominikanska 11.
ДІЯЛЬНІСТЬ І ЗМАГАННЯ.
Діяльність! Що це є діяльність?
Без сумніву це питання не одному із нас, пластунів приходило на думку. Проголошено навіть у свій час анкету про те, як і що розуміти під пл. діяльністю. Є причина припускати, що анкета ця спонукала хоч деяких з поміж нас поважно призадуматися над своєю роботою, над її напрямами, значінням, тощо. І коли розглянути відповіди на анкету, можна ствердити одно: по найбільшій части глядиться на пластову діяльність, як на всяку иншу “роботу” у звичайному розумінні, зн. як на виповнювання певних “точок” діяльности; більше вважається на скількість (енцікльопедії пл. діяльности), як на якість, на саму суть. При цьому пл. заняття набирають характеру 6уденніх, життєвих занять (канцелярщина, бюрократизм), затрачуючи зовсім закраску буйного життя, яку то закраску надавати повинна їм пластова молодь. На духовну сторону пл. діяльности не звернено належної уваги, забуваючи про те, що, хочби як буденні були пластові заняття (діяльність), то в гурті молоді мусять стати вони чимсь більшим, стати творчим чинником, стати життєвим змаганням.
Діяльність молоді — це рух молоді! Щож знаменує рух молоді? — Все, що молодь творить пізнаєте з першого погляду! Все дихає там життям і творчістю, все горить боротьбою і запалом. — Змагання, це життєве гасло молоді. Тому неможливо є подумати собі якого небудь руху молоді, а тимбільше руху пластової молоді без змагань, без охоти до побіди, без запалу й амбіції!
Про це ніщо не згадали ці, що писали відповідь на анкету. Якось зовсім мовчанкою поминули цю сторону пл. діяльности (маю на думці пл. змагання за першенство). Нічого дивного, що один із курінів, запитаний чому не бере участи в пл. змаганнях за першенство, відповів. що пл. змагання переривають нормальну пл. діяльність і спричинюють в куріні лише замішання. Це є випливом хибного розуміння пл. змагань. Що більша частина наших курінів аналоґічно ставилася до цієї справи, доказом цього кілька заг. даних із переводження змагань, а саме: коли в 14 пл. році взяло у змаганнях участь 13 курінів, то в 15 пл. р. лише 2 (два) куріні, без огляду на те, що діяльність курінів (як це випливає зі звітів) була навіть краще поставлена у 15 пл. р. чим у 14. Коли у 14 пл. р. на кожній курінь припадало пересічно по 284 точки (в осягах) то у 15 пл. р. по 81937 точок, (гра на скількість) і т. и.
Пл. змагання — це пл. діяльність, це не доривочне, хвилеве зусилля у напрямі осягнення як найбільшого числа точок, а щоденна, творча праця пластуна; сума таких елементарних, невпинних змагань дає осяг. Не може це бути змагання на скількість (цеж треба зрозуміти), але на якість. Що може сказати Вам про життєвий стан куріня саме число його установ, іспитів, сходин? Тому не вистарчить написати у звіті, що є крамниця, переплетничий гурток, спортовий, світлярський, столярський і т. д., хор, варстат тощо, але треба і то конечно треба докладно подати, чи є яка користь з тих установ? Чи крамниця дає дохід, що зробили і що роблять “гуртки спеціялістів” де виступав хор і т. и.
Так у всьому! Пишете про Вашу домівку, так не забудьте сказати, як вона виглядає, як Ви собі її урядили, причепурили!
Вичислюєте Ваші прогульки, так напишіть, що цікавого Вам лучалося на них, який там був настрій, чого Ви на них навчилися! Згадуєте про Ваші прилюдні виступи, не забудьте сказати теж про те, чи громадянство розуміє Вас, як до Вас воно відноситься; це все каже більше про Ваше життя чим цифри і дати у звітах.
Звіт Ваш (так як і Ваша діяльність) мусить промовити життям, мусить бути чимсь живим, дійсним, а не формальністю. Ваш звіт має бути образом Вашого духовного життя, бо пластуна оцінюється не так по його фаховому званні, як по його ідейному відношенні до пластового Руху.
Треба глубше глядіти, треба ширші виднокруги обіймати! Тому не дивіться лише на те, чи пластун добре т. зв. пл. матеріял зває, на сходини ходить і команди слухає — це ще не все — та глубше у душу глядіть, бо Рух наш не є ніяке ремесло, ні забава у манекінів, а є певного рода реліґією, зн. чимсь для душі.
Пластові змагання на 16 пл. рік проголошується з думкою, що лише зле розуміння ідеї змагань було причиною їхньої непопулярности. Тому є надія, що у цьому році все здорове наше пластунство стане, в ряди змагунів щоби по цілорічній невпинній праці-змаганню як не стати побідником, то хочби мати те пересвідчення, що була охота стати побідником.
А хотіти — зн. творити, бути творцем.
В. Маркусь
реф. діяльн
СХІД СОНЦЯ
(На Хомяку).
Воскресло Сонце божественне!
Зявилося у всій красі:
Могутнє, пламенне, огненне,
І вислало у бій лучі.
Погибли тіні і примари
Чарівний вид зявився враз:
У ранніх мряках, в білих хмарах
Блестіли гори, мов алмаз!
Кусоніс
Пласт на Волині.
В Рівнім дня 25. вересня ц.р. відбувся освітно-шкільний зїзд Волині, в якому взяли участь, також делеґати від львівських товариств. А це “Просвіта”, УПТ. “Сокола Батька” й Укр. Пластового Уладу. Від останнього привітав Зїзд представник ВПК. ст. пл. Скоб Волод. Остапович.
Між рефератами прочитав т. Семенюк реферат про Пласт і фізичне виховання. По живій дискусії над рефератом ухвалено нище подані, поставлені др. Арс. Річинським з Володимира Вол. резолюції, які ставлять волинську пластову молодь на шляху тісної співпраці з Укр. Пластовим Уладом.
Резолюції ухвалено слідуючі:
На Зїзді освітніх орґанізацій Волині в Рівному стверджується що:
1. справа фізичного виховання молоді була на Волині досі цілком занедбана, а навіть інтеліґентні круги не уявляють собі всієї ваги належного фізичного розвитку молоді і не розуміють ані моральної ваги фізичного виховання ані необхідности творити в народі характери міцні, витревалі, загартовані, здатні проявити maximum духової й фізичної енерґії.
2. що сама молодь укр. на Волині, ведена здоровим інстинктом, шукав шляхів до такого всебічного удосконалення стихійно й масово, і при тому почуваючи однобокість спорту і брак духового розвою в своїй праці горнеться до спортових гуртків при читальнях “Просвіти” і взорується на Пластовім Уладі. Цей здоровий порив при дальшому одірванні від матірнього пластового пня мігби однак ухилитися в небажаному напрямі і здеґенеруватися, позбавлений належного, досвідченого проводу.
3. що завдання орґанізіцій спортових в дійсно однобокі, обмежені старанням лише про фізичний розвиток і поминають справу виховання волі, розвитку ума та набуття знань загально образуючих і спеціяльних, між тим як ті саме завдання стачить собі світовий (…) і його Українська галузь Укр. Пласт. Улад на чолі з ВПК у Львові.
Зогляду на це Зїзд стверджує необхідність:
1. як найбільшого поширення Пласту на Волині, щоби спрямувати молодь на шлях здорового, всебічного ідейного розвитку.
2. звернутися до Уряду Р. П. П. й поперти про (…) ВПК о затвердження поданого статута У. П. У. на поширення (…) у його діяльности на всі землі РПП.
3. обрати зпоміж членів Зїзду комісію з 3-ох, якій доручити увійти в контакт з ВПК.
До комісії 3-ох вибрано1. п. Др. Арсенія Річинського адвоката в Володимирі Вол., автора цих резолюцій, 2. п. Власовського Івана директ. укр. ґімн. в Луцьку та 3. п. посла Козубського Бориса з Вишнівця.
Поворот Медвежого Серця.
(Продовження.)
Незабаром вони зникли у темній далечіні.
У весь час всі сиділи мовчки, немов заніміли, потім кількох молодших войовників хотіло бігти за Медвежим Серцем і товаришами але Велика Стопа знаком руки їх спинив.
— Нехай ідуть! Промовив він спокійно.
II.
Довго мандрували відірванці від рідного племени по скелях Монтани.
Простих і отвертих доріг вони оминали, а блукали манівцями по нетрах і пралісах, пробиваючи собі дорогу топорами, бо там ще ніколи не бувала людська стопа.
Лиця їх помарніли і почорніли від вітру та спеки, від холоду і голоду, від труднощів небезпечного мандрівного життя. Кожний день був у них утяжливою битвою з долею, бо ціле їхнє життя. 
Пера войовників пожовкли від пекучого сонця, вдіння, вишиті барвисто даксагайськими дівчатами замінилися у шмаття, мокасени перетерлися на твердих стежках.
Зате осигнули вони вмілости первісного дикого чоловіка.
Їх зір сягав туди де зумів заглянути хиба лиш сокіл або скельний беркут, мязи їх стали твердими мов ґраніт, вухо було чутливе до неймовірности, рука при стрілянні з лука чи рушниці не тремтіла. Кожний з них вмів підлазити нишком мов вуж під самого ворога, умів так притаїтися і сховатися, що його ніяка сила не запримітилаби. Словом всі труднощі лісовиків стали для них іграшкою.
Спільне життя, ділення всіх небезпек зробило їх нерозлучними товаришами. На твердім ковалі їхнього гіркого існування повільно кувалася братня любов. Вони пізнавали себе наскрізь, вгадували свої думки, але до правдивої щирої любови було ще далеко, бо кожний з них був скритим самолюбом і кермувався не серцем, але розумом. Вони любили себе стихійно, бо так казала їм доля, що своїми чудацькими вчинками злучила їх в братню громаду.
А що найголовніше — вони не мали провідної думки, не мали ціли, до котрої прямувалиби, не мали зорі, що їх велаби через нетрі і пущі.
І тому їх молодечий запал, енерґія  розтрачувалась, гинула, а самі вони ниділи і марніли у тій буденній роботі за кусок мяса, у боязни за свій власний скальп.
Тому часто, в хвилину зневіри з тугою гляділи вони, скриті в щілинах скель на спокійне, але повне праці життя Даксагаїв, на дим із Вічньої Ватри, що линув синявою смужкою під небеса.
Найскоріше зневірився сам Медвеже Серце, що вивів своїх побратимів із батьківського племини. Неспокійний дух його рвався до чину, до праці, не для себе, але для братів, для людей.
Тому марнота життя а войовниками — Медвежими його не вдоволяла.
Нераз відлучившися на стоянці від товаришів, що поралися біля зарізаної антильопи або буйвола, він сідав на зломанім бурею дубі, або на скелистім березі ріки і віддавався думкам, споминам про славну минувшину і мріям про майбутність.
В душу його вдиралася шалена туга за рідним табором, де кормили його кінцем ратища, де колисали у колисці завішеній у віґвамі коло ватри, де навчили його всіх войовницьких штук.
Пінилася жовта мутна ріка, завзято скакала на твердий беріг та з ревом відскакувала назад, а Медвеже Серце все ще сидів. Давно вже парувало запашне м'ясо, давно гукали на нього побратими, він з тугою пригадував собі своїх смілих Даксагаїв. Перед очима ставали йому часті війни, на котрі всі як вожд своїх товаришів, як я криками кидались вони у бій і з побідою вертали. Доброго вожда згадував він і давню свою славу, що лунала голосно, по цілім Далекім Заході. Згадував і найкращий день у своїм житті: іменовання золотим войовником. Згадував навіть і своїх ворогів — Пум, але без гніву, бо давно їм простив і забув про все.
Тяжко було йому. А ще тяжше було йому, що не мав з ним поділитися своїм сумом, бо побратими висміялиби його за це.
В один такий вечір вернув він понурий як хмара, мовчазний як скала до товаришів що лежали коло ясної ватри.
— Що тобі Медвеже Серце? Спитав завжди веселий Швидкий Олень. Що лежить камінем на твоїй душі?
— Скажи Медвеже Серце, наш вожде, відкрий нас свої думки! Говорили другі.
— Я не маю великих уст і тому не говоритиму богато, почав вожд Медведів. Надокучило мені таке пустування, нидіння. Ми немов у чорній пречорній печері і ніякий промінь сонця не долетить до нас. А я саме рвуся до того сонця, незрозумілого але величнього. Пустіть мене браття поблукати по горах і нетрах, бо журба гложе мов гадина серце. Поміркую, помрію і верну до Вас обновлений, повний охоти до життя, повний живого вогню. А як не буде мене то не ждіть, забудьте мене ! 
— Йди! промовив з надумою Довгий Карабін. я бачу, що ти сам не свій. Погуляй по верховинах, може туга твоя розвіється, може добудеш кресала, щоб викресати огонь життя !
— Паа! Всі потакнули і задумались. Медвеже Серце скинув медвежу шкіру, що була ознакою вожда і попрощавши побратимів счез у темряві весняної ночі.
Медвежу шкіру одягнув Буйволе Чоло.
— Чи верне він? Спитав Оголомшуючий Пастух — Токаі — му.
Верне, але до Даксагаїв! Іронічно вкинув Буйволове Чоло. 
— Забудьте про Медвеже Серце! Додав Довгий Карабін і всі замовкли вдивляючись у ватру, що не пильнована ніким тихо погасала...
(Докін. буде)
З оповідань Р. Бейдена-Пауелля.
Як укриватися.
Коли ви хочете підглянути дике звіря, мусите підкрастися, значить: підлізти до нього так, щоби воно вас не бачило, ні не чуло.
Ловець, підкрадаючися до дикої звірини, ховається цілком. Таксамо робить пластун на війні, підглядаючи ворога чи чатуючи на нього. Поліціянт не ловить кишенькових злодіїв, стоячи на дорозі в мундурі, але вбирається, як звичайний чоловік з юрби, і часто дивиться у виставове вікно, бо в цей спосіб стоїть до вулиці плечима, а всежтаки бачить все що тільки діється, бо в шибі відбивається все, як в зеркалі.
Коли якийсь злодій побачить що його обсервують, стає дуже обережним та пильнується. Тому, коли обсервуєте когось, — робіть це так, щоби цього він ніяк не запримітив.
“Багаття”
На економічну тему.
(Продовження.)
Пластун не повинен держатися засади: “Добре все знати а нічого не робити”. Противно він мав виказувати (оскільки має нагоду) наскільки всі ті практичні науки, які він пізнав, мають для нього ужиточну вартість і чи він взагалі здібний скористати з котрої небудь в яких би то не було обставинах. Добрий пластун подбає про це, щоби власними, а не батьківськими грішми,справити собі пластовий однострій, заплатити пренумерату на М. Ж. та причинитися і своєю частинкою в якому небудь доброму ділі на поклик В. П. К. Найприступнійшим жерелом доходу для пластуна це лекції і багато з лекцій користає, добуваючи собі часто не лише на побічні видатки, але і на удержання, чим облегчують тягар родичів, якщо вчаться в чужому місці. Про ріжні варстати праці згадаю другим разом. Дійсний пластун є до кожної праці охочий, бо пласт це школа, яка підготовляє на дорогу життя.
Наші найблизші завдання.
Немалі завдання має кожна команда Куріня і цих не думаю збільшувати. Однак працю Команд над придбанням фондів так для себе як і на загально пластові потреби належить дещо управильнити.
Обовязок причинятися до загально пластових цілей повинен мати серед пластунів повне зрозуміння і команда Куріня повинна проявити з новим пластовим роком більш дбайливости і енерґії, щоби її Курінь не стояв позаду инших, коли розходиться про такі загально пластові завдання як розбудова і викінчення табору. На цю розбудову повинна команда Куріня придбати припадаючу на неї частинку фондів. Найкраще на цю ціль уладити один або два чайні вечерки або представлення самостійно, на спілку з другими курінями, або брати лише участь в устроюванні таких, заповнюючи собі частину доходу.
Вже й тепер належалоб подбати про фонди на поїздку літом до табору певної скількости пластунів, яких матеріальні обставини не дозволяють на надто великі кошти дороги і таборових оплат. Куріні які вложать паї на будову табору будуть користати з певних полекш. в оплатах, та завданням Куріня повинно бути прийти як найбільшій скількости своїх членів з підмогою. Розуміється, що придбання таких фондів відбуватиметься при співпраці всіх пластунів Куріня.
Обовязково належить вже раз усунути понижаючі Курінь неправильности в пренумераті М. Ж. Цеж кожний признає, що неточности в вивязувянніся зі зобовязань зглядом когонебудь свідчать як найгірше. У пласті це е повинно мати місця. Щоби команда Куріня не приневолювала ВПК. до урґовання оплат належить подбати і тут про відповідні фонди, які уможливлювалиб команді вивязуватися на час зі своїх зобовязань. Так на одні як і на другу ціли, при сприті кількох одиниць, якіб потягнули за собою пластунів, можна придбати богато, устроюючи як вже згадано аматорські представлення для дітей і старших, та чайні вечерки і забави для молодіжи.
А. Сербин, ек. реф. ВПК.
Вечір Івана Купала
(У закарпатських пластунок).
Панувала кругом страшна темрява, як після вечірньої збірки вирушило товариство пластове до мосту. Бачимо тільки вогники, що ворушаться на острові та на пості. Це пластунки розвішують на гильках дерев світячі лампіони та ставляють горючі свічечки на поруччах мосту прибраного вінками та ріжноколіровими стрічками. Сідаємо на березі ріки та з цікавістю глядимо на той бік. Дівчата починають співати. При слабому світлі свічок та лямпіонів бачимо їх, як позаквітчувані та у вінках сходять по черзі до ріки та пускають на воду свої вінки. На кожньому горюча - свічечка, щоби можна було бачити як далеко попливе він. Обережно сходить пластунка по камінні аж до коди та з трепечучим серденьком пускав свій вінок на воду. Чи попливе, чи затоне? — хотілоб воно знати. Та ще не встигла пластунка піднятися, як вода закрутила завертіла її віночком... і свічечка згасла. Вінок утонув.
— Лілея! - крикнув один пластун і всі напружили зір. Вінок Лілеї поплив. Поплив та недалеко. Зачепив за камінь, покрутився... і затонув...
— Пливе! Пливе! Вінок Незабудьки! — гукають хлопці. І дійсно вінок Незабудьки відплив досить далеко. Видно добре віддаляючуся свічечку, що мигтить та гуляє, начеб виминала каміння та вири, яких так богато у гірської ріки. Та химерна бистрина зробила з ним теж саме, що і з другими… Покрутила ним, повертіла і поглинула…
І так усі пластунки пускають свої вінки на воду, а хлопці з цього боку слідкують уважно за ними та гукають відповідно до того, чи вінок утонув, чи поплив далі. Нараз вибухає полумям Ватра Великої Ради, а її товаришить сильний гук, що широким відгомоном  лунає по сусідніх горах. Це хемік 1. Відділу ім. Коріятовича в Ужгороді — пластун страхопуд спрепарованим самим порохом стріляє на “vivat”. Пластунки перестають співати і церемонії з вінками закінчилися. На чолі з комендантом нашого табору переходимо міст до дівочої ватри. Ради Купала у нас своєї  того вечера не було. Розмістившися кругом вогню, як хто міг та хотів, пластуни та пластунки почали пописуватися співом, музикою, деклямаціями, танцями та оповіданнями. Дехто мав охоту переплигнути вогонь, але дівчата влаштували добру ватру і не ставало відваги. Тут у перше почули ми таборовий “хор неграмотних” під батутою ст. пл. скоба Гріма. Ми теж не залишилися позаду і Чміль тая деклямували, а Олень танцював. Весело і приємно провели ми цю першу ватру у сімі підкарпатських пластунів і спомин про неї залишиться на довго у нас. Хоч гутірка продовжилася поза звичайну годину, ми раді були ще сидіти та приказ — приказом і ми залишили привітне вогнище. Хлопці пішли до себе і поволи залягла тиша кругом. Табори поснули. Лише у дівочому дотліває ватра а біля неї вартова пластунка задивилась у золотогарячу грань та певно думав про Купала та свій вінок, а у хлопячому ходить міровим кроком вартовий пластун настороживши вуха.
Остап Бурлака ст. пл. розв.
(З прогульки по Підкарпатті).
Це неможливе!?
Новик у фабриці стали відповів панові з усміхом: “ні, це неможливо”, а всетаки за не цілий місяць сам то виконував.
Світ казав винахідникові: “Це неможливо виконати” — але незабавом все таки виконував. Видавці словарів або вчителі мов повинніби нам дати кілька нових слів що годилибися між слова “можна” та “неможна”. Ніхто не може виконати чогось неможливого. Це мусимо признати. Але часто були ми обманені тим, що люде виконали це, що другі називали неможливим Є богато річей, що є неможливі: ізза якихсь обставин, в якомусь часі, для якихсь людей — але які чи скорше, чи пізніше будуть виконані.
Памятайте оце:
Ніщо не є неможливе, що мусить бути виконане. Колиби воно було дійсно та цілковито неможливе — не мусілобися його виконати.
Ніщо не є неможливе, що раз було виконане. Що чоловік раз виконав, може виконати ще раз.
Ніщо не є неможливе тому, що так говорять. Неможливість це тільки пусте слово, пуста фраза. Коли з цілої цілости “неможливости” відкинемо все, що час, природа, воля, одушевлення та розум можуть виконати, коли відлучимо ті річи, котрі булиби неужиточні, хотяйби ми їх і виконали — то “неможливість” зійде майже в ніщо.
Скажіть коли що є неможливе? І звідки ви знайте, що воно неможливе?
З “Talisman” у перекл. Е. Кульчицький.
МІСЯЧНА НІЧ
(У бичківськім таборі).
Місяць над горами ясний такий,
Зіроньки моргають з хмар.
Цвіт черешники білий, рясний,
Ніжний, пахучий як чар.
В місячну нічку грудь юнака
Мріями, співом дзвінка…
Ватра займається, ватра горить,
Іскри летять вище гір.
Вколо товариство дружно сидить,
Пісня лунає до зір.
Пісня лунає, пісня звенить,
Душу в простори манить… 
М. Підгірлянка.
З обласної пластової стрічі 1926 р.
1.Пластове богослужіння.
2.Старшина Пласту.
світл. В.Голіян
В пл. таборі на Закарпатті.
( з прогульки подєбрадських пластунів).
Вже сонце давно сховалося за золені горн і ніч розпостерла свої чорні крила закриваючи все перед нашими цікавими очима, коли минули ми село Голубине та побачили вогненну заграву, що розлилась золото-червовим блеском по сусідніх горах. Це Ватра Великої Ради так палає. Ще кількадесять кроків і долітає до нас галас розбавлених “лицарів таборового вогню”. Тихо підходимо аж під самий табор і здержуємося хвилину, щоби налюбуватися картиною, що розкрилася перед нашими очима. А була це дійсно чарівна картина.
Серед просторої полянки палає величезна ватра, кругом якої стоять, сидять та гарцюють менші і більші постаті з озареними червоним світлом обличчями. Праворуч стрімка гора вкрита густим буковим лісом озолоченим у цю пору вогненим блеском, а ліворуч довгий ряд шатер, що далеко губиться в темноті. Світло ватри вкрадається і в найтемніші закутки, начеб хотіло обняти своїми раменами й озолотити все, що кругом нього, але могутніша за його темінь не пускав далі. Вона закрила небо, закрила зорі та верхи гір зелених та надав якоїсь таємничости цілому окруженню. 
Нараз гамір тихне, постаті кругом вогню наче каменіють і до нас долітають ніжні згуки скрипки. Заслухалися ми в сумну мелодію, що якесь особливе почуття викликала у нас серед таких обставин. І булиб може далі слухали, але скрипак урвав. Провідник наш подав тихо команду “струнко” і повним рушили ми до вогню.
— Гурток стій! — Скоб, Побратими! — Кликнув голосно наш провідник.
— Скоб! Скоб! Скоб! — понеслося з усіх сторін і нас окружили.
— Лілейка з тризубом! — кликнув хтось а гурту. 
— Подєбрадці! Подєбрадці! — почули ми далі. Це гукали пражські пластуни, котрі вже бачили нас підчас жалібної академії по Гол. От. Петлюрі, що відбувалася у Празі 29 травня ц. р. Ми держали там почесну сторожу.
— Де вартовий по таборі? — спитав наш провідник.
— Тут, братє! — перед провідником появився молодий пластун із зеленою опаскою на правому рукаві, ознакою вартового.
— Зголоси комендантові табору прибуття гуртка “Степових Вітрів”. Шість пластунів — звернувся Чміль до нього, а цей митю кинувся до команданта.
Тимчасом із шатер вилазять все нові та нові пластуни й біжать до вогню привітати гостей. Розпитують про це і те, усім цікавляться, а ми заспокоюємо цікавість їхню, як можемо. Прийшов к-мдт табору проф. Л. Бачинськпй. Чміль голосить йому, що ми мандруємо по Підкарпатті і загостили на кілька днів до пластового табору. К-мдт приняв це до відома й оголосив це всім слідуючого дня при вечірньому наказі. Потім приказав пластунам розходитися спати, а нас повів у “гостинницю у Скоба”, де мали ми цю ніч переспати.
“Гостинниця у Скоба” — це не готель із вигідними ліжками, як може подумаєш читачу. Ні, це звичайнісінька собі хижа колись була. Лише мала вона кілька кімнат і в ній наточували до пляшок мінеральну воду, звану тут “квасною водою” або “буркутом”. Тепер остали із тієї хати обдряпані стіни без вікон та без дверей та діравий дах. К-мда табору використала її в цей спосіб, що в одній колишній кімнаті побудовано кухню та харчовий магазин, у другій помістилася к-мда жіночого табору в особі дружини проф. В. та її маленької донечки Ірусі — найменшої пластунки здається взагалі на світі. Третю колишню кімнату найбільш простору названо якраз “Гостинниця у Скоба”. Коли па дворі падав дощ, тут відбувалися пластові танці, гри та забави, а вечером гутірка замість ватри. Також тут побували пластуни, що пізно прийшли до табору та не вспіли ще побудувати своїх шатер, вкінці гості, що навідували табор. Так от і ми постелили собі тут соломи, поїли хліба зі салом, напилися “квасної води” та заснули твердим юнацьким сном.
Слідуючого дня була чудова погода. Ми викупалися у ріці, що пливе біля табору та одержавши після снідання полотнища на шатра, пішли оглядати табор та знайомитися із його мешканцями. Табор був розбитий на просторій луці на лівому березі ріки Пінії (правоб. доплив Ляториці), що пливе у полудневому напрямі. З півночі та сходу взноситься стрімка гора вкрита буковим лісом, а з полудня граничить колишній парк якогось мадярського вельможі. Шатра простяглися одним довгим рядом понад пікою чолом до лісу. Перед шатром к-мдта, що находиться по середині цього ряду, стоїть стовп із дошкою для оголошень та (…) з синьо-жовтим прапором і гуртковими, а троха (…). Яких 150 кроків відціля на ліво (…) вище гостинниця і кухня та міст 2,5 m (…). Його збудували пластуни для зв’язку з дівочим табором. Що наче в саді сховався серед порослого великими деревами острову ріки Пінії. На луці були призначені грища для мячевих гор та вільно ручних вправ.
У цих двох таборах таборували пластуни та пластунки з відділів Ужгороду, Мукачева та Сваляви, а також поодинокі пластуни з инших відділів Підкарпаття. Були тут також пластуни нашого Уладу, а де 4. курінь ім. гетм. Мазепи з Праги з провідником своїм проф. II. Більшість мешканців табору це учні це учні нищих кляс та горожанської школи.
К-мдт призначив місце для наших шатер на правому крилі табору і ми зразу взялися за працю. Сонце припікало добре та обливало пас потом, але після обіду шатра були готові і ми перенесли туди свої річи. Чміль запропонував к-тові наші послуги, якими цей обіцяв покористуватися, як лише відпічнемо та впорядкуємося як слід. Тогож таки дня пластунки мали святкувати вечір Купала, на який запросили всіх мешканців хлопячого табору.
На другий день при ранішній збірці к-мдт табору доручав нам як старшим пластунам викладати пластові вмілости. Пластунів поділено на групи і почалася праці. Тут будують хижі та куріні з дерева та галузок, там знова ставлять пласт. мости на викопаному для цього рівчаку, троха далі роблять ріжні зразки таборових вогнів, а ще далі вяжугь пл. вузли та сигналізують. Кругом кипить праця, а її товаришать голосні перекликування та веселі вигуки. Весело працювали пластуни, бо знали, що після праці ждуть їх забави, а вечором Ватра Великої Ради. Після покінчення пластових вмілостей почалася підготовка до пл. іспитів. Крім цих праць влаштовувано менші прогульки до сусідніх гір та роблено нічні вправи старших пластунів Весело та приємно проминав кожний день серед праць та забав таборових.
Відчувалася потреба довшої прогульки і на скликаній для цього нараді провідників вирішено влаштувати тридневну прогульку до табору берегівських пластових відділів у Старобронці віддаленій 35 км. Відхід з табору відбувся 15 липня в 5 год. ранку. Усіх пластунів зголосилося 32-ох, у тому числі 3 ох професорів та п’ять пластунок. Проповідником вибрано проф. II. З нас брали участь у цій прогульці Чміль, Олень та я.
З поворотом до табору серед радощів і привитань довідуємося сумної вістки. Завтра ліквідується табор. Класне кажучи, ми знали про це, тільки або не думали, або не хотіли думати об тім. І зараз якось ніби несподівано заскочив нас проказ про ліквідацію. Всі, що на протязі кількох тижнів зжилися з собою мов рідні розїдуються. Розлетяться на всі сторони мов і не були ніколи разом. Але ні. В душі залишиться незабутній спомин про це, скільки радощів, скільки веселих та без журливих хвиль прожилося серед української молоді на українській землі. А тепер? Тепер кидай це все і вертайся далеко в чужину, щоб далі вести тяжке животіння скитальця. Але пластун є завжди веселої думки. І свідомість того, що пластова ідея так гарно шириться і прищіплюється серед наших найменших братів, додає відваги й охоти ставити чоло життєвим трудам. Розїдемося. Але повеземо з собою надію, що на слідуючий рік злегимося знова, і наша рідна матір природа прийме нас знов у свої чарівні обійми.
О. Бурлака. (Док. буде.)
1) На Закарпатті носять укр. Пластуни лілейки і взагалі всі відзнаки Союзу чеських скавтів.
2) На Закарп. зовуть себе пластуни: “брат” і ”сестра” як у Чехів.
3) Див. ст. “Вечір Івана Купала”.
З пластового світу.
Пласт на Литві.
Пласт на Литві істнує від року 1918, цебто від часу проголошення независимости краю. Пластова ідея а заразом і тип пласту принявся на Литву із Росії, де пласт істнунав що перед Світовою Війною. В Росії було також дещо пластової літератури Литовські скавтмастри були майже всі виховані в російських пласт. орґанізаціях. Перші литовські куріні засновано у Вильні — тодішній столиці Литви, тепер занятій Польщею — таксамо у инших містах як в Ковні і Шавлю. Зараз як лише перещіплено пластову ідею з Росії на Литву, появилося велике заінтересування нею у членів уряду і взагалі у цілого населення, яке не щадило свойого попертя, щоби лише пластовий рух поширився.
Завдяки цьому Пласт є на Литві дуже популярним, головно між шкільною молодю, яка виказує велику ініціятиву по своїм куріням. На жаль дається ту відчувати великий брак пластової літератури, яка сама собою грає поважну ролю в нормальному розвитку пласт. руху в инших народів. Цей брак є одною із причин недостачі фахових, досвідних скавтмастрів: і наслідком цього багато курінів має скавтмастрів молодих і недосвідних. Та не зважаючи на те пластова ідея поширюється з дня на день щораз більше, а то завдяки щирому ентузіязмові хлопців.
В літі 1923. р. зорґанізовано інструкторский табор на Литві, а в році 1924. 43 литовських пластунів брало участь як гості в Міжнародньому Джемборі в Копенгазі. В 1925 р. в сам день св. Юрія удостойнив президент Литва литовський Пласт своєю згодою зістати його Почесним Начальником.
Литовський Пласт нараховує кругло 2000 пластунів при 2-ох міліонах населення.
Па литовську пластову пресу складаються 2 місячники “Skautu Aidas” і “Skautu Zodis”. (“Jamboree”)
З нашого життя.
З діяльности одного куріня.
Проглядаючи останні звіти курінів, яких мимоходом кажучи наспіло ще дужо мало, бачу, що нераз куріні малиб дещо цікавого і до “Мол. Життя” написати, поділитися з пл брацтвом думками чи проектами. Які в праці мусять прецінь в кожного чоловіка виринати. Не все треба писати: зроблено це й те, програма була така й така!... часом можна дещо цікавійшого хоч і менш конкретного написати. І от для прикладу я сьогодні на основі звіту пишу гейби допис з 1 п. куріня.
В куріні істнують літературний, науковий, музичний, драматичний та шаховий кружки. Особливо гарно розвивається музичний, який творить вже свою власну орхестру. За час вакацій гурток “Тигра” уладив одномісячний мандрівний табор, члени куріня взяли участь в Обл. Пл. і Таборі Новиків й відбули кільканайцять одно — або дводневих прогульок. Команда куріня опрацювала начеб реґуляміні або як вона це називав реформу куріня. В цьому реґуляміні постановляється м. ин.: Ніодин член не сміє зле стояти в шкільній науці. Свідоцтво мусить бити невідклично без двійка. Виказання на конференції з 2-ох предметів потягає за собою примусову відпустку, а з 4-ох і вище предметів вичеркнення з куріня. Приняті вдруге будуть тільки ці, яких научні поступи будуть зовсім добрі. Дуже великі промахи проти пл. Закону потягають за собою примусову 2-тижневу відпустку, щоб дані члени маля час призадуматись над своїм непластовим та нерозумним поведенням. Приняті назад будуть ці, котрі зголосять на письмі виказання своєї вини та постанову поправи.
Дальше постановлено відбувати в куріні час-до-часу анкети на пластові проблеми; справити до домівки переписну книгу для виміни думок в пл. справах; справити “книгу ганьби” до якої вписуватиметься тих, хто ганебно провиниться проти пл. ідеї або інших пластунів. Вичеркнути з книги зможе лише якийсь геройський вчинок або до не пересічних границь посунена самопосвята супроти України, Пл. Уладу або куріня. Наконець впроваджено в куріні т. зв. лучників, які мають ходити на сходини других гуртків та обєктивно прислухуватися їм.
Ці постанови приймуть певно і в інших курінях! А може із Ваших курінів, пл. товариство, можнаби щось цікавого написати до свойого часопису, а як вже ні то бодай в звіті.
З ХРОНІКИ
Відзначення пл. Добродіїв на Гуцульщині. — Дня 12.  (…) у храм Петра й Павла в Красноїлі відбулося вручення (…) Добродіям Укр. Пласту Вп. Янушев (…) і Юрі Шакерик-Фризовому з (…) на могилі Михайла Шикерика на прохання (…) Вп. Дмитра Шикерика війта з Перехресного відспівав гуртом львівських і косівських пластунів (-ок) панахиду, а (…) промовах Впр. о. Вергуна, скм. М. Горбового, делегат З.Д.К. от. пл., “Д. Ч.” Богдан Кранців складаючи Вп. (…) подяку від Укр. Пласту і підчеркуючи вагу їх великого діла для укр. нації вручив їм відзнаки вдячности. Цьогож дня гостили пластуни у Вп. Дм. Шикерика-Фриза в Перехреснім, а дня 13.VI. оглянули пластове поле, подароване відзначеними Вп. Добродіями в Перехреснім (де відбувся цього року табор пластунок) і в Головах. Звідти пішли пластуни через Скупову, Шибене, Піп Іван і верхами Чорногори на Говірлю.
“З пластунками на Гуцульщині”. — Під цим заг. помістила Вп. п. М. Бачинська - Донцов, спомин з цьогорічного табору в Перехреснім, який ведено через два тижні під проводом Вп. п. Донцової. Учасниць було 16. Містився табор на стайні Вп. Дмитра Шикерика-Фриза війта Перехресного. З табору відбули пластунки кілька прогульок, а на тиждень перед стрічею вибралися двома партіями до Підлютого. (Наша Редакція ще до сьогодні не має ніякого опису чи хочби спомину з табору в Перехреснім. Чи учасниці табору не мають про щ писати?) Спомин поміщено в “Новій Хаті”.
Прогулька пластунів над Дністром 15. VII. 1926
Світл. В.Голіян.
Табор новиків. — В днях 15 липня — 5. Серпня ц. р. відбувся в Корчині коло Сколього надовго перед феріями приготовлюваний табор новиків. Провідником табору був проф. І. Іваненко з Дрогобича. Табор як проба випав дуже гарно. З табору, побіч звичайних гор і забав, уладжувано прогульки, а на закінчення табору сходини біля Ватри Великої Ради при участи запрошених гостей. Гарні співи, декламації і вправи дали картину перед пластового виховання. В таборі звернено особливу увагу на доцільні заняття новиків. Велику частину часу призначено фізичній праці (гладження пріч, рубання дров, домашній порядок і т. п.). Новики взяли участь також у стрічі, а праця проф. Іваненка і поза пластовими кругами дістала повне признання.
1) На цьому місці будемо обдавати на основі звітів й до (…) важніші події з життя курінів, розуміється тих, які (…) звіти і зі звітів яких можна щось вичитати.
3. Самостійний гурток У.У.С.П. ім Д. Вітовського уладив у Калуші 12.IX. ц. р. пл. забаву, чистий дохід з якої 140 зол. піддано Комітетові будови Пл. Дому. Члени гуртка ведуть також виклади для пластунів а обсягу картоґрафії і ратівництва. Намічається видання часопису — одноднівки.
Гуртки “Кречетів” і “Заяців” 51. пл. куріня в днях 1-18. липня відбули довшу прогульну в Чорногору і Ґорґани. Прогульку почали в Яремчі, а скінчили в Підлютім.
Вісти з ВПК
Обіжник ч: 34 15
ч. І. Змагання за першенство на 16. пл. рік.
1. ЧАС ЗМАГАНЬ: Змагання трівають від 1. червня 1926 до 15. червня 1927. Реченець зголошень до змагань 5. XII 1926.
2. УЧАСНИКОМ ЗМАГАНЬ може бути кожний курінь, що: а) в часі зголошення до змагань не має ніякого карного доходження зі сторони пл. властей; б) пришле зголошення до змагань у вимаганій формі (залучити спис членів куріня) гл. “Ур. Вісти” ч. I (3) обіжник ч: 27, і у визначеному реченці, та зложить змагову оплату у висоті 1 долара.
3. ФОРМА ЗМАГАНЬ: Змагання переводитиметься на основі: а) чвертьрічних звітів курінів; б) окремих “звітових листків”. Відносно чвертьрічніх звітів поручається: 1) звіт за II. чвертьрік, що мав бути надісланий до 5/VII присилати найдальше 25/VI (постійно); 2) виповнювати поодинокі рубрики у звітовому листку точно і подрібно, а саме:
ad 5. (Прибули до куріня): подати чи прибув з нашого куріня, чи це повний член. Якщо прибув з нашого куріня то з якого, і який його пл. степень.
ad 6. (Відійшли з куріня): подати пл. степені виключених або звільнених. 
ad 7. Подати не лише загальне число скобів, розв: учасників, але теж кілько скобів, розв. і учасників прибуло в останньому чвертьріччі. Подати дати іспитів. 
ad 8. (Іспити вмілостей: кілько і які є, а кілько прибуло? 
ad 9. (Домівка): де, яка, власна чи спільна, подати плян домівки, опис і розміщення предметів у домівці, тощо. 
ad 10, (Майно): докладний опис поодиноких предметів з поданням приблизної їх вартости (грошевої). Подати яким чином поодинокі части майна курінь придбав (власна робота, дар тощо).
ad 11. (Курінні установи): залучити докладні дані: музей — спис предметів, хор — його виступи, крамниця — дохід з неї і оборот гроша у пій, кружки і курси їхня діяльність.
ad 12. (Діяльність куріня): при прогульках подати якість прогульки (курінна, гурткова) і програму, та час трівання (в годинах); при прилюдних виступах подати їх програму.
Рівночасно подається форму “додаткового звітового листка” що має бути залучений до останнього звіту (25/VI).
Додатковий звіт. листок.
Курінь……………… рік………………
1) Обставини діяльности куріня (відношення шк. властей і громадянства до куріня). 
2) Орґанізацій діяльности куріня (сходини, які, як часто, звіти, прикази, паради звязкових із впорядниками).
3) Участь куріня у загально-пластових акціях: 1) у стрічі; 2) збірка на буд. І. пл. дому; 3) виставка; 4) преса; 5) табор.
4) Касовий звіт куріня; вигяг із касової книга куріня (білянс).
5) Добрі діла куріня.
6) Осяги поодиноких членів: відзначення, кари, прогульки членів (в годинах), добрі діла, спортивні осяги (розходиться (…) куріня як колектива; чи члени тренують на власній (…) чи належать до якого спорт. кружка?).
7) Автохарактеристика діяльности куріня.
Замітка: обчислювання осягів, нагороди і класифікація (…) курінів переведеться з малими змінами після постанов з “Ур. Вістей” ч. I. (3.), обіжник ч: 27/14.
Ч. 2 Хто з пластунів (-ок) мавби щось проти іменування ст. пл. Скоба Осипа Єрмила Бойчука члена V. кур. ст. пластунів Гетьманським Пластуном Скобом зголосить свій умотивований спротив до дня 15. XI. 1926.
З книжок і часописів
Історичний калєндар-альманах “Червоної Калини” на 1927 р. Львів Київ 1926. 8 бр. ст. 160+част. кал. Ціна 3 50 зол. Львів, Руська 18. I.
Перед нами знову як рік-річно дорогий, добре знайомий календар “Червоної Калини”. Перед очима пересувається низка нових картин з нашого недавнього минулого, картин, які довгими вечорами виводять учасники великих подій і які своїм кольоритом і розмахом, неначе казка, манять сьогоднішну молодь. І калєндар “Червової Калини” ця щорічна памятка новому поколінню і цього року мусить знайтися один з перших у всіх пластових гуртках.
Володимир Калинович: Наша молодь у переломовій добі.
Чим цікавиться, до чого змагає й що думає молодь в укр. середній школі. Бібл. “Нового Часу” ч. 6. Львів, 1926. 8 ст. 94.
Наш відомий дослідник експериментальної педаґоґії проф. В Калинович на взір чуженародніх педаґоґічних досвідів уладив в укр. сер. школах анкету, щоби дізнатися якими ідеалами захоплюються наші діти, до чого вони змагають та як вони себе почувають в сучасних умовинах”. Висліди незвичайно інтересні, і пластовим провідникам, впершу чергу пл. опікунам і звязковим необхідно познайомитися а цією книжкою, яка допоможе їм зрозуміти душу молоді і повести молодь в напрямі її стремлінь, зберігаючи і виховуючи їх.
Франко Тарас: Розвій руханки серед Українців. Відбитка з “Канадійського фармера” ч. 27, 28.
Автор подав тут замітки про важнійші руханкові товариства серед Українців в Европі.
Вісти Української Пластової Команди в ЧСР. 15-ий, пл. рік ч. 1. 2 листки маш. письма fol
Le Scout de France № 56. Aout 1926. Адр. 51, rue St. Didier Parie XVI, Місячник видаваний католицьким народним союзом французьких пластунів, настроєм дуже реліґійний. Дуже цікаві для пластунів взагалі: (як продовження з давніщих чисел; короткі дуже змістові описи звірят уживаних як гурткові знаки, разом зі способом виконання простих і скорих рисунків тих звірят (лис, ластівка, вивірка). Дуже точний опис як збудувати з пластових палиць добрий міст висячий по всім інжінєрським правилам. Цікаві також світлини слідів звірят достарчені подорожником по чужих краях (жирафи, льва, буйвола, носорога).
Від редакції.
Товаришки 47. пл. дів. куріня: Як зачуваємо створено в Вас “школу впорядчиць”. Напишіть щось нам про ці сходини, їх плян і переведення.
Бурлака Остап, Подєбради ЧСР. Опис Вашої мандрівки одержали. Щиро дякуємо хоч і як цікавоб на жаль не можемо друкувати всього опису, бо в нас обмаль місця. Містимо тільки частини. Думаємо, що погодитеся. Що зробити з рештою рукопису?
М. Горбовий, Косів: Напишіть щось про Лугове Свято. Прохаємо й инших матеріялів.
Пластунів, які робили довші прогульки (особливо човном) просимо прислати описи і знимки.
Чи Ти вже дав свій заробіток на 
ПЛАСТОВИЙ ДІМ
Навіть чужинці
Признають, що вироби
Української фабрики цукерків
Фортуна Нова
ЛЬВІВ, Кордецького 23
Є найліпші з усіх.
Роман Зубик
Львів, Галицька ч. 16.
Поручає для Пластунів, вовни на однострої, анґлійську флянелю на сорочки, полотна зеленої краски в ріжних виробах, коци. Ціни найнизші у Львові.