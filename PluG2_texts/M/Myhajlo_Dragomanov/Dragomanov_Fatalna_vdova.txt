
Фатальна вдова (Карно-психологічна тема в українській народній пісні)
Народну словесність уже давно вважають одним із зеркал, коли не найвиразнішим зеркалом народної душі А про те годі сказати, аби й тепер суспільна наука вже досить покористувалася сим зеркалом для своїх цілей. Особливо рідкі досліди нравних понять ріжних народних мас на підставі матеріала, що дає народна словесність. А тим часом сей матеріал дав би чимало навчаючою навіть для юриста.
Із племен, що заселяють Росію, племя українське належить до найбагатших народною словесністю, особливо піснями. Музикальне і взагалі естетичне значення сих пісень давно вже оцінено і аматорами і спеціалістами. Є чимало вчених праць і про історичне значення українських пісень. Але, може, головну вартість сих пісень чинить богатство та виразність психологічного аналізу, що роблять часто сі прості мужицькі пісеньки взірцями скусного реалізму; лише вдумуючися в них порозумієш, чому в батьківщині сих пісень виріс реформатор російської белетристики, великий реаліст Гоголь.
Між іншими становищами людської душі українська народна пісня зупиняється і на проступках і іноді дуже ясно освічує їх психологічну основу та обставу. Ми вибираємо для отсього нарису одну подібну тему та, аби показати увесь реалізм оброблення її в українській народній пісні, почнемо тим, що виложимо конкретну карну пригоду, котру розбирано в кінці 1884 р. перед судом присяжних у мЛітині, Подільської губ., і для котрої, на щастя, найшовся розумний референт у місцевій газеті ("Заря", 1885 р., нр. 5, фейлетон).
Років тому десять, — оповідає той референт, — Семен Деркач, селянин с. Мальнівці, Літинського повіту, 25-лтгій, вислуживши у війську, вернувся в своє рідне село. Батька у нього вже не було, і він осівся в сім'ї своєю старшого брата. Той брат і сестра Михаліна Собкова стали радити Семенові,
аби завів собі сім’ю та почав "хазяйнувати". Семен був повен сил і гарний. Стрункий, високого росту, брюнет із карими очима; риси лиця виразні й досить регулярні. Син "заможної" сім і', діставши від брата половину батьківського ґрунту, він легко міг би найти собі наречену "но своїй волі, по своєму серцю", але брат і сестра натискали, аби він женився якнайшвидше. И одної неділі брат іде з ним на сусідній хутір до лісничого, чоловіка не багатого, але такого, котрого шанували і в котрого була 16-літня донька красуня. Дівчина подобалася Семенові, і він зараз же й засватав її. На вибір вплинула й та думка, що молода Варка, котра виросла в лісовій закутині, далеко від села, в чесній сім'ї, й не знала ще любові, по всьому повинна була бути чесною й гарною жінкою. Молоді швидко повінчалися, і життя їх поплило спокійним звичайним потоком.
Одного разу, в свято, Барка пішла до батька в гості, та там і лишилася, не показуючи наміру вернутися. Вона не жалувалася на чоловіка, але його домагання вернутися і раду батька сповнила не радо. Подібні втеки до батька повторялися скілька разів без усяких очевидних причин. Семен був чоловік тихий, згідливий, не п’яниця і гарний робітник. Що було межи подружжям — незвісно; в усякім разі, вони були холодніші одно до одного, ніж сього було можна ждати в такій молодій і гарній парі. Взаємна охолода дійшла до того, що теля півторарічного спільного життя Семен пішов на службу до пана, а Варка цілком осіла у батька. У пана служила жінка солдата, що десь пропадав на службі, Ксеня Шевчукова. Два роки старша від Семена, з двома дітьми, незграбна й негарна, Ксеня видавалася старшою, ніж була справді Отже, Семен її полюбив і вони незабаром зійшлися.
Минуло чимало часу. Зв’язь Семена з Ксенею скріпилася народженням доньки, — коли се, теля п’ятьох років розлуки Семена з Варкою, батько сеї остатньої, не бачучи кінця службі Семена у пана, почав натискати, аби зять його знов
зійшовся зі шлюбною жінкою. Сею справою головно займався брат Семена; він навіть потяг брата перед суд громади, котра загрозила Семенові, ідо коли він не покине розпусного житя, не вернеся до шлюбної жінки, то за негарне життя його вишлють у Сибір. Брат грозив, ідо коли він не послухає громади, то не віддасть йому половини батьківської землі. Хоть як упирався Семен, але нарешті повели його й Варку до священика на напімнення. Скінчилося тим, ідо Семен покинув службу й осів знов із жінкою в хаті сестри Собкової, зайнявши одну її половину.
То було весною, в початку квітня 1884 р. На помирену пару мало хто звертав увагу: всі зайняті були сквапною роботою. Під поверховним спокоєм, миром і згодою подругів захована була поважна драма, яку годі підозрівати серед простих, грубих, майже первісних людей. Пристрасть в українця-селянина безперечно притупляється важкою працею та бідністю, але вона в нім живе й іноді проявляється зовсім незвичайно і незрозуміло для постороннього ока. При всіх даних до щасливого подружнього життя, ані звичка, ані обов’язок не стануть за любов. Українська пісня — се зеркало народньої душі — ось в якім образі рисує нам подібних Семенові та Барці подругів:
Ой піду я лужком, лужком,
Де мій милий оре плужком.
Там мій милий плужком оре,
Чом до мене не говоре?
Понесу я йому їсти,
Чи не скаже мені сісти Понесу я йому пити,
Чи не буде говорити
І наївся, і напився,
Та й сам собі зажурився.
Та й сів собі, та й думає,
Що нелюбу жінку має
Було вночі ні сватати,	137
Було людей рослитати,
Чи хороша, чи вродлива,
Чи робоча, чи лінива.
Ой хороша, і вродлива,
І робоча, не лінива.
1 хороша, і прекрасна,
Тілько доленька нещасна.
Коли Барка любила виливати в пісні свій сум-тугу, то їй, певно, мусіла приходити на тямку отся сумна подільська пісня, бодай вона скілька разів жалувалася Собковій, ідо Семен сумує, відвертається від неї, а іноді на постелі без усякої причини плаче. "Він не свариться, — казала Барка, — не б’є мене і не лає, але й доброго слова я від нього не чую".
Вночі бувало скілька раз, що Семен виходив із хати і вертався аж досвіта. Куди він ходив, ніхто не знає, та треба думати, ідо він відвідував Ксеню.
Минуло два місяді такого житя, сумного, важкого та спокійного тим грізним спокоєм, який замічаємо перед бурею. Така буря вдарила над Варкою вночі на 22 червня.
У вечір подруги верталися мирно з роботи на буряковій плантадії. Прийшли домів, повечеряли і лягли спати на спільній постелі. Варка завважила, що Семен того вечера був сумніший ніж звичайно. Тепер він по звичаю відвернувся до стіни і тихо плакав. На запит жінки, що з ним, відповіді не було. "Я знала, що це така його звичка і заснула".
Далі образ тої ночі можемо прослідити з признань Семена Деркача.
"Коли громада заставила мене зійтися з жінкою, Ксеня скілька разів казала мені, "що б я де заподів Варку". Нічого іншого придумати я не міг, як убити її Ся думка довго мене мучила, особливо того вечера, і я вснути не міг. Коли жінка твердо вснула, я не міг спокійно лежати і вибіг на двір, у стодолу. Там у мене була пляшка з горівкою; я випив її для
духу. Вернувшися в хату, я зняв жердку з одіжжю, ідо висіла над постіллю, і кинув її на ніч, — вона перешкоджала мені розмахнутися, — ухопив макогін і вдарив жінку, бачу, чотири рази но голові, та коли почув її крик, я налякався і в одній сорочці вибіг із хати і зустрітив у сінях сестру Совкову. Собкова справді теж почула крик Барки "ой !" і вийшла до сіней. Рівночасно назустріч їй вискочив Семен, і на запит сестри, чого Варка кричала, відповів, ідо вона хвора. Собкова увійшла в хату Семена зо свічкою й, побачивши обкровавлену Варку, налякалася й побігла кликати сусіда Чорного. Увійшовши з ним удруге до Варки, побачила її, що вона сиділа в одній сорочці на постелі з обкровавленою головою. Варка встигла промовити лише: "Що зо мною робиться?" і впала без чуття на постіль, на котрій лежав обкровавлений макогін. Вилежала вона без пам’яті три дні. Лікар знайшов у неї на голові чотири рани, що проходили до кості, одну на вершку, а три в околиці лівого чолового горбка Рани були тяжкі й грозили небезпекою житя, але здорова Варка видержала їх і через два місяці подужала зовсім.
Після завдання ударів Семен, в одній сорочці, пішов до хати, де жила Ксеня, застукав у вікно й викликав її 16-літ-нього сина Стрятія; не пояснюючи йому причини своєї появи без одежі, він зажадав штанів і шапки. Одягнувшися, він пішов у ліс. Блудив він у лісі цілий день. На другий день рано Семен, коли вірити його оповіданню, пішов до громадського уряду, аби признатися; але, дізнавшися від когось по дорозі, що Варка жива, він вернувся домів. Селяне завважили його, коли він уже вийшов із лісу і направився в село, і тут його зловили без усякого противенства. Семен признався відразу, щиро, виказуючи на Ксеню за те, що підбивала його. Сей виказ почасти потвердило свідчення сина Коєні Стратія Шевчука. Хлопець оповів, що, вертаючися у вечір 21 червня з роботи вкупі з Семеном і завваживши, що він дуже сулший, спитав його, що йому. На
се сказав Семен, що йому так гірко, що він готов або кого-небудь убити, або на себе наложити руку; коли Стратій не розкаже, то він подасть йому причину смутку. Стратій обіцяв йому таїти все сказане, і тоді Семен повів, що його Ксеня намовляє вбити Варку.
Такий фактичний бік процесу. На розправі, на лавці оскаржених Семен поводився зовсім апатично, мляво. Він більше звертав увагу на двотижневу дитину Ксені, котру держав на руках, тоді як Ксеня плекала другу. Два тижні перед розправою Ксеня породила в тюрмі близнята-дівчатка, котрі Семен, на запит голови суду, признав за свої діти. Ксеня Шевчукова, мала зростом, негарна, з грубими рисами, не призналася до вини, увесь час возилася з дітьми і часто хлипала. Так само апатично поводилася і скривджена Варка Деркачева. Се струнка, високого зросту блондинка, з великими голубими очима, дуже гарними й регулярними рисами, повна життя і здоров’я. Лише широка червона близка на лівім боці чола і на лівій галосниці, що губилася в яснім волоссю, нагадувала, що ся красуня півроку тому була жертвою кривавої драми. Тепер вона з переляком і зачудуванням, але спокійно дивилася на суд, мало тямлячи, що тут діється. Всі свідки без винятку впевнили, що подружжя Деркачі люди чесні, взірцеві, гарні робітники. Сварок і бійок межи ними не було. Варка і за час іїятилітної розлуки з чоловіком поводилася чесно. Свідки нічим іншим не можуть пояснити їх подружньої незгоди, лише "чарами". Без сього Семен не покинув би молодої, гарної та взірцевої жінки задля негарної Ксені, котра старша від нього на два роки та ще й з дітьми. Покинувши Варку, він тратив ґрунт і мусів пропадати на службі Ксеня, мабуть, дала йому чогось випити або з’їсти. Таке переконання виробилося, певно, й у більшості присяжних, межи котрими було десять селян. Вони признали Семена винним у замасі на вбивство жінки з обдуманим наперед наміром, а Ксеню в тім, що, люблячися з Семеном, просьбами й переконанями підбивала його до сього проступку, але смерть Варки не настала через нездумані обставини. По сьому вироку суд присудив Семена і Ксеню позбавити їх усіх маєткових прав і послати на каторжну роботу на фабриках: Семена на 5 років, а Ксеню на 6 років. Присуд не зробив враження на підсудних. Варка вислухала його, не розуміючи нічого. Коли хтось приступив до неї та сказав, що чоловіка її висилають на каторгу і вона може вийти замуж за іншого, сльози градом покотилися їй з очей, і вона почала машинально, без слів, хреститися.
Корінь подібних драм, мабуть, у потайниках фізіологічного боку людської природи, в законах темпераментів, іще не досліджених наукою. Поки що треба лише скої істатувати подібні нещастя та обсервувати їх психологічні прояви.
Між іншим, се вже давно робить усна або народна українська словесність. Огляд скількох таких пісень покаже, що в процесі Деркача обсерватор має діло не з виключною, сказати, беззаконною проявою, але справді з побутовим образом, хоть, звісно, рідким.
Є одна українська пісня, котра вповні представляє тип пригоди з Деркачем. Кілька варіантів її надруковано в збірнику Костомарова з Волинської губ. (в Малор. сборн. Мордовцева, 1859 р., 208, передруковано у Чубинського Труды экспедиции, V, 629-630), у Головацького Народи, пісні Галицької Русі, І, 56 і III, 238-239. У нас є скілька невиданих варіантів, записаних на просторі від Подільщини до Дону.) Всі ті варіанти разом прегарно рисують психологічні подробиці страшенної колізії.
Головні риси всіх їх коротко представляє варіант, записаний у м. Острозі Волинської губ. О. В. Марковичем, чоловіком д-ки Марка Вовчка, що збирав пісні в 50-ті роки.
Сей варіант можна вважати за основний, найближчий до 141 первісного. Ось він:
Прийшов Яким до вдовоньки: "Помагай бі, серце!"
Вона йому одказує: "Забий жінку перше!"
"Навчи ж мене, удовонько, як жінку забити?
Моя жінка, як ластівка, будеть ся просити".
"Не уважай, Якимуню, на її прозьбоньку,
Забий косу в колодочку, да й бий в головоньку".
“Навчила мя, удівонька, як жінку забити,
Навчи, навчи, моє серце, де її' подіти?"
"Ой вивези в чисте поле, скажи, що здуріла,
В чистім полі стіжок спали, скажи, що згоріла!"
Прийшла сусідонька із третії хати,
Питається малих дітей "А де ваша мати?”
"Поїхала наша мати до роду в гостину,
Забулася, покинула малую дитину".
Закувала зазуленька на вишневому пруті:
Ведуть, ведуть Якимуня в залізному путі*.
Прийшов Яким до корчмоньки: "Помагай-бі, (люде),
Через дурну удівоньку біда мені буде”.
І Ірийшов Яким до шинкарки: "Дай кварту горілки!
Через дурну удівоньку позбув’им ся жінки**".
Варіант Костомарова додає вражаючу просьбу жінки (котра тут названа "молоденькою") перед початком проступку:
"Не вважаєш, Якимоиьку, на мя молодую,
Да вважай же, Якимоньку, на дитину малую!"
В першім, інтереснішім, варіанті Головацького вдові надано більше демонічний характер. Вона каже:
"Я забила чоловіка, а ти забий жінку,
Обоєсьмо молоденькі, підем на вандрівку".
Але, свого роду леді Макбет, удова сього варіанту не видержує і, після проступку, лякається голублення убійника-любаса. Жінці перед убивством надано тут іще більше вражливий характер:
Катеринка, як зозулька, взялася просити:
"Не жаль же ми, Якимоньку, що-м ся не набула, Тільки ми жаль, Якимоньку, що-м ти щира була,
Не жаль же їй, Якимоньку, що-м ся не нажила,
Тільки ми жаль, Якимоньку, що ллала дитина".
Душевний стан чоловіка-убивці розроблено в сім варіанті ось так:
Прийшов Яким додомоньку, та сів у куточку:
"Нема ж мої Катерини випрати сорочку!"
Прийшов Яким до домочку, сів си конець стола: Нагадав си Катерину, аж му тече з чола.
І Іішов Яким до вдівоньки, став наказувати:
Не даеся Марисенька личка цілувати.
Прийшов Яким до корчмоньки, напився горілки, Викрикає на Марусю: "Збавилась мя жінки!”
Сим варіант кінчиться, не інтересуючися справою про судову кару за проступок.
Шість інших, невиданих варіантів (із степових місцевостей), котрі ми маємо, комбінують становище, виводячи на сцену й матір убитої чи радше тяжко раненої (як Барка в процесі Деркача) молодої жінки. Всі варіанти, окрім одного, надають обом сим женщинам зворушуюче добрі відносини до проступку, яко до нещастя, про котре в двох варіантах умираюча жінка не хоче говорити навіть на сповіді попові, очевидячки, аби не зрадити страшенної правди. Ось нодріб-ніший варіант із Харківської губернії, Богодухівського повіту, с Морафи, що записав невтомний збирач д. Ів. Ман-джура від женщини:
А в Яківця молодого Каренькії очі,
Прийшов Яківцьо до Галютини Темненької ночі,
Тай на ногу наступає.
А Галютина, як сива голубка,
Стала говорити:
"Убий, убий, Яківцю, свою жінку, Буду с тобою жити”.
Прийшов Яківцьо та до дому, Зачав жінку бити,
Перед ним жінка, як сива голубка, Стала говорити:
"Не жаль мені, серце Яківцю,
Що хороша, вродлива,
А жаль мені, серце Яківцю,
Що доленька нещаслива Не жаль мені, серце Яківцю,
Що я молодая,
А жаль мені, серце Яківцю,
Що дитина малая!"
А на річці, на дубовій кладці, Прийшла, прийшла її мати Та білого білля прати,
А сусідочки та добрії люде Стали їй говорити:
Тоді ж тобі, та старая мати,
Свого плаття прати,
Іди, іди та свою дочку На смерть наражати".
Прийшла ненька ізтихенька,
Та дивиться в віконце:
Лежить її дочка люба Личком проти сонця.
”0й, діти мої та любимі,
А що це ви наробили?
На що це ви малих діток Та й посиротили?!*"
А в неділю рано пораненько Та всі дзвони задзвонили,
То ж Яківця молодого В заліза забили.
Од Галютини та до острожка Втоптана дорожка:
"Усип, усип, шинкарко Галюто,
Хоть півкварти горілки.
Через тебе тепера, Галкггино,
Я лишився жінки.
Усип, усип, шинкарко Валюто,
Хоч півкварти пива,
Через тебе, Галютино,
Моя жінка не жива".
Другий варіант, записаний тим же збирачем в Александ-рівськім повіті Катеринославської губ. (від женщини), зважується намалювати, хоть дуже коротко (характерна прикмета українських пісень), образ самого вбивства;
Як ударив то він раз,
Вона похилилась;
Як ударив він удруге,
З білих ніг звалилась.
І	після сього зараз же рисує покаяння убійця, котрий сам посилає за матір’ю вбитої
Ходе милий по кімнаті,
Білі руки лове,
Та все сусідоньков просе:
"Сусідоньки, голубоньки,
Дайте теїці знати:
Нехай прийде, хоч приїде Дочку убирати".
Два варіанти, один записаний у 1875 р. д. Платоном Шевченком від селянина Фед. Дарченка в с Адександрівці, Балтського повіту, а другий, записаний С. А. Метлиі іським1, мабуть, на лівім березі Дніпра, розробили переважно
остатню розмову вмираючої жінки з матір’ю. Ми наводимо 145 її по бадтському варіанту:
Іде ненька, іде старенька,
Стада край віконця:
Лежить її люба дочка Личком против сонця.
Дочко ж моя, люба та мила,
Що ж ти провинила,
Що твоя кров червоная Залізо сполинила?"
"Мамцю моя, любко моя,
Що ж я провинила?
Лиха доля, нещаслива.
Віка вкоротила?"
"Сусідочки, голубочки,
Дайте попові знати,
Нехай іде любу дочку На смерть сповідати".
"Мамцю моя, любко моя,
Нащо попові знати?
Сажень землі, чтири дошки,
Та й буду лежати!"
Своєрідний варіант записаний у 1873 р. Євг. Ганенком2 у с Жуках, Полтавського повіту. На рукописі його находимо такий заголовок: "Пісня 1871 г., составлена народом по случаю собитія, которое здесь поется, около Полтави в с. Жуках".
Сю замітку зроблено, очевидячки, зо слів жуківських селян, котрі, як се майже все буває в подібних пригодах, зовсім щиро впевняли етнографа в тім, що пісня зложена недавно із-за сеї нагоди, тим часом як справді ся пригода обновила в їх пам’яті стару пісню й поклала на неї лише нові риси. Справді, варіант Ганенка відхиляється більше, ніж інші, від основного типу, і сі відхили треба вважати за наліт на типічних рисах пісні рис індівідуальї юго становища події в с. Жуках. Через усе те варіант Ганенка цікавий, бо кидає світло на самий процес народного пісенного творива.
Головні ріжниці варіанта з с Жуків від інших степових — у розмові жінки з чоловіком перед убивством і в відносинах до події матері убитої. Жінка просить чоловіка
"Не бий мене, мій миленький, мене молодої,
Поки трохи підгодую дитини малої".
Чоловік відповідає словами машинального послуху наказові фатальної вдови:
"Годі тобі, моя мила, дітей годувати:
Приказала удівонька, так буду вбивати!”
Після убивства чоловік сам посилає за тещею. Ся остання й тут так само несміливо підходить до віконця, як і в попередніх варіантах, але питає доньку іншими словами, хоть і в тім самім розумінні*
"Дочко ж моя мила, люба, що ж ти наробила,
Чи свекрові, чи свекрусі чим ти не вгодила?"
Донька відповідає так само, ухиляючися звинуватити чоловіка:
"Нічим, ненько моя мила; я всім угодила,
Тілько своїм білим личком весь двір скрівавила".
Але мати не ділить її всепрощення:
Нарядила мати дочку у білу сорочку,
Почепила зятенькові через плече стьожку.
"Оце ж тобі, мій зятеньку, через плече стьожка,
Оце ж тобі, мій зятеньку, у Сибір дорожка!
Та вже ж тобі, мій зятеньку, стьожки не здіймати,
Та вже ж тобі, мій зятеньку, тюрми не тікати.
Було б тобі, мій зятеньку, чужих не любити.
Було б тобі, мій зятеньку, своєї не бити!"
В процесі Деркача свідки-селяни поясняли сліпу прихильність нещасного до вдови, при молодій красуні жінці, "чарами" вдови. Се звичайний простонародний погляд на подібні, невторопні для холодного розуму, відносини і на
вдову взагалі, особливо вдову, що не втратила змоги любити. 147 Такі вдовиці часто представляються в народних піснях "чарівницями" і навіть отруйницями.
Бдові, що бажає подобатися, думає вийти за молодого, народні пісні надають холодність чуття. Так ув одній пісні (Головацький, II, 576) удова просить сиру землю, аби взяла її молодую, коли вона вже взяла її господаря. Молодий хлопець, нрислухавшися жалощам пристрасної вдови, просить у матері дозволу взяти її за жінку. Мати не радить:
У вдовоньки таке серце,
Як зимнеє, каже, сонце:
Ои хоть іріє, хоть не гріє.
Та все зимний вітрець віє.
У дівчини таке серце,
Як літненьке боже сонце:
Ой хоть гріє, хоть не гріє,
Все тепленький вітрець віє*.
Всередині межи сими двома сентенціями мати характеризує три дороги:
Вдовичина — кровавая,
Материна — золотая,
Дівчинина — медяная.
* В косівській пісні* (Галичина) мати каже: Жени сі, синоньку.
Лиш бери дівоньку,
Та не бери удовоньку,
Мій милий синоньку.
Бо в вдовоньки серце,
Як узимі сонце Та хоть уно ясно гріє — Зимний вітер віє.
Л в дівоньки серце,
Як уліті сонце
Та хоть уно хмурно гріє — 
Теплий вітер віє.
Друга пісня (Чубинський, V, 31) або швидше варіант отсеї, означує, чому дорога вдови кривава: її чуття до другого чоловіка нещире; і сама вона не певна, чи чуття до неї молодого милого-жениха, або чоловіка, стале, і через те вона з заздрості хапається за небезпечні чари та отрую. Невиданий варіант отсих двох пісень, що майже зливаються в одну, записаний д. Ол Руданським у м. Калюсику, Ушицького повіту Подільської губ., 1870 р., віддає сю паралель вдови й дівчини так:
"Ані спиться, ні дрімиться й спать не хотеться,
Чогось моя головонька поморочиться.
Позволь, дозволь, стара непе, оженитися,
Та не буде моя головонька поморочиться".
"Ожени ся, синку Васильку, охота твоя,
Но не сватай ту вдовоньку, бо вдова біда".
Ой ходила молода вдовонька по крутій горі,
Та збірала валякою зілля на чари мені.
"Чаруй, чаруй, удовонька, чаруй мене раз,
Щоби довго не лежати, щоб вмерти зараз".
"Як полежиш руський місяць, як полежиш два,
Будеш знати й пам’ятати, що вдова — біда".
Ой ходила молода дівчина на крутій горі,
Та збірала троякое зілля на ліки мені.
"Аікуй, лікуй, молода дівчина, лікуй мене раз,
Ой як же я подужаю — возьму тя зараз!"
Такі відносини до вдови, засновані лише частинно на загальних правах особистого житя, а в звісній степені на останках поглядів тої епохи, коди жінку віддавано чоловікові на життя і в домовині, своєю дорогою, стають причиною понсування характеру вдови, його розсерджений, звідси й справдішня охота вдів до чарів, до отруї та й, в разі колізій з іншою женщиною, до лютих намов. Образець останніх ми бачили в пісні про Якима або Якова Про отруєння любаса вдовою каже отся пісня, записана С. А Метлинським, — ми
не пам’ятаємо, аби ми зустрічали її де-небудь у друкованім М9 збірнику*.
"Ой сину мій, синочку, жалощі мої,
Де ти вчора з вечера був?"
"Ой був же я, ненечко, ой був же я, сердечко,
У близької сусідоньки, молодої удівоньки".
"Ой сину мій, синочку, і жалощі мої,
Чим тебе удова годувала?"
"Годувала, ненечко, годувала, сердечко,
Все рибкою із ніжками".**
"Ой, сину мій, синочку, і жалощі мої,
Де вона ту рибку ловила?"
"Ловила, ненечко, ловила, сердечко,
Все рукавцем по крапивцї".
"Ой, сину мій, синочку, і жалощі мої,
Ои чи їла удівонька і сама?"
"Не їла, ненечко, не їла, сердечко.
На голову розболілась".
"Ой, сину мій, синочку, і жалощі мої,
Ой чи їли хоть дітки її?"
"Не їли, ненечко, не їли, сердечко,
Вельми ж вони вже поснули".
"Ой, сину мій, синочку, і жалощі мої Ой се ж вона тебе чарувала!"
"Чарувала, ненечко, чарувала, сердечко,
Чарувала, старенькая".
"Ой, сину мій, синочку, і жалощі мої,
Які тобі старости збірати?"
"І Іозбірай, ненечко, позбірай, сердечко,
Все попи старенькії".
"Ой, сину мій, синочку, і жалощі мої,
Які тобі бояри ззивати?"
"Ой, поззивай, ненечко, поззивай, сердечко,
Усе дячки молоденькі".
"Ой, сину мій, синочку, і жалощі мої,
Які тобі музики наймати?"
"Ой, понаймай, ненечко, ой понаймай, сердечко,
У соборі во всі звони".
"Ой, сину мій, синочку, і жалощі мої,
Ой се ж бо ти умирать хочеш?"
"Хочу, ненечко, хочу, сердечко".
"Ой, сину мій, синочку, жалощі мої.
Ой де ж тебе поховати?”
"Ой, поховай, ненечко, ой поховай, сердечко,
У соборі у притворі".
На нашу думку, непотрібно додавати-що небудь по суті до наведених вище пісень. Скажемо на закінчення нашої статейки лише скілька слів щодо зверхнього їх боку.
Може читач, переглядаючи варіанти першої пісні, вже звернув увагу на схожість їх, при всій ріжнорідності подробиць, схожість навіть у виразах, у збереженню імені героя, не вважаючи на те, що ми маємо діло з варіантами, записаними від Галичини до Дону, в країнах, котрі здавна поставлені були в ріжні політичні умови. Ся схожість, котру майже в такій самій степені видно і в варіантах другої пісні і взагалі в величезній кількості українських пісень, свідчить про національну суцільність українського племені, чудову ігри звісних політичних долях його від ХІІІ-XIV століття.
