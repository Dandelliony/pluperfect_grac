Віра і громадські справи
Противники всяких поступових домагань виступають між іншим з тим, що «поступ віднімає у народа віру в Бога». Треба цю справу пояснити.
Правда, що є багато таких людей, котрі зовсім інакше думають про світ та Бога, про душу та тіло, про церковні справи, ніж як навчають римсько-католицькі попи. А є й такі, що зовсім не покладаються ні на яку примусову науку, хоч би вона покликувалась і на саме євангеліє, а до всього силуються доходити вільним розумом та пробою. Тілько цього не можна їм брати за зле, бо на то у чоловіка і є розум, щоб думати, досліджувати все. Поки дійдуть люди до правди, не раз помиляться, а все-таки вкінці дійдуть, і буде то на користь усім.
Возьміть наприклад хвороби. Колись усі думали, що хвороби насилаються людям або другими людьми, або богами, — і против хвороб уживали не ліків, а шептання, молитов, або святої води та оливи і т. і. Хто думав інакше, той уважався за поганого безбожника, — аж вкінці нодоходили вчені люди до того, що хоч про деякі хвороби докладно знають, з чого вони і чим їх лічити. Так воно робиться і з другими справами, в котрих учені люди не складаються на примусові думки, хоч би ті думки виходили і з церковних книг, а вільним розумом і пробою доходять до правди, котра обертається на користь людям.
А до того треба знати, що думки людей про віру власне не мусять належати до громадських справ. Громада не може домагатися, щоб усі люди мали однакові думки про віру. Тепер навіть у нас нема такого села, де б не було різновірців: християн різних обрядів або й жидів. А коли поглянемо на
ширший світ, то побачимо, що різновїрства там ще більше. 197 В однім нашім народі, руськім, є і так звані католики восточного обряду, і католики латинського обряду, і люди греко-восточної церкви, от як на Буковині, де ту церкву звуть волоською, та в російській Україні; а окрім того є серед русинів і так звані протестанти — що обходяться без попів, от як деякі на угорській Руси*, або в російській Україні руські братчики, котрих там начальство зве штундарями. Окрім того, скрізь і в нашій землі є жиди, а по ширшім світі магометани і люди других церков та вір.
Колись то і найрозумніші люди думали, що треба добиватись до того, щоб усі люди мали однакову віру, а для того треба карати і нищити тих, що мають не такі думки про віру, яких держиться громада та її попи. Ось старі жидівські попи напр. поклали були закон, щоб усякого такого, що держиться іншої віри, — вбивати. В жидівських законах, котрі і тепер стоять у біблії як слово боже, говориться про те, щоб вибити всіх людей, котрі жили в землі, куди увійшли жиди, і котрі не поклонялись жидівському богові, а також щоб вибивати всіх людей і навіть товар у тім місті, де би завелась нова віра, а місто спалити. За такими законами жидівські попи засудили на смерть і Ісуса Христа і багато його учеників. Подібні закони видавали против перших християн і цісарі римські, як у їх країні зайшла віра християнська і люди стали відпадати від старої римської віри. Тоді християнські учителі стали казати, що громаді та начальству нема діла до того, якої хто віри: аби чоловік сповняв громадські обов’язки, платив податки, служив у війську, — того й досить для громади і для начальства, — а як він вірує, то справа, котра належить до його совісті, до його стосунків просто з Богом, що Бог не може бажати, щоб кого силою приведено до нього і навіть ображається тим.
Довго так наборолись усякі попи старих вір і римське начальство, щоб викоренити християнську віру, але даремно; число християн усе росло, — і вкінці цар Константин видав закон, щоб усякому, в тім числі й християнам, вільно було держатись такої віри, якої хоче. Так увільнились від переслідування християни. Але скоро їм мало стало волі, і коли, по Констянтині, і царями стали християнами, попи християнські забажали, щоби в державі християнській заведений був старий жидівський закон, після котрого колись мучено самих християн. Єпископи християнські стали намовляти царів, щоб вони заборонили усякі віри, окрім християнської, та ще такої, яку викладають єпископи на своїх соборах. Тоді стали уряди християнські руйнувати церкви старих вір та бити їх прихильників. Але ж і християни не однаково думали про такі речі, котрих навчали єпископи, як то, що Бог один і потрійний, що Ісус Христос рівночасно і Бог, і людина; про то, чи годиться молитись до образів, чи ні і г. і. Та й на соборах самі єпископи не однаково постановляли. З тою виходили спори між християнами; — одні християни називали других єретиками, схизматиками і проклинали одні других, і кожна сторона тілько себе уважала за правовірних, або православних. Як царем ставав прихильник якої сторони, то думки її становились обов’язковими для всіх, а християн других думок мучено. Деколи один і той самий цар за життя переміняв думки, то перемінялись і примуси й карання. Ніколи поганські уряди не мучили так християн, як мучили християни одні других.
Міліони людей пропали через то, особливо в сторонах церкви восточної, грецької; цілі країни спустошились, — але все-таки різниця в думках про віру не щезла там, бо не можна силою примусити людину, щоби не думала. Всі ці заходи довели тілько до того, що попівство грецької церкви та уряд царський грецький остогид многим людям і вони раді були,
як прийшли на грецьке царство війною араби нової віри, 199 Магометової.
Магометова віра в основі своїй подібна до жидівської та християнської, — тілько простіша (узнає одного Бога, без Трійці, не знає образів святих, — менше має приписів про їду і т. і., ніж жидівська віра), — а до того спершу Магомет признавав повну волю і рівність для християн і жидів, хоч відтак став і він силою притягати людей до своєї віри. Та все-таки в магометанській державі була признана воля для всіх громад християнських та жидівських, тілько що магометани уважались за єдиних правовірних і тілько самі одні мали права державні: до уряду, до війська, платили менші податки і т. і. Через це все багато християн, котрим остогидла бійка за віру, спершу радо приймали магометанський уряд, а дальше багато їх перейшло і до віри Магометової. Тілько ж і по магометанських державах остались і християни, і позаяк вони уважаються за нижчих, ніж магометани, то вони тим обраясаються і сприяють тепер ворогам тих держав. Так і магометанський уряд, як колись грецький християнський, не міг добитись, щоби знищити різницю в думках про віру, а нерівність права між тими, що уважаються за правовірних і не правовірних, доводить магометанські держави до того самого, що ослабило державу грецьку християнську, — то єсть до ненависті не правовірних против держави.
II
В західній, латинській, половині християнського світа спершу було менше розвинене письменство і через то люди менше вдумувалися в церковну науку і менше вироблялося незгідних з наукою єпископів думок про віру, ніж у восточній грецькій половині Тілько ж з часом різниця в думках цих стала зростати й серед християн латинської або римської церкви. I трохи виробилися тут думки, котрі тепер звуть євангелицькими, — то єсть що людина, щоби смасти свою душу, мусить слухати тілько того, що навчає євангеліє, і читати євангеліє просто самому і розуміти, як Бог на душу покладає. Єпископи та пали карали огнем людей, котрі таке навчали, свіцькі уряди за приводом панів пустошили цілі крапни, де такі думки ширились дуже між людом, ось напр. як південна Франція або чеська земля в австрійськім цісарстві, але — все-таки знищити таких думок не могли. Триста років тому назад стала в землях церкви латинської велика зміна, або по-латинськи реформація: цілі країни, як половина Німеччини та Швейцарії, Англія, багато людей у Франції, Австрії, Польщі і т. інших наклонились до думок більше або менше подібних до євангелицьких, відпали від римської церкви і склали собі осібні церковні громади. Звуть ті громади протестантами, бо батьки їх протестували колись проти примусу слухати римської церкви, що видав був цісарський німецький уряд.
Довго уряди, що слухали римських панів, боролися з протестантами, палили їх, мучили, воювали. Протестанти й собі, як де була їх більшість, били прихильників римської церкви Й папи, котрого вважали за антихриста. Та все-таки ні в цілім світі, що колись належав до латинської церкви, ні в поодиноких країнах уряди не добилися того, щоби знищити різницю в думках про віру і витворити однаковість чи то римську, чи то протестантську. Розказують, що цар Карл V, за котрого сильно вибухнув в Німеччині, за проводом Лютера, протестантський рух і котрий багато вибив і намучив протестантів, під кінець свого життя любувався в годинниках, мав їх багато і все хотів довести до того, щоби стрілки в усіх годинниках показували однаково, мінута в мінуту, і ніяк того не міг добитися. «От воно, — як сказав одного разу цар Карл, — а я ж то хотів, щоби люди однаково думали!»
По довгих суперечках та війнах з поводу віри, що піднялися по християнськім світі, коли повстав протестантський рух, розумніші та ліпші люди різних вір додумалися до того, що всякий примус в справах віри є річ погана і шкідлива для громади і для самої віри і що ріжниця в думках людських виходить з самої природи людей і не тілько не шкодить людям, а служить їм до того, щоби доходити до правди та випередити одно другого наукою та добротою. Відповідно до таких думок розумні люди різних вір стали навчати, що громада й кожна людина мусить полишити кожній людині волю думати про віру та й про все на світі, як її розум схоче, а домагатися тілько, щоби ніхто другому не робив лихого та щоби всякий сповняв спільні громадські, світські обов'язки.
Після таких думок тепер влагоджено більше або менше церковне життя в усіх просвічених державах. Найбільше проведено в життя такі думки в Сполучених Державах північної Америки, куди тепер мандрують і наші люди. Там державний уряд зовсім не мішається до справ віри, то є не тілько кожному воля держатися такої віри, якої він хоче, належати до якої церкви, чи не належати ні до якої, але державний чи громадський уряд і не дає грошей ні на які церкви і ні на яких попів — їх удержують ті, що до них признаються в школах державних чи громадських, всі діти записуються на світську науку, а церковну науку діти нобирають осібно, коли того хотять батьки. Такі порядки звуться розділ церкви від держави.
І в наших, європейських, державах діло йде до таких самих порядків. Сього домагаються скрізь радикали, котрих багато тепер скрізь. Але вже тепер у всіх просвічених державах в Європі старий примус до віри державної зломано. В австрійській державі напр. закон дає волю кожному належати до якої схоче віри, чи церкви, або не належати ні до якої, записатися
 безцерковником (безконфесійним). Б конституції австрійській написано, що належність до якої церкви не має ваш на громадське чи державне право людини.
Отже хто би став докоряти чи радикалам, чи кому іншому його думками про віру, той тілько піднімає шкідливу колотнечу межи людьми, заборонену навіть законами. Розуміється, кождий може стояти за свою віру, змагати словом чи письмом перетягати до неї людей, але се він повинен робити осібно від громадських справ і зборів, на котрих можна говорити тілько про справи спільні для людей усяких думок про віру, то є про справи свіцькі, податки, військо, дороги, господарство і т. д.
В більше просвічених сторонах так роблять навіть найгарячіші прихильники церковних думок. Це тілько у нас непросвічені попи думають, що вони мусять опиратися радикалам, а в других сторонах то до радикалів належать і попи, і навіть єпископи церкви, і виступають за радикальними думками про громадські справи спільно з протестантами і навіть людьми, котрі не хотять належати ні до якої церкви. Так в Ірландії є велике радикальне Товариство земельне, котре змагає до того, щоби уся земля належала до хліборобів, і в тім товаристві беруть участь латинські попи поруч із протестантами. Так у Швейцарії є Робітницька Спілка, до котрої належать робітники всеї держави, латиняни, протестанти й безцерковники. Спілка та прямує до такого упорядкуваня фабрик, якого бажають соціалісти. Недавно в швейцарській державній раді було постановлено завізвати всі уряди, щоби видали однакові закони на користь робітникам про працю на фабриках, і підняли сю справу в швейцарській раді державній два посли, один найгарячіший римський католик, а другий безцерковний професор. В Англії недавно помер римсько-католицький архиепископ Манінґ, котрий був кардиналом, то є найвищим церковним достойником, що вибирають з-поміж себе папу. Так той Манінґ був радикал,
обставав за робітниками враз із соціалістами, домагався, щоби 203 кожній родині була забезпечена праця і прожиток, щоби робітники не працювали на фабриках більше, ніж десять юдин на день, а в копальнях то не більше, як вісім годин Кілька років тому назад, коли робітники в англійській столиці Лондоні справляли велику процесію і віче, де домагалися закона про восьмигодинну працю, то несли портрет кардинала Манінґа поряд з портретом звісного соціаліста Карла Маркса, котрий з роду був жид, а відтак належав до зовсім безцерковних вільнодумців.
Так то по просвічених сторонах люди вже знають, що віра сама но собі, а громадські справи самі по собі, що кожний може думати про віру, як хоче, а в громадських справах люди всяких думок про віру можуть виступати спільно. Пора се знати і у нас.
