ВІДПОВІДЬ
Позаяк я не певний, що моя одповідь Вам дійде до Вас дорогою приватною, то одповідаю прилюдною. До тою ж я думаю, що в нашій кореспонденції єсть деякі точки, варті публічного обсуду.
Звісно, я постараюсь виповнити Вашу просьбу, настілько це для мене можливо, — тобто сунути одповідні звістки в деякі газети, але мушу сказати Вам, щоб Ви не багато ждали од мене, а ще менше ждали плоду од мого заходу. На те єсть багато рацій і індивідуальних, і загальних.
Індивідуально я почуваю в собі далеко не багато сили голосу, щоб говорити перед Європою в імені України, далеко менше, ніж ночував її 12-15 років назад. Тоді я мав рації вважати себе репрезентантом значної часті інтелігенції української, спеціально посланим нею за границю, щоб заложите вільну українську пресу і говорити з європейським громадським судом. Коли в чому була різниця межи мною і тою інтелігенцією, а надто в Вашім преславнім місті, то хіба лишень в тому, що я був не так радикально-революційно настроєний, як вони. Я зостався при старих думках — тим-часом коли мої колишні політичні товариші значно подались назад. Я кілько разів получав од многих із них прямі заяви проти всяких політичних виступів українських, в тім числі навіть проти таких, як печатания «Політичних] пісень українського] народу» або «Поезій Шевченка», заборонених у Росії, як проте вчинків, «шкодливих укр[аїнській] справі». Я не згодивсь з такими думками, але мусив змінити характер виступів своїх перед європейською публікою. Звісно, я не пропускав нагоди говорити перед нею про Україну в печаті і на наукових конгресах, але виступав я зовсім індивідуально, переважно як етнограф серед товаришів но науковій праці: так, я виступив з рефератами про українські матерії на фольклорних конгресах в Парижі, Чікаго, в різних журналах і т. ін, Так і тепер я можу написати од себе кілька кореспонденцій в ріжні європейські] газети, з котрими маю зв'язки.
Звісно, я сам не думав зрікатись політичної роботи і прийняв досить активну участь в акції р[усько]-укр[аїнської] рад[икальної] партії в Галичині. Тільки ж всі проби мої притягти моїх головних контрагентів і сотрудників по «Громаді» до підпори праці цієї парнії як до такої, котра, власне, єсть лишень більше локалізованим (і в цьому змісту більш націоналізованим) прикладом принципів «Громади», не довели майже до нічого. Спеціально з Вашого преславного місця, в котрому я в 1875 р. всилу одстояв, що «Громада» не була прямо бунтарським органом, я не дістав навіть відповіді ні на печатні, ні на приватні листи до старих контрагентів.
В імені кого б став тепер я говорити перед Європою? В імені Вашого кружка молодіжі? Так скажу Вам прямо, Європі мало інтересний голос кружка, а такого класу політичного, про котрий часто говорять росіяни — «молодіж», За-х[ідна] Європа не зна. В ній і в старі часи «Молодої Італії» та «Молодої Германії» назва «молода» значить, власне, «нова», і під нею стояли і молоді, і старі — Мацціні3, Гарібальді і т. ін, через те вони і домоглися свого.
До того і в самій Західній] Європі, навіть в спеціальних гуртках, інтерес до українства впав проти недавніх часів. Років 15-20 тому назад на Україні появлялись етнографічні видання, про котрі можна було писати в європейських журналах; писав про них і я і розсилав їх європейським ученим, котрі про них теж писали. Тепер що робиться по цій часті на Україні? Що печатаєтьея в Галичині, де єсть навіть українська академія в формі Товариства] ім[ені] Шевченка? Окрім
того, років 20-15 назад західні] європейці почули про укр[аїнську] літературу як про новину, котра подавала інтересні надії, їм говорено було, — в тому числі і мною, — що ось, мовляв, піднімається нова література скривдженого історією, але талановитого народу, котра носить явно демократичний характер і хоче просто пристати до європейського передового руху — політичного, соціального і культурного, хоче переносити в найглибші мужицькі маси, в сільські хати (на котрі в Європі звичайно опирається реакція) найпостуновіші європейські ідеї. Європа ждала від нас чогось нового і сильного.
По правді кажучи, ми обманили надії, і тепер мені самому часто соромно буває дивитись в очі європейським писателям, з котрими я говорив про Україну в 1870-ті роки, коли вони тепер питають мене «Ну, ідо нового робиться в Вашій Україні?)».
От тим-то й важко мені тепер забирати голос у Європі про Україну. Ідеальних прихильників всесвітньої вольності, цих, свого роду, Дон-Кі хотів, не може бути багато. Більшість людей, навіть добре цивілізованих, керуються близькими інтересами або цікавістю до нового, ефективного. Через те все тепер на континенті Європи російський уряд далеко інтересніший, ніж російські опозиційні елементи, а надто такий слабий, як український. Мені навіть дивно, як можете Ви мати надії на Францію. Та в французькій печаті тепер не пускають голосів навіть авторитетних писателів, як тілько вони хотять щось скритиковати в поступках російського] уряду. «Ви можете поставити армію на прусській границі, ви всі — ліберали, нігілісти, федералісти і т. ін.? — сказав мені не так давно досить звісний французький писатель, — а цар Ваш може». І я йому нічого не вмів на те сказати, окрім того, що при армії царській будуть знову і дурні шефи, і крадливі інтенданти, але він мене не став слухати. В Германії тепер теж
пройшла мода нападати на Росію, мода, котра, зрештою, ніколи не доходила до того, щоб систематично критикувати, як поступа ро[сійський] уряд не з німцями балтійськими, а з слов’янами своїми. В одній Австрії" приймаються охоче всякі звістки проти російського уряду, так зате й проти громади, і народу, і зовсім не з тою ціллю, щоб нам, підданим царя, було ліпше, а з тою, щоб визискати всяку чорну звістку про Росію на користь тепер пануючих партій в Австрії — німецьких, польських і угорських, так що нам навіть соромно обертатись в австрійські газети. Зрештою, як тілько повернулось на торговельний трактат з Росією, так і австро-німецькі газети почали підлещуватися до царського уряду. Так, не далі як сьогодні ж, в один час з Вашим листом, я получив номер «Neue Freie Presse», в котрім знайшов допись з Петербурга про те, що трактатом з Германією і засватанням наслідника з німецькою принцесою реакція в Росії скінчилась і уряд злився з народом, а поряд з тим замітку, котра жде найліпшого од перереформи міністра] Муравйова в судовій реформі 1864 р., що мовбито не одповідала стану речей в Росії іт. д.
Тільки в Англії єсть деяка купка людей, справжніх філантропів, сторонників всесвітньої ВОАЬНОСГІ, і в них можна знайти спочуття і для українського горя, та не думайте, що це спочуття може тепер мати практичну вартість і навіть великий інтерес Я з власної проби знаю, що англічани більш мають інтересу до справи, напр, штундистів, ніж до справи української мови, вартості котрої вони не розуміють.
Щодо практичних послідків, то Ви зовсім помиляєтесь, коли думаєте, що російський] уряд прислухається до голосу європейської преси. Поляки не то що ми: вони давно мають зв’язки в Європі, котра давно звикла оступатись за них, та що з того? Далі вся Європа не хвалить поступовання російського] уряду з католиками, протестантами, уніатами. Сію-
ціальні товариства обертались не раз в цій справі до уряду російського, просячи в нього віротерпимості. А що вийшло? Ще недавно Победоносцев не спинився одповісти на адрес Alliance Evangélique в цій справі зовсім, як Пилип II Іспанський.
Це стара історія про кота в байці:
А Васька слушает да ест!
По всьому виходить, що лік, хоч не скорий і важкий на українські лиха, лежить лишень в руках самих українців, — в тім числі і в Ваших, молодіж українська. Перш усього Ви мусите тілько учитись, щоб стати серйозними європейськими поступовцями, щоб піднімати українську науку, літературу і політику з теперішнього упадку. Дон-Кіхотів, котрі готові б були проливати навіть чорнила, напр., за теперішню літературу українську, не знайдете.
Ви, напр, ображаєтесь тим, що заборонили в Росії «Зорю» і «Дзвінок», і я, звісно, ображаюсь, але по совісті можу про це говорити лишень в такій формі навіть такі пусті по змісту видання заборонили — єдино за слово українське! Візьміть, напр, «Зорю» за 1893 р. і побачите, що вся вона була заповнена пустою повістю Нечуя, безпорадною драмою Старицького і працею цроф. Огоновського2 про речі, котрі далеко ліпше виложені в «Истор[ии] русской этнографии» Пишна,
А що було в «Дзвінку», то навіть пам’ятати важко. Одно лишень вражіння в мене зосталось, що в редакторів і сотрудників нема до цього діла, ні дотепу, ні фахового образования, ні плану видання.
Хто-небудь скаже, що цензура російська вже була б давно . .. не потерпіла ліпших видань (Ви майже те й кажете), — ну, так цим, власне, вся суть діла і порішена.	
Коли українські писателі дійсно мають що сказати світові сильне і нове, то нехай просто закладають в Галичині науково-літературні товариства (не з головою ренегатом і
єзуїтом, як Товариство] їм. Шевченка, і не з попівською цензурою, як «Просвіта») і журнали, котрі 6 не звертали увагу на російську} цензуру. На перших йорах було б важкенько вдержувати такі товариства і журнали, хоч, може, коли б повернути на це хоч ті гроші, котрі проїдаються щороку в честь Тараса, то можна 6 було покрити половину видатків. Звісно, нелегко б було і перевозити заборонені в Росії видання через границю, але зовсім не неможливо. Та в усякім разі вони б служили тому, щоб дійсно просвіщати все ж таки ЗУг мільйона синів нашого ж народу, австрійських русинів. Та дійсно свіже, талановите, те, що одповіда хоч одним боком потребам громади, знайшло б собі дорогу і в Росію. Цензура не перешкодила всій письменній Росії вивчити напам’ять «Горе от ума». Шевченків «Сон» і «Кавказ» читали більше тоді, коли вони ходили в рукописях, бо тоді вони більше відповідали літературному смаку публіки, ніж тоді, коли вони були напечатаю хоч за границею. І тепер все-таки вся Росія чита в рукописях і заграничних виданнях заборонені цензурою твори гр[афа] А. Толстого, бо вони, хоч з приміткою містики і чудацтва, все-таки понадають в демократичний, гуманний і противоцерковний настрій публіки. Так само було б і з свіжими українськими творами.
Про політичну діяльність у Росії я говорити не зважуюсь, а надто з молодіжжю, бо я був завше противний завчасовій політичній акції молодіжі, котра мусить перш усього набути собі загальне (в тім числі і політичне) образования і спеціальні відомості, щоб з ними жити в громадь Та все-таки одно я маю право сказати, що нічого себе обманювати: поки в Росії не буде політичної волі, доти український рух не буде мати там серйозного ґрунту. Політична ж воля в Росії не може бути осягнута інакше, як спільною акцією всіх її освічених народів. Тож і українолюбцям треба кинути надії, що вони
можуть чогось осягнути безполітичною культурною працею, 211 а рівно надії на Австрію. Це все маніловщина, за котрою ховається певна доля чичиковщини.
Тож українцям зостається або терпіти, або ставати перше . до пропаганди, а далі до акції в цілях політичної вольності в Росії. Поки ж що треба їм підпирати демократичну полі-тику в Галичині, політику радикалів. Говорячи таке, я зовсім не думаю ідеалізувати галицьких радикалів. Вони можуть мати тисячі хиб, та діло не в них, а в принципах радикалізму, котрі одні можуть одповідати інтересам нашої плебейської нації і котрі лишень новіша європейська форма всього живого, що думалось і робилось на Україні з XVI ст.: в повстаннях народних, в Запоріжжі, в обществі «Соединенньх славян», в Шевченку і братстві Кириловськім, в більш образования кружках хлопоманів і українофілів 1860-70-х років і т. д. Галичина тепер — єдиний куток України, де інтелігенція може стати прямо перед масами і попробувати передати їм свої науково-поступові думки, організувати їх для боротьби за свої власні інтереси. Тут може бути зроблена ясна проба того, чого варті українські національно-демократичні і поступові тенденції. Проба та не може зостатись без послідків і в Росії. Уже і тепер маленькі результати, осягнуті галицькими радикалами, напр., віча народні, возвіщаються депешами телеграфних агентств на всю Європу і проходять і в усі газети російські Уже і тепер про радикальний рух галицький писано було в російських часописах більше, ніж про що-небудь українське за цілі 10-15 років. Коли в Галичині виробиться численна свідома українська демократія — світ заговорить про неї дужче і українством заінтересуються і в Росії не лишень самі тісні кружки, а вся освічена громада І купи людей з неї захотять бачити те ж саме і в себе. Коли ж цього захоче численна частина освіченої громади, то вже чи тим, чи другим способом вона того доб’ється.
Ось де правдиві ліки на наше теперішнє горе!
Лишень тоді, коли ми покажемо свою силу хоч на частині своєї землі, зверне на нас увагу і Європа. Наївно ждати, щоб загал людей, навіть найгуманшших, турбовався з-за других лишень того, що їх б’ють. Мало хіба кого б’ють на земній кулі?! Люди їнтересуються звичайно лишень тими, хто одбивається — і таким лишень звичайно і помагають.
