СПРАВА ПРО ТРУП
«Так, ви, т. Михасю, мусите зникнути»
З дружнього листа «групи АРМУ» до М. Семенка
1. ДО ХАРКІВСЬКОГО ОКРПРОКУРОРА
Довожу до вашого відому, що днями на розі двох вулиць м. Харкова знайдено трупа невідомої людини. Зросту низького, брюнет, кучерявий, можливо, хінець, можливо папуас, некрасивий. У кишенях не знайдено нічого,
крім документів на ім’я Семенка М . В., боргових розписок і листа, що текст до цього додається. Невідомого вбито за допомогою якогось дуже тупого предмету, щось на
зразок грубого альманаху, формату «Літературного ярмарку» . Шматки позолоти, шматок генеральського погону, німб якогось церковного святого й трошки робітничо-селянських сліз навколо місця вбивства припускає версію додаткову — що за знаряддя до вбивства послужив
якийсь малюнок продукції АРМУ. Розшук провадиться. Нарслід Н. Н.
2. КОПІЯ ЛИСТА, ЗНАЙДЕНОГО
В КИШЕНІ ТРУПА
«Тов. Михайле! Ви мусите дуже уважно поставитися до цього листа. Ви знаєте, що я вже кілька разів рятував Вас від наглої смерти. Одного разу це трапилося,
коли вас ледве не переїхала бочка асенізації. Але на цей
раз небезпека далеко більша за якусь бочку з асенізацією; справа ходить за такий, незрівняно загрозливіший
предмет, як лист «групи армістів» до Вас, видрукований
у № 7 позагрупового альманаху групи Хвильового «Літературний ярмарок».
Безперечно, після цього листа Вам доведеться загинути: недарма ж автори листа настирливо просять Вас зробити їм цю невеличку послугу.
Але спочатку дозвольте зупинитися на листі.
Що ж являє собою цей «лист» бойчукістів-армістів,
богомазів, святоробів, євангелістів сьомого дня й інших,
пробачте на виразі, одставної кози барабанщиків?
Насамперед це лист принципових незнайок, людей,
що кидають свою робітничо-самаритянську мазню лише
тоді, коли їм треба написати такі жалюгідні клявзи, як
та, що про неї я тут пишу. Подивіться лишень: насмілюючись судити «НҐ», вони напочатку пишуть: «Ми мало читали ваш журнал, бо його нудно читати». Значить, вони
не знають, про що пишуть. Проте їхні картини, всі ці мадонни в червоних хустинках, робітничо-селянські архангели і інш., прекрасно відомі нам, і ми, сподіваюся, в майбутньому не забудемо подати на контроль мас їхні назадницькі, мракобісні вправи з тим, щоб наше суспільство
швидше розібралося в бойчук-баптистських брехнях.
Закидають нам армісти, що спочатку, мовляв, були
ми за знищення мистецтв, тепер, мовляв, за мистецтва,
й що це є «діялектика» (в лапках). Але звідки ви це можете знати, раз ви вивчали лише біографію М . Семенка і
«мало читали наш нудний журнал» ? Хай наша робота не
подобається нашим єпархіальним опонентам, хай вони
не розуміють нашої діялектики — тим гірше для них, але
вони дурно захищають своє мистецтво від нас. Мистецтва
в них немає ніякого: вони слідом за Бойчуком копіюють
релігійні малюнки, взяті на прокат з Святої Софії, наліплюють на тарілки з написом «пролетарі усіх країн, єднайтеся» архангелів, всунувши їм у руки по серпу й молоту, і вважають, що це зійде під пролетарське мистецтво.
У жалюгідному листі наших автокефалістів є ще про наш
бльок з ВУСПП’ом. Не подобається він армістам, як попові антирелігійна пропаґанда. І от вони обвинувачують
нас у безпринциповості, мовляв, це нещирий хід. Дозвольте їх спитати: а блок « Б ерезоля » з «Пролітпеном » ,
з АРМУ, з Поліщуком — це теж нещирий хід? Навряд,
це бойове розташування клясових спільників. Ви мусите зникнути, кажуть вони Вам. Це значить: можуть з-за
рогу забити, або вжити якісь православні засоби, наговорів, «змазати», сонне коріння з заговором підсипати,
або ще щось інше.
Привіт. Сподіваюся, що лист дійде до Вас живого, Ви
напишете мені відповідь і вживете всіх заходів щодо самоохорони. Тоді ми напишемо лист до армістів, де буде
витримана в їхньому стилі «отходна»:
«Упокой, господи, душу усопших рабов твоих подобно
тому, как давно упокоилося ихнее искусство и подаждь
ям на том свете хорошую лавру, чтоб бьіло им возможно
на стенах ее применить своє вьісокое, тобой ниспосланное, искусство».
Але я боюся, що й господь Бог на тому світі вже має
прогресивніші мистецькі смаки, ніж сьогоднішні армісти.
Рад.-турецький кордон. Село Аджарі-Цхалі.
Ол. Полторацький
3. У КИШЕНЯХ КОСТЮМУ ЗАБИТОГО
ЗНАЙДЕНО ЧЕРНЕТКУ ВІДПОВІДІ
НА ЛИСТА
Шановний товаришу Полторацький! Листа Вашого
одержав і хочу Вам зараз же й відповісти. № 7 «Літярмарку» читав і я, по своїй давній звичці читати все, щоб
бути в курсі нашого сучасного як життя, так і животіння, хоч цей «Ярмарок» і є орган дядька Тараса з Полтавщини з відповідним колом малоросійських читачів. Думаю, що безнадійна справа відповідати їм по суті їхнього
листа. Ми вже почали в «Новій ґенерації» і мусимо продовжувати далі викривання цієї антикультурної й реакційної течії в малярстві — «бойчукізму». По громадській
лінії треба нам викривати їхню спекуляцію на пролетаріаті і соціалізмі. На нашому київському диспуті, як Ви
пригадуєте, проти нас виступали гр.гр. Седляр і Врона.
Але нам же відомий їхній підход до нас. Адже не хто інший, як бойчуківський компілятор горшкомаз Седляр
років півтора тому хотів пролізти з своїм бойчукізмом
і до нас в НҐ, сподіваючись на нашу «безпринципність»
і «некультурність». Тоді «Нова ґенерація» не була безпринципна,
 а хороша, бо про бойчукізм не встигла висловитися. Моя біографія, з такою точністю подана в їх листі в № 7 «Літярмарку», а також уся моя «діялектика»,
була ж і тоді відома цій корисній і дотепній величині в
українській культурі. Але все ж таки це не пошкодило
Седлярові надіслати до нашої редакції статтю з ілюстраціями, яку ми з тріском не надрукували. Ви самі бачили, з якими фізіономіями ці діячі, Врона і Седляр, виходили після диспуту з колонної залі київського палацу Праці після моєї відповіді на їхні бездарні виступи;
Ясно, що після цього таким тонким людям, як вони, годі
було й думати про якийсь сон. Підписавши, як боягузи,
свого листа «групою армівців» (а чому не просто «бойчукістів», адже в арму є й порядні робітники), вони надіслали його до редакції відомого дядька Тараса, що влітку торгує медяниками й ловить коропів, а взимку редагує «Літярмарок».
Одно мене непокоїть, дорогий Полторацький, і прошу Вас серйозно віднестися до дальшої частини мого
листа. Ви помітили, що дядько Тарас не вплів цього листа в свою редакційну інтермедію, таким чином наче ізолювавшись і від листа, й від бойчукістів. Я почав думати, що б це могло означати? І прийшов до єдиного висновку: дядько Тарас, як розумний чоловічок, та ще й не
нажившись на світі, не хоче «звичайно, не фізіологічно» вмирати. Дядько Тарас злякався. І тут — слухайте,
т. Полторацький, — злякався і я. Мені ж теж хочеться
жити. У мене є діти. Ще навіть том перший повної збірки моїх творів не закінчився друком. Я цієї осени тільки
перебираюся до будинку письменників «Слово» і тільки
хочу розпочати справжнє життя, щоб «у комфорті спочити нарешті після своєї діялектики». Признаюсь Вам,
т. Полторацький, я теж не спав два дні. Я згадав, як Ви
раз врятували мене від бочки з асенізацією. Це вже було
знаменіє неба. А що буде зараз? Адже натяки ясні. Мені
трохи соромно, але я прошу у Вас поради — що його робити? Ще на початку цього листа я храбрився і виклав
наш давній плян — розпочати систематичне висвітлення бойчукізму в нашому журналі. А зараз прошу у Вас
негайної відповіді — чи не передчасно ми беремося за
цю справу? Чи не зачекати, щоб хтось інший взявся за
цю небезпечну роботу? Адже в нас є інші проблеми, які
вільно можна розв’язувати в НҐ. Зденервований, пишу
я Вам цього листа. Ваші побоювання, бачу, не безпідставні. Я хожу і трушусь, як заєць. Я боюсь ходити понад
 Лопанню, бо можуть втопити. Я повертаюсь додому
о 7-й вечора. Я думаю — чи не запертись і мені в чулані,
як блаженної пам’яти Малахій, і чи не написати на свободі пару томів ліричних віршів. — А взагалі — рятуйте, рятуйте, рятуйте. Жду на Ваш негайний приїзд. Ваш
Михайль Семенко.
Фотографові, що випадково був присутній під час убивства
М. В. Семенка, пощастило сфотоґрафувати цей трагічний момент. Дійсно, він трохи нагадує відому ікону мученичества Святої Варвари Великомучениці, але це лише зайвий раз підкреслює, що убивство зроблено з високою метою для блага усього
людства і во славу Божію.
4. НЕКРОЛЬОҐ З ПРИВОДУ СМЕРТИ
М.В. СЕМЕНКА
МИХАЙЛЬ ВАСИЛЬОВИЧ СЕМЕНКО
(Некрольоґ)
Вмер!
Вмер Михайль!
Вмер Михайль Васильович!
Вмер Михайль Васильович Семенко!
Вмер батько наш М. В. Семенко!
Вмер Михась!
Вмер наглою смертю від руки злого убивці, що з-за рогу
однієї вулиці на другій дуже тупим предметом вдарив його по голові.
Це «діялектика».
(Звичайно, «діялектика» не предмет, яким ударено і
не та особа, що вдарила).
Був собі чоловік. Жила собі людина.
І не стало чоловіка. І не стало людини.
Це «діялектика».
А ще не так давно, в № 7 «Літярмарку», було вміщено відґрупи «армістів» одвертого листадонього. І навіть
людина не спромоглася відповісти на того листа.
Адже ці «армісти» були його ліпшими друзями. І ті,
хто цьому не вірить, може перевірити.
З цього листа всі довідаються, що він (не лист, а Михайль Васильович) був нашим ідеольоґом.
Скільки в цьому гіркої правди! Якби тільки хто
знав!
Так, він був, на жаль, нашим ідеольоґом. А тепер, на
щастя наше й нещастя «армістів», він умер.
А скільки він нам, хлопцям, лиха, а їм добра зробив!
Це ж він вигадав «панфутуристичну систему мистецтв», на наше лихо. І тепер, дякуючи їй (системі), ми
мусимо не погоджуватися з такими симпатичними й дотепними людьми, як «армісти» — веселі хлопці і справжні українці.
Ну й чого було небіжчикові вигадувати її?
Жили собі люди спокійненько.
Ходили щосуботи та щонеділі до церкви, щопонеділка та середи — до драмтеатру, щовівторка та п’ятниці —
до опери, щочетверга та неділі вечера — до оперети, раз
на місяць — на виставку картин (якщо була, а як ні —
передплачували «Возрождение»), в церкві любовалися,
крім молитви Божої, з найкращих зразків малярства.
Коли раптом Революція, та ще й Жовтнева. І тут вже
пішло.
З’ явився він, М. В. Семенко. Зібрав коло себе цілу
юрбу хлопців, таких, як і сам, пройдисвітів, і почав руйнувати все хороше, все чисте, все святе. Почав вигадувати якийсь немарксистський матеріялізм, а потім і ленінізм («діялектика»), почав застосовувати їх на фронті
культурного будівництва.
Але ж усім відомо, й добре відомо, що мистецтво є не
що інше, як творчість людей, «одаренньїх свьшіе», що
мистецтво є творчість «душі».
Він кощунствував, а ті посіпаки, що зібралися біля
нього, як колись «опрічнікі» коло великого царя Івана Грозного, озброївшись (так вони думали й думають!)
марксизмом, почали нищити мистецтво, та ще те святе
мистецтво, що пішло від святої ікони.
Вони пішли війною блюзнірською на такі перли мистецтва, як відомі картини відомого артиста-маляра Бой чука та
його апостолів — Врону і Седляра. Кожна картина й фреска їхня завжди нагадує вам у наші блюзнірські часи життя
святих угодників Божих, Матір Божу і навіть самого Ісуса
Христа. А це ж усе призначено для того, щоб виховати робітника (раз усі говорять про робітників) як людину, що боялася б Бога, розбудити найкращі почуття робітничої душі.
Мало того, вони пішли війною на «Березіль», театр,
що подає найкращі зразки західньо-европейської культури. Спочатку вони підпирали цей театр, називали його
своїм, лівим, але потім, коли цей «Театр ім. В. Інкіжинова» став на твердий ґрунт і відмовився від непроханих
услужливих друзів, вони страшно образилися і почали
проти нього непристойну кампанію.
І т. ін., і т. ін.
Я не можу далі писати. Серце моє (а може, «душа»..,
адже ж нефізіольоґічно Семенко зник, тепер можна) розривається на дрібні шматки. Кров’ ю обливається моя
душа і все астральне тіло, коли я пригадаю усі кривди,
що їх чинив небіжчик разом зі своєю опріччиною (як Бажан, Шкурупій і решта) таким поважним, таким чесним
борцям за велике, чисте, святе (набрати нонпарелем) Мистецтво (великими літерами).
Але хвала господеві (обов’ язково з маленької літери слово «господеві»), знайшлася людина, що врятувала світ і неньку Україну від цього розбишаки, від цього паливоди!
Кілька днів тому його тіло знайшли на розі двох вулиць Харкова.
І добре, що знайшли. Принаймні все ясно.
Тепер ми його поховаємо і нарешті зможемо над його
трупою зімкнути ряди і разом з «армістами» проспівати
«надгробноє риданіє» і «вічну пам’ять».
Спи собі здоровенький, хай земля тобі буде пухом.
А ми, твої учні, разом з тими, хто так любив тебе, нарешті спалимо усі твої теорії і під прапором АРМУ, Бойчука
і К почнемо без перешкод будувати велике, чисте, святе
(нонпареллю), П ролет арське (з великої літери) Мистецтво (теж з великої) на здобутках старої культури.
Т.т. Полторацький і Нарслідчий намагаються довести, що в смерті небіжчика винне АРМУ тим, що надрукувало в «Літярмарку» № 7 листа, і висувають навіть
пряме підозріння, що вдарено в голову тоді ще живого
Семенкового трупа тим самим «Літярмарком» № 7, але
це безсоромний «покльоп». Я рішуче відкидаю цю версію, бо знаю, що вони ніколи не насміляться на це піти.
І саме тому, що їм добре відомий карний кодекс, особливо стаття про «Покушение с негодньїми средствами», а
запідозрити Арму в тому, що воно «Літярмарком» забило Семенка, це те саме, що запідозрити Бойчука з апостолами в марксизмі.
5. ЗАУВАЖЕННЯ ВІД РЕДАКЦІЇ
Редакція доручила т. Сотникові Д ану, як найближчому приятелеві небіжчика, написати некрольоґа, але його
наболіла душа не видержала і він сказав багато таки гіркої і таки правди, що не личило б говорити на могилі вождя й ідеольоґа нашого журналу, але беручи на увагу ті обставини, що утворилися навколо подій останнього часу,
Редакція вважає за потрібне вмістити цього некрольоґа,
що все ж таки підсумовує життя небіжчика.
Що ж до фота, яке вміщено як картина вбивства
М. В. Семенка, то редакція останнім часом довідалася,
що то також інсинуація на адресу Армістів. То зовсім не
фото моменту убивства, а просто репродукція з відомої
картини бойчукіста Седляра «Росправа», що яскраво доводить «високу» майстерність цього майстра щодо майстерного запозичування у старих майстрів іконописі не
лише композиції, а й самого сюжету.
Від себе Р едакція може сказати тобі, дорогий небіжчику: спи спокійно, твої друзі з АРМУ і К° не сплять,
вони дбатимуть і за пролетарську культуру, і за твій спокій. Только в смерти желаннмй покой, а ти й не знав, дурак.
У найближчому часі Редакція скликає загальні збори своїх співробітників на предмет виборів нового вождя й ідеольоґа ґрупи та відповідального редактора «Нової ґенерації». Зважаючи на те, що за останній час програмові настрої («діялектика») нашої групи змінилися,
а після наглої й несподіваної смерти Семенка ми взагалі
можемо зідхнути вільніше й потроху забувати його «теорії» , Редакція в теперішньому складі висуває на головного редактора кандидатуру «проф.» Бойчука і пропонує
товаришам покищо обміркувати цю пропозицію. Амінь,
як казали в казаннях за добрих старих часів.
СПОГАДИ ПРО М. В. СЕМЕНКА
(Лист до М. М .Х .)
Миколо Михайловичу, ви випадково зустріли мене
біля Автокефальної церкви між жалібним натовпом,
що проводив труну з забитим бувшим поетом Семенком.
Ви говорили, що читали в газетах про звірський напад
якихсь містичних убивців на гр. Семенка й Вас зацікавило моє відношення до його і взагалі, а тепер Ви просите мене, як близького знайомого Семенка, написати Вам
про його все, що я знаю.
З великою охотою це зроблю, хоч мені і тяжко писати про цю трагічну людину.
Якось сумно і боляче — я ж так недавно його бачив
живим, веселим, повним енерґії, творчости, а тепер писати про «зниклого» важко... Вірте, сльози заважають
писати... І ось Семенко. Це людина малого зросту і під
час зустрічі з ним перше, що кидається в очі, це величезна шевелюра волосся, покрученого, як в негра. Коли
ви довго приглядаєтеся до нього, помічаєте пару косих
очей китайця,— я думаю, що це пояснюється тим, що
його мати довгий час жила — як не в Японії, так у Владівостоці. Одягався Семенко завжди з смаком, костюм,
що він його найбільше поважав, був світло-сірий і мав
на собі плями,— такий, який часто носять бувші греки
і турки в екзотичних кафе Одеси. Я і зараз уявляю, як
живого, Семенка в багатолюдному кафе, в сірому костюмі, без комірця, що їсть рахат-лукум і п’ є чорне кофе
по-турецькому...
На стінці проти мене висить портрет улюбленого
мого поета Пушкіна , роботи маляра К іпренського (не
Арму). Я кинув поглядом і помітив,— так, він мені нагадує Пушкіна , — такий зріст, ніс, лоб, чуб — тільки
у Пушкіна очі круглі, а в Семенка косі-прикосі. Що б
Ви мали уявлення про Семенка, посилаю Вам портрет
Пушкіна, що його рекомендую повісити проти себе, зажмурити очі і ви побачите Семенка, як живого.
Закінчив з портретом, тепер познайомлю вас з ним,
як громадським діячем, а також як з людиною. Щоправда, це важко зробити в листі тому, що великі справи не
вкладаються в маленький лист.
Семенко насамперед бунтар-революціонер, але не задля бунту, як такого, а як протестант проти законсервованих положень річей, Семенко бореться для революції,
його заколот для того, щоб замінити одну форму другою,
другу на іншу й так безкінечно — динаміка.
Ви запитаєте: для чого він це робить? Для того, щоб в
динаміці будувати більше, а більше будувати — бути багатшому. Семенко за широчінь форм — побуту — життя. Ось чому Семенко вічний футурист, ось чому Семенко вчора поет, сьогодні ідеолог комункульту, завтра знову поет і т. д.
Значіння Семенка величезне, особливо серед самоїдів, тому що він збуджує їх, піднімає в їх роздратовання навіть своїм існуванням і турботністю. Самоїди чухаються, потім зляться і все ж таки хоч від злости починають рухатися — динаміка.
Семенко, перебуваючи у повсякчасному рухові, дуже
швидко крутиться, а через це саме котиться — то на Марс,
то в Одесу, то на Місяць, то у Львів і т. д. і часто немов
змінює свої позиції відповідно часові.
Правда, час тоже рухається, час футурист, а тому в
їх і одні думки.
Семенко разом з часом революціонер, хай він змінює
свої смаки й позиції — він завжди попереду і ніколи не
пас задніх. В 1917 році Семенко був уже більшовиком.
1919 року видавав перший на Україні мистецький журнал «Мистецтво», в цьому ж році денікінці посадовили його в Лук’янівську в’язницю, де, за відсутністю тоді групи армівців, все таки не був забитим. 1921 р. Семенко
працює в Наркомзаксправ і підписує в Ризі мирний договір з поляками (цією великою політичною подією радянське суспільство повинно бути вдячним т. Бойчуку,
бо він ще тоді не організував Арму і Семенко міг працювати на користь миру всього світу).
В 1922 році організовує лівий фронт мистецтва на
Україні під назвою «Панфутуристи», «Комункульт»,
«Семафор у майбутнє», через що і відкидав все мистецтво, що має буржуазну ідеологію. Але не відкидав нові
форми. Семенко боровся з естетикою і попівством буржуазного митця і поета, і відкидаючи «мистецтво», сам
писав вірші.
Семенко заперечував естетику тої кляси, яка виховала «нікчемність» і церковне малярство, хоч би Бойчука,
Седляра. Семенко свідомо повстав проти Київської академії малярства, а через те, що побороти Київську епідемію в роки громадянської війни не зміг, через бльокаду, — природньо, тікав від майбутніх армівців на Марс
або Місяць, не пригадую. 1923—24 року Михайль, а не
Михасик, — Михась — це його син, дуже симпатичний,
як і його мати, шановна артистка Ужвій.
До речі, М. М., коли є можливість, так зверніться до
відповідної установи, а то й синок Ужвій може «зникнути» з бажання групи армівців, бо підкупленому вбивцеві
доручено «зникнути Михасю» і він (убивця) зможе продовжувати своє діло. Пожалійте!
З 1925 року М. Семенко був головним редактором у
ВУФКУ. Рік, коли ВУФКУ запросило найліпшого й талановитішого з молоді, а тепер найкращого режисера в
світі, Сашка Довженка.
В 1926 році організується АРМУ, і Семенко з Петрицьким збирали суспільну думку для підтримки виставки
АРМУ, що тоді організувалась у Харкові,— звичайно,
це була помилка одного і другого, тим більш, що не знали, що роблять. Це єдиний мінус у громадській роботі Семенка, але він як геніяльний організатор мистецтва
викупив свій гріх тим, що організував «Нову ґенерацію»,
яка будить багатьох, завжди висвітлює найновіші форми
побуту і мистецтва — його філософію і дає можливість говорити смілі, незалежні (в розумінні руху вперед) думки,
не дивлячись на те, що багатьом це неприємно і незвично, й цей журнал («Нова ґенерація») був причиною загибелі Семенка, тому що він глибоко принциповий у питаннях мистецтва, раз чи два написав гидливо-гумористично
про ангелів Бойчуківсько-Седлярської школи та відгукнувся на «разоблаченіє» худ. Пет рицького на «крапление карт» господином Вроною. На цьому й кінчається корисна й потрібна для Соціялістичної Республіки робота
Михайла Семенка.
Декілька рядків про Семенка як людину,— людина,
як я вже говорив, він був низького росту,— винити за це
його не можна, тому що тут є об’єктивні причини. Зате
хоч на зріст не вийшов, але характер цілком вдався, а також інші якості Семенка варті вивчення. Особливо рекомендується близькозорим, що втонули у вивченні життя
святих групи Б ойчуківсько-Вронівського АРМУ.
Семенко завжди повертав борги приятелям, платив
точно аліменти, ніколи не замотує гонорари своїх співробітників.
 Радіє, як дитина, кожному культурному здобуткові Радреспубліки. Хоч він і «відкидав мистецтво»
(звичайно, мистецтво мистецтву ріжниця), але був дуже
радий, коли вийшов мій — Петрицького — альбом «Театральні строї», бо знає, що це здобуток для нашої культури, а не ходив зубоскалити і писати протести, як це робили Седляр і Врона по благословінню Бойчука. А вже
коли Семенку що не подобалося, так він голосно протестував, за що його позбавляли не раз шматка паляниці і
чаю. Бувало густо, що він був голодним, за свої протести. У завершення всіх неприємностей, ще й «зник» назавжди
 для того, щоб група армівців могла видавати свої
вже про Седляра монографії і пропагувати іконопис, зняту зі стін Київської Печерської Лаври.
Семенка забито. Більше протестувати не буде... Залишається мені ще раз заплакати, пригадавши товариша-революціонера і готуватися також на славний шлях Семенка.
. . .
Спи, мій товариш у, спокійно до радісної зустрічі з армівцями у Крематорієві. Пам’ятай, що ми, твої приятелі,
не дозволимо малю вати тебе на іконах, я к червоного чорта, а коли армівці і забажають тебе намалювати, то ми винайдемо шляхи примусити їх намалю вати тебе по праву
руку самого преподобного митрополіта Шептицького.
