УРИВОК ІЗ «ПОВЕМИ ПРО ТЕ, ЯК ПОВСТАВ СВІТ І ЗАГИНУВ МИХАЙЛЬ СЕМЕНКО»
Великих див і страхіть зазнали наші подорожні,
перебуваючи холодну льодовикову добу, але нарешті настає
їй край, починається тепла доба, і, після несподіваної
зустрічі мандрівників із собіподібними, вони вирушили в
незнані доісторичні світи.
Дід:
Чи скоро ми проїдемо цю анахтемську
зиму?
Семенко:
Потерпіть трохи.
Холодно
самому
й
мені.
X . Вильовий:
Ой!
Донцов:
Що таке, пане добродію?
X. Вильовий:
Ой! І друга!
Винниченко:
Що з вами, колего?
X . Вильовий:
Аж двічі з носа капнуло..
Єпіскоп:
І в мене капнуло...
Дід:
Невже весна?
красна?
закосичена?..
Семенко:
Закапало
з
брудного
носа...
Винниченко:
Тепліє... Чудеса!
Донцов:
Кінець льодовиковій добі.
Єпіскоп:
Адам! Адам!
Всі:
Де?
Єпіскоп:
Та он із-за скелі дивіться яка чортяка
суне.
Винниченко:
Людина!..
Єпіскоп:
Свят! Свят! Свят!
Дід:
Ох ти ж Боже ж мій!..
Донцов:
Стійте!..
Власне, я вже забув, що хотів сказати...
Ага-да.
Панове!
Хто сказав — печерна людина?
Я вам одно скажу :
навіщо вам класова боротьба?
Аджеж у вас зараз НЕП,
і на людей стали похожі —
скоро ми з Европи подамо вам руку.
Але я не про те...
Властиво кажучи,
я хочу сказати:
чого жахатися?
Печерна людина ...
Хто сказав — печерна людина?
Що то є — печерна людина?
Про неї ж
і наш Михайль Грушевський
у 148-му томі своєї «Історії Українського
Народу»
на 3845-ій сторінці (другий стовпець)
говорить...
Печерна людина ? Пхе!
Та це ж свій чоловік!
Є різні печерні люди:
англійські печерні люди,
німецькі печерні люди,
японські печерні люди ...
Але ж це українець!
Ви можете вповні зрозуміти це слово ?
Це — українська печерна людина!
І коли навіть вона повстала з малпи,
як казав Дарвін,
то ... і малпй ж усякі бувають:
є китайські малпи,
є кацапські малпи,
є українські малпи.
власне — були.
Але ця печерна людина —
українська печерна людина,
і повстала вона
таки з нашої української
малпи.
Ця печерна людина —
ви подивіться на тип писку —
український предок наш.
Чого ж вам треба ще,
прошу, панове?
Єпіскоп:
Та коли так,
то воно
звичайно...
Дід:
Свій таки ж
чоловік.
Винниченко:
Значить,
всім ясно —
хай живе єдиний національний фронт!
Єпіскоп:
Св. Письму це не суперечить.
Дід:
Україна — понад усе!
Винниченко:
Ця печерна людина —
український предок наш.
Єпіскоп:
Ну, звичайно, коли укр ...
X. Вильовий:
А як же пролетаріят?
Важко розібратися,
а серце —
болить...
Хай живе український пролетаріят!..
Винниченко:
Отже, панове,
я маю один
проект.
Ходімте до купи, я
розкажу.
Дід:
А як же ви, пане Михайлю?
Семенко:
Ви там
говоріть,
посижу
біля машини
тут
я.
Винниченко:
Наші гасла:
хай живе про...
Хай живе народ!
X. Вильовий:
Як це так — народ ?
Який
такий — народ ?
Це дуже загальне гасло.
Єпіскоп:
Український народ, браття!
Винниченко:
Хай живе соціяльна ре...
Власне,
хай живе соціяльна та ще й
демократична республіка!..
Всі:
Сла-а-а-ава!!!
Донцов:
Але ми
здається
ухилилися в
бік...
Винниченко:
Отже, панове.
В цей високий момент
зустрічи з
рідною печерною людиною —
я пропоную
одноголосно обрати
одного з нас представником
скривджених
нащадків,
щоб цей представник міг
вшанувати
рідну печерну людину
і
в її
особі —
рідну українську малпу, —
вшанувати адресою
і
після короткої доповіди про
міжнародне і внутрішнє укрстановище —
поцілувати її.
Хто за Тараса Григоровича?
Всі.
Таким чином,
одноголосно обрано...
Але
кого ж, власне,
обрано?..
Д ід:
-
Тараса Григоровича.
Винниченко:
Як це воно так...
вийшло?..
X . Вильовий:
Там
щось
печерна людина хоче
сказати.
Винниченко:
Вельмишановний
предку наш...
Ми,
представни...Печерна людина:
0-го-га-го.
Е-ге-га-гей.
Гу-гу-грр-гу.
Винниченко:
Ми представники...
Людина:
1-гі-го-грр...
грр...
гррр...
Єпіскоп:
Ті-і —
кай!!!
Семенко:
Шапки тримайте.
позлітали
щоб
не.
Ледве врятувавшися від роздратованої печерної людини,
сміливі подорожні на деякий час осіли на континенті
Атлантіди, перебувши ввесь час її історії і бравши участь в
немаловажних подіях, що потрясали цю землю,
аж поки не вкрили її хвилі океану з усім населенням і
культурою, після чого мандрівники рушили
далі по дорозі часу...
Нова Генерація. — 1928. — М 5 ; 1927. — № 1,2.
