ЩЕ УРИВОК ІЗ «ПОВЕМИ ПРО ТЕ, ЯК ПОВСТАВ СВІТ І ЗАГИНУВ МИХАЙЛЬ СЕМЕНКО»
Експедиція в складі членів Всеукраїнської Філії
Міжнароднього Клубу винахідників-ексцентриків і
міжпланетної комунікації: М. Семенка, X. Вильового,
Дм. Донцова, В. Винниченка, Єпіскопа Укр.Автокеф.
церкви, укр. Діда-кооператора — на апараті часу за
командуванням М. Семенка переноситься в давно минулі
віки і, по можливості беручи участь у створенні світу, в
той же час спостерігає процес його повстання, обмінюючись
відповідними глибокодумними репліками.
Дід:
Не видно щось
Бога-творця і Святого
Духа.
Семенко:
Так,рух і
Туманність
більш
все.
Єпіскоп:
Як же без води ?
Дух Святий
носивсь над
водою.
Семенко:
Правда, з водою зле.
Не можу
нічого
зробити
але.
Єпіскоп:
Так і хочеться водички налити.
X . Вильовий:
Чи не видно
іще
Евро?
Дід:
Щось душно
стає
ДУ-
Винниченко:
А таки стає
ДУ-
Донцов:
А вогню! полум’я
 скрізь!
І як можуть зародитися
в полум’ї
провансальці
й инші
нації не?
X. Вильовий:
А, може, це Венера,
а не Земля?
Семенко:
Тра —
ляля.

Єпіскоп:
У книзі Буття так урочисто й
спокійно.
Чого воно крутиться
так
тут ?
Семенко:
Куля
земна
повстає
ж
це!
Донцов:
І без вас
бачу давно,
що це
земська
куля.
Гальо!
X. Вильовий:
Готова!
Куля!
Земна!
Дід:
То можна й сходити
вже?
Семенко:
Ні!
Зачекати краще,
доки проведуть
меридіяни й
парале.
Під’їхати
ближче
можна,
але...
Винниченко:
Я прошу
сло!..
Семенко:
Хто про ?
Нема.
Але говоріть коротко,
швидко,
зима
бо.
Винниченко:
Шановні товариші!
Перед на...
куля земна.
Дід:
Й ні
Душі.
Винниченко:
Як і всі,
я дуже ра...
Семенко:
Це вам не в Центральній
Зра...
Донцов:
Гальо! Я побачив
Укра!
Гальо! Гальо!
Дід:
А може то
здало?
X . Вильовий:
Вра!
Вра!
Вра! (Засоромлюється).
Винниченко:
Отже, я й хочу про це.
Семенко:
А,
бе,
це.
Винниченко:
Ви всі чули, мабуть,
про Айнштайна
й релятив-приндип?
X . Вильовий:
Хві!
Й про Цвайштайна
я
чув.
Винниченко:
Не лізь поперед батька
в пе...
Так от
мене наче вдарив
по голові
ціп.
X. Вильовий:
Вра!
Вра!
Гіп! (Засоромлюється).
Семенко:
При чому
ж
тут
народ?
Винниченко:
Так от —
поки нема народу —
я пропоную —
я пропоную —
я пропоную —
з самого початку світу повстання,
пропоную
я —
пропоную
я —
пропоную
я ----------
врятувати
Вкра.
X. Вильовий:
Вра!
Вра!
Вра ! ( Засоромлюється).
Дід:
Що?!
Єпіскоп:
Як?!
Семенко:
Атак.
Винниченко:
Доки немає укрнароду,
а є лише
укртериторія
(ми вже бачили її в біноклі)—
доки взагалі немає
ні людського роду,
ні історії,
ні Бокля
(все це буде пізніш) —
— я пропоную
— я пропоную
— я пропоную
зробити таке
раніш/
Семенко:
Універсалом
день
перевернути
в
ніч.
Донцов:
Будь ласка!
В чому річ?
В другий бік скерувати історію
й одразу ж відокремити
зарідки нашої
нації!
X. Вильовий:
Гаврика!
Великою
Вкраїнською
Стіною —
відгородитися
від инших
націй.
Тоді б до X X віку
ми були б першою
нацією.
Наша нація —
це ж прямо грація.
Єпіскоп:
А як же ваша Евро ?
X. Вильовий:
01
В Евро
можна прокласти
вузенький
коридор.
Донцов:
Right all!
Дід:
З Івропою я згодний.
Чували.
Не шкодить.
Єпіскоп:
А може одразу ж
оточить її
Укрокеаном?
X. Вильовий:
Доки ще нема інших
океанів?
Це правда.
Донцов:
На зразок Великої Британії?
Це було б непогано.
Винниченко:
Як в Англії.
Донцов:
Чому ж,
будь ласка.
Дід:
А українську мову —
залишимо?
Семенко:
Мо.
Мо.
Мо.
Мо,
мо,
мо,
мо. (Всі засоромлюються).
Єпіскоп:
Де це
ми
знахо?..
Семенко:
Навпроти
кулі
земно.
Донцов:
Дуже
зручна
дистанція.
Дід:
А чи скоро
станція?
X . Вильовий:
Спека.
Піт
лоба
тече
3.
А хустку забув дома.
Єпіскоп:
Що ж,
виходить, тоді й зими не було?
Семенко:
Иноді випадав сніг —
дурним
на голову.
А взагалі,
як бачите,
літо.
Дід:
Вода!
Семенко:
Да.
Да.
Да.
Да,
да,
да,
да.
X. Вильовий:
Вода ?
А й справді вода.
Єпіскоп:
Он з того краю, дивіться,
як
заливає.
Дід:
Може, націдити б
собі
трошки ?
Щось пересохло
в ро...
Донцов:
Це фантазія.
Давайте
одсунемося далі в світовий
простір.
X. Вильовий:
А то ще потопить
ще.
Єпіскоп:
А давайте справді одсунемось,
бо тінпература ту т!..
Донцов:
Володимире Кириловичу —
подивіться, як цікаво:
вогонь,
вода й
земля
зчепилися в стихійній боротьбі.
Порівнюючи з цим, що значить
боротьба клас!
Винниченко:
Гм... так.
Гм... ні.
Дід:
То заливає — то знов одходить.
То вогонь виприсне — то пара піде.
Кумедія!
І чого б я так сіпався ?
Сиділо б вже, де посадили.
Єпіскоп:
Чи ти ба, як виринає!..
Ліпилось, ліпилось — і знову
дірка.
Воно щось похоже і в книжках так
пишуть.
Дід:
А чи скоро вже тут хліб уродить?
Єпіскоп:
Ото хіба
засіяти
нікому.
X. Вильовий:
Тяжко, мабуть, тоді жилося!
Це ж іще здалеку —
а що там
робиться
ближче ?
Донцов:
Горотворчі
процеси потрясають
землю.
Дід:
Бідна Україно!
Єпіскоп:
Подивіться-но,
щось затівається на землі
нове!
Донцов:
Ми вступаємо в
мезозойську
еру!
X. Вильовий:
А ну дайте
сюди
телескоп!
Дід:
Ти ще туди підступись!
Боязко
щось
мені.
Єпіскоп:
Гетьте з своїм телескопом!
Я
боюсь...
Донцов:
До великих сил на землі
долучилося ще:
життя.
Винниченко:
Не на
смерть,
а на
живот боротьба йде.
І навпаки.
X. Вильовий:
Боротьба ?
Це цікаво.
Я теж боровся.
Донцов:
Це — війна,
Кожний рід тварин має волю
війни.
Звідси й повстали
нації.
Семенко:
Акації —
профанації —
профдезорганізації —
ації —
ції —
ії —
ї.
Донцов:
Хай живе воля
нац...
Що ви
хочете
ро ?..
Семенко:
На поверхнь землі
апарат
я
скеро...
Дід:
Шубовсть, дурний!
Я не хо...
Єпіскоп:
Я протесту —
у-гу-гу-гу-гууууу...
Семенко:
Предків
подивитися
тре...
X. Вильовий:
В мене —
те
бе
ц е!..
Кхе, кхе, кхе, кхе, кхе. ..
Донцов:
Шановний добродію,
Я волію
спостерігати
здалеку:
і так все ясно видно!
Винниченко:
Наші костюми
до тих обставин
пристосовані
не!
Де ж ваш марксизм!
X . Вильовий:
Ми не знаємо
тамтешньої
мови!
Дід:
О бо
бо
бо
Боже!..
Семенко:
Землю
емлю
млю
лю.
Донцов:
Ю.
Винниченко:
Ми падаєм!
Єпіскоп:
Нині одну
раба
тво!
Дід:
Свя!!!
Свя!!
Свя!
Чудернацька експедиція попадає на поверхнь землі в
час розквіту кайнозойської ери, в часи буйного розквіту
живинного царства, яке добре далося взнаки нашим
відважним подорожнім, аж поки не захопила їх льодовикова
доба, де їм трапилася можливість виявити ввесь свій
люд(ськ)(ян)ий патос європейців X X віку під час дії деякої
об’єктивної ситуації.
