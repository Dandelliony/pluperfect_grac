ПОТРІБНА РЕКОНСТРУКЦІЯ ПРОЛЕТАРСЬКОГО ФРОНТУ ЛІТЕРАТУРИ
Михайль Семенко
нова резолюція цк партії в справі пропролетарської літератури мусить, на мій погляд, чітко поставити питання про реконст рукцію літератури на новому етапі соціа лістичного будівництва, треба б підкреслити нові темпи
наших років, що вимагають відповідного перешикування
на літературному фронті, що в свою чергу вимагає наголосу на новій творчій психіці письменників і читачів —
пролетарських письменників і пролетарських читачів;
треба звернути увагу на те, що робітничий читач в основних своїх кадрах (цебто, саме тих, що потребують своєї літератури), як будівник соціалізму, в основному живе
в інших темпах і в іншій психологічній обстановці, ніж
сучасний пересічний пролетарський письменник (так
само ж будівник соціялізму), коли судити по пересічній
лінії сучасної пролетарської літератури, щодо цього споживач може випередити свого продуцента, і на це треба
заздалегідь звернути увагу в резолюції цк. справа культурної революції форсуєт ься в масах, і треба, щоб пролетарська література була в аванґарді, а не в хвості в цьому процесі, бо жива людина міняється з кожним роком,
і бути в темпі цих змін, і бути керівником цих змін — це
і є завдання реконструктивної доби, нема чого боятися
певної схематичности — треба боятися зайвого психологізму, що стримує наш темп.
клясово-витримані письменники, але примітивні в своїй виробничо-творчій кваліфікації, синонімізуючи учобу над клясиками й пролетарську літературу, можуть вже й тепер свого читача не задовольнити, це вимагає наголосу на потребі психологічного й формального
ув’язання художньої роботи письменника із загальними
психологічними устремліннями нашої доби й установкою
на близький соціялізм.
завдання літератури в цьому процесі, як ніколи, важливе — взяти курс на активність, збуджуючи активність
читача — будівника соціялізму в своїй професії.
щодо цього, треба б зважити досвід, набутий, так званою, лефівською роботою в союзних республіках, відповідно з’ясувавши перейдені етапи, як історичні джерела
і шляхи, щодо цього, на мій погляд, не тільки в усрр, а і
в рсфрр і в грузії самі лефівці (у нас б. лефівці) розпочали свій реконструктивний період, що мусить закінчитися якраз за найбільшої допомоги партії, про що і треба б,
на мою думку, згадати в резолюції цк партії, помилкою
було б, на мій погляд, ставити тут питання так, щоб такі
новоутворення скеровувати до влиття в вусп п, а треба
дати їм змогу, забезпечивши партійним керівництвом,
допомогти пройти самостійний шлях, сприяючи найтіснішим бльокам таких лефівських (у нас комун культівських, що зобов’язує) організацій з вуспп-ами по союзних республіках.
самостійні селянські літорганізації письменників,
як наш «плуг», крім, може, ще тимчасового проміжного значіння, на мою думку, пережили себе, і в часи рішучої реконструкції села, коли цілі округи переходять на
колективи, такі організації, та ще за здебільшого слабих
кадрів і керівництва, та ще при небезпеці літературної
ремінісценції, що є властива і загрожує взагалі кожній
літорганізації. вони можуть несамохіть обернутися в консерват ивні апарати, що гальмуватимуть або перешкоджатимуть реконструкції нового «села», тут селянську
колишню роботу мусять розвивати саме звичайні пролетарські літорганізації, цебто вуспп-и і вускк-и.
потрібна реконструкція пролетарського фронту літератури.
