ДО ПОСТАНОВКИ ПИТАННЯ ПРО ДО ПОСТАНОВКИ ПИТАННЯ ПРО НА 3-МУ ФРОНТІ (Фрагменти)
Михайль Семенко
...Теорія аналогій, побудована на ґрунті ленінізму,
мусить зробитися тою найвищою дисципліною, що моністично поєднувала-б усі висновки синтезованих наук
новою «наукою наук», яка стала вищою наукою діялектики, про що говорив ще К. Маркс, і яка мала-б своїм завданням не тільки пояснювати світові явища в їх «політиці» (що в дійсності є приватним завданням окремих
наук), але одночасно мала-б своєю метою — підкорити
одній конкретній формулі всі дані окремих наук і спеціялізованих дисциплін, після відшукання нормалістичних виявів їх (...)
...Таким чином, в цілому, як перший постулат теорії
аналогій, що є динамічним означенням теорії культів, і
як найбільший математичний висновок революційного
марксизму, картина космосу вкладається в таку закономірну послідовність:
деструкція й конструкція в математиці й фізиці,
деструкція й конструкція в природознавстві й біології,
де- й кон- в історії суспільства,
де- й кон- в культурі й побуті,
де- й кон- в елементах культури, напр., в релігії, мистецтві, філософії, техніці і т. д. (культи),
де- й кон- в елементах культу, напр., в поезії, театрі,
музиці і т. д.,
де- й кон- в ідеології (надбудова кожного культу зокрема й спільний зв’ язуючий елемент всіх культів),
де- й кон- фактури (спеціяльний елемент кожного
культу зокрема й спільна база всіх культів разом),
де- й кон- елементів фактури кожного окремого культу (напр., де- й кон-форми, де- й кон- змісту в мистецтві
Іт. д.),
де- й кон- елементів форми, напр., метру чи ритму і
т. д.
Ця одноманітна схема, будучи поширена по всьому розгалуженню людського знання, діяльности й праци, вичерпує питання про наукову філософію, наукову
теорію, наукову практику.
Найголовніший практичний висновок цієї точки
погляду виявляється в тому, що вона цілком змінює
й постановку питання у вивченні надбудов людського
суспільства, бо вона тягне за собою, підставляючи здобуті
й вивірені заходи в одній галузі, після закону аналогій,
на другі, встановлення точної тактики, об’ єктивної
практики й математичної політики. Підход до вивчення ідеологічних явищ з боку теорії аналогій і теорії
культів, що з неї випливає, усуває всяку можливість
суб’ єктивізації, бо всі засади цієї точки погляду з
орієнтацією на мету, з цілевою установкою на майбутнє,
що є основною засадою тактики революційного марксизму, спираються на безкласове суспільство, безкласове
об’єктивне знання (установка на комунізм1).
... Повертаючи в бік об’єктивного знання й об’єктивної
політики (акції), ми досягаємо надзвичайних практичних
наслідків: точного знання й раціоналізованої діяльности,
звичайно в тих межах, в яких знаходиться в даний момент взагалі пізнавчай «творча» (продукційна, політична)
здатність сучасного людського організму й сучасного
людського колективу. Хочеться сказати — ми доходимо до фізіологічного, в межах певного природнього стану знання, яке оперує лише конкретним і зримим матеріялом
й усуває в далеке минуле інтуїтивне, інстинктивне,
трансцендентально-метафізичне знання, або вірніше —
феномен знання, фундамент епохи «творчости», що розвивала й живила так зв. «духовний світ» людства.
Для наукової фіксації теорії об’єктивних аналогій
потрібно: встановити переходи, зв’язки й точки
діткнення макрокосму й мікрокосму, органічного й
неорганічного, суб’єктивного й об’єктивного, фізіології
й психології (в цих межах новітні досягнення й перспективи, які означуються висновками з релятив-
принципу Ейнштейна, нових ідей біології, фізики й
хемії, працями і теоріями акад. Павлова, Фрейда, що
торкаються встановлення моста між базою й надбудовою, відмолоджування й ин. винаходи, — можна розглядати, як конкретний матеріял до зовсім нових обріїв, за
допомогою якого вищеперелічені проблеми близькі до
свого розв’язання), математики й економіки, соціології
й економічної політики (знайдено Марксом і Енгельсом, аритметично зафіксовано Леніним), економіки й
ідеології, економічної політики й ідеологічної політики
(вичерпуючі дані що-до цього дає Леніністична система й дальше поглиблення матеріялістичного розуміння
історії, що в цих межах посувається й теоретична робота
 Асоціації «Комункульт»)1.
...Культура в цілому складається з ідеології (надбудови — напр., патріярхальна, феодальна, капіталістична,
комуністична ідеології) й фактури (база — продукційний
стан, господарча форма, напр. натуральне господарство,
кріпацьке господарство, торговельний капітал, промисловий капітал, державний капітал, комунізм).
...Цеб-то: культура є комплекс релігійного, мистецького, наукового (духовна культура), і розвиток, розгортання культури відбувається саме в такому її многоцвітному
вигляді — вся ця система, як ціле, рухається вперед.
...Необхідно зуміти розщепити складові часті культури, вивчити закони співжиття, співвідношення й
взаємовідношення культів між собою, щоб опреділити
їхній характер в часі, їхню кавзальну природу й конкретне призначення, щоб на підставі прикладення
наслідків цього аналізу до картини змін культу в його
історії, на тлі змін в історії господарчих форм, побачити
й переконатися, як одмирають, одриваються иноді або
будуть одриватися цілі культи, що мають тисячолітню
історію, коли надійде невтралізуюча зміна в господарчому
 розвиткові.
...В цьому розумінні кожний культ має в собі цілком
певний ідеологічний напрям, і зрештою — класовий заряд,
яким культ посувається вперед, причому, діялектично,
ідеологія впливає на поступовість процесу культу, дає напрям і відповідну компетенцію й орієнтацію діячеві культу, як організаторові акції (продукції, творчости). Формула: діяч є виразник даної суспільної й класової психології
чи суспільної й класової свідомости.
...Ідеологія, в її активному значінні, є вираз (символ,
термін) для комплексу синтезованих діючих сил культу,
що їх виявляють такі типові чинники:
а)
творчий імпульс, імпульс винахідливости (підсвідомо-інтуїтивна частина процесу продукції);
в) біо-соціологічні підвалини розумового виробництва (психологія творчости: расова, національна,
інтернаціонально-буржуазна, дрібнобуржуазна, «аполітичноміщанська, індивідуалістична, колективістична);
с)
вплив суміжних ідеологій і фактур, — вплив
суміжних культів (напр., на мистецтво — релігії,
науки, техніки... й навпаки, — вплив «стихій» —
індустріяльна, селянська, — вплив соціяльно-політичних чинників — ідеологія більшовицька, реформистська, народницька, анархістична і т. д.).
...Коли ідеологія є момент, зв’ язуючий культи, то
фактура, цеб-то вся решта в змісті культу, відріжняє,
замикає, специфізує культи, вона ріжна для ріжних
культів, вона власно є те, що дає конкретний, річевий
зміст культам, опреділює їхню суть і дозволяє розмежовувати, відріжняти один культ від другого.
.. .Коли ідеологія й фактура є статичне означення культури, то процес деструкції й конструкції є динамічний
вираз її.
Цікаво підійти до вивчення законів деструкції й
конструкції з точки погляду окремого культу, щоб
кінець-кінцем одержати повну картину діяльности цих
законів в їх узагальненнях, виявити їхнє значіння для
цілої системи культури.
...Комуністична культура, в аспекті теорії культів,
мусить бути в цілому конструктивна. Основним завданням ідеологічної боротьби в переходову до комунізму
добу є — перебороти, перемогти, усунути як шкідливий
актив, всі культи й елементи їх, з їхньою ідеологією, —
що є завжди упертіша й консервативніша, — усунути всі
деструктивні галузі, які зараз існують.
...Нам треба висунути й обґрунтувати тут лише те
представлення про ці категорії культури — науку й
техніку, — що після нього, з одного боку, вони зливаються в один комплекс наукотехніки, а з другого боку,
— будучи гегемоном у всім комплексі культури даної
доби, розподіляються на численні галузі в житті й побуті,
становлючи таким чином всю ріжноманітність і вичерпуючу многовидість, якої буде вимагати комуністичне
суспільство й людина цього суспільства.
...Наукотехніка стає тою віссю культурного фронту,
яка пронизує весь стовбур суспільного існування, що проходить через такі станції:
а) біологічне,
б)праця,
c) виробництво,
d) побут,
e) наукотехніка.
... Мистецтво, як організм, тим часом завершило коло
свого розвитку, соціяльно-практичне значіння його порушилося в бік атрофування, як непотрібного за нових
обставин явища.
Мистецтво, як культ, із захованим у ньому перманентним, але тимчасовим, процесом — конструкції й деструкції — в нашу добу вже лежить на деструктивній половині відносно цілої культури в її потенціяльній конструкції й переживає останню фазу деструкції відносно самого
себе в загальному маштабі.
Коли хочете, спреведливіше буде сказати, що мистецтво в цілому є буржуазне, оскільки все воно є тільки спадщина, якою можна тільки скористати, і що пролетарського мистецтва, коли розуміти це останнє, як
мистецтво комуністичного суспільства, або для сучасности — що носителем його буде пролетаріят, зовсім не
буде й немає.
...Але мистецтво ліквідується не одразу в усіх своїх
складових частинах, галузях мистецтва. Поволі відпадають одно за другим віджилі кільця його системи. Відбувається процес зміщення фактур, розкладу одних елементів мистецтва, збагачення других, входження одних
родів мистецтв у другі, взаємна боротьба, деструкція й
конструкція ріжних галузів в середині комплексу їх, в середині цілого культу, в середині мистецтва як такого.
Ця картина життя окремого культу аналогічна картині процесів, що відбуваються в цілій системі культури.
Фактура кожного культу, в тому числі й мистецтва,
розбиває культ на кілька підкультів, які являють собою
свої окремі підсистеми, з такими же складними взаємовідношеннями, як це ми бачимо і в системі комплексу
культів, у культурі.
Мистецтво в своїй фактурі поділяється, теж спеціальними фактурними ознаками, на ріжні галузі, підкульти,
підсистеми окремих мистецтв — поезія, проза, театр, малярство, музика, архітектура і т п., і кожна з цих галузів має свою, своєрідну фактуру, що відокремлює й обособлює ці галузі одну від другої.
.. .Але деструктивний процес мистецтва можна вважати остаточно не завершеним. Де-які галузі його ще виявляють ознаки життя, що може встановити питання про
використання екструктування їх в часи розслоєння мас,
в переходові часи диктатури пролетаріяту.
.. .Отже, мистецтво, як деструктивний в цілому культ,
вимагає:
1) Застосовання конструкції, цеб-то ужиття конструктивної природи засобу, або инакше — шлях органічної
боротьби з мистецтвом. Цей шлях полягає в тому, що він
паралізує основний імпульс мистецтва — «творчість» —
способом протиставлення протилежного джерела — конструктивносте, винахідливости, що є підвалиною культу техніки. З-під мистецтва, як божественної зсерединної
творчості, вибивається ідеалістичний ґрунт і розвіюється специфічна «художня» атмосфера, завдяки активному внесенню позитивного, конструктивного чинника —
поширення матеріялістичного знання, поширення раціоналізованих методів діяльности, практики.
Конкретні висновки й наслідки цієї акції: — «мистці» один за одним будуть кидати своє мистецтво, спочатку будуть називати себе майстрами, монтерами, конструкторами й інженерами, а потім візьмуться за «звичайну» людську працю.
2) Застосовання деструкції, цеб-то організація розкладу зсередини культу, організація вичерпання культу -
мистецтва шляхом оволодіння його власними, життєвими, органічними силами й скеровування їх згідно з
відповідним політичним завданням, планом. Активна деструкція, деструкція, як цілева установка певної політики, має на увазі прискорення фактурового розкладу культу у згоді з відповідною політикою, що змінює економічно-продукційний стан.
3) Застосовання обструкції, — дивись культ-релігії.
4) Застосовання екструкції, цеб-то використання певних речей чи засобів, як вони є, для обслуговування потреб иншого плану.
Цей останній пункт торкається саме тієї поправки, про яку говорили ми при оцінці сучасного стану
мистецтва.
Суть екструкції, практична мета екструктування
мистецтва полягає в тому, що мистецтво, як ідеологічна
функція з певною індукцією масового впливу, може бути
й повинно бути засобом агітації й пропаганди ідей і кампаній соціяльно-політичної боротьби робітничої класи.
Екструкція організує2 використання мистецтва спеціяльно з точки погляду емоціонально-впливових засобів цього культу. Відповідно цій локалізованій, конкретній, утилітарній і ударній меті виробляються основні засади екструктивної практики.
Екструкція, як політично-практичний фронт, може
використовувати всі існуючі прийоми й форми мистецького впливу, які мають активне значіння в масовому маштабі.
Таким чином, екструкція оволодіває емоціональною
якістю мистецтвовпливу з скеровуванням на певну ударну ділянку.
.. .Але шлях екструкції небезпечний тим, що використовуючи мистецтво, запрошуючи його до послуг ще на якийсь час, ми тим самим затягуємо процес його виживання, крім того, що це дає можливість «чистим» мистцям в усякий спосіб виправдовувати самоцільність, незалежність як паралельний засіб, мислення, ділання і
т. и. мистецтва, поруч з иншими «методами» впливу,
пропаганди, відпочивку і навіть — будівництва (!).
Екструкція, як така, призводить до культивування,
гальванізування культу, що в цілому об’єктивно заникає,
і тому питання про межі її — актуальне питання.
Становище урівноважується наочністю явищ конструктивного, деструктивного й обструктивного порядку.
Так виглядає справа в дійсності, в нормально-пасивному розвиткові. А коли-б ми бажали ввести обов язкову,
комуністично-партійну політику в цій царині, цеб-то внести прискорюючо-активний момент в нормальний розвиток, то нам довелося-б регулювати ці всі фронти процесу-деструкції, екструкції, обструкції й конструкції згідно з
певним політичним курсом, який заховує в собі певний
державний план на культфронті.
