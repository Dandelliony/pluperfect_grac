МИСТЕЦТВО ПЕРЕХОДОВОЇ ДОБИ
П. Мертвопетлюйко
Мистецтво виростає на побуті. Вся історія дотеперішнього мистецтва — до певної міри історія людського побуту. Зміни в побуті породжують відповідні зміни в самому
єстві мистецтва, попри те, що ці зміни анальоґічно відбиваються в методах, плятформах і формах мистецтва.
Инші часи — инші пісні.
Упав капіталістичний світ, зруйнований капіталістичний побут — і замісць нього, в огні й крови, підводиться
новий світ — комуністичний, який утворить новий побут — комуністичний.
Маєте собі — мистецтво ніби загубило свій ґрунт, на
якому єдино можливе його істнуваннє — загубило побут, уклад еволюційного розвитку суспільства для данного менту.
Революція.
Хитаються зруйновані будинки і поруч зводяться нові
підвалини — наш час є переходовим часом, і мистецтво
опинилося без точки опертя.
Яке можливе в данну добу мистецтво?
Мистецтво розмаху, буяння сил, мистецтво величезної акції, апогейного напруження.
Динамичність характеризує нашу добу — і сучасне
нам мистецтво є динамичним. Мистецтво часів комуністичної революції в світовому масштабі може бути лише
революційним в справжньому розумінню, і все те, що
ґрунтується на дотеперішніх підвалинах, що виходить з
поваленого побуту, мусить вмерти звичайно само по собі,
і поскільки воно спромогується стати на ноги й тепер, намагається виправдати себе, звязати причиновим і необхідним звязком з минулим, постільки воно є реакційним
і заслуговує на несамохітню смерть.
Закон революції вимагає таких засобів і інтензивність
переходової доби виправдує їх.
Ознаки мистецтва данної доби, данного побуту, ріжномаїті як по своїм завданням, так і по тих формах, які
відси походять і утворюють те, що ми звемо історією мистецтва, його еволюцією й революцією.
Часи занепаду капіталістичної доби відбиваються в мистецтві подвійним способом: способом відбиття (жертви побуту — Верлен, Бодлер, Шарль Меріон, Оноре Домьє, Гаварні, Жерар-де-Нерваль, Гюіс, Ропс, Тулуз-Льотрек, імпресионісти, символісти малярства й літератури) і способом
прозріння-синтезу (почасти Рене Ґіль, Меньє, Уот Уітман,
Еміль Вергарн — схил до переходу, віддаленнє від побуту,
в передчуті велетенської революції).
І раніш, ніж вибухнула соціялістична революція, виникла анальоґічна революція в мистецтві (футуризм).
І таким чином футуризм характеризує собою мистецтво переходової доби, анальоґує розуміннє революційного в «соціялістичному» й «мистецькому».
футуризм не є щось певне й окреслене. Футуризм є
акція. Футуризм є напружений розмах, без суцільности й однородности. Футуризм — то є лєґіон. Футуризм
являє собою революцію, цеб-то відштовхненнє від себе
ґрунту й гарматні вибрики в повітрі (доки не створиться
новий побут, який знищить футуризм, віднявши у нього повітрє).
Надзвичайне напруженнє індівідуалізма — ось перший згусток футуризма, його перший етап. І після футуристичного
 індівідуалізма — слідуючий і найближчий крок — комунізм, комуна духа, запереченнє «я »,
футуркомуна.
Так послідовно й льоґічно.
Футуризм переходової доби в розвитку мистецтва як
такого — боротьба індівідуалізма з комунізмом. Змаганнє при цікавих обставинах:
1) Свідомість комунального неминучого (сучасний
футурист).
2) Атавізи попереднього еґоїзму (сучасний футурист).
Процес одночасовий і характеризує мистецтво переходової
 доби — доби революції — доби зміни побутів: капіталістичного й соціалістичного.
Збіглися два організовані процеси — і однаково запальний
 момент. І станули поруч:
Футурист з смолоскипом,
Робітник з баґнетом.
І хто винен, що один залізо, а другий коваль. І поміняються ролями, і не пізнаєш. Так народиться одно.
Так прийде нове.
І тоді буде пролетарське мистецтво.
А зараз — дві форми: псіхольоґічно-творчо — відбиття революції, й потенціально-творчо — зріст нових сил,
можливо (і бажано) не фаховців, разом з утвореннєм комуністичного побуту для колективного мистецтва.
Для колективної творчости.
Футуристи наближили цей процес до найменшого віддалення — з ними вмерло натхненне.
Індустріальна творчість.
Витонченість і вишуканість поза футуристами, і до них
немає вороття. Ми передаємо мистецтво з рук в руки —
ми спасли мистецтво від божевілля (може тому самі стали божевільними — лаються), дужий передає дуже дужому, передає безсмертне — не з примхи з’явились футуристи, не з своєї волі — очевидно, вони післані.
І побили камінням (футуристів).
Але тепер вони самі побиті — напад був скермований
просто в пузо, і той, хто попав у пузо, — товариш нам.
