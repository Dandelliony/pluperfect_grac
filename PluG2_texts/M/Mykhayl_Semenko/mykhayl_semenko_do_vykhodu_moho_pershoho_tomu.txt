ДО ВИХОДУ МОГО ПЕРШОГО ТОМУ
(Деяким «полемістам» )
Вийшов нарешті мій перший
том —
« А р і ї т р ь о х п ’ є р о».
Минули секунди
деклясованих
втом,
колишнього «чесного інтеліґента»
кров.
Не ламайте
більшовицьких
пер.
Не витрачайте
запал
в повітря.
Подивіться краще, куди мій самопер
попер
тепер,
і куди мої вістря.
Я знаю, куди свою енерґію діти.
Шлях мій відомий,
не нами реґульований.
У боротьбі з міщанством —
не червоніли мої «ланіти»,
для вас і був
і буду —
безсоромний і схвильований.
II\VIII. 1930. Одеса.
