КВЕРО-ФУТУРІЗМ
Михайл Семенко
Мистецтво є стремлїннє. Тому воно завжди є процес.
Душа чоловіча живе в часі. Тому й мистецтво, як вираз
душі, є рух. Душа є зміна. Тому й мистецтво є завжди зміна. Світ є фільозофія, душа, охоплююча світ і його впиваюча, є мистецтво. Пізнаннє — акт фільозофічний — не
може бути сталим. Сталим є тільки абсолютне знаннє,
до якого стремить пізнаннє; тому сьогочасне пізнаннє є
цілком відносне. Мистецький же процес, яко такий, не
може бути сталим по самій своїй сутї, тому що абсолютного мистецтва — чогось досягнутого — немає, не було
й не повинно бути. Конечний істотний стан річий не цікавить мистецтва, і коли до нього схиляє ся митець, він
стає фільозофом. Рівнобіжно з світом пізнання митець
творить свій власний світ образосимволів. Мистецтво є
процес центробіжний, і прояви душі він переносить на
річи, що поза нами, які розкривають ся пізнанню все в
більшій кількости категорій. Тут лежить гряниця між
фільозофією й мистецтвом. Ми не маємо точного знання
в фільозофії, в якій мусить бути лише пізнаннє, тому не
може бути фільозофічних систем (кверофутурізм у фільозофії, лїмітивний футурізм К. Жакова). Знаннє в сучасній фільозофічнїй думцї має характер методольоґічний. В мистецтві не може бути ш кіл, не може бути
зміни чогось статичного. Відсутність прінціпів в фільозофії, відсутність тревалого в мистецтві — се постуляти
кверо-футурізма. Лїмітивний кверо-футурізм Жакова
робить сїнтезу всього передущого знання і вносить еволюційний прінціп в пізнаннє. В мистецтві цілком не цікаве все знайдене й пережите (для знайшовшого й пережившого), тому все здійснене не є мистецтво, теряючи
динамичнїсть шукання, й для чистого мистецтва рівноцінно, чи запорошутиме ся те знайдене в музеях, чи буде
знищене без воріття.
Мистецтво є процес шукання й переживання, без здійснення. Абсолютне знаннє, до якого йде знаннє відносне (пізнаннє), можливе лише в прийдешнім. Тому воно
футуристичне. Мистецтво-ж є теперішнє, момент. Що
таке футурізм в мистецтві? Мистецтво футуристичне в
тім розумінні, що воно є стремлїннє до найглибшого й
найблизшого, найширшого і вкупі з сим найменшого,
без цїли здійснення, знайдення (виключаючи штуку
стїль катеґорій, безмежно умножуючих ся). Метафізичне поняттє абсолюта річи властиве лише фільозофії,
для мистецтва воно фікція. Тому не можна порівнювати
творчий процес з процесом пізнавчим. Процес пізнавчий стремить до тревалости, процес творчий динамичний
субстанціонально. Кверо-футурізм в мистецтві проголошує красу шукання, динамичний лет. Ціль і здійсненне
в мистецтві у самім шуканні. Він відмовляє можливосте закінчености й перестає бути мистецтво там, де починає ся в ньому канон, культ задоволення й преклонення.
Відсутність культа — його культ. Кверо-футурізм проголошує боротьбу шукань, в сім полягає завданнє мистецтва в його розумінні. Тому кверо-футурізм є зьявищем
тимчасовим, яко течія, й постійним, яко метод. Нові обрії, що викликала новійша фільозофічна думка, розвивають теорію мистецтва. Так зьявляє ся нова теорія мистецтва. Але теорія є, по перше, щось абстрактне, по друге, вона є щось незмислове. Творчість є інтуїція, теорія є
напрям інтуїції. З історії бачимо, що теорія зьявлялась
після реалізації творчости. Ми переживаємо час, коли
ся підсвідома, орґанична традиція не виправдує свого
призначення. Покладати ся на інтуїцію дуже небезпешно, тим паче нам, українцям. Бажаємо штучним рухом
наближити наше мистецтво до тих границь, де у всесвітськім мистецтві починає ся нова ера. Коли мистецтво повинно йти принаймні поруч життя, воно йде зараз позад
його, а наше укр. мистецтво є на позорнїм щаблї пошлорутини й рабськопідлеглости, який не виправдує самої
сеї назви. І се робить консеквентним наш штучний рух
і говорить само за себе. Відсутність «літературного приємства» є крок тимчасовий, данного моменту, що перебуваємо, бо наша консеквентнїсть містить ся не в хронольоґії, а в самій суті того, що ми назвали мистецтвом
у кверо-футуристичнїм його розумінні. Воно не може
бути нї українським, ні яким иншим в сїм представленні. Ознаки національного в мистецтві — ознаки його примітивности. Кверо-футуристичне мистецтво мусить бути
виявом вселюдського почуття, й тонкий шар національного мистецтво вже перебуло. Инші погляди приводять
до партикуляризації мистецтва в розумінні його нескладним обивателем. Тому, напр., журнал для гончарів «Сяйво» зве себе мистецьким, тоді як пересічний митець не
візьме його в руки. До футурізма мистецтво було дикунським. Кверо-футурізм дає йому ш лях, єдино можливий,
і сими днями ми вступаємо в цілком инший світ, де не
можемо ще почувати себе, як дома, в своїх українських
і инших хатах. Цінне те, що загальнозначиме, й до сього
стремить чоловічий дух. Те своє, «рідне» (що зробило ся в
наш час огидливим), що потрібне буде для самовизначення загально-людського, виявить ся (не турбуйтесь!) само-собойне, хоча-б ми нарочитосвідомо гальмували сю стихію. Якщо вона буде потрібною й необхідною — дїнуть ся їй ніде, але не будемо й підвпливати ся, бо ми не підемо тоді далі популярного мистецтва. Національну добу в
мистецтві (власне в тенденції до мистецтва) ми вже перебули
 й характер нашого темпераменту таки виявить себе
в тій мірі, скільки се буде потрібним. Нам треба догнати
сьогоднїшньий день. Тому плижкуємо. В сім наша консеквентнїсть. Хай наші батьки (що не дали нам нічого в
спадщину) втішають ся «рідним» мистецтвом, доживаючи з ним вкупі, ми, молодь, не подамо їм руки. Доганяймо сьогоднїшньий день!
