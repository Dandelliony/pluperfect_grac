ПІСНЯ ТРАМПА
Моїй дочці
Я знаю — як виростеш — будеш питати —
хто таки справді був твій маленький батько —
і може ти й тоді мене не будеш знати_
і може не дійде до тебе про мене згадка.
І може ти мене любить не будеш —
може й тобі я буду незрозумілий і чужий —
може й тоді коло тебе будуть ці самі люди —
і тобі буде неясно — навіщо я жив.
І може тобі про мене розкажуть_
і ти будеш лаяти мене за деякі гріхи_
а зараз мене ніхто не розважить
бо не знаю я — чи будеш — як зараз —
мене любить
ти.
Я не знаю — чи мені довго жить зосталося —
і я не винен, що моя путь" важка —
але я знаю, що за оці гріхи
моє життя
змагалося —
і що зараз мене зрозуміла б тільки ти _
моя дочка!
1926
