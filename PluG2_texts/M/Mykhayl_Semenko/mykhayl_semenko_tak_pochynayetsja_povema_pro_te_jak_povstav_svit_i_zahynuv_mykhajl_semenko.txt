ТАК ПОЧИНАЄТЬСЯ «ПОВЕМА ПРО ТЕ, ЯК ПОВСТАВ СВІТ І ЗАГИНУВ МИХАЙЛЬ СЕМЕНКО»
Міжнародній клуб винахідників-ексцентриків і
міжпланетної комунікації
На той
час
СРСР в непівському оточенні
дискутувала
вільними годинами —
а
втім
міжнародне становище
не обіцяло
кардинальних і потрясаючих
змін.
Це — внутрішній стан.
Зовнішній
характеризувався так,
що світові акули
реставрували папські
булли
і світом гуляв
символ міжнародніх пуз
— стереж ись ! —
фашизм.
Тоді ж
в звязку з
успіхами техніки
по всіх містах
не тільки Европи й Америки
а навіть СРСР
почали закладатися
об’єднуючи всі народи й
нації
невинні
аполітичні й
смирні
так звані «безпартійні»
МІЖНАРОДНІ КЛУБИ
ВИНАХІДНИКІВ-ЕКСЦЕНТРИКІВ і
МІЖПЛАНЕТНОЇ КОМУНІКАЦІЇ
Клуби
на порах перших
не ставили справу
руба й
зосереджувати почали
всю ексцентричну
« активно-безпартійну »
масу —
її скільки хочете
не тільки по европах й америках
але також і в
нас.
Техніка — звичайно —
технікою,
успіхи таки були
дійсно,
і не тільки «там», а й тут у
нас.
Механіка була спочатку дуже проста:
цікавилась публіка
і хемією, і новинами,
і радіо, і планетами,
доки не спіткнулись на Марсі,
а на «ракетах»
спокусили б і
вас.
Кінець-кінцем —
пошесть, спочатку невинна,
гоже
секта не секта, а так
вроді як
технічна масон-
ложа.
За ініціяторами — маса,
спочатку — пустяк,
потерпіла лише ощадкаса

і Держбанк,
а коли справа дійшла до
ложі —
то подай сюди
Боже
всякої— дрібної й більшої рибки.
І от
в один із
квітнів
посунули в клуби
великі й малі
безробітні.
В першу голову —
одставні генерали
старих і нових часів
відсіч
дало
життя
їм
що.
З наших знайомих —
Донцов,
Винниченко,
Шаповали
то
що.
Після трудів праведних —
нот, проектів, планів,
що врятувати мусили цілий світ, —
Клеманса,
Вільсони,
Давеси
й ин.специ.
Як говорить МКВЕМК мандат —
звіт,
навіть імператор Віллі, —
всі
попали
до МКВЕМК відповідних
місцевих
філій.
Ну а в нашій СРСР
зокрема
на Україні
такої
великої
риби нема —
але все ж причепитися можна
До
чергової «реакції» —
знайшлася й тут
політиків-безробітних чималенька
фракція —
без роботи не пополітичиш далеко —
отже,
подавайте нам,
Як і в Месопотамії,
оркестри гіпопо-тамні
амні
рамні
манії,
техніку в астральній
акції й
одночасно
філії
Міжнароднього
Клубу
Міжпланетної
Комунікації.
Найменше
можу сказати
як це вийшло так
що наш
дорогий
охай
кохайль —
наш відомий поет
Семенко
Михайль —
може випадково —
може з якоюсь задньою думкою,
це його секрет —
може й насправжки, на
жаль,
в компанію
ту
попав
і, звичайно, мав
членський
білет.
Після чергових зборів місцевої філії МКВЕМК
Михайль Семенко з групою членів клубу оглядав свій апарат
часу, після чого звернувся до слухачів з промовою,
що мала зовсім несподівані для слухачів наслідки
Семенко:
Товариші і громадяни
В добрий час
невеличка компанійка
зібралася
тут
нас
представників хоч і одної
нації
та
за
те різних
клас.
Кілька часу
доведеться нам
колі
тісному
перебути
в.
Вас запрошено сюди
а не
туди
для того
щоб протягом звичайних трьох
день
користуючись апаратом
що на нього
я маю
патент —
перебути історію
міліонів
минулих
літ
і міліонів віків
майбутніх.
Потім ви розійдетесь по своїх хатах
і за шклянкою чаю
в простих і зрозумілих словах
як звичайний
собі
анекдот
розкажете не тільки про геологію
чи там
соціологію —
а просто
про всю космогонію.
Дива буде
повен
рот.
Пливе човен —
хльоп.
хльоп,
хльоп.
Ну,
чого роззявили грот?
Прошу,
східці в кабінку
от.
Духа
присутність
по можливости повну
зберігати
прошу.
Нікому не буде зле —
пропоную
підлягати
мені
але.
Після цих слів В. Винниченко, Дм. Донцов, X. Вильовий,
автокефальний епіскоп і старий кооператор падають
непритомні, але поволі кожний із них очунюється
і сідає в кабінку, після чого почулися такі репліки:
Винниченко:
Ви
позбавляєте мене можливости
 закінчити мого рома
на сонячна мапш
на
a
a
a
a
ox!
Донцов:
Що ви хочете зробити з нас п’ ятьох
?
?
?
Та за ці три дні —
без мене —
пропаде вся наука про на
Ці
!
!
!
X . Вильовий 1
Мені треба ще сьогодні! так !
написати три листи до редак !
Ці!
ї!
Єпіскоп:
Дід:
н е !
Слу!
Хай!
Те!
Піз!
Но!
Вже!
А
Б
В
Г
Д
є
Ж е!
Ми в до
ро
зі
вж е!
Ма
ши
на
йде!
Нідочого
тепер
всякі протести її запитання!

Ми вже минули
еС-еР-еС-еР!
Про все дізнаєтесь у свій
ч ас!
Пожалійте не мене — а себе,
вас!
Все має розумний сенс
що торкається
цього небувалого
підприємства!
Ми в світовому просторі
вж е!
Ото що ви бачите вгорі —
не вітрина ТЕ-ЖЕ —
то наша планета —
земля.
Не скидай светру,
земляк!
Заспокойтесь!
І не кидать у мене ґудзиками зі своїх
єрундовських піджаків!
...Що за глупая демонстрація, справді!..
Назад не можна!
Заспокойтеся!
Заспокойтеся!
Заспокойтеся!
Так!
Т ак!
Передбачено все!
Да.
Члени непримушеної експедиції поволі заспокоюються,
в той час як апарат перенісся в давно минулі віки, що
попереджали повстання світу.
