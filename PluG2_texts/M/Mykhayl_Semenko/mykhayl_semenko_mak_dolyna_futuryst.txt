МАК ДОЛИНА - ФУТУРИСТ
(Фрагмент із незавершеного
історико-літературного роману)
25.31.1928, Харків.
Мак Долина - футурист
Мак Долина на кошти свого батька, Василя Леонтовича, одержував різноманітну освіту в Петербурзі — столиці Російської імперії.
З причини своєї м’ якої вдачі Мак Долина покінчив із
загальними дисциплінами, не закінчивши систематичного курсу, й віддав усі свої сили, весь свій талант і потрібну працездатність для скрипки, школу якої набував
він на оперово-драматичних і інструментально-музичних
курсах артиста імператорських театрів.
Але всякі настрої приходили в душу молодого юнака— Макові Долині було в ті часи — 1910—1913
— 18 —
21 років. Тому іноді його тягло до науки — був час, коли
він бажав бути філософом і захоплено брався за відповідні науки; але був час, коли справжньою зливою виливалися з нього вірші — тоді він почував себе поетом і кидав
усе на бік. Через деякий час знімав з шафи футляр, виймав звідти скрипку, обстригав нігті на лівій руці й починав грати по 6— 7 годин на добу, повергаючи у великий сум усіх своїх сусід.
—
Хто ж я справді, як «річ у собі»? Чи поет, чи філософ, чи великий скрипник?
Дуже часто мучили його сумніви — але після лекції
одного популярного професора він одержав наче якір порятунку й почав займатися бухгалтерією. Цебто щодня
вранці, вдень і ввечері він записував собі — чим він почуває себе вранці, вдень і ввечері. Напр.
27 вересня 1913 року.
Вранці: поет. Вдень: філософ. Увечері: скрипник.
28 вересня 1913 року.
Вранці: скрипник. Вдень: філософ. Увечері: поет. Потім підрахував за цілий місяць. Виходило за вересень
1913 року:
Поет — 10 раз; Скрипник — 42 рази; Філософ —
З рази.
Значить — скрипник.
У жовтні 1913 року вийшло:
Поет — 60 раз; Скрипник — 2 рази; Філософ—
28 раз.
Значить — поет.
От чому через пару місяців Мак Долина плюнув і на
бухгалтерію, так і не визначивши свого покликання.
Він грав, він читав філософічні книжки й писав вечорами вірші.
Вірші були солодкі, трагічні й погані — Мак Долина йшов у прірву юнацького песимістичного психологізму тих часів.
Волі свідомості не було в нього — він плив за загальною течією пересічної інтелігенції й зовсім не розвивав у
собі предприїмчивості, завзятості й самостійності.
Он який був Мак Долина — і ніхто не знав, і він у першу чергу, про те, які сили дрімають в нього — бо не було
зовні тої сили, яка вивела б його з інерції — врівноважена суспільна психологія — це наче незмінне одвічне
море, й різні риби плавають в його глибинах, значить, і
Мак Долина плавав.
Мак Долина ховає свою сестру
27 діб минуло, аж поки ешелон прибув до станції Ромодан.
Мак Долина ходив по знайомих перонах з одного й другого боку. По один бік — станція Миргород, де мають влити їхню українську роту в запасний саперний батальйон,
місце їх нової служби. По другий бік — станція Хорол.
Там минуло його дитинство й юнацькі роки, там живуть
його батьки, брати і сестри. Але спочатку треба доїхати
до місця свого нового, військового, перебування, там уже
взяти відпустку й побачитися зі своїми.
...Колись цей ромоданівський вокзал здавався чудом
будівлі. Який він високий — зі шкляною стелею (з вікнами в стелі), як парадно блистіла білими скатертинами й органом буфету з стіною блискучих пляшок, який
важкий дід з великою сивою бородою, в золотих галунах, золотих великих ґудзиках і в золотому картузі з золотим козирком — яким величним голосом вигукував
він на всю залю: «Перший дзвінок, другий дзвінок, Лубні — Гребінка — Київ» або «Перший чи другий чи третій
дзвінок, Полтава — Харків», і все наче затихало в залі,
слухаючи цей шовковий і лункий голос, а я дивився на
нього як на втілення чогось царського. Але батько, Василь Леонтович, чомусь не любив цієї залі і І—II класи,
вірніше — не вважав, що має право сидіти в цій залі, й
частіш сиділи в залі III класи, де було значно брудніше,
де не було важкого діда в золотій одежі, де сиділи на підлозі прості дядьки й тітки і де качались на підлозі діти.
Там батько розкладав вузлик, і ми їли коржики й іншу
їжу, покладену в Хоролі матір’ю.
— Здоров, Долино!
Дмитро Єварницький зіскочив з тормозу вантажного вагону.
Мак Долина був дуже здивований — несподівана зустріч із людиною, з якою познайомився так далеко. Вони
спинилися й стисли руки.
— А ти знаєш, я тричі поранений.
Тоді любили цим хвастатися — таке вже людське
тщеславіє. Без зайвої витрати часу Єварницький підняв
сорочку й показав свіжий шрам на животі. Але це одна
рана. Він нахилився, заголив спину, взяв Долинину руку
й намацав нею ще й другу рану високо на плечі. Потім
підняв штани й показав третю рану на нозі вище коліна.
Дійсно, тричі ранений.
— А я був на турецькому фронті. Чуть не пропав. Разів двадцять був у бою, в мене це все записано. А зараз
їду в Благовіщенськ, додому.
— Дмитро! Ти знаєш — я, мабуть, справді поет; мене
вражає цей випадок. Уяви собі — я їхав 27 день. У Маньчжурії мене трусили, я проїздив Байкал, я дивився на Забайкальські гори, я вдихав тайгу й пустельні степи Західного Сибіру, мене чуть не затримали свої в Балашові,
нашу роту не пускали, роззброювали, я нарешті на своїй рідній станції, в 12 верстах од села, де я народився, й
у 25 верстах від міста, де живуть мої батьки,— і от я зустрічаю тебе...
В цей час засурмили в сурму.
— І от сурма сурмить відбуття, ти їдеш знову по десятитисячкілометровій дорозі, будеш бачити те, що я бачив, будеш у Владивостоці, де ми з тобою зустрілися —
як це далеко, подумай! — і може, ми з тобою не побачимось більше.
«Цікаво,— думав собі Мак Долина, входячи до своєї
теплушки, де все було готове для відбуття,— і не близький товариш, а схвилював».
— Голова, потяг відходить. Через годину будемо на
місці. Цікаво, хто буде зустрічати нас у Миргороді?
— Мусять бути представники від часті. Ви дали телеграму?
— Дав. Поїхали!
— Поїхали.
А в Миргороді ніхто не зустрічав. Не було не те що оркестру, а й представників од часті. На вокзалі, про таку
частину ніхто й не знав. Мак Долина з Мерегою виїхали
в місто — мусить же бути якийсь штаб. Знайшли щось
схоже на канцелярію військового начальства. Худий і
миршавий штабс-капітан сказав, що така частина дійсно мусить розташуватися в Миргороді, але ще не було
нікого, навіть квартирмайстра.
Повернулися на вокзал і в вагоні зробили загальні збори. Порішили розпуститися на місяць, а голові й
секретареві ротного комітету потім виїхати до Києва,
вияснити справу й скликати всіх листами до місця, яке
з’ясується. Всім залишити адреси.
Так перестала існувати 4 українська рота 3-го запасного
 телеграфного батальйону, й Мак Долина в своїй шинелі з погонами й нашивками відчув, що він перестає бути
військовим. І «головою». А що ж він?
—
Я наче плаваю в повітрі. Що мені робить — невідомо. Робити я нічого не вмію. Кругом — революція, значить, і взагалі нічого певного довкола. В роті я мав місце, я стояв на ногах — все було твердо розташовано, і
я почував себе потрібного часткою громадського організму. Зараз я — вільний. Легко сказать! Як я колись
страждав по волі, що я передумав про неї у Владивостоці! А зараз воля — порожній звук. Я — вільний, ну і що
далі? До батька в Хорол? Що мені робити, до якого діла
взятися?
Мак Долина безпомічно оглядав себе й дивився на пустир за станційним будинком, сірий, у калюжах, куди проходила
 дорога в місто...
Уривок друковано за: Прапор.
— 1989. — № 2.
