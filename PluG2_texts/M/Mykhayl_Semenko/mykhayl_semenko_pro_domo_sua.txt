PRO DOMO SUA
Михайл Семенко
Марксїсти й прочі підлюди хай краще не беруть ся до
обмислїв про мистецтво (людинї штуки, як глибшій і інтелїґентнїйшій, екскурси в область марксїзма дозволяються), в якім вони, по примітивности своїх почувань, стільки ж розуміють, скільки корова в тих квітах, що топче
(хоча се не відмовляє мати їй всї инші «права и преимущества»). Представники укр. марксїствующого молодоміщанства видають журнал. Звичайне, в нас його читають вони ж самі, а як і читає хто сторонній, то в усякім разі не той марксїзм, що там розводить ся, а що инше, те,
що наш добродушний обиватель зве «художньою літературою ». В усякім разі треба подякувати «Дзвонові» за рекляму: все ж таки бути «кращою силою» «Укр. Хати» се
не те, що бути в «Дзвоні» кращою силою. Семенко вам
кланяє ся й дякує, добродії!
Чудний край ся Україна. Мабуть, ніде в світі немає людий, котрі б звались: ідейні крамарі. У нас вони є й гіднї
безсмертя, яке ми їм ласкаво й передставляємо. Таким
чином, року Божого 1914, в февралї місяці, Україна вперше виявила той скарб, який вона в собі носить. Об’явила
його моя маленька брошура (Семенко — «Дерзання » поези, ц. 11 к ., прод. в Л. Ідзїковського), яку ідейні крамарі відмовились продавать і виявили не мале, справжньо
ідейне, обуреннє, мотивуючи вчинок так: 1) книгарня
«Української Старини» — «якийсь капосник облив помиями батька Тараса», 2)книгарня «Час» — «не продаємо прінціпіяльно», 3) книгарня «Л. — Н. В .» — «хай полежать, не продаватимемо, поки не побачимо, що скаже преса» (книжки лишились). Вчинок, вартий безсмертя.
Слїд би занотувати його добродпану Черкасенкові в оглядах «Літ. — Н. Вістн.» як безприкладноприклад сутоідейности крамарської. Слава, Україно! Де там пропасти
з такими синами! Правду казав батько тарас: «наша думка, наша слава — не вмре, не загине», — чи як там.
Балаган Садовського (переказують) пожинає соломьянї лаври в Умані (певно чували? таке місце єсть).
Пишуть, що таких чудовохудожньих постанов уманські
гречкосії ще не бачили. Але вимагати більшого від гречкосіїв навіть неввічливо, тому ставимо кропку, з задоволеннєм, що нарешті славні артисти знайшли собі відповідну публіку. Там би їм і зостати ся, — серед друзів і прихильників безпечнїйше, а в Київі вони якісь общипані й нещасні.
