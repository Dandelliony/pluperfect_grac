Пробачте мені, Миколо Карповичу, що я не сама висловила Вам мою вдячність за Ваше приязне привітання і увагу до мене: упорядковання вистави в пам'ять мого 40-річного ювілею і надіслані 10 доларів.
Одержала Ваш лист саме у таку годину, коли не гарно міркувала, бо лежала хвора з високою температурою, і через те за мене, по моєму проханню відписав мій лікар... Мені переказали, що я зробила негречний вчинок, не написала Вам сама, а доручила комусь і що цим Вас образила.
О боже правдивий! Я така далека від образ. Мені так недовго осталося жити, нікого, нікого не хочу ображати — і Вас. «Мы две песни с тобой о прекрасном, родном, только песни, что разно поются!..» А через те вірте, що це не я, а моя хворість образила Вас. Спасибі за все. Бажаю Вам всього найкращого. М. Адасовская-Заньковецкая, 3 жовтня, 1923 року
