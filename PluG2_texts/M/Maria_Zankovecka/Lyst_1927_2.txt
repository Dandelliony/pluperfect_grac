Тяжка хворість позбавляє мене можливості особисто привітати тебе; так прийми від мене моє щире вітання.
Дорогий друже! День твого ювілею є день моєї радості. Я віддала всі сили життя мого Українській сцені, і хоч не моя через стан мого здоров’я сама працювати в рідному театрі, а. з радістю бачу, що діячі українського театру не дали йому загинути в найскрутніші часи, й заховали молоді парості від подиху бурі.
Одним із таких видатних діячів була ти, дорога Маруся! В часи найтяжчого гніту й заборони українського слова, ти в ж заклала першу українську драматичну школу, ти не покинула її в часи занепаду і бурі, і випустила з драматичного інституту імені Лисенка силу молодих українських артистів, що зараз працюють на рідній сцені. Працюй же й надалі — довгі роки і провадь свою невтомну працю на користь рідній сцені!
Вітаю також і українське громадянство, що зібралось у цей день вшанувати тебе!
Хай живе український національний театр — слава і опора українського народу!
Березень, 28, 1927 р.	М. Заньковецька
