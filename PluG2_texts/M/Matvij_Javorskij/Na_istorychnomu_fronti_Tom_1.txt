
ПЕРЕДМОВА
Збірник статтів, що оце виходить у світ, це виїмок із низки питань, що їх автор цього збірника розробляв за останні десять років з ділянки історії України. Він вміщає в собі окремі зразки методологічно-історичних екскурсій автора, характерних для народження й розвитку марксистської концепції українського історичного процесу не тільки в одного автора цеї збірки, але й взагалі для її перших починів на Україні.
Безперечно, що. в окремих питаннях історичного процесу марксистська історична думка на Україні за той час далеко вже пішла вперед, давши не тільки нові фактичні дані, а подекуди й спроби нового освітлення порушених автором питань. Врешті й сам автор чимало за той час, зокрема за останні роки, вчинив доповнень, ба навіть істотних поправок до своїх попередніх міркувань щодо тих чи інших проблем українського історичного процесу. Але методологічно-історичний напрямок цих статтів, хоч як перестаріли деякі з них, напр. „До історії КП(б)Уи, й досьогодні ще не втратив свого значення перших марксистських спроб в українській історіографії в боротьбі з дотеперішньою буржуазною концепцією українського історичного процесу, не втратив тим більше, що остаточного розв’язання поставлених автором в цих статтях питань ще й сьогодні не маємо. Про це каже хоч би проредагована наново стаття „Проблема національно-демократичної революції 1917 р.“, що з’явилася, як висновок дискусії в Українському Інституті марксизму над соціяльною природою Центральної Ради, яка до речі ще й досьогодні не знайшла свого літературно-наукового критика, хоч бесід навколо неї йде чимало й тепер, зокрема біля самої назви цієї статті, до речі не влучної*)» про це свідчить стаття „Г. С. Сковорода що її тепер друкується проредаговану наново з оригіналу промови автора на ювілею Г. С. Сковороди 1922 р. в Харкові, справляючи ті недоліки, що вкралися в її оголошення 1923 р.; про це, врешті, говорить і хоч би така' стаття, як „Емський акт 1876 р.“ або „Сучасні антимарк-систські течії в українській історіографії“, і т. д.
Випускаючи у світ ці вибрані статті — зразки боротьби марксистської історичної думки автора з українським націоналістичним світоглядом за марксистське справді наукове освітлення окремих питань українського історичного процесу, врешті, й за марксистську наукову методу цього освітленя, що можуть ще й сьогодні служити допомогою в боротьбі за марксизм в історичній українській науці, — автор має всю надію, що ця збірка знайде не тільки щирий, товариський відгук, але й вкупі з цим ще й здорову, нічим не затроєну критику тих чи інших положень, поставлених автором в цих статтях. А це й дасть змогу ще більш зміцнити наш марксистський шлях в українській історіографії, ще більш прочистити заорану автором цілину, ширше посіяти її ще кращим, доскональнішим, більш висортованим зерном історичної правди, викоханим за останні десять років дослід-никами-марксистами на ниві нашої' культурної революції. Зокрема цінні будуть не тільки для автора, але й взагалі для марксистської думки історичної на Україні ті вказівки та критичні зауваження, хоч би які вони були гострі, — аби тільки ретельні й здорові, — що їх в змозі дати наші російські товариші, так багаті своїм досвідом, так міцні своєю практикою у вивченні російської історії, очевидно, підходячи до цієї справи без всяких зайвих тенденцій, іноді не випадкових в нашій науково-історичній дискусії.
Харків, 15 травня 1929 р.
М. Яворський
До історії КП(б)У1)
І
Історія Комуністичної Партії більшовиків України — це історія пролетарської революції на Україні, з якою вона щільно зв’язана, що з нею вона одночасно народилася.
Комуністична Партія України, хоча й є обласна організація РКП, хоча історія її й є частина всієї історії РКП, частина всієї пролетарської революції в межах колишньої імперії, все ж таки вона має своє минуле, своєрідні риси розвитку, так яскраво відповідні відмінним особливостям революції на Україні з 1917 року. На ній рельєфно вимальовується відбиток особливих українських стежок спільно - російського шляху. КПбУ — це дитина української революції й пролетаріяту. До 1917 р. Україна не мала окремої всеукраїнської партійної організації, що об’єднувала б собою одночасно весь більшовицький авангард пролетаріяту України. Були лише окремі, не з’єднані між собою на Україні місцеві організації більшовиків, що входили кожна зокрема в Російську Соціял-Демократичну Робітничу Партію більшовиків. Ці організації існували вже від часу розлому РСДРП (1903 р.), паралельно з меншовицькими об’єднаннями, спираючись, головно, на робітничі центри Донбасу, Катеринослава, Харкова, Києва й Одеси. І хоча кількісно вони були слабіші, ніж меншовицькі, але їхній вплив на робітничі маси був так великий, що вони до четвертої Думи відрядили з України двох представників: тов. Петровського — з Катеринославської й тов. Муранова — з Харківської губ., яких потім, разом з більшовицькими депутатами із Росії, заслано на каторгу за протест проти імперіялі-стичної війни.
Весна 1917 р. застала лави більшовиків дуже поріділі. Сп’яніла від крови самодержавна охранка багато їх заслала на далекий Сибір. У профспілках майже повновладно порядкували меншовики, на селі всюди панувала темрява; її то й почали використовувати
для себе українські партії, не тільки буржуазні, але й „соціялі-стичні“, що після березневого перевороту, захоплені екстазом національної революції на Україні, пішли також за українською буржуазією, намагаючись утворити самостійну українську республіку за так званим „демократичним принципом“. В наслідок цього робота більшовиків над здійсненням диктатури пролетаріяту на Україні натрапила тепер на подвійні труднощі: з одного боку, на куди більші, ніж у них, сили „демократичної“ буржуазії, підтримуваної меншовиками, есерами, бундівцями, об'єднаннями, — словом, усіма дрібнобуржуазними течіями, що боялися поглиблення революції до соціялістичних основ, — з другого боку, — і на націоналістичну стихію, що потягла за собою всі праві та ліві українські партії в один національний блок, що його речником стала з березня Українська Центральна Рада. Ця боротьба на два фронти в особливих українських обставинах притьмом вимагала утворення на Україні окремого місцевого партійного центру більшовиків, що мав би змогу в українському маштабові керувати боротьбою пролетаріяту в умовах у значній мірі інших, ніж у Росії.
До цього часу такої потреби не було. Україна, притиснена жандарським чоботом, однаково, як і інші російські провінції, не висувала до цього часу з такою гостротою особливостей своїх клясових стосунків. До цього часу в ній точилася тільки загальна боротьба всіх революційних партій з самодержавством, од якої не стояли осторонь і такі українські соціялістичні партії, як УСДРП та Соціял-Демократична Спілка.
Тоді конче потрібно було мати одну суворо централізовану більшовицьку партію на території цілої Росії, що тримала б у чистоті від меншовицьких та націоналістичних ухилень революційний російський 'марксизм у своїй програмі та тактиці. Це завдання й виконувала РСДРП більшовиків на Україні від моменту розлому в 1903 р., провадячи боротьбу проти меншовиків, які кількісно переважали і які, головно, і проквітали на Україні.
Тепер, одначе, картина змінилася. Самодержавство Романових злетіло з свого трону; буржуазія, сподіваючись повновладно панувати за допомогою парляментаризму, розкладалася, а до того ж усіма силами намагалася провадити й да:ц імперіалістичну війну. На руїнах єдиної, неділимої Росії виростали автономні республіки, серед них і Україна. Стали на Україні до бою проти себе російська буржуазія та український дрібний капітал, що не кидав спільного дотепер фронту проти дворян та буржуазії з боку робітників і незаможного селянства. Перша намагалася провадити стару імперіялістичну політику щодо „окраин“, другий — мріяв про незалежність, за якої він сам би міг провадити й далі експлуатацію, позбавившись могутнього конкурента — російського дворянина та промисловця.
Змінилися обставини — змінилися й методи боротьби. Для успіху пролетарської революції вимагалося тепер зовсім іншої тактики — в обставинах піднесення національного романтизму на Україні. В Росії шлях пролетарської боротьби був прямий: на однім боці — буржуазія з „соціялістичними“ опортуністами; на другім — робітнича кляса з своїм авангардом — більшовиками. За те на Україні утворилося аж три ворожі табори: російська буржуазія з усіма тими соціялістами - угодовцями, що тримали курс на „єдину, неділиму“; український дрібнобуржуазний націоналістичний табір, що змагався до самостійности за всяку ціну, проголошуючи універсалами українську автономію з власним урядом — Генеральним Секретаріятом, і третій — більшовицько-пролетарський, що змагався утворити єдиний пролетарський фронт проти буржуазії, як своєї, так і чужої.
Таке становище справ надзвичайно ускладняло боротьбу й без того малої кількости більшовиків на Україні. Ці ж обставини притьмом вимагали утворити єдину партійну організацію більшовиків на Україні, яка б в межах тих стосунків, що виникли, керувала пролетаріатом у його боротьбі з російським поміщиком і буржуа й з українським міщанським опортунізмом, з українським угодовським націоналізмом. Не пориваючи Тісного зв’язку з більшовицьким центром у Росії, що давав загальний напрямок революційній боротьбі, утворившись, таким чином, у всеукраїнському маштабі, окремий партійний центр повинен був би застосовувати тактики, засобів боротьби, що відповідали б цій українській дійсності, і що їх не можна було за шабльоном перенести з півночі на південь. Все значення цих особливостей української революції частина більшовиків зрозуміла відразу ж, коли на обласйїй нараді 2 липня 1917 р. в Києві ухвалила подбати про утворення окремого партійного центру більшовиків України.
На цій нараді й було утворене Організаційне Бюро на чолі з тов. Ю. П’ятаковим, що повинне було опрацювати засади об’єднання більшовицьких сил на Україні в одну організацію. На нараді ухвалено підтримувати право України на самовизначення, але, одночасно з цим, розшифровувати всюди міщанський, вузько-національний характер Центральної Ради.
Ріжниця поглядів різних організацій на українську революцію спричинилася до того, що Організаційне Бюро не виконало свого завдання. Київська організація, на чолі з Ю. П’ятаковим, Крейс-берґом та Затонським, провадила свою політику, йдучи тимчасово на компроміс з Центральною Радою, посилаючи до Малої Ради своїх представників (до Малої Ради більшовики до цього моменту не входили), на свій страх і риск працював також у Одесі „Румчерод“, тобто Комітет Руминського фронту Чорноморського узбережжя та Одеського району, ігноруючи цілком Центральну Раду; також відокремлено працював Харківський Комітет, де були т. т. Артем та Рухимович, які повернулися з-за кордону, і Катеринославський та Луганський, де працювали т. т. Квірінґ, Епштейн, Ворошилов та інші.
Були й спроби утворити Обласний Південно-Західній Комітет, де працювали Є. Бош, А. Гриневич, М. Тарногородський, що намагалися об'єднати роботу хоча б на Правобережжі.
Коли 7 листопаду остаточно впала влада буржуазії в Росії й запанувала влада Рад робітничих, селянських та червоноармій-ських депутатів, коли Центр. Рада, йдучи своєю природною стежкою, проголосила III Універсалом незалежну У.Н.Р. й почала збирати довкола себе все контрреволюційне офіцерство, готуючись до боротьби з більшовиками, лави яких надзвичайно поповнились за весну й літо 1917 р., бо за цей час партія почала об'єднувати довкола себе широкі робітничі маси, салдатів і селянську бідноту, — суперечки на ґрунті ставлення більшовиків до утворення окремого партійного та радянського центрів на Україні загострювалися.
Донецько-Криворізька область, відбиваючись од білогвардійських полків Каледіна на Дону, проголосила себе в Харкові окремою Криворізько-Донецькою Радянською Республікою й скликала також в Харкові обласний з'їзд Рад в той час, коли Київська організація, працюючи в інших умовах, мала змогу лише утворити разом з Центральною Радою Комітет Охорони Революції. В дійсності цей спільний Комітет прожив всього один день, бо після того, як Мала Рада засудила Жовтневий переворот у Росії, київські більшовики розірвали згоду й утворили більшовицкий Військово-Революційний Комітет. Але й він до боротьби з Центр. Радою не став, чекаючи мирної перемоги її на Всеукраїнському з’їзді Рад, що був призначений на 15 грудня.
Причина такого повороту подій була зрозуміла. Пролетарським масам, зосередженим в Донбасі, Катеринославі й у Харкові, живучи далеко від центру національної боротьби, українське питання було чуже, незрозуміло було також питання утворення окремого партійного та радянського центрів на Україні. Зате Київська організація працювала в самій гущавині національного руху, що охоплював дедалі ширші кола населення по всій Україні під прикриттям сильних по-фанатичному настроєних військових частин Штабу Київської Округи. Через ці й інші обставини вона повинна була розв'язувати питання інакше, ніж це зробили ліво-бережці. І в той час, коли лівобережці, не звертаючи уваги на події в Києві, намагалися встановити радянську владу в себе на місці, не чекаючи розв'язання питання в центрі України, Київський Комітет, а за ним і Південно-Західній Комітет пробували розрубати зав'язаний національною революцією вузол у всеукраїнському маштабові. Ось з цією метою для об'єднання більшовиків Україну Для провадження єдиної тактики на Україні, Обласний Комітет і скликав 15 грудня, одночасно з Всеукраїнським З'їздом Рад, також і Всеукраїнську Конференцію більшовиків. «Донбас на цей з’їзд не прибув, а сам скликав окремо З'їзд Рад Донецько-Криворізької республіки в Харкові. Але Київський З'їзд Рад Центральна Рада була зірвала. На з'їзд замість прихильників радянської влади з’їхалося до 2000 націоналістів, що їх спеціяльно мобілізувала Селянська Спілка. Конференція більшовиків, після того, як 17 грудня III Універсал проголосив Українську Народню Республіку, й Центральна Рада відхилила ультиматум Петроградського Рад-наркому, й з’їзд Рад висловив довір’я Центр. Раді, зважилась на відвертий виступ: оповістила, що Київський з’їзд Рад неправильно скликаний і ухвалила відкликати своїх делегатів для об’єднання з Харківським з’їздом Рад.
Одночасно на конференції визнано за конче потрібне скласти об’єднаний усіх більшовиків України партійний центр для узгодженого керівництва боротьбою проти Центральної Ради у всеукраїнському маштабові. За такий центр повинна була стати „Соціял-Демократична Партія більшовиків України“ в межах РСДРП більшовиків. Щоб перевести в життя цю постанову, обрано Головний Комітет у складі т.т. Є. Бош, В. Авсема, В. Шахрая, Александрова, Горвіца, В. Люксембурга, Г. Лапчинського, В. Затонського та І. Кулика.
Новий центр, однак, також не пішов далі існування на папері. Обраний на нараді Головний Комітет, якому доручено провести1 об’єднання партійних сил України, не мав авторитету. Його наказів лівобережці не виконували, не беручи участи в його обранні. Харківський з’їзд більшовиків, поповнившись делегатами з Києва, проголосивши себе Всеукраїнським з’їздом, обрав 26 грудня Центральний Виконавчий Комітет, проголосив Українську Соціялі-стичну Радянську Республіку, а коли з Києва вигнано Центральну Раду й „ЦИКУК“, переїхав до Києва разом з Головним Комітетом, лівобережці знову воскресили свою окрему республіку, а за ними також проголосили себе окремими республіками Одеса, Таганрог, Крим.
Розходження почалися із-за відрядження до Берестя делегатів „ЦИКУК’и“ для мирних переговорів з німцями й набрали гострих форм підчас наступу німців на Україну після того, як Центральна Рада склала з ними 9 лютого 1918 р. сепаратний мир. Кожна організація, ігноруючи „ЦИКУК’у“ й Головний Комітет, що розсилав всюди даремні обіжники, провадила боротьбу на свій лад.
Донецько-Криворізька Республіка навіть пробувала на свій страх і риск провадити переговори з німцями. Тимчасом німці
провадили енергійний наступ, взявши Київ, Полтаву, Херсон, Миколаїв і Катеринослав. Більшовикам довелося відступити до Таганрогу, де відбулася ліквідація Головного Комітету й „ЦИ-КУК'и“ та організація повстанського Секретаріяту й Організаційного Бюра КП(б)У.
Так минув перший підготовчий період в історії КП(б)У.
II
Таганрозька нарада силою обставин зібрала активних робітників цілої України. Перед тими, що відступили під натиском німецьких багнетів, і перед тими, що зібралися в Таганрозі, неминуче повинно було постати питання, як далі провадити боротьбу з сильним ворогом. Нарада повинна була дати відповідь на таке питання: що й як далі робити?
Конечність утворення все таки єдиного центру, єдиної організації, що обраховувала б місцеві умови боротьби й одночасно відповідала б особливим політичним умовам, що склалися на Україні, — стала тепер очевидна й безперечна для всіх учасників наради.
З приводу цього питання вже не могло бути розходжень, і мова йшла тільки про те, як розпочати тепер спільну* боротьбу, як організувати спільні бойові й керівні для боротьби з буржуазією сили, що загрожували під рхороною німецьких полків російській революції взагалі.
Перед нарадою постало два питання: дальша тактика більшовиків на Україні й утворення справжнього всеукраїнського об'єднання більшовиків. З приводу першого питання виникли палкі дебати між катеринославською групою, до якої приєдналися харків’яни та донбасівці, та київською з полтавцями та чернігівцями. Перша група виходила з передумови, що пролетарська4 революція на Україні похована надовго й що втягнення України в революцію — це питання далекого майбутнього. Тому вона обстоювала обережну організаційно-партійну роботу в підпіллі й легальну в профспілках. Виразником її був т. Квірінґ. Київська група в особі т.т. П’ятакова та Бубноза, орієнтуючись на світову революцію, пропонува ла активну повстанську тактику, використовуючи селянську стихію, приголомшену окупацією. Більшість пристала до погляду Київської групи, що його й ухвалено.
Так був утворений Позстанський Секретаріят для керівництза повстанням на Україні.
Маніфест до населення України, що закликав до збройної повстанської боротьби, в основі своїй також мав київську резолюцію.
З приводу питання про назву майбутньої партійної організації виникло три спірні погляди. Полтавська група з лівими незалежниками із українських соціял-демократів, які ще в-осени 1917 р. відкололись від УСДРП і працювали разом з більшовиками, беручи участь у нараді, пропонувала назву „Україньска Комуністична Партія більшовиків“; катеринославці пропонували назву — .Российская Коммунистическая Партия большевиков на Украине“. Обидві ці крайні пропозиції — перша — з ухилом у бік українського націоналізму, друга — навіяна духом русотяпства, не одержали більшосте.
Нарада ухвалила назву, що її запропонував т.Скрипник — „Комуністична партія більшовиків України“. Ухваливши для партії назву, нарада обрала 7 членів до Організаційного Бюра (т. П’я-таков — голова, т. Скрипник — секретар) й доручила була опрацювати для партії статут і програму та скликати яко мога швидше Всеукраїнський з’їзд більшовиків України для ухвали статуту та програми.
Після Таганрозької наради для більшовиків України настав тяжкий час. Всі сили були спрямовані на організаційну й повстанську роботу. І робота посунулася великим кроком уперед.
Оргбюро, утворивши при ЦКРКП Інформаційне Закордонне Бюро, залишаючись біля прифронтової демаркаційної смуги (звідси й називають роботу КП(б)У за часів гетьманщини демаркаційним періодом), розпочало партійну роботу, відновлюючи більшовицькі організації на Україні, що їх розгромили німці підчас наступу, й готуючи з’їзд КП(б)У.
В червні Оргбюро розпочало видавати партійний орган „Коммунист“. І хоча працювати над утриманням зв’язку з підпіллям було надзвичайно важко, все ж таки труднощі вдалося перемогти. Вже в травні поновилися погромлені підчас окупації організації. Одеська обласна організація навіть почала видавати підпільний листок „Голос Пролетария“. Правда, ні Харківській організації не пощастило відновити видання „Донецкого Пролетария“, що виходив з літа 1917 р., ні Київській — знову поставити на ноги раніш видаваного, ще з 1917 р .Голос Социал-Демократа“, ні Катеринославській — свій орган. Зате скрізь уже працювали повітові та районові організації.
В травні вже навіть відбувся в Києві інформаційний з’їзд усіх цих чотирьох головних організацій, де був обраний „Временный Всеукраинский Центр организации большевиков“ з т. Майоровим на чолі, що ставив завдання регулювати партійну роботу на місцях, доки не налагодиться остаточно зв’язок з Оргбюром.
Правда, підчас цієї роботи більшовиків у підпіллі далеко ще не припиняються старі розходження. Утворені обласні органи все ще намагалися бути самостійними. Кожна з них організовувала була навіть при ЦКРКП окремо своє Інформаційне Бюро,
кожна з них, на свій розсуд, налагоджувала зв'язки з іншими радянськими партіями, з анархістами та з російськими лівими есерами, що перейменували себе на Всеукраїнському з’їзді в Одесі на українську партію лівих соціялістів-революціонерів. Одеська організація пробувала навіть разом з ними видавати спільний повстанський орган „Голос Революции“.
Суперечки поміж катеринославськими та київськими поглядами були ще раз у повстанській дев’ятці — в більшовицькій фракції Повстанського Секретаріату та в Центральному Воєнно-Революційному Комітеті, що його утворив зазначений Секрета-ріят. Але ці розходження все ж таки не мали вже такого гострого характеру, як раніш; наслідки спільної роботи були куди більші, ніж суперечки через непозбуту фракційність, що затягалася.
Особливо гарячкова була суперечка про те, хто повинен керувати роботою повстанців: чи ревкоми діють на свою уподобу, відповідаючи тільки перед Центральним Воєнно-Революційним Комітетом, чи подають звіти партійним комітетам. Суперечка була немаловажна, коли взяти на увагу, що до ревкомів входили не тільки більшовики, а багато есерівсько-анархістського елементу. Ця комбінованість ревкомів загрожувала молодій партії потонути в селянській повстанській стихії замість того, щоб самій бути на чолі цієї революційної стихії й скерувати її в річище організованої пролетарської боротьби. Одначе, цієї суперечки не могли розв’язати ні Оргбюро, ні Повстанський Секретаріат, що, являючи собою комбіновану організацію, мав у своєму складі есерів, половину більшовиків і одного українського лівого незалежника. Розв’язав її тільки перший з’їзд КПУ, відбувшись 5 липня 1918 р. у Москві.
На з’їзд прибуло 69 делегатів од 43 парторганізацій Лівобережжя та Правобережжя, що репрезентували загалом 4364 члеци партії. Перед початком дебатів з приводу питань порядку денного на з’їзді, відбулося формальне об’єднання КПУ з лівими незалежниками, які ще з осени працювали в лавах більшовиків і на своєму з’їзді у Воронежі в травні 1918 р. ухвалили злитися з КПУ. Одночасно ще перед доповідями з’їзд постановив оголосити деклярацію на Всеросійському з’їзді Рад, що якраз тоді відбувався, з приводу виступу лівих есерів проти Берестейського договору з заявою, що пролетаріят України цілком солідарний з тактикою РКП та радянською владою в Росії. На порядку денному партійного з’їзду стояли такі питання: політичне становище та завдання партії; повстання на Україні; стосунки України до Росії; стосунки КПУ до інших партій; організаційне питання; програма партії.
Доповідь тов. П’ятакова та дебати з приводу запропонованої
резолюції про поточний момент були за центр роботи з’їзду. Останній становив собою дві давні групи, що так палко сперечалися між себе за основи тактики КПУ на Україні: Катеринославську з т.т. Квірінґом, Артемом, Епштейном та Київську з т.т. П’ятаковим, Бубновим і Затонським на чолі. Обидві групи виступали з приводу цього питання з окремими доповідями та резолюціями.
В резолюції тов. П’ятакова говорилось про те, що розвал капіталістичної системи під тисненням війни майже всюди набрав катастрофічного характеру, „що окупаційний рух на схід Німеччини та Австрії, затикаючи дірки фінансового капіталу, що руйнується, ставить війська в революційне оточення й цим самим розвалює їх ще більше“, що „самостійна Україна в умовах нинішнього світового господарства не мислима, а включення її до загальної системи світового господарства можливе тільки або імперіялістично закріпостивши її через відверте сприяння контрреволюційних кляс самої України одному із центрів фінансового капіталу, або установивши соціялістичне об’єднання через пролетарську революцію з усіма тими, що вже є й майбутніми радянськими республіками“, що „клясова боротьба робітників та селян на Україні, розвиваючись, переходить у громадянську війну, що буде в значній мірі сприяти поширенню революції в міжнародньому маштабі“, що „тільки тоді, коли буде така міжнародня та внутрішня ситуація, що склалася, переможне повстання на Україні можливе, кфли тільки пролета-ріят дійде не тільки ідейного, а також організаційного та воєнно-технічного керівництва ним, коли воно не буде розпорошене на окремі бунти, а набере характеру спільности та одночасно й буде мати яскраво виявлені клясові цілі*, — в наслідок цього „основне завдання КПУ є організація авангарду робітників та керівництво клясовою боротьбою пролетаріяту й тих шарів населення, що до його прилучаються, організація збройного повстання робітничо-селянських мас проти їхніх захватників“. За цілковите нерозуміння моменту треба вважати думку, ніби можна спершу організувати сильну нелегальну партію, а далі взятися до роботи для організації та виховання свідомости мас в стихійному повстанському русі. Зміцнення та поширення клясової партії пролетаріяту на Україні в даний момент може відбуватися тільки в самому ході практичної роботи щодо оволодіння стихійним повстанням робітничо-селянських мас. Партія ні на одну хвилину не може випускати з уваги небезпеки надати цьому рухові не клясового, а національного характеру. Партія повинна провадити боротьбу під гаслом завоювання необмеженої влади Рад, як диктатури робітників, підтримуваної найбіднішим селянством, що скерувала 6 усі свої головні удари як проти великої буржуазії, так і проти всіх дрібнобуржуазних груп, що підтримували Центральну Раду. Партія повинна домагатися провідного стану в усіх повстанських органах і усунути із них всі ті елементи, що стають на бік повстання не з метою встановити на Україні диктатуру пролетаріяту, а з метою використати повстання в інтересах або союзного імперіялізму, або з метою встановити владу дрібнобуржуазної контрреволюції. Потрібно налагодити тісний зв’язок з окупаційним військом та провадити серед нього революційну інтернаціональну пропаганду, утворюючи для цього окремий апарат, разом з інтернаціональними закордонними групами“.
Катеринославці, в особі доповідачів т.т. Епштейна та Кві-рінга (перший — про завдання КПУ, другий — про Повсташ ський Секретаріат), виступили з гострою критикою позиції киян. Погоджуючись принципіяльно з питанням про готування повстання й організацію воєнно-революційних комітетів, вони рішуче виступали проти існування Повстанського Секретаріату, зазначаючи, що Повстанський Секретаріят, якого ніхто не знає й боротись за нього не думає, треба ліквідувати, а всю роботу передати партії: органи радянської влади будуть організовуватися в процесі боротьби за радянську владу. Вони виступали проти захоплення повстанським рухом на Україні, вбачаючи в ньому не клясовий соціялістичний характер, а селянський дрібнобуржуазний, що його треба ще в процесі боротьби перетворити на пролетарський, тісно зв’язавши його з розвитком революції на Заході й стримуючи його до вибуху цієї західньої революції. Всю увагу партії треба зосередити на роботі в профспілках для того, щоб спершу закріпити організацію пролетаріяту, а не захоплюватися широкою селянською стихією, що провадить боротьбу за землю та волю. Після гарячих дебатів з приводу доповідей, голосуванням ухвалено резолюцію т. П’ятакова (33 проти 32) з додатком до неї тов. Квірінга. „Повстанський Секретаріят вважати за розпущений, а з’їзд доручає ЦККПУ організувати замість нього Центральний Воєнно-Революційний Комітет, що його члени ЦККПУ призначає й відкликає“.
Тісно зв’язане з поточним моментом було питання про збройне повстання на Україні, про що й далі тривали суперечки між катеринославською та київською групами. Від катеринославців з доповіддю виступив тов. Квірінг, від киян — т. Бубнов. Повторювати зміст обох резолюцій не доводиться: вони продовжували та розвивали позиції, що їх мали учасники в питанні про поточний момент. Кияни ж заявляли, що в такій хліборобській країні, як Росія взагалі, а Україна зокрема, селянство є найважливіший додаток до сучасного революційного руху. Воно не може бути за керівника цього руху, але й не може не відограти величезної ролі, як барометр, що показує, що клясова криза виспіла, що готується генеральний бій. З другого боку, катеринославці зазначали, що київська група, надто ідеалізуючи цю революційну силу селянства, роздувала дрібні сутички до справжніх боїв, не цілком критично ставилась до всяких відомостей, роблячи з них неправдиві висновки, готуючись робити революцію на Україні, не зачекавши навіть наслідків організації ударних робітничих груп.
Проте, з’їзд ухвалив був резолюцію тов. Бубнова (31 проти ЗО), де говорилося, що »спроба за всяку ціну відтягти уже цілком назрілу революційну кризу, що безперестану розвивається по всій українській території, може потягти й неминуче призвести до розкладу потоку збройного повстання, до поразки пролетарської революції на теперішній стадії її розвитку *
З приводу питання про стосунки України до Росії продовжувались і далі розходження між катеринославським та київським поглядами. Тов. П’ятаков подав резолюцію, де говорилося, що »потрібний найтісніший економічний зв’язок Росії з Україною, одначе, через особливість економічних умов, що відрізняють Україну від Росії, потрібно, щоб в межах України, здійснюючи диктатуру пролетаріяту, був утворений централізований організм“. Тов. К^ірінґ, резолюцію якого ухвалено, пропонував ось що: „виходячи з того, що Україна економічно неподільно зв’язана з Росією, що економічна єдність України та Росії за останнє десятиріччя утворила спільну базу для єдности боротьби пролетаріяту України та Росії, що ідея самостійности України була завісою, що нею німецькі імперіялісти покріпачили Україну, з’їзд КПУ ухвалює боротися за революційне об’єднання України з Росією на основах пролетарського централізму в межах РСФРР“.
Далі на порядку денному стояло питання про ставлення до інших партій на Україні. По доповіді тов. Затонського без довгих дебатів ухвалено таку резолюцію; „ніякого співробітництва з дрібнобуржуазними партіями, а тільки нещадна боротьба з ними. Встановлення контактів з партіями, що виявляють інтереси дрібного селянства, постійне скеровування їх на активну боротьбу за владу Рад і підпорядкування їхньої боротьби фактичному проводові пролетарської комуністичної партії. Рішуча боротьба з розкладницьким впливом партій деклясованих, люм-пен-пролетарських шарів населення. Щодо партії лівих есерів, то потрібно суворо відрізняти інтелігентні, авантуристичні верхи партії від її селянських низів. Щождо анархістів, то з їхніми організаціями ніяка згода не можлива“.
Останнім питанням була програма статуту та основа організації КПУ. Питання окремої програми для КПУ відпало, одначе, коли з’їзд після коротких дебатів ухвалив, що КПУ в загальних обставинах
пролетарської боротьби в Росії не може стояти цілком окремо від РКП та йти назустріч самостійницьким та українським трудящим масам. На єдиний фронт буржуазії треба відповісти єдиним фронтом пролетарського авангарду, який вжив би на єдиній підставі особливої тактики в особливих обставинах української революції. Тому ухвалено, що КПУ повинна мати спільну програму з РКП, входити до РКП на правах автономної організації з власною ініціятивою та власною тактикою в загальних рямках Російської Комуністичної Партії більшовиків. Оскільки треба було організувати КПУ, щоб об’єднати всі партійні сили для єдиної боротьби, остільки треба було це об’єднання провести під знаком спільного проводу, що його в Росії взяла на себе РКП і в міжнародньому маштабі — Комуністичний Інтернаціонал.
З приводу організаційного питання з’їзд ухвалив таку резолюцію: „доручити ЦККПУ в контакті з ЦКРКП виробити, на підставі спільного статуту РКП, статут КПУ, взявши до уваги нелегальні умови існування останньої; організувати через вибори на обласних партійних конференціях обласні паркоми, при чому з’їзд рекомендує організацію тих областей, що раніш існували: Одеської, Київської, Харківської та Катеринославської. Обласні комітети працюють за проводом ЦККПУ й підлягають його постановам; зв’язок з ЦКРКП обласні комітети підтримують через ЦККПУ; ЦККПУ організує в Росії, щоб керувати парторганіза-ціями на Україні, закордонне Бюро КПУ, що провадить і об’єднує всю роботу КПУ в Росії та на Україні. Окремі обласні бюра, організовані в Росії для роботи на Україні, і партійні комітети окремих областей, що працюють поза межами України, ліквідується й всі їх справи передається ЦККПУ, всі їхні робітники переходять у розпорядження ЦККПУ, для відрядження на парт-роботу на Україну; обласні комітети не мають ніяких закордонних представництв, ніяких бюр і взагалі ніяких агентів в Росії; літературу можуть видавати тільки на місцях, поза Україною; літературу видає тільки ЦККПУ та закордонне Бюро КПУ; партія приймає назву „Комуністичної Партії (більшовиків) України“, обирає Центральний Комітет та видає центральний орган „Коммунист“,а з’їзд цей називається „Перший з'їзд КПУ“. З першого з’їзду партія вийшла організована формою, тактикою та принципами, випробуваними в минулій боротьбі з націоналістичною контрреволюцією, загартованими у взаємних суперечках та усвідомлених помилках, як наслідки тяжких досвідів першої громадянської війни на Україні. І хоча не раз ще доводилось робити помилки, падати стомленим від напруження над силу, не раз робити в накресленій тактиці нові поправки, проробляти болючі операції, щоб вилікувати себе від хвороб, що їх
породила ця сама українська дійсність, одначе, закладена основа залишалась незмінною, на ній все вище й вище здіймалася міцна будівля партійного організму, що непохитно охороняв і поширяв завоювання радянської влади.
Обравши ЦК, з’їзд закінчив був роботу. Обрано до нового ЦК т. т. Акімова, Бубнова, Буценка, Затонського, Грузмана, Ісаакова (Крейсберга), Квірінґа, Лаврентія, Лутовінова, Косіора, П’ятакова, Семена Шварца й Фарбмана (Рафаїла).
Я навмисне докладно спинявся на обставинах, що були перед організацією КПУ і на першому її з’їзді, маючи на увазі виявити ту українську дійсність, серед якої довелося вирости КПУ, і напружити всі свої сили для того, щоб правильно керувати кораблем революції на Україні. Перейдімо тепер до розгляду цих окремих стежок і шляхів, якими довелося КПУ ходити в другий період її діяльності!, в період боротьби за радянське будування на Україні.
Перший етап нового періоду був етап гетьманського підпілля, так званий демаркаційний. Робота КПУ в цей час розвивалася трьома напрямками: в напрямку партійного будування, більшовицької пропаганди, а найголовніше, готування до повстання. На останнє звернено тепер майже всю увагу КПУ не тільки тому, що в ЦККПУ більшість мали прихильники партизанщини, на чолі яких був тов. П’ятаков, голова Закордонного Бюра, і т. Бубнов — голова Центрального Воєнно-Революційного Комітету, а в наслідок тих об’єктивних обставин, що вимагали від партії готування загального повстання.
На Україні панувала поміщицько - буржуазна диктатура, що, об’єднавшись під охороною німецьких салдатів у „Протофісі“ і „Всеукраїнському Союзі Земельних Власників“, готувалась до походу на Росію, щоб реставрувати самодержавство Романових. Гетьманщина повинна була бути тільки перехідною оперетою в дальших планах російських монархістів із „Союза русских людей“. З червня спалахнули грізні селянські повстання на Правобережжі, наприклад, відоме „Звенигородське повстання“, шість тижнів уже тримав страйк залізничників. На початку серпня організувався „Український Національний Союз“, що став гадати про те, як би використати селянську стихію, щоб відновити Центральну Раду.
Одначе, новий ЦККПУ надто був оптимістичі дити поступову організаційно-повстанську робі ятливих обставинах, щоб серед пролетаріяту ; бойові групи, що повели б селянську стихію де
виспіє сприятливий момент для рішучого моменту. Він, захопившись бунтарською стихією, без широкої пропаганди не тільки в окупаційній армії і навіть серед пролетаріяту, не підрахувавши навіть сил, дав наказа 6-го серпня 1918 р. про загальне повстання. Повстання це, відоме під назвою „повстання Кропив’янського“, не вдалося. Прокламацію „На штурм“ випущено тоді, коли „Звенигородське повстання“ було задушене криваво, залізничники, завдяки штрейкбрехерству, повернулися до роботи. До того ж і зв’язок в повстанських ревкомах був мало налагоджений, так що деякі організації навіть не знали за прокля-мацію. Не дивно, що повстання охопило тільки Чернігівщину, коли не рахувати дрібних бунтів на Волині й Полтавщині, коли малі, неорганізовані як слід повстанські сили зразу ж були придушені.
Пленум ЦК у Орлі 8-го вересня та Обласний з’їзд колишньої Криворізько-Донецької республіки, що на ньому були представники й інших організацій (Київської, Одеської та Чернігівської), постановили внести деякі поправки до попередньої тактики КПУ, Не обмежуючись постійною партизанською війною, ухвалено розпочати ще енергійну пропагандистську роботу, щоб оволодіти робітничими масами, в окупаційній армії, щоб розкласти німецько - австрійське військо і так само розгорнути масову пропаганду й на селі. Зокрема ухвалено розпочати роботу серед залізничників, організувавши при ЦККПУ Організаційне Бюро залізничників-комуністів та розпочати утворення ударних загонів не тільки в прифронтовій смузі, де почали тепер формуватися повстанські дивізії Кропив’янського та Авсема, а також і на самій Україні, в робітничих центрах.
Тепер розпочато роботу планомірніше. Незалежно від готування повстання, що й тепер було на першому плані, розгорнено широку пропаганду в профспілках, на заводах, в армії — розгорнулась партійна організація. В Києві став виходити „Коммунист“, були організовані осередки на заводах, утворено п’ять міських та чотири губерніяльні райони з окремими комітетами залізничників більшовиків, до Центрального Бюра профспілок проведено майже самих комуністів, організовано молодь в комуністичну спілку молоді України. В Одесі, де міська організація мала 800 членів (Київ мав 348), утворено чотири міські райони, видавано й поширювано орган „Большевик“. Трохи менш енергійно провадилася робота на Катеринославщині — надто мало була звернена тут увага на профспілки і на пропаганду в армії. Ще гірше йшла робота на Харківщині, через часті провали, арешти та через провокаторів, що пробиралися до організації, в наслідок чого Губпарком змінювався дуже часто, роботи в проспілках майже зовсім не було, хоча чисельністю Харків стояв досить
високо, маючи в вересні 308 членів міської та 988 губерської організації. Мляво провадилося роботу на Волині та Поділлі, не вважаючи на те, що Волинська організація мала 20 осередків з 343 членами. На Чернігівщині партійна робота цілком завмерла. Там після невдачі Кропив’янського залишилось всього 27 членів. Зате краще поставлено роботу в Луганському та на Полтавщині, де було 12 повітових організацій з 512 членами. Взагалі, робота на Україні провадилася з успіхом, збільшувалась пропаганда в армії, головно в районах, де були австрійці, збільшувався вплив в проспілках, зароджувалися все нові та нові осередки комуністів, і ліквідувалися попередні розходження між катери-нославцями та киянами.
Другий зТзд КПУ, скликаний у Москві 18 жовтня 1918 року, поставив собі завдання підсумувати пророблену й розробити план дальшої роботи. Він зібрався тоді, коли реакція готувалася вже до відвертої боротьби з радянською Росією. Гетьман змовився з генералом Красновим, щоб сукупно іти походом на більшовиків. В Києві відбувся у вересні з’їзд членів IV Думи та Державної Ради, формувалася Астраханська армія, і в середині вересня відбулось об’єднання аграріїв з фабрикантами та банкірами із „Протофісу“, завершене за планами „Русского Государственного Союза“. Меншовики виглядали нової окупації з боку Франції, готуючи „вільні бойові дружини“, в Німеччині та Австрії почалася революція, а „Національний Союз*4 готувався відновити колишню УНР, кокетуючи з французами навперейми з меншовиками.
Завдання з’їзду було накреслити шляхи дальшої тактики, щоб ні в якому разі не припустити нової окупації України, об’єднання гетьманщини з донською білогвардійщиною, та щоб „Національний Союз“, що об’єднував українські партії, не захопив владу.
На з’їзд прибуло 114 делегатів від ПО парторганізацій, що об’єднували 5014 членів. КПУ виступала на ньому, маючи не тільки досвід окремих товаришів та організацій, але й свій власний, всеукраїнський. Правда, число членів її не дуже то збільшилось за час від 1-го з’їзду, але зате зміцніли лави її, загартувалися сили, виросла організаційна сторона партії, хоча все ж таки ще вона хворіла на обласне „самостійництво“, сепаратизм та кустарництво. Однак, структура партії була вже готова, не вважаючи на те, що невдача повстання Кропив’янського ударила була по ній дуже боляче.
Здавалось би, що старі розходження між прихильниками катеринославського та київського поглядів ліквідовано. Одначе, після доповіді тов. П’ятакова про діяльність ЦК вони знову спалахнули. За центр розходжень знову стало старе питання
тактики, що із-за нього розходились катеринославці з київською групою/ Катеринославці, посилаючись на невдале повстання Кропив'янського, що його розпочали кияни, гостро критикували політику ЦК, намагаючись провести резолюцію тов. Квірінґа, що визнавала „політичний напрямок ЦК за неправильний і організаційну діяльність за незадовільну“.
Про завдання КПУ робив доповідь тов. Каменєв, який указував на боротьбу білогвардійців з націоналістичною дрібною буржазіею за владу, на небезпеку нової окупації України; представник ЦКРКП підкреслив завдання КПУ не припустити такої окупації, що загрожує російській революції взагалі, не припустити об’єднання монархістів із України з Красновим, а готувати сили, які не будуть „вимагати наступу на Стародуб, а підуть туди і тоді, куди й коли їм будуть диктувати спільні інтереси революції“; ліквідувати окремі виступи, а розпочати „активне братання з окупаційною армією з рушницею проти офіцерства і з прокламацією для салдатів у руці, масовий терор, з масовим розпадом окупаційного війська“. В дебатах більшість одержала резолюція тов. Епштейна, де говорилось: „основне завдання КПУ є об’єднання України з Росією, поглиблення та поширення партійного апарату, перенесення центру ваги партійної роботи на територію самої України, концентрація партійних сил насамперед в робітничих центрах, одночасно утворення організованих і дисциплінованих бойових сил. Визнаючи за потрібне масовий терор так, щоб послабити ворога, як і для того, щоб утомити німецьку армію, особливо, щоб знищити білогвардійців, партія рішуче й категорично висловлюється проти такої партизанської війни, головно в прикордонній смузі, що могла б втягти робітників України та Росії в несвоєчасний спільний виступ. В усій підготовній роботі партія повинна спиратися на силу пролетарської Росії, координувати й підпорядковувати свої кроки з ЦКРКП і, тільки згодившись з ним, вибрати момент для спільного виступу“.
З приводу воєнно - революційних комітетів ухвалено, що всі партійні комітети призначають ревкомй, що їм вони підпорядковані і їм подають звіти, й вони ж становлять собою воєнно-технічні відділи партійних комітетів. За членів ревкомів можуть бути тільки комуністи, технічні функції можна доручати і позапартійним, лівим есерам та іншим радянським партіям. Щож-до інших партій, які додержувались радянської платформи, з’їзд став на той погляд, що постійне співробітництво з ними і тим самим визнання їх, затримувало б той розлім, що вже в цих партіях відбувався. Тому — ніяких постійних стосунків, а лише технічна погодженість з окремими організаціями для окремих операцій.
Отже, катеринославці були тепер „переможці“ у всіхлпитаннях. Новий ЦК, куди обрано товаришів Артема, Александра. Епштейна, Затонського, Закса, Зимака, Квірінга, Миколу Безчетвертного, Реута, Дробніса, Семена Шварца, Сталіна, Тарського, повинен був покласти початок нового курсу КПУ, що поривав з повстанським ентузіязмом киян, відкидав орієнтацію на передчасні ефекти, на селянську стихію, але грішив за те певною дозою, ігноруючи місцеві особливості клясової боротьби, й надто обережно ставився до організації повстання.
До партійного будівництва з'їзд не вніс нічого нового. Перед ним стояла близькість нової революції, що на неї він звернув всю свою увагу. Тільки було розв'язане питання про статут, для редагування якого обрано комісію в складі т. т. Косіора, Акима, Семена.
Новий ЦК на своїх пленарних засіданнях 23 та 26 жовтня ухвалив насамперед поставити на ноги організаційну сторону партійної роботи. Всю роботу розподілено на закордонну й на підпільну. Першою мало керувати Закордонне Бюро в складі т. т. Сталіна, Квірінга й Артема (Сергеева), що керувало одночасно загальною роботою КПУ й на Україні. Роботою на Україні, зокрема, повинне було керувати Виконавче Бюро в складі т. т. Гладнєва, Тарського та Епштейна. Агітаційно - пропагандистську роботу доручено т. П'ятакову; на чолі Центрального Воєнно-Революційного Комітету стали т. т. Авсем, Бубнов та П’ятаков. Для реорганізації губерських паркомів та перевірки ревкомів в з’вязку з одеською провокацією в жовтні, що розвалила підчас з'їзду всю міську організацію, були призначені останні члени ЦК, які повинні були провести губерські конференції. Як сказано вже, переобраний ЦК взяв новий курс у тактиці КПУ.
Забарність та надто велика обережність ЦК була причиною того, що „Національний Союз“ взяв на себе ініціятиву скинути Скоропадського. „Національний Союз“ обізнався швидше на тому становищі, що утворилося й що викликало в наслідок розкладу окупаційної армії терор п’яного офіцерства. Він кинув із Білої Церкви гасло загального повстання, маючи в себе під рукою полк січових стрільців, в той час, коли ЦККПУ тільки розпочинав організацію ревкомів. Тільки після цього ЦККПУ зважився, кінець-кінцем, зробити останній удар чорній диктатурі. А в цей час під стяги „Директорії“ збирались сотні тисяч повстанців, на її бік переходило гетьманське війське, і Петлюра розпочав уже навіть облогу Києва, готуючись в’їхати до нього героєм дня.
20 листопада утворено Тимчасовий Робітничо-селянський Уряд України в складі т. т. Квірінга, Затонського, Коцюбинського Аверіна, Артема, Ворошилова за головуванням т. П’ятакова
23-го листопада Уряд оголосив „Маніфест до робітників та селян України“. Тільки тепер партія взялася енергійно ліквідуй вати контрреволюцію, що на цей раз була вже під жовто-блакитними прапорами Директорії.
Одначе, в процесі цієї боротьби на два фронти: проти лишків гетьманщини, що шукали зв’язку з Красновим і трималися ще де неде на німецьких полках, і проти Директорії, в лавах КПУ знову розпочалися розходження між катеринославцями та киянами, що тяжко відбилися на керуванні революційною боротьбою. Катеринославці, маючи за собою більшість в урядові і в ЦК, вважали за потрібне обходити боротьбу з німецькими загонами, провадячи з ними тільки мирні переговори, вважали за достатнє установити радянську владу на Лівобережжі в той час, коли Київська група домагалась ультимативного ставлення до німецьких частин, і походу на центр України — Київ. Все це викликало відсутність єдиної тактики та єдиної інформації у місцевих комітетів, що опинились підчас повстання між молотом і ковадлом. ЦКРКП змушений був втрутитися в ці внутрішні суперечки, і ЗО листопада дав загальну директиву тактики, але все ж таки суперечки точились і далі до переїзду ЦК і уряду із Курського в Харків, доки радянський уряд не поповнили т. т. Магідов, Межлаук та Рухимович, а далі т. т. Хмельницький, Мещеряков та Підвойський, і головою, замість т. П’ятакова, став тов. Раков-ський.
Тимчасом на місцях, що були так далекі від цієї фракційної боротьби в центрі, провадилася одностайна робота для утворення радянської влади, для відновлення партійної роботи в нових легальних уже умовах. Партійні Комітети, очунявши зразу від повстанської стихії, не чекаючи інформації центру, почали організовувати проти Директорії ревкоми, що ставили своїм завданням установити радянську владу на місцях, організовувати на російський лад комітети бідноти для боротьби з контр-рево-люціє'ю, скликати губерські партійні конференції для реорганізації партійних організацій, пристосовуючись до легальних тепер обставин існування й боротьби. Протягом січня та лютого такі конференції відбуваються по всій Україні, відновлюється і збільшується партійна преса. З переїздом ЦККПУ та радянського уряду до Харкова й поновивши склад керівних сил в центрах, пішла робота ще жвавіше й на місцях. Петлюрівський фронт розвалювався, розбігалися або переходили на бік Червоної армії петлюрівські частини, й у лютому від нього на Україні не залишилось і сліду: Київ взято ще 4 лютого, а Директорія врятувалася втечею до Галичини. Україна поступово позбувалася національної контрреволюції, що жадала знову сісти після гетьманщини.
IV
Тепер настала нова епоха в історії КПУ, епоха легального існування на радянській уже території; вона вимагала від партії нових директив, нової тактики, — вимагала негайного утворення основ радянського будівництва на Україні. Правда, в деклярації від 24-1 радянський уряд проголосив був платформу радянського будівництва, що її ухвалив пленум ЦККПУ: націоналізація про-мисловости, поміщицьких та манастирських земель, заведення громадської обробки землі, сільських комун та комітетів бідноти, удержавлення харчових заготівель та торгівлі, об’єднання України з Росією на підставі соціялістичної федерації, проведення всіх декретів та законів російського Раднаркому на Україні, утворення основ радянської влади на місцях у формі ревкомів, — одначе ці загальні тимчасові постанови треба було з’ясувати, потвердити ще окремими положеннями.
З другого боку потрібно було остаточно розв’язати питання про ставлення КПУ до інших радянських партій, що працювали разом проти Директорії. В „Бунді“ настав у половині січня роз-лім, і ліве крило його, порвавши остаточно з Директорією, ухвалило радянську платформу, поклавши початок єврейському комуністичному союзовґ, що об’єднався в травні з лівими об’єднаннями в Комфарбанд. УПСР ще в травні 1918 року розкололась на лівих та центристів. Ліві підчас боротьби КПУ з Директорією' утворили свій Центральний Ревком, що провадив боротьбу також з петлюрівщиною, додержуючись радянської платформи. Треба було тепер до тих нових радянських партій, та й до старих, як ліві есери, анархісти, меншовики-інтернаціоналісти, визначити ставлення КПУ в легальних обставинах її існування, визначити ставлення до їхньої участи в будуванні радянської влади.
Ще пекучіше було питання накреслення організаційних форм самої КПУ в нових обставинах роботи, докладніше з’ясувати стосунки до РКП, що до цього часу одержали тільки загальну формульовку. До того ж ще були розходження між Київською та Катеринославською групами. На Обласному з’їзді делегатів осередків у Харкові Київська група, в особі тов. П’ятакова, різко критикувала політику ЦК та Уряду підчас Жовтневого повстання, дорікаючи їм за угодовство з Директорією. Все це тим більше підкреслювало потребу скликати зараз же після звільнення України ІІІ-й з’їзд КПУ для того, щоб покласти край суперечкам обох течій, що були ще зрозумілі раніше, як наслідок емігрантщини та підпілля, але яких не повинно бути тепер, і розв’язати в деталях основи радянського будівництва та дальшого будування КПУ.
ІІІ-я конференція КПУ відбулась 1 березня 1919 р. в Харкові; в ній “брало участь 199 делегатів від 16.363 членів за нормою представництва — один делегат на 100 членів. Харківський легальний з’їзд був, як і треба було чекати, бурхливий. Можна було сподіватися, що Київська група зробить при нагоді напад на катеринославців за невдале Жовтневе повстання. Так і було в першій половині, коли точилися дебати про діяльність ЦК та Уряду по доповідях т.т. Квірінґа та Раковського, зате далі з’їзд уже ішов діловитіше. Це можна з’ясувати тим, що в з’їзді брали участь багато членів, що були осторонь від суперечок обох груп, що з’їзд не мав такого еміграційно - конспіративного характеру, як попередні, що делегати були ще під свіжим вражінням визволення України, почуття перемоги партії над контрреволюцією, почуття зростання КПУ, що виросла через декілька місяців утроє, та розкладу дрібно - буржуазних партій, що розламувались одна по одній й переходили на бік більшовиків. Усвідомлюючи важливість своїх завдань у будівництві радянської влади, усвідомлюючи відповідальність перед трудящими масами, що дізналися про двоособистість петлюрівських богомольних відозв і визнавали радянську владу за свою владу, погасла фракційна пристрасть, що розгорілася на початку з’їзду.
Коли на другій конференції за представника від ЦКРКП, що намагався примирити обидві групи, був тов. Каменєв, то тепер був тов. Свердлов. На критику т.т. П’ятакова, Бубнова та За-тонського, що ЦК цілком не орієнтувався в масовому русі України, що він не виявив ніякої ініціятиви і навіть не повідомив широких мас, за що бореться наша партія, що боротьбу з Директорією розпочали на власний почин місця, в той час, як Центральний Комітет хотів був згодитися з фактом заняття Києва Директорією, — тов. Свердлов зазначив, що хоча ЦК і зробив помилку, випустивши ініціятиву з своїх рук, але не треба вважати за помилку того, що червоне військо замість Києва пішло на Донбас, бо якраз через це не сталося об’єднання красновських банд з гетьманською, що планували його білогвардійці, призначивши навіть генерала Денікіна на командувача об'єднаними силами.
А проте, резолюцію тов. П’ятакова, що підкреслювала неправильність політики ЦК, конференція була ухвалила величезною більшістю голосів. Конференція виявила, отже, свою згоду з позицією Київської групи, що ще раніш провела до президії самих киян: П’ятакова, Бубнова, Іванова, Затонського, Авсема. Дальша робота конференції пішла вже спокійно. До президії дообрано на черговому засіданні також представників катеринославської групи: Квірінґа, Ворошилова та Епштейна. Конференція мала розв’язати три головні питання: радянське та партійне будівництво
і ставлення до інших партій. В царині радянського будування стояли на порядку денному питання конституції, земельне, воєнне, професійне та харчове. З приводу конституції УСРР, по доповіді тов. Хмельницького, розгорнулися дебати про основні засади конституції УСРР та про взаємини її з РСФРР. Доповідач пропонував окрему конституцію, одначе, на пропозицію тов. Свердлова, більшість з’їзду стала на той погляд, що в основу конституції УСРР слід покласти в цілому конституцію РСФРР, що її ухвалив Всеросійський з’їзд від 10 липня 1918 року, щоб цим самим підкреслити тотожність завдань, що стоять перед обома федераційними республіками. В ухваленій резолюції, що доповнювала поставлення цього питання на 1-му з’їзді КПУ, Україна проголошувалася як автономна республіка у Всеросійській федерації з окремим ВУЦВК’ом та Радою Народніх Комісарів.
З приводу земельного питання, по доповіді тов. Мещерякова, після коротких дебатів ухвалено одноголосно принципи націоналізації землі, проголошені уже раніш вдекляраціївід Іблютого. Приватна власність на землю касувалася, касувалося право приватного розпорядження землею з переданням її виключно до рук держави; землі понад трудову норму конфісковувано, організовувано радгоспи, сільсько господарські комуни, колективну обробку землі окремими господарями, організовувано комітети бідноти.
В зв’язку з земельним питанням, конференція також майже одноголосно ухвалила, що в харчовій политиці потрібно замінити капіталістичний товарообмін на соціялістичний розподіл продуктів, що його роблять виключно державні харчові органи, закликані провадити боротьбу з харчовою руїною. Монополія розподілу харчування, суворий контроль над продуктами, націоналізація великої торгівлі і поступово дрібної, заготівля за визначеними цінами, принцип розкладки, — ось ті основні засади харчової політики, що їх ухвалила була конференція.
Ухваливши, по доповіді тов. Бубнова, постанову про заве дення загальної трудової повинности, про нещадну боротьбу з контрреволюцією, про розшарування села та скасування куркульських елементів за допомогою комітетів бідноти та селянських комун, конференція далі накреслила основи формування трьох українських армій та методи боротьби з рештками контрреволюції, що їх підтримував французький десант у Одесі. Окремо стояло питання професійної роботи й ставлення до інших партій. В профспілках все ж таки чималу вагу мали меншовики через те, що КПУ звернула мало уваги на професійну роботу. Зазначаючи на цю хибу, конференція ухвалила таку постанову: в сучасний момент, коли на чолі професійного руху стоять' партії,
що не згоджуються з економічною програмою та політикою радянської влади, завдання активної участи профспілок в організації та керуванні як окремими галузями народнього господарства, так і всім економічним життям України» не може бути виконане до того часу, доки на чолі руху не буде партія революційного пролетаріяту. Всі комітети партії повинні розпочати кампанію, щоб одержати більшість в усіх органах професійного руху, утворюючи для цього при кожній спілці партійні осередки й керуючи їхньою роботою. З'їзд вважає за невідкладне завдання звернути всю увагу на організацію пролетарських та на-півпролетарських спілок на селі, сприяючи всіма способами організації профспілок сільсько-господарських робітників".
Вислухавши доповідь тов. Епштейна про той перелім, що переживають деякі дрібнобуржуазні партії, а саме: борбисти, боротьбисти, бундівці, об'єднанні, з’їзд ухвалив, „ніякої згоди та контактів з такими дрібнобуржуазними партіями, як меншовики, праві есери, незалежники, ліві есери“. Визнаючи можливість, потрібність сукупної роботи з єврейським комуністичним союзом, і беручи до уваги в той же час, що основа цього союзу є маса міських ремісників, нестійких та тих, що поступово відходять з-під впливу дрібнобуржуазної ідеології, вважати тепер за невигідне робити кроки до організаційного зближення та злиття Єврейського Комуністичного Союзу з КПУ. Не вважаючи на те, що Єврейський Комуністичний Союз та українські ліві соціялісти революціонери визнають радянський принцип і намагаються навіть злитися з КПУ, вони не можуть ще прийняти диктатури пролетаріяту з усіма її наслідками, і тому ніяких відповідальних керівних місць не можна ще давати їхнім представникам.
Останнє питання було партійне будівництво. На це питання конференція повинна була дати точно встановлені організаційні форми, щоб покласти кінець кустарництву, що все ще практикувалося, сепаратизмові й провести принцип централізації в керуванні всією роботою, визначити точно стосунки радянських органів до партійних. Резолюція, ухвалена на докладну доповідь тов. Квірінґа, ліквідувала колишні обласні комітети, КПУ сама повинна стати тепер обласною організацією РКП, Центральному Комітетові якої підлягає ЦККПУ, працюючи в спільних рямках програми РКП, що її повинен був затвердити VIII з’їзд РКП.
Згідно з постановою з’їзду за найвищий орган КПУ повинна була бути Всеукраїнська партійна конференція КПУ, скликаючись через кожне півріччя, а керівним органом КПУ повинен бути ЦККПУ із 15 членів, що поділялися на Політбюро й Оргбюро. На місцях за вищі партійні органи є губерські партконференцїї, що повинні скликатися що три місяці, та губерський партійний комітет із 5 — 9 членів. В повітах збираються повітові наради
та працюють повітові парткоми, а далі районові та волосні зібрання з районовими та волосними комітетами.
Ті міські окремі комітети, що до цього часу існували, вливаються в загально - губерську чи повітову організації. При губерських парткомах утворюються особливі відділи: організаційний, агітаційний, пропагандистський, видавничий та військовий. Партійні комітети відповідають за роботу виконавчих комітетів Рад перед партійними конференціями та перед ЦККПУ. Крім звичайних членів партія засновує інститут співчуваючих, що організуються при осередках. При волосних комітетах утворюються організації співчуваючих у формі комітетів бідноти. Щоб прийняти до числа кандидатів, потрібна рекомендація двох членів партії не менш як з піврічним партійним стажем.
Кожний, хто бажає вступити до партії, повинен обов’язково пройти кандидатський стаж, для інтелігенції на півроку, а для інших професій — на три місяці. Обравши делегатів на VIII з’їзд РКП та членів ЦК КПУ робота ІІІ-Ї конференції закінчилась. Як сказав тов. П’ятаков, ця конференція „раз назавжди поклала кінець з фракційністю Катеринославської та Київської груп“. Новий ЦК. до якого ввійшли т.т. П’ятаков, Раковський, Вороши-лов, Квірінґ, Харечко, Косіор, Аким, Ян Гамарник, Мещеряков, Іванов, Хмельницький, Дробніс, Рафаїл (Фарбман), Затонський обраний був уже не від фракцій, а із видатних партійних робітників. Склад його віщував найкращу працездатність, був ознакою того, що КПУ дійсно є одна організація, єдиний організм, що стоїть на чолі революції й усвідомлює своє історичне завдання й свою величезну відповідальність.
Новий ЦК виконав сподівання, покладені на нього не тільки з’їздом КПУ, але й всією радянською республікою. Вигнавши із своїх лав колишні розходження, ЦК взявся зразу вельми енергійно до роботи, спираючись на постанови ІІІ-Ї конференції з’їзду КПУ та VIII з’їзду РКП, на якому від України було 24 делегати.
Передусім розпочалася робота для організації партії, згідно з постановою III з’їзду КПУ та VIII конференцією РКП про партійне будівництво. Провадячи в життя принцип суворого централізму та суворої партдисципліни, обов’язковости виконання розпоряджень вищої інстанції нижчою, планомірний облік та розподіл партійних сил через ЦК, партія розпочала ґрунтовну реорганізацію партапаратів. Раніш ще, перед з’їздом КПУ, розпочато цю реорганізацію в самому ЦК КПУ, де ліквідовано Закордонне та Виконавче Бюра. Тепер, згідно з постановою з’їзду КПУ та VIII з’їзду РКП, що потвердив існування КПУ, як обласної організації в межах єдиної централізованої РКП за єдиним загальним проводом ЦК РКП, - були скасовані окремі обласні комітети, що до цього часу існували на Україні, залишивши на їх місці тільки
губерські та нижчі паркоми, що підпорядковані обласному ЦК КПУ. Щоб провадити поточні справи ЦК, утворено Секретаріят ЦК на чолі з тов. П'ятаковим, для організаційних справ утворено Оргбюро в складі трьох товаришів: П'ятакова, Акима й Тараса Харечка (замість них в травні призначено т.т. Косіора, Харечка та Петровського), а для політичних найважливіших' питань — По-літбюро в складі т.т. П’ятакова, Квірінга, Раковського, Мещерякова та Бубнова; щоб провадити правильну пропаганду при ЦК утворено редакційну колегію з т. П’ятаковим на чолі, далі військовий відділ, секцію національних меншостей, колегію для роботи серед жінок. Одночасно посиленим темпом відбувалася на місцях реорганізація місцевих комітетів, починаючи з губерсь-ких та кінчаючи повітовими та районовими.
Також енергійно провадилася робота над радянським будуванням, згідно з основами конституції про з’їзди Рад і про губерські, повітові та волосні виконкоми, згідно з основами земельної, харчової, професійної та воєнної політики, що її ухвалила на з’їзді КПУ та на VIII з’їзді РКП.
Тимчасом, з переїздом радянського Уряду й ЦК КПУ із Харкова до Києва, розпочалися знову старі суперечки в партійних лавах.
Знову почалися розходження між катеринославцями та киянами. Катеринославці домагалися, щоб центральні органи залишались в Харкові, в робітничому центрі, кияни знову обстоювали червону столицю в Києві, що мав за собою історичні права на центр України. Були й інші розходження.
Щоб ліквідувати ці суперечки і щоб керувати боротьбою з отаманщиною, в травні ЦК РКП відрядив на Україну т.т. Троць-кого, Каменева та Йоффе.
На історичному об’єднаному засіданні ЦККПУ з делегатами ЦКРКП 19 травня 1919 р. в Києві розходження ці авторитет ЦКРКП ліквідував, а для єдиних з РСФРР дій проти контрреволюції ухвалено змінити дотеперішні конституційні взаємини УСРР з РСФРР, зліквідувавши окремий український фронт і окрему українську армію й підпорядкувавши її безпосередньо Рев-військраді та головному командувачеві РСФРР, об’єднати Українську Раду Народнього господарства, воєнний фінансовий та залізничний комісаріяти з російськими, утворити надзвичайний орган — Раду Оборони Республіки з тов. Раковським на чолі; Україну поділити на три військові округи — Київську, Одеську та Харківську, залишивши тимчасово четверту округу Донбасівську під своїм окремим командуванням та окремою Реввійськрадою на чолі з тов. Ворошиловим і рішуче провадити боротьбу з національною нетерпимістю окремих членів КПУ. Напруживши сили, вдалося отаманщину тимчасово ліквідувати, але Ішмчасом насунулась нова небезпека — Денікін та Петлюра.
V
Наступ на Україну Денікіна, який вже 25 червня взяв Харків, і одночасно Петлюри з Кам’янця в липні в напрямку Жмеринка — Київ був закінченням епохи легального існування КПУ на радянській території України. Не встигла КПУ як слід розгорнути свою роботу, що її накреслили обидва з’їзди, КПУ та РКП, і що мала бути основним поворотним пунктом в розвиткові КПУ, не встигли підсумувати першої легальної роботи з неминучими помилками в складних обставинах будівництва радянської влади і в складних стосунках, — як знову довелося йти в підпілля, на еміграцію, знову запустити ледве почату роботу подібно до того, як це було перед німецькою окупацією.
Ці евакуації України й спричинилися до того, що тут завжди треба було починати роботу наново, кожний раз у нових обставинах, що КПУ не могла зібрати досить досвіду із радянської практики, як це було на півночі, в Росії, де з 1917 р. робилися підсумки зібраним на практиці досвідам, виправлялись помилки, — словом, де були сприятливіші обставини для того, щоб учитися будувати радянську державу, де вони були простіші, щоб її здійснити, де ширше й далі розгортались перспективи для керівників клясової боротьби, ніж все це було на Україні. Там контрреволюції не допомагали складні національні, партійні та економічні стосунки, там не було цього історичного романтизму, що його схарактеризував К. Маркс в своєму „18 Брюмера“ і що так близько нагадує український національний екстаз. Тим то це й було причиною того, що на VIII з’їзді РКП так гостро було поставлене питання про централізацію РКП, тим то резолюція з’їзду ухвалювала, що об’єднання радянських республік треба будувати на суворо-централізованих принципах, а партію — в межах єдиної РКП з єдиним керівним ЦК, що скеровував би всю партійну роботу одноманітно в усій федерації РСФРР і постанови якого безумовно обов’язкові для всіх частин партії, незалежно від їх національного характеру. Без цього централізованого проводу окремі обласні організації в окремих федерованих республіках не змогли б подолати контрреволюції, що уміло наступала з усіх боків різними шляхами та різними способами.
Це історичне завдання виконувала РКП щодо КПУ, схороняючи її сили для того, щоб вони не потонули в місцевих суперечностях, місцевих осудах, завжди скеровуючи її на рівний шлях спільно-революційного фронту, що з нього вона збивалася на свої особливі стежки.
Наступ Денікіна та Петлюри був великою загрозою не тільки для української революції, але й для загально-російської. Особливо небезпечний був Денікін, який через Україну ішов на Москву.
Проти нього треба було повернути всі сили партії, що й зроблено на початку червня проголошенням загальної мобілізації членів КПУ. Одночасно розпочали повставати отаманщина, меншовики, есери, анархісти та українські партії, прокладаючи шлях Денікіну та Петлюрі. Радянській владі знову довелося покидати Україну. Почалася третя епоха боротьби за радянську владу — епоха денікінського підпілля.
Одначе, КПУ стала перед цим важким завданням не так послаблена, як це було раніш, підчас німецької окупації. В її лави в половині серпня влились ще члени Комфарбанду, до оборони радянської влади стали українські боротьбисти, що ухвалили на свойому з’їзді в Києві 6 серпня платформу диктатури пролета-ріяту, об’єднавшись з лівими незалежними есдеками в „Українську Комуністичну партію боротьбистів“, на боці більшовиків стали ще на свойому тодішньому III з’їзді в Києві борбисти, що в травні також відійшли від лівих есерів-активістів, давньої української партії лівих есерів.
ЦККПУ готувався до нової енергійної боротьби з білогвардійщиною та петлюрівщиною. 28 липня із ЦККПУ виділено За-фронтове Бюро в складі т.т. Косіора, Дробніса та Рафаїла, що взяло на себе всі функції ЦК; решту членів ЦК відряджено до окремих армій на фронт і в підпілля, куди були також розподілені всі поголовно мобілізовані члени КПУ. Проте, ворог наступав безупину. Довелось покинути Україну й переїхати на територію РСФРР центральним органам КПУ та радянському урядові. На Україні запанувала біла офіцерня. 2-го жовтня, за згодою ЦКРКП, куди для зв’язку з Зафронтовим Бюром були делеговані т.т. Раковський та Петровський (само Бюро переїхало до Чернігова, а звідти до Серпухова), ЦККПУ розпущено, а всі його функції цілком покладені на Зафронтове Бюро, згідно з постановою Оргбюра ЦКРКП. Дальше існування ЦККПУ тепер не мало ніякої рації. Підпільною роботою керувало Зафронтове Бюро; воно ж повинне було керувати всією партійною роботою.
Цей період роботи партії багатий на неймовірні героїчні вчинки підпільних робітників. Десятками та сотнями загибали від рук денікінських катів-офіцерів члени комуністичної спілки молоді й комуністичної партії, що їх виказувала буржуазія.
Жодна фаза революції на Україні не виявила стільки продажности з боку української контрреволюції, стільки безпринципносте та лицемір’я, як це денікінське підпілля, підчас якого білогвардійщина плювала в обличчя мазепинцям, а „прихильники самостійної України кричали „ура“ героям двоголового орла, прихильникам єдиної та неділимої Росії“.
Незабаром почався відступ білих банд. За ними йшла Червона армія, а спереду їм загрожували партизани.
11 грудня був утворений, замість раніш розпущеного Раднар-кому, Всеукраїнський Воєнно-Революційний Комітет в складі т.т. Петровського, Затонського, Мануїльського, при чому по одному місцю дано для представників боротьбистів та борбистів.
15 грудня у Москві відбулася нарада відповідальних робітників з України, Всеросійська конференція РКП, а одночасно нарада боротьбистів та борбистів. Нарада обміркувала дальшу політику на Україні, що її колишня практика мала де в чому помилки, як про це вже ми говорили вище. На партійній нараді відповідальних робітників ухвалено проект деклярації Всеукрвоєн-ревкому „К рабочим и крестьянам Украины“, в якій малося на увазі зміну попередньої земельної політики в напрямку забезпечення поділу між безземельними та малоземельними селянами конфіскованих поміщицьких маєтків без ніякого попереднього визначення згори форм користання землею та гарантовано вільний розвиток української культури. Одночасно на Всеросійській конференції тов. Ленін відзначив колишні помилки членів КПУ в роботі на Україні. Конференція ухвалила поправки до колишньої практики радянської політики на Україні, оформивши їх відомою резолюцією, в якій говорилося, що, закріпляючи постанову, що стосується УСРР та РСФРР від 19 травня 1919 року, конференція зобов'язує всіх членів РКП всіма способами сприяти усуненню перешкод для вільного розвитку української мови та культури, ставлячи перешкоди різним намірам штучним шляхом відсунути українську мову на другий план, і одночасно використовуючи її, як засіб комуністичної освіти трудящих мас. Проголошується завдання радянської влади на Україні завоювати собі довір’я не тільки з боку селянської бідноти, але й широких шарів середнього селянства. Залишаючи основні принципи харчової політики, як державну заготівлю хліба за офіційними цінами, так і примусову розкладку, треба способи її переведення уважно пристосувати до обставин українського села, до інтересів середнього селянства, суворо відокремлюючи його від куркульських елементів. Земельну політику повинно провадити з особливою увагою до інтересів бідного та середнього селянства, а саме: цілковито ліквідувати поміщицьке господарство, передавши землі безземельним та малоземельним. Радгоспи організовувати тільки в най-потрібніших розмірах, відповідно до інтересів сусіднього селянства. Об’єднуючи селян у комуни, суворо провадити політику партії, щоб не дозволить ніякого насильства, подаючи це виключно на вільне розв’язання самих селян і суворо караючи за будь-які спроби нав’язувати їм це примусом.
На зазначеній нараді партробітників України ухвалено доки-що не відновлювати ЦККПУ, а утворити для підготовної роботи до скликання IV конференції КПУ „Партійний Центр КПУ* в
складі т.т. Раковського, Затонського, Косіора, Мануїльського та Петровського, що взяв би на себе провід партійної роботи в тяжких обставинах незакінченої громадянської війни, замість розпущеного Зафронтового Бюра. Утворивши партійний центр КПУ, 4 січня 1920 року розпущено Зафронтове Бюро КСМУ й утворено до скликання ІІ-го з’їзду КСМ — Центральне Бюро КСМУ.
Нарада боротьбистів та борбистів дала свою згоду приєднатися до виготуваної деклярації. В той же час до Всеукрвоєнрев-кому вони відрядили своїх представників: боротьбисти — тов. Гринька, а борбисти — т. Терлецького.
Так закінчився другий, найтяжчий період історії розвитку КПУ.
VI
Комуністична партія (більшовиків) України поверталася взимку 1919 — 20 р.р. на Україну з величезним досвідом і за вельми сприятливих обставин. Починався тепер третій період її розвитку, період всебічного розвитку партійного апарату, партійної пропаганди, період уже не боротьби за існування радянської влади на Україні, а за її закріплення, за її поширення, за її поглиблення, — починався період мирного будівництва Позаду її лежав досвід 3-річної бурхливої боротьби, грунтовно продуманий і перевірений партійною нарадою, Всеросійською конференцією та Всеросійською нарадою для роботи на селі, що відбулася 19 листопада і відкрила перед КПУ майже цілком доти невикористане поле діяльности. Позаду її лежали бадьорі постанови УІІІ-го З’їзду РКП, як організаційного, так і програмового характеру, а перед нею стояли трудящі маси, що чекали на прихід більшовиків, остаточно уже зневірившись у привабливо-лицемірних „універсалах“ та „положеннях“, як „єдиної неділимої“ Росії, так і незалежної УНР. Правдиво спостеріг один з білогвардійських писак, що ніколи ще населення не чекало на більшовиків так нетерпляче, не дивилося так часто на північ, чи не йдуть червоноармійці, як у той момент.
Цей перелім настрою трудящих мас виявився в численних партизанських загонах, що не давали ні хвилини спокою білогвардійському драконові, що завмирав. Він виявився і в дальшому розкладі дрібнобуржуазних партій та груп, в зміні напрямку думок, як що не всієї, так у всякому разі чималої частини української інтелігенції, що півроку тому допомагала отаманам організовувати погроми на безневинну єврейську бідноту міст та містечок. Одна із колишніх твердинь української контрреволюції, українські незалежники з Мазуренком, Драгомерецьким та Іншими, остаточно порвали з головним отаманом і стали на радянську платформу, заснувавши в січні 1920 року „Українську
Комуністичну Партію“. Правда, ця УКП не порвала ще цілком з націоналістичним самостійництвом, не ухвалила ще платформи диктатури пролетаріяту в її цілковитій послідовності, але все ж її поворот був характерний для перелому в ідеології української інтелігенції після денікінщини та петлюрівщини. Українські боротьбисти, що домагалися в серпні 1919 р. в Бюрі ІІІ-го Інтернаціоналу визнати УКП боротьбистів за єдину представницю українського пролетаріяту, остаточно визнали за потрібне мати центральний провід революцією в російській федерації єдиної РКП за допомогою національних обласних організацій і готувалися на майбутньому з’їзді злитися з КПУ.
Все це вказувало на те, що курс КПУ в цілому був взятий правильно, не вважаючи на низку помилок.
Передусім КПУ розпочала широку партійну пропаганду й взялася відновлювати та організовувати партійні комітети. Ще 26-го грудня 1919 р. партійний центр призначив перевибори парткомів. Де-не-де (наприклад, у Харкові) провадився партійний тиждень, щоб притягти до лав КПУ нові кадри робітників та селян бід-няків, влаштовувано суботники, організовано Всенавч, загони особливого призначення, широкі позапартійні конференції. 29-го грудня був накреслений план реорганізації губпаркомів, утворивши при них відділи: секретаріяту, організаційний, агітаційно-пропагандистський, для роботи на селі, професійний, для роботи серед жінок та воєнний. Відновила свій вихід газета „Коммунист“, як орган ЦККПУ, були вироблені інструкції для роботи в комосередках.
Відновлюючи та поширюючи партійну роботу, КПУ не випускала із рук ініціятиви та контролю над радянським будівництвом. Переїхавши до Харкова 4-го січня 1920 р., партійний центр ухвалив резолюцію про основи воєнної політики на Україні. 20-го січня були детально опрацьовані основи нової земельної політики, проголошені потім 5-го лютого у „Законі про землю“. В цьому законі говорилося, що „всі трудові господарства без ріжниці категорій населення і форм користування землею і далі будуть вільно користуватися всією землею без ніяких обмежень. Запровадження нових форм землекористування подається на волю самого трудового селянства. Всі нетрудові землі переходять без викупу до фонду для забезпечення першою чергою безземельних та малоземельних селян і робітників за нормами трудового забезпечення землею, остання частина землі в розмірах дійсної потреби — до розпорядження органів радянської влади. Для боротьби з куркульським елементом в кооперації ще в січні ухвалено утворити при губпаркомах відділи кооперації й одночасно намагатися оволодіти різними кооперативними товариствами, об’єднуючи їх в єдину споживчу кооперацію, що обслуговує широкі кола населення, розподіляючи продукти споживання за пайковою системою.
В лютому ухвалено організувати особливу Трудову Армію з окремою Реввійськрадою, з політвідділами на правах губпар-комів, розпустити Всеукраїнський Ревком та відновити 19-го лютого діяльність ВУЦВК'у та Раднаркому. 14-го лютого партійний центр ухвалив резолюцію про державні взаємовідносини УСРР та РСФРР, спираючись на постанову від 19-го травня, в якій говорилося, що незалежна УНР була до цього часу за псевдонім влади міжнароднього імперіялізму, й підчас влади українських соціял-опортуністів-націоналістів Україна обернулась фактично на колонію чужоземної буржуазії, а робітники та селяни України — на рабів міжнароднього імперіялізму. Цілковите відокремлення обох республік було б тільки штучним процесом, що суперечив би усій історії спільної боротьби робітників та селян і призвів би неминуче до внутрішньої національної боротьби та збільшення економічної руїни на Україні й в Росії. Щоб піднести розхитане господарство, а зокрема вугільну промисловість, була утворена Трудова армія, закінчились перші вступні роботи КПУ, ЦК якої 19-го лютого був відновлений. До членів колишнього партійного центру увійшли ще додатково т.т. Ворошилов, ІТятаков, Сосновський, Бубнов, Іванов та Ра-фаїл (Фарбман). Щоб перевірити ці вступні роботи початкового підготовчого характеру й накреслити дальшу лінію роботи, була скликана на 16 березня 20 р. IV конференція КПУ згідно з ухваленим на попередньому з’їзді статутом.
На конференцію прибуло 260 делегатів від 25247 членів та 8233 кандидатів.
Зіставляючи теперішнє число членів КПУ з тим, що було за часів ІІІ-го з’їзду, як бачимо, КПУ виросла удвоє, почасти завдяки партійному тижневі. На конференції виступила Харківська „опозиційна“ фракція, що спиралася на свою кількість (вона мала на конференції 64 делегати).
Моментом в її нарадах, що викликав загальне піднесення і припинив на деякий час суперечки, було урочисте об’єднання КПУ з УКП (боротьбистів), що, провадячи одночасно й свою конференцію, почавши її в Києві, потім продовжувала її в Харкові, ухвалила остаточно, усією організацією влитися в КПУГ погодивши це з Бюром Комінтерна.
Розходження вже почалися підчас обрання президії та посилилися після доповіді про діяльність ЦК та радянського уряду за денікінського підпілля. Харківська група критикувала політику Центрального Комітету РКП за останні зміни в Зафрон-товім Бюрі, партійнім центрі та ЦККПУ, за відсутність певної політичної лінії у ЦККПУ, за відсутність контролю роботи на
місцях. Резолюція, що її запропонував В. Косіор, говорила, що головне завдання ЦК щодо організації збройної боротьби з контрреволюцією, мобілізації партійних сил та упорядкування партійногб апарату на воєнний стан, була виконана задовільно; але, що, з моменту евакуації ЦК, вся його робота перебувала в руках окремих членів ЦК, склад яких свавільно мінявся і які не зуміли управитися з одним з найважливіших завдань підпорядкування партійних організацій та керування всією роботою на Україні, — ухвалено переважною більшістю голосів, коли голосували пойменно.
З доповіддю про економічне будівництво виступив т. Сталін, пропонуючи тези ЦКРКП, виготувані до IX з'їзду РКП. Тези ці були потім основою резолюції IX з’їзду РКП про економічне будівництво. Змістом їхнім було: єдність господарчого плану, мобілізація індустріяльного пролетаріяту, загальна трудова повинність,- мілітаризація суспільного господарства, упорядкування деяких фронтових частин на становище трудових армій, суворий облік кваліфікованих сил, запровадження преміяльної системи у формі додаткового пайка, вертикальний централізм по лінії главків, колегіяльність обговорювання постанов з єдино-особовою відповідальністю за виконання господарчих планів, індивідуальний облік продукційности праці, вживання індивідуального преміювання для адміністративно-технічних спеців, особлива мілітаризація вугільної промисловости та транспорту, як залізничного, так і водного.
Проти тез ЦКРКП виступила Харківська опозиція з доповіддю тов. Сафронова й тезами, що їх ухвалила Харківська гу-берська конференція 12-го березня 20 р., і що вбачали схильність ЦКРКП нібито провести механічну воєнізацію господарства, що паралізувала роботу партійних та радянських установ. Харківська група виставляла з свого боку принцип колегіяль-ности у відповідальності та виконанні, принцип горизонтальної організації виробництва, замість вертикальної, зрівнення спеців з іншими робітниками господарчих установ. Вона також виставляла положення, щоб професійні спілки, як масові економічні організації пролетаріяту, були притягнені як організатори праці та виробництва, до виконання основних завдань соціялістичної революції під проводом партії. „Щоб профспілкам було передане фактичне керування господарством через відповідні органи радянської влади, розв'язання всіх найважливіших економічних питань та ідейне керівництво роботою економічних органів разом з радами народнього господарства“. Свою резолюцію харків’яни провели більшістю 118 голосів проти 86.
Доповідь про роботу на селі зробив т. Раковський, а про зв’язане з нею харчове питання — т. Володимиров. Тези про земельну політику, засновані на резолюції ЦК від 20-го січня та законі про землю від 5-го лютого, не викликали особливих розходжень. Зате план роботи на селі, що мав на увазі розшарування села за допомогою комітетів незаможних селян, викликав з боку харків'ян знову палкі дебати.
Тов. Раковський, спираючись на висновки наради для роботи на селі від 19-го вересня 1919 г., на минулий досвід" КПУ на Україні, виходячи з того, що диктатура пролетаріяту без опанування українського села, е пусте слово, зазначав на потребу знищити куркуля процесами, що відбувались в надрах села, а не наказами зверху. Для цього потрібно схилити на свій бік середняка новою земельною політикою, об’єднати на селі напівроле-тарські елементи для боротьби з куркульством, утворюючи комітети незаможних селян, що одночасно були б рукою пролетаріяту в боротьбі з контрреволюцією.
Тов. Сафронов пропонував покласти кінець з невдалою політикою комітетів бідноти, а всю увагу звернути на сільські ради, звільнені від куркульських елементів за допомогою озброєних загонів внутрішньої охорони.
На цей раз харків'яни, одначе, залишилися меншістю, й резолюція їхня одержала тільки 78 голосів проти 121, поданих за резолюцію т. Раковського, доповнену ще постановою про організацію сільсько-господарчого пролетаріяту в окремі профспілки й про зміцнення та чистку сільських рад та волвиконкомів. Зокрема, слід ще згадати про дебати з приводу харчової політики на Україні, в яких катеринославці в особі тов. Квірінґа виступили з своїми принципами, що їх ухвалила Катеринославська Губпартконференція 10-го березня, протиставляючи їх резолюції т. Володимирова, і що спиралася на основи державної заготівлі й розподілу харчових продуктів. Катеринославці пропонували зробити розкладку мінімальною, й ту частину продуктів, якої не вистачає, щоб провести пайкову систему, закупати у селян за вільними цінами, дозволивши їм продавати лишки свого хліба. Конференція, одначе, висловилася більшістю голосів проти заготівлі хліба за вільними цінами й за сувору хлібну монополію, одначе ж проти попереднього воєнного характеру Опродкомгубів, проти паралелізму воєнних продорганів, що до того часу практикувався.
Питань партійного будівництва IV конференція зовсім не обмірковувала. Вибори делегатів на IX з’їзд РКП та членів ЦККПУ відбувалися в бурхливій атмосфері; це спричинилося до того, що катеринославці демонстративно покинули конференцію, а боротьбисти, що тільки но влилися в КГІУ, утрималися.
До членів ЦККПУ були обрані: т.т. П’ятаков, Петровський, Іванов, Затонський, Гамарник, Дробніс, Блакитний, Шумський,
Рафаїл, Сафронов. Ворошилов, Квірінґ, Мінін, Ганзей, Косіор В., Харечко та Чубар.
Обраний в таких обставинах, новий ЦККПУ не міг бути працездатний, не маючи в загальних обставинах незакінченої боротьби абсолютного авторитету серед партійної маси КПУ. Отож обраний на IX з’їзді ЦКРКП резолюцією своєю від 7-го квітня 20 р., ухвалив скликаний IV конференцією ЦККПУ, розпустити, виходячи з того, що втручання ЦКРКП у внутрішні справи КПУ не тільки законне, але й потрібне, — особливо в тому разі, коли КПУ через внутрішні розходження не має змоги управитися з тими труднощами, що виникли.
ЦКРКП накреслив новий склад ЦККПУ із т.т. Артема, Блакитного, Залуцького, Затонського, Косіора С., Кона, Мануїль-ського, Мініна. Петровського, Чубаря, Раковського, Шумського та Яковлева.
VII
Заходи ЦКРКП щодо КПУ уже з самого початку, коли їх провадили в життя, дали доказ того, що вони оздоровлено вплинули на хворобливі настрої в лавах партії й на швидке переживання нездорової атмосфери. Зібравшись 18-го травня 1920 р., IV Всеукраїнський з’їзд Рад довів цілковиту єдність членів партії. Делегати-комуністи на своєму фракційному засіданні 18-го травня після інформаційної доповіді т. Зінов’єва ухвалили резолюцію, в якій заходи ЦКРКП були визнані за правильні, при чому була визнана за потрібну гостра партійна дисципліна, переводячи пролетарський централізм в партійній роботі на місцях. На цьому засіданні одноголосно ухвалено провести на IV з’їзді Рад постанови IX з’їзду РКП про роботу на селі, про харчову політику та економічне будівництво.
Виконуючи резолюцію ЦКРКП 7-го квітня, від 7-го квітня оголошено тепер на червень перереєстрацію членів КПУ. Перереєстрація, переведена ґрунтовно, почистила лави партії від непотрібного для неї елементу, відзначаючи в окремих організаціях наявність 10 — 40% членів із міщанського елементу. Почистивши себе від міщанського намулу, КПУ одночасно перевірила організаційний апарат партії, перебудовуючи його відповідно до партійного статуту, ухваленого на Всеросійській конференції 15-го лютого 1919 р., і відповідно до резолюції IX з’їзду РКП. Для членів КПУ був заведений точний облік не тільки їхнього числа, але також їхнього господарчо-організаційного стажу та спеціяль-ности, що вельміг полегшило тепер ЦК провадити постійне перекидання членів КПУ на роботу за професією, відповідно до спе-ціяльности. В основу обліку членів КПУ був взятий принцип
єдиного партійного білету. Щоб притягти широкі партійні маси до радянського та партійного будівництва, підбираючи з них відповідальних робітників, заведено періодичне та поступове пересування партійних робітників з роботи менш відповідальної і вужчої на відповідальнішу та ширшу. Для теоретичної підготовки рядових видатних членів партії, на основах марксизму та радянського будівництва, в травні засновано в Харкові Центральну Партійну Школу, утворені були партійні школи і на місцях. Але ледве КПУ взялась до мирної роботи, як із Заходу насунула нова хуртовина, що дещо загальмувала виконання накресленого партією плану й знову примусила взятися до зброї, знову мобілізувати своїх членів на польсько-петлюрівський фронт. Одначе, петлюрівсько-шляхетський наступ КПУ зустріла зовсім в інших обставинах, ніж наступ білогвардійщини 1919 р. Партія не тільки була сильна внутрішньо, але й мала великий вплив серед широких мас робітників, трудового населення та незаможного селянства.
1	коли шляхетські полки рушили з петлюрівськими агентами, широкі кола населення України, навіть українська інтелігенція, принаймні, в значній своїй частині, стали на бік більшовиків. Поголовна мобілізація ІУ-го з’їзду Рад на польський фронт була першою ознакою того, що КПУ й радянській владі не доведеться тепер знову переходити за межі України, а удасться організувати рішучу відсіч авантурі Пільсудського та Петлюри.
Ще 25-го квітня Всеукраїнський з’їзд робітничої кооперації довів, що кооперація^ остаточно виривається із рук українського куркуля, який дотепер міцно тримав зубами Центросоюз; точно також і Всеукраїнський з’їзд профспілок, що відбувся перед тим ще 15-го березня, та з’їзд уповноважених Союздонбасу 25-го квітня довели, що меншовицькі твердині переходять одна по одній до рук більшовиків і тих, що їм співчувають.
Польський наступ на Дніпрі припинили робітники та селяни, й ворог скоро був змушений відступити під Варшаву. В той час, коли на фронті стримували шляхетський наступ, робочий апарат КПУ не перестав функціонувати. До складу його увійшли 16-го липня боротьбисти, розійшовшись з синдикалістами.
Згідно з резолюцією Всеросійської конференції від 20-го вересня 1920 р. про робітничий демократизм, ЦККПУ обіжником від 30-го вересня 1920 р. поставив перед партією нове завдання, а саме: „Піднести самодіяльність партійних^ організацій, пожвавити середпартійне життя, наповнити його конкретним діловим змістом, піднести самосвідомість, самодіяльність та активність широких робітничих мас, притягти Лх до роботи керування державою, старанно втягуючи найсвідоміших робітників та найбідніших селян до партії“.
Заведення інституту контрольних комісій було закінченням партійного будівництва цієї епохи, що почала 1920 р. новий період грунтовного партійного та радянського будівництва. Перед контрольними комісіями виросло тепер завдання лікувати етичну сторону партії від хвороб, що могли пробитися в оздорвлений організм КПУ.
Скликана на 18-те листопада в Харкові V конференція повинна була підсумувати перший період нової епохи в роботі й накреслити ШЛЯХИ дальшої ДІЯЛЬНОСТИ, виготувавши З 'СВОГО досвіду матеріяли до X з’їзду РКП, що й собі повинен був дати в нових мирних уже обставинах існування радянської федерації дальші вказівки будівництва.
Конференція відбулася в момент ліквідації вранґелівського фронту, через місяць після першого з’їзду незаможного селянства України й швидко після 2-х тижнів з'їзду робітниць та селянок України. Вперше вона зібралася, святкуючи загальну перемогу не тільки на кривавому фронті контрреволюції, а, що важливіше, перемогу зміцнення ідей радянської влади.
На конференцію прибуло 342 делегати від 31.065 членів та 10983 кандидатів, об’єднаних в 1107 осередках. Прибув на неї і голова Виконкому Комінтерну т. Зінов’єв.
ЦККПУ мав ухвалу своєї минулої діяльности, не вважаючи на прояв ухилів „робітничої опозиції“ та деяких інших.
Після доповіді т. Зінов’єва про завдання КПУ, де він з’ясував правильність постанов Всеросійської партійної конференції та розтлумачив відомі 21 тезу про оздоровлення партії, лідери окремих течій, що виступали були з окремими співдоповідями та резолюціями: т. Перепечко від Харківської „робітничої опозиції“, т. Харечко — від Донбасу, т. Блакитний — від автономістів, що здебільшого були із колишніх боротьбистів, до голосовання свої резолюції взяли.
Конференція ухвалила таку запропоновану від тов. Зінов’єва резолюцію:
„Ухвалюючи заходи боротьби з бюрократизмом, з нерівністю в партії та чиновництвом, відірваністю верхів її від робітничих та селянських мас, конференція ухвалює таку постанову: можливо частіші збори * членів партії з участю відповідальних робітників з доповідями про найважливіші питання, й про роботу комітетів із дебатами на доповіді. Крім районових, скликаються також делегатські зібрання щомісячно, щоб обмірковувати партійне та радянське будівництво. Такі делегатські збори треба робити у волостях, повітах, губернях, незалежно від конференцій. Звернути увагу на організацію партійних перереєстрацій, на масову пропаганду та масові наради агітпропів, переведення виробничої пропаганди та 2-тижневика для зміцнення партії,
підлягання ПУР керівництву ЦККПУ, широка критика за допомогою дискусійних листків і на партійних зібраннях місцевих та центральних установ і їхньої роботи, уникати призначенства за принципом підбирання та систематичного перекидання партро-бітників з одної роботи на другу. Широко інформувати населення про радянське та політичне будівництво, регулярно скликати наради відповідальних робітників, прикріплюючи їд до роботи у фабричних, заводських, червоноармійських та сільських осередках, обов'язково брати участь всім членам партії в суботниках, забороняти індивідуальні ставки та премії для відповідальних робіт-ників-комуністів, уважніше ставитися до роботи профспілок призначенням відповідальних робітників, як до мінських, так і до сільсько-господарських профспілок“.
Доповіді т. Володимирова про харчове питання, т. Чубаря — про економбудівницво, т. Мануїльського — про земельну політику — грунтовних змін до попередньої практики радянського будівництва не робили. Ухвалені резолюції були тільки дальшим розвитком основ, що їх поклав з'їзд РКП і згідно з законом про землю від 5-го лютого 1920 р. Конференція виявила рішучість піднести окремі виробничі підприємства, як ударні, й негайно мобілізувати, на пропозицію т. Троцького, із свого складу 10% на роботу в Донбас. Щождо аграрної політики, то всю увагу ухвалено звернути на колективізацію індивідуальних господарств, практикуючи одночасно й заведення радгоспів, як показових господарств. Окремо розглядала конференція питання партійного будівництва та партійної пропаганди. Після доповіді т. Косіора та співдоповіді тов. Шацького про роботу КОМУ, конференція, ухваливши запропоновані резолюції, постановила планомірно розподілити роботу на селі і заводах, розвинути яко мога ширше партійну пропаганду, утворити низку партійних шкіл, опрацювати докладний план партроботи згідно з резолюцією про чергові завдання партії, зробити організаційні зміни в конструкції ЦККПУ та губпаркомів і краще налагодити зв'язок з місцями. Провести зближення військових комосередків з громадянськими та військових парткомів з місцевими громадянськими парткомами, включити комосередки ВНУС, Зах. Армії, Трудармії, шпиталів та інших установ армії, за винятком дивізійних та нижчих, в місцеві парторганізації, координувати роботу політвідділів та політпро-світів з роботою парткомів і взагалі тісніше зв'язати роботу ПУР’у з ЦККПУ.
Працюючи окремо в мілітаризованій промисловості, за допомогою політвідділів, з'єднавши в той же час Горнотруд з Подон-басом, окремо взятися до роботи в профспілках, закріплюючи їхні фракції, завести взаємні представництва в парткоми КПУ та КСМУ і взаємне інформування про свою роботу, притягти КСМУ
до загально-партійної роботи, сприяти КСМУ матеріяльно й персонально, зобов’язавши членів КПУ до 20 років обов’язково бути за членів КСМУ. Ділова робота конференції закінчилася виборами до ЦК і ЦКК; конференція поклала остаточно край пережиткам фракційности. До нового ЦК були обрані т. т. Петров-ський, Раковський, Мануїльський, Затонський, Фрунзе, Кон, Іванов Н., Іванов А., Мінін, Шумський, Ворошилов, Лебідь, Миколаєнко, ГГятаков, Молотов, а до ЦКК — т.т. Петровський, Кон, Скрипник, Покко та Кузнецов.
VIII
Ліквідація вранґелівського фронту 15-го листопада, відмова Франції далі підтримувати білогвардійщину, ліквідація петлюрівського фронту 22-го листопада, складення мирного договору з Грузією та Литвою, закінчення мирних переговорів з Польщею в Ризі 15-го березня 1921 р., падіння петлюрівської .Ради республіки11 в Тарнові та „Всеукраїнської Національної Ради“ у Відні, після 3-місячного існування її, невдала спроба петлюрівської групи утворити „Республіканський Центр“, розлім в українських дрібнобуржуазних партіях в еміграції, зростання серед емігрантів опозиції проти петлюрівщини, — все це вкупі утворювало нові обставини роботи на Україні й одночасно свідчило, що політика КПУ йде в цілому правильним шляхом, що радянська влада ґрунтовно закріпляється на Україні й набуває дедалі ширшого визнання і довір’я з боку трудящих мас.
З другого боку, віддалення надій на близькість загальної революції на Заході, потреба піднести розхитане господарство змушували КПУ в її капіталістичному оточенні піти на деякі поступки в попередній тактиці на користь дрібного підприємця, примушували використовувати можливість міжнародньо - господарчих стосунків та засвоїти капіталістичні способи на підставі державного капіталізму, як неминучого етапу підчас переходу селянської, переважно, країни до соціялістичного укладу.1 Звідси з’явилась нова економічна політика, що почалася курсом на середняка через закріплення землі на 9 років, декретом про концесії й оренду, заміною харчової розкладки на продподаток та дозвіл обігу лишків сільсько-господарчої продукції на вільному ринкові. Початок повороту економічної політики з самого ж початку викликав, з одного боку, дискусію про ролю та завдання профспілок підчас нового економічного курсу та з другого, — спричинився до ліквідаторських настроїв в питанні про попередню політику на селі, головно, у питанні про існування комнезамів.
Проте, в той час, коли дискусія про профспілки, захопивши з собою широкі кола робітничих мас, на X з’їзді РКП, остаточно ліквідувала розходження, ліквідаторські настрої в питанні роботи на селі жили ще в лавах КПУ, хоча й не вилились в ті розходження, які виникли в зв’язку з дискусією про завдання профспілок. До того ж знову потребувало перегляду національне питання в зв’язку з економічною децентралізацією та господарчою самостійністю місцевих органів господарства, почала відчуватися потреба перебудувати партійні апарати, потреба збільшити роботу в Червоній Армії і, що важливіше за все, потреба дати практичні вказівки, щоб провести в життя на Україні ті постанови X з’їзду РКП, які стали за вихідний пункт в новій економічній політиці і зв’язаних з нею партійного будівництва та пропаганди.
Щоб розв’язати всі ці питання, й скликано 2-го травня Всеукраїнську партійну нараду.
З приводу питання роботи на селі нарада визнала за потрібне залишити інститут комнезамів, щоб забезпечити правильне переведення в життя закону від 2-го березня, і щоб не дати зміцнитися в нових обставинах на селі куркульському елементові, тримаючи курс на середняка, даючи йому гарантію вільно розпоряджатися лишками на вільному ринкові й обороняючи його від надмірного тягара продподатку, гостро переводячи принцип про-гресивности. Щоб піднести продукційність сільського господарства, ухвалено за потрібне об’єднати незаможні елементи у виробничі об’єднання — трудові артілі та колективи, подавати їм позачергову та безплатну допомогу реманентом та засівним матеріялом із спеціяльно утвореного засівного фонду та зменшувати продпо-даток. З приводу питання економічного будівництва, нарада додержувалась погляду комбінування окремих, що доповнюють себе, підприємств навколо основних господарчих одиниць, здавання в оренду найменш вигідних підприємств, залишаючи за державою тільки найвигідніші підприємства, переносячи центр ваги організаційних робіт на губ. економічні наради, даючи місцевим економічним організаціям більше ініціятиви та самодіяльносте, дозволяючи вільну найману працю, залишаючи в силі й на майбутнє обов’язкові державні повинності.
Даючи змогу окремим підприємствам вільно використовувати частину матеріяльних ресурсів, дозволяючи вільно розпоряджатися лишками продуктів сільського господарства, касуючи обмеження заробітної платні, дозволяючи дальший розвиток децентралізації* перенесенням центру ваги розпорядчих функцій на губерські та повітові економнаради, нарада опинилася перед потребою державної реґляментації товарообігу та виробництва.
В зв’язку з цим питанням нарада визначила завдання кооперації в новій політиці, що повинна розвиватися трьома напрямками: сільсько-господарським, кустарно-промисловим та споживчим. Бувши одною із форм державного капіталізму, кооперація повинна бути за посередника між державою та приватними контрагентами. За посередництвом її держава та окремі підприємства можуть виступати на ринкові, а одночасно кооперація — це велика зброя в боротьбі з приватним капіталом, що спекулює на ринкові. Визнаючи за нею право самостійного контрагенту з заготовельними та виробничими завданнями, партія повинна зміцнити своє керування кооперацією в низах її комфрак-ціями, що робили б доповіді парткомам про хід своєї роботи.
В галузі партійно-організаційного питання нарада, проводячи резолюцію РКП про партійне будівництво, ухвалила перенести центр роботи на виробничі міські та сільські осередки. Звернути увагу на роботу серед вчительства та молоді, утворити точну статистику членів КПУ, скликати всеукраїнські паради агітпропів та оргінстрів, поділити міські райони на ділянки, посилити роботу в Червоній армії, міліції, ліквідувати відділи для роботи на селі, скликаючи періодично при оргінстрах однойменні наради, утворити волосні та районові сільські парткоми.
На закінчення нарада, обмірковуючи національне питання на Україні, ухвалила — провадити боротьбу як з усяким проявом національної нетерпимости щодо української культури, так одночасно і проти націоналістичних ухилів, хоч би з якого боку вони виходили.
Накресливши, нарешті, енергійну боротьбу проти бандитизму, за допомогою комнезамів та використання проголошеної амнестії ВУЦВК'у для тих бандитів, що прийшли з каяттям, проти антисемітизму та релігійних забобонів серед населення, проти опортуністичних тенденцій в самій партії, — нарада на цьому закінчила свою роботу.
Мирне будівництво другої половини 1921 р. протікало в дальшому розвиткові нового курсу, що виходив не тільки з постанов Всеукр. наради, але й Всеросійської конференції від 25-го травня, Всеросійського з’їзду Рад Народнього Господарства від 20-го травня та декрету Раднаркому від 9-го серпня, переводячи в життя оренду, промисловий податок, касуючи обмеження грошового обігу, втягуючи профспілки до активної роботи, до радянського будівництва, організуючи комісії фондів заробітної платні, запроваджуючи колективне постачання, як основи тарифної політики. КПУ перенесла центр своєї уваги на бік господарчого будівництва.
Новий курс вимагав переглянути та вичистити лави партії від намулу — елементів-попутників. Це завдання виконала була чистка
та перевірка членів КПУ, призначена 21 червня на серпень 1921 р., згідно з постановою X з’їзду РКП.
Одночасно КПУ перебудувала свій апарат. На нараді завідувачів оргінстрів опрацьовано додаткового плана до постанов від 21-го березня та 9-го квітня, виготувані інструкції про вол-парткоми та повітпарткоми, про висування партійних робітників, їх атестації та обмін партробітниками з КОМУ, про конфліктні підвідділи, про обліковостатистичні підвідділи, про роботу в осередках, про комфракції в спілках і, кінець-кінцем, про взаємовідносини між міськими та військовими парторганізаціями.
Провадячи нещадну боротьбу з бандитизмом, працюючи напружено для збирання продподатку, інтенсивно працюючи над керівництвом радянським будуванням, а, з другого боку, очищаючи свої лави від чужих елементів і підносячи політосвіт-роботу серед відсталих членів партії організацією єдиної політичної партшколи, КПУ готувалась робити підсумки своєї роботи на VI Всеукр. партійній конференції, що була призначена на 9 листопада 1921 р. В конференції брало участь 339 делегатів від 68092 членів КПУ. Не вважаючи на те, що чистка партії із 97321 чл. та кандидатів КПУ очистила 22,5%, тобто 21430 чл., все ж кількість цієї конференції проти кількости У-ї конференції виросла, майже, вдвоє, даючи цим зайвий доказ величезного впливу комуністичної ідеології на широкі робітничі маси, давши головний контингент партійців керівної революційної організації.
Конференція відбувалася вже під знаком нової екномічної політики.
Ми не будемо далі спинятися на перебігові її нарад, на її дебатах та резолюціях. В цілому все це ще свіже в пам’яті широких партійних кол: доповідь т. Чубаря, що указував на завдання промисловости в умовах нової економічної політики, на досягнені наслідки в напрямку організації великої та дрібної промисловости; доповідь т. Гольцмана про роботу профспілок та становище робітників в умовах нового курсу; доповідь т. Мануїль-ського, що зазначив занепад сільського господарства, загибель реманенту, катастрофічне становище тих губерень, що голодували; доповідь т. Володимирова про харчове становище республіки; співдоповіді т. Чиркіна. Всім загально відомі ті постанови конференції, що були директивами для роботи в обставинах нового економічного курсу: організація великої промисловости за допомогою синдикатів та трестів на бюджетних підставах, здавання в оренду менш вигідних підприємств кооперативам та приватним особам, вільний обіг на товаровому ринкові, ліквідація в підприємствах різних комісій (розціночної, харчової), залишивши при фабзавкомах тільки комісії для охорони праці, виробничо-технічну й культурно-освітню та завівши цілковиту відповідальніеть органів управління перед вищими органами, дозволяючи профспілкам можливість активної участи в організації промисловости, в опрацьовуванні виробничих програм та конструкції органів управління, в регулюванні тарифної політики, в поліпшенні становища робітників та охороні їхніх інтересів на приватних підприємствах. Організація сільсько-господарчої кооперації в напрямку виробничого процесу, колективізації сільського господарства, очищення кустарно - промислової кооперації від буржуазно - спекулятивних елементів, передання Вукопспілці торговельної та заготовельної діяльности.
В напрямку партійного будівництва конференція, проводячи гасло робітничої демократії, розвитку й зміцнення пролетарської непохитности та елястичности партії, в той же час висловилась за нещадну боротьбу з усякими ухиленнями від загально - політичної лінії та централізацію керівництва партією на підставах найсуворішої партдисципліни. Конференція ухвалила провадити гурткові заняття, перевіряти кожні 3 місяці склад осередків та їхню діяльність, завести точний облік та систематичне перекидання партробітників, організаційне уодноманітнення всіх парт-комів, скоротивши апарат та зміцнивши інструкторський апарат. Вона доручила завідувати членам ЦК основними відділами ЦК, визначила партійний стаж для членів ЦК, ухвалила поглибити роботу армії на селі, в профспілках, встановила гарантію підчас вступу до кандидатів і до членів партії, й ліквідувала конфліктні підвідділи. Накресливши організаційний зв'язок з КСМУ, конференція, ухваливши низку конкретних заходів для допомоги голодним, закінчила свою роботу.
До нового ЦК були обрані: т. т. Раковський, Петровський, Мануїльський, Чубар, Лебідь, Фрунзе, Іванов А., Кін, Кузнецов, Аверін, ГГятаков, Квірінґ, Кон, Гольцман, Поляков, Затонський, Скрипник, Угаров, Косіор, Рухимович, Клименко.
До ЦКК обрано: т. т. Покка, Затона, Щеглова, Грязева та Завицького.
І
В першому числі „Недели“ з 1894 р. О. Ефименко писала з нагоди сотих роковин смерти Григорія Савича Сковороди: „Несомненно, природа слепила Сковороду из того драгоценного материала, который она хранит в скудном запасе для людей, делающих эпохи. Но тем не менее Сковорода никакой эпохи не сделал, и в том заключается, вероятно, объяснение того странного обстоятельства, что мы как бы и помним, а с другой стороны, как бы и совсем забыли Сковороду: отчетливо чувствуем, что надо чтить его память, и не ясно сознаем, за что мы его должны чтить“ (мій курсив М. >7.). І справді, Гр. С. Сковорода до наших дн?в зостався все ще цим незрозумілим сфінксом XVIII ст., що його з усіх боків оглядаємо, описуємо, та ніяк не можемо поняти, нарешті, хто ж все таки цей „всемирний гражданин“, що про його О. Ефименко так з переконанням впевняла своїх сучасників: „А юбилей в Харькове все таки будет“.
Де вся причина цього так забуття, як загального нерозуміння і недооцінювання Сковороди? На мою думку, в тім, що до його не підходили з правильною методою, що нею марксизм оцінює та аналізує видатні одиниці в громадянстві. І хоч В. Ерн у своїй монографії про Сковороду в 1912 р. заявив театрально „еврика!“, примінюючи до аналізи .мандрівного філософа свою теорію історичного пізнання, та ще більш залишив він Сковороду в темряві свого теїстичного підходу, що з великого революціонера ідеології XVIII ст. зробив „странствующего богоискателя, которого природа, затихая в своем злом существе, загорается темными прозрениями, и, как добрый зверь, усмиренная ложится у подножия^ церкви“. От до чого договорилася „наукова“ громадянська думка в Росії про Сковороду!
Воно й не могло інакше вийти з цих абстрактних міркувань, що ними жила не марксівська література в Росії та й на Україні, 
що бралася за критику і аналізу великих одиниць громадянства, не узгляднюючи взагалі суперек громадянства, що породжують тих великих людей, що покликають їх до здійснення тих великих завдань громадянства, що їх воно ставить на даній ступені свого розвитку. І через це ті дійсно великі люди виходили в ній або куца прибраними франтами, або покаліченими ідіотами, а дійсна їхня велич, дійсне їхнє значення оставалось, однак, закритим для її короткозорости. Таке перед усім і вийшло з Сковородою і то не тільки в Ерна, а ще й в інших, йому подібних, і той, „как одинокая гора на степи“, Сковорода, — як писав за його в „Телеграфі“ 1835 р. Хіждеу, — зостався подійсно неприступною горою, що на неї не під силу було піднятися головам буржуазних вчених.
Я не маю на меті сьогодні дати вичерпну характеристику Григорія Савича в його теорії і практиці, на це не дозволяє мені короткий час мойого докладу; однак, мені важливо вказати все таки на той підхід до оцінки Сковороди, зокрема мимохідь вказати на той бік його творчої думки, що до сьогодні на його з дослідувачів Сковороди ніхто не звернув уваги, а який і вкаже нам саме, чим є його навчання в плясовому, громадському змісті. Я знаю, що мої думки дещо за сміливі будуть в порівнанні з тими, що їх приняла наука дотепер щодо Сковороди, та вони оправдуються нашим завданням, вирвати Сковороду хочби з обняття вузько-професійної казенщини та поставити його на властивий ґрунт, що на йому і спочиває все значення Сковороди.
Щоб як слід зрозуміти революційно-громадське значення Гр. С. Сковороди, — а його — найбільш важливе в оцінці Савича — на жаль, до останніх днів занехтувано, якщо не мовчки, то ще й принципово, — треба нам раніш познайомитися з громадськими відносинами, що дали нам Сковороду. Без зрозуміння та вивчення їх даремно буде збагнути зміст Сковороди, зрозуміти його думку, що на цілу голову переросла не то своїх сучасників, а ще й своїх дотеперешніх дослідувачів. II
II
Що являла собою Україна XVIII ст., що дала в особі Сковороди антитезу — протиставлення до сучасного громадського ладу й його світогляду?
Це була доба закріплювання за собою ґрунту здобутків тієї поміщицької революції, що почалася на Україні в половині XVI ст., та далі стала на половині дороги, припинившись на переході від феодалізму до поміщицького господарства дворянства і тільки в половині XVII ст. знову рушила вперед. Козацька революція й була цим моментом ліквідації феодальних
пережитків на Україні в лоні аристократично-феодальної знати — олігархії, що диктувала свою волю формально-суверенному шляхетству.
Вона — козацька революція — була, однак пере-ходним етапом і до нового громадського укладу. Тривалого ґрунту вона не могла дати для свого з військовим характером створеного порядку. Козацький стан, як виключно військово-упривілейована верства, був потрібний для підготування дворянського ладу, і коли він це історичне завдання виконав, мусив розвалитися з своєю гетьманщиною в течіях абсолютизму дворянської влади. Демократизм, що на йому виїжджала в козацькій революції нова земельна знать перед масами, закріпощеними шляхтою, мусив замінитися на диктатуру цеї нової знати, а тим самим мусив попасти в супереку з революційною стихією мас, що за її допомогою знищено на Подніпров’ю панування великопанської олігархії.
Ледве пройшло півсторіччя від вигнання з Подніпров’я старих панів на захід, а на Україні вже розташувалася тепленько на їх місце козацька старшина, виросли нові лятифундії; згадати хоч би Апостола, Кочубея, Скоропадського, Галагана, що володіли тисячами дворів-підданих, що займали десятки тисяч десятин управної ріллі та сіножать. Аграрний капітал ставав твердою ногою на демократичних лозунгах, на спині посполитих і козацької черні, об’явивши свою диктатуру ще універсалом Мазепи з 1701 р. про обов’язкову дводенну панщину на тиждень. Бездарна, шукаюча легкої наживи шляхетська економія оживала в руках капіталістичного підприємця-старшини, що індустрія-л і з у в а в своє хазяйство, закладав млини, ґуральні, ткацькі, шкляні та паперові фабрики й мануфактури. Кольбертизм руського дворянства епохи Петра був гарним вчителем доморослих українських панів, що за ними вже 1686 р. гуртом затверджено їх „одвічні права“ на присвоєні маєтки, а сто літ пізніше ще й наділено їх спадковим руським дворянством.
Коли з одного боку йшло відновлення великої земельної власности на нових господарчих основах, аз ним формування нової упривілейованої кляси, що величатися стала спершу шляхетською, а далі перекинулася в руського дворянина, то, з другого боку, розвивалося обезземелення козацьких низів, закріпачуванняпосполитих, що їхнім коштом росли ці величезні лятифундії та маєтки середньої руки всяких gentes minores. Йшло воно незначно, непомітно дорогою „скуплі ґрунтів від козацької черні, дорогою насильного вивлащування по-сполитаків“, та заганяло щоразу більшу масу населення в „обыклое послушенство подданных“
Селянські маси глухо обурювались проти „дуків і панів“, та на якусь загальну акцію з власної ініціятиви спромогтися не могли.
Дрібні, місцеві вибухи не погаслої ще революційної стихії ці дуки й пани легко втихомирювали за допомогою сердюцьких відділів та спроваджених московських полків. Навіть міста, що показали 1648 р. стільки революційної ініціативи, складали безсило руки перед землевласником-старшиною, що через Брюховецького пропонував Москві заспокоїти невдоволених міщан одним замахом: .когда ті города будут взяты государевыми ратными людьми, то надобно все их выжечь и высечь и всячески разорить, также села около ных, чтобы вперед в этих городах и селах жителей не было“. Це й.зроблено за Самойловича та Мазепи, через що й „станула в мире тишина и безбоязненное людям тамошним мешкание“, як з вдоволенням це записує сучасник Величко.
В середині XVIII ст. загальне закріпачення селянської маси було вже фактом, і тільки незначна кількість низів, що завдяки своєму багатству могла вдержатися в „компутовых реестрах“, користувалася ще горожанськими та економічними правами. Треба було тепер тільки оформити цей факт, опершись на практиці литовського статуту, новим російським законом. Це й вчинено 1763 р. з нагоди введення „генерального перепису“, довершеного Румянцевим, коли заборонено селянам кидати своїх панів, та законом 1783 р., коли Катерина II вирівняла остаточно українське селянство в його обов’язках з великоруським кріпаком.
Що ж являла собою у XVIII ст. українська городська буржуазія, що з таким розмахом взяла активну участь в козацькій революції? Вона у свойому рості найшлася тепер не в кращім положенні, як була діеред козацькою революцією. Загально відомо, як підупала вона була в XVI та XVII ст. в нерівній боротьбі з шляхетською економією, серед убійчої регламентації ярмарків і торгів, серед переслідування цехової організації. Козацька революція спершу вирвала її з цеї неволі, Переяславський бо договір 1654 р. забезпечував їй на письмі давню автономну самодійність, та, як кажу, тільки на письмі. Козацька-знать, вкупі з російським купцем, налягла знову тепер на неї залізною п’ятою, виключила її від участи в управлінні Україною, піддала під юрисдикцію старшин і тільки вісім із міст наділила деякими правами (магістратське право). Економічно і політично міста знову не набули ніякого значення; обложені окладами, придавлені російською конкуренцією, стогнали ще й під екзекуціями і реквізиціями московських полків; темні, забиті, як і раніш, не сміли й пальцем кивнути на свій захист. Брюховецький, Самойлович, Мазепа аж надто добре дали їм почути свою силу. Але й нові, московські порядки полегшання їм не дали, навіть такого, що ним користувалася буржуазія в Росії.
А тимчасом російський капітал, в цій закаламученій кля-совими супереками воді, мостив собі дорогу через Україну до берегів Чорного моря і, нацьковуючи старшин на низи, низи на старшин — демагогів до цеї вислуги на Україні аж надто було досить — ставав щоразу твердішою ногою на Україні, змінюючи її на свою колонію. Обдаровуючи старшин щедро усякими економічними привілеями за „заслуги перед великим государем“ — до того й першим купцем в Росії — він касував поступінно автономні козацькі права, напосідався на Запоріжжя, цю останню твердиню буржуазної демократії на Україні. 1722 р. завів він малоросійську колегію, покінчивши під Полтавою 1709 р. щасливо з самостійницькими заходами Мазепи та криваво приборкавши січовиків за допомогою власних їхніх старшин. 1764 р. скасував остаточно гетьманство, Слобідщину замінив на губерню, змінив слобідські козацькі полки на гусарські. На початку 80-их років цю практику перенесено і на гетьманщину, поділено її на намісництва, на губерні, а козацькі полки переведено на імперські полки карабінерів.
Провадячи на Україні консеквентно політику divide et impera, опановуючи одною рукою та своєрідними демагогами народні маси, щоб їх, мовляв, „избавить от мучивших их многих маленьких тиранов", а другою безпощадно задушуючи всякі бунти, висилаючи навіть на Правобережжя свої полки на поміч шляхті проти гайдамак, — російський торговельний капітал подбав ще й про ідеологічне завоювання України. Ще 1720 р. видано декрета про заборону друку українських книжок, „дабы никакой розни и особого наречия не было“. Школа і церква найкращими були завсігди засобами для виховування мас в пошані до приватної власности, в послуху до влади і пануючих кляс. Тож і не дивно, що за мовчазною згодою новоспе-ченого українського дворянства російський капітал так зубами вчепився за них і держав їх до останніх днів на своїй вислузі.
Провадячи русифікацію освіти на Україні, російський капітал взявся й за церкву. В себе, ще за Петра 1 переведено обюрократіння церкви з „Святійшим Синодом“, з новою казенною вірою, з казенними святами, з казенним обрядом. І ця бюрократична церковна казенщина з її безмозкими спорами за „двоперстие", за „сугубу аллилую“, за кількість церковних бань перенеслася і на Україну, захоплюючи собі церковну ієрархію, одурманену і так схоластикою, не менше продажну від колишніх козацьких старшин. Досить згадати про креатуру Петра І — Стефана Яворського, про теоретика російського абсолютизму Т. Прокоповича, що недавно ще був правою рукою Мазепи.
Такий був хід розвитку громадських відносин на України що породили Гр. С. Сковороду. Загальний упадок давніх настроїв, політична індиферентність недавніх самостійників, загальне розчарування мас в своїх недавніх проводирях, з другого боку, продажність пануючої кляси і духівництва, загальна погоня за розкішшю, що цим жило російське та українське дворянство при Катерині, загальний упадок моралі, що брав свій початок при дворі розгнузданої самодержавної проститутки — все те було характерним проявом тогочасної громадської психіки, роздираної з низів глухим стоном трудящого люду. Комедія з катерининською комісією 1767 р. була чи не найпідлі-шою грою тогочасного лицемірства, що бавилося перед козацькими масами в парляментаризм, подібно, як нікчемною була репродукція „Духа законів“ Монтеск’є в катерининському „Наказі“, що ним так буржуазні історіографи одушевлялися.
В чому могла пригнічена кляса шукати рятунку перед оцею нуждою, що налягла на неї після славетних .згонів“ Самойло-вича та Петра, після кривавих, безпощадних подавлінь найменшого спротиву дворянській самоволі? На власну революційну ініціятиву селянська маса, як така, з природи свого характеру не здатна, Запоріжжя знищено 1709 р., а 1775 р. ще раз його зруйновано, міщанство все ще душилося в тисках аграрного торговельного капіталу. Зоставалося покищо шукати заради в одній релігії, та й вона була чужа населенню з своїм казенним догматизмом. Цю зараду й дало сектярство. Та підчас, коли руський кріпак, склавши покірно руки, шукав свого рятунку в хлистовщині та бігунстві, що йшло від посадських людей, то на Україні, де все ще жевріла стара повстанча стихія, де ще ніяк не можна було вирвати з корінням активного протесту проти кріпацтва — знана ж бо в історії Тур баїв сь к а пригода 1789 р. — де ще під боком періодичними хвилями на Правобережжі кипіла горожанська війна, сектярство у формах духоборців та молоканів і стало виразом тієї клясової боротьби, що, оформляючи себе релігійним знаменем, на такий лад протестувала проти соціяльного гніту: секти проповідують перебудування суспільства на нових принципах, на основах трудових господарчих комун, а тим самим кидають визов тогочасним економічним та громадянським порядкам, тим самим не кидають боротьби з ними, починаючи її в іншій формі. III
III
Серед отаких відносин з'явився Гр. С. Сковорода, як філософ цеї боротьби пригніченої кляси, з’явився як антитеза до пануючих порядків. Дослідники Сковороди звичайно шукали джерела його філософії в закордонних філософських системах, шукали у впливах заходу і дивувалися, що
в Сковороди якось не складається його філософія докупи, ані з феноменалізмом Берклі, ані з психологізмом Юма, ані не ідентична з монізмом Спінози. Такий дослідник Сковороди, як Зеленогорський, намагався в 90-их роках виказати, ідо Сковорода, це не інше що, як синтеза Платона, Арістотеля, Епікура, Філона та Лейбніца, а славетний Ерн красномовно впевняв наших і своїх землячків, що Сковорода, це вірний послідовник „логизма гениальных отцов церкви“.
Всі ті дослідники, не находячи все таки відповіді для себе, хто такий Сковорода, як влучно зазначила О. Ефименко, обходили Сковороду тим, „что приклеивали ярлычок „мистик“ и тем избавляли себя от дальнейшего труда, как будто этим ярлычком уже было сказано все, что нужно“ (мій курсив. М. Я.). Чи не одинока О. Ефименко намацувала правильну стежку до оцінки Гр. Савича, коли справедливо вона зауважила, що Сковорода „сам себе предок“, що він „не компромисная сделка“ а „сын своего века“.
І справді, Сковороду можна оцінювати і розуміти тільки, як сина своєї епохи, як продукт сучасної йому української дійс-ности, і тільки в ній можна знайти відповідь, при марксистськім, очевидно, підході, хто такий Сковорода.
Яку ж філософію могло створити українське громадянство XVIII ст.? Дворянство не потребувало ніякої філософії, бо ні-зачим було йому нею оправдувати своє панування. Буржуазія, що на Заході втворила свою матеріялістичну філософію XVIII ст., на Україні була ще слабенька, як кляса, тож створити таку свою філософію ще не могла. Темне селянство й собі нездатне було оформляти свою ідеологію боротьби у таку філософічну систему.
А боротьба все таки наростала серед загострених клясових суперек і домагалася свого ідеологічного оформлення; вона, що йшла проти доморослого дворянства з двох боків: з села та з города, що однаково стогнали під п’ятою поміщицького хазяйства, вона й оформлялася почасти в сектярстві. Вона йшла й проти московського торгового капіталу, що до спілки з українським дворянством давив своєю конкуренцією місцеве міщанство, не даючи йому розгону, підриваючи його своєю економічною і політичною перевагою. Отій боротьбі й треба було взагалі ідеологічного свого оформлення як програми на завтра, його вона й знайшла в філософії Сковороди, цього кільця, наче б то вирваного з тогочасного громадського ланцюга.
Філософія Сковороди, це не філософія однієї кляси, а обох пригнічених в той час на Україні кляс, це філософія, що
опиралася одною ногою подекуди на матеріялістичнім світогляді української буржуазії, придавленої у свойому рості, а саме своїм раціоналістичним пантеїзмом, а другою стояла на сек-тярській утопійності українського селянства своїм етичним евдамонізмом за містичною формою викладання своєї думки. Вона — вираз боротьби за визволення буржуазних ново-родків проти подвійного їх пригнічення, підлягання, експлуатації, а через це й била своїми моністичними поглядами однаково як по метафізичній, так і по дуалістичній ідеології, що виправдували однаково існуючий на Україні громадський дуалізм, що виправдували подвійне панування і подвійне підлягання, експлуатацію, подвійне насильство людини над людиною, грабіж своєрідного дворянина і наживу влізливого спекулянта з півночі.
„Що є світ?“, питав себе Сковорода. „Світ цей, як на машині з машинок збудований, ані місцем, ані часом не обмежений. Я виджу в йому єдине начало, один центр і один розумний циркул в множестві їх. Це начало і цей центр єсть всюди, а краю йому немає ніде (мій курсив. М. >7.). Коли скажеш мені, що зовнішній світ цей в яких то місцях і часах кінчається, має обмежені для себе границі, то я скажу, кінчається, а властиво начинається (мій курсив. М. Я-)- Бачиш, що одного місця границя єсть заразом і двері, що одкри-вають поле нових просторів. І тоді ж начинається ку-рятко, ко(ли кінчається яйце (мій курсив. М. Я-). І так завсігди все йде в безконечність. Все заповняюче начало і світ цей, як тінь його, границь не має. Він світ завсігди і всюди при своїм початку, як тінь при яблуні. В тім тільки ріжниця, що дерево життя стоїть і існує, а тінь то минає, то родиться, то щезає і є нічо: „materia aeterna“ (мій курсив. М. Я.).
Наведене місце з „Израильського Змия" аж надто ярко висловлює те, що Сковорода ані містик, ані дуаліст, а моніст і раціоналіст sui generis, що в його світ являється синте-зою то повстаючих, то зникаючих процесів-явищ, є спінозівською natura naturans, яка є у цьому монізмі заразом і богом, і природою, життям і смертю, духом і тілом. Один тільки закон цього буття незмінний. І треба було бути дійсно революціонером свого часу, щоб зважитися публічно заявити це фанатичним дуалістам XVIII ст.!
Світ — це з одного боку, вселенна — макрокосмос, говорить Сковорода в „Беседа-Двое“, з другого, це малий світ — одиниця людська — мікрокосмос. Один і другий світ складаються з двох елементів-натур: видимої і невидимої, живої і мертвої, цілої і перемінної. Обі, однак, натури суть явища одного і того самого буття, як світло сонця ідентичне з матерією його, одна від другої не відділима, як тінь від дерева. Матеріяльна сторона світу живе в постійній діялектиці, в постійнім становленні: „Мир в мире єсть та вечность в тлении, жизнь в смерти, востаннє во сне, свет во тьме, во лжи истина“ (мій курсив. М. Я-)-
А що ж е бог в цьому світі?
„У старовину бог називався всесвітній розум, — каже Гр. Савич у свойому курсі „Начальний двери по християнскому добронравию“, читаному у Харківському колегіюмі, — також буття, вічність, судьба, необхідність; у християн імена йому слідуючі: дух, цар, господь, розум, істина“. „Божеський дух весь світ, як машинова хитрість на вежі годинник вдержує в руху і сам являється буттям для всякої тварини. Сам одушевляє, кормить, па-чиняє, і по своїй же волі, що загальним законом зоветься, знов у грубу матерію перемінюється“ (мій курсив. М. Я.). Бог, значить, це світ, це буття, не окреме і не віддільне від природи, бог — це все життя, що всюди находиться, в кожній частині матеріяльного світу існує, це форма, одвічний закон, що виповнює постійно міняючийся її зміст. Це єдиний початок і початкова єдність. „Ай! Ай! Грішнику! А бог же де? Чи й йому ти хочеш дати уділ, як королеві? Не шукай його за Індом, не будь ані магнатом, ні лихварем, ні Алкідом. Будь тільки людиною!“.
„Найти бога — значить, пізнати себе“, каже Сковорода в „Ас-хані,“, „та люди шукають його в релігійних обрядах. Церемонія сама по собі не має значення. Скільки сторіч мудруєте в церемоніях і які наслідки цього? Кромі одних забобонів та лице-мір’я? Ледащі ховалися в наготі своїй під ним, а дурні побудували на нім своє блаженство (мій курсив. М. Я.). Глупі ревнителі спородили розкільницькі чвари, зруйнували храм божий за самі брехні і свою незгоду, бажаючи встановити те, щоб по всіх кінцях землі церемонії були пошиті на одну мірку та одну форму“ (мій курсив. М. Я).
Здається, що досить доказів на те, що думав Сковорода, цей своєрідний матеріяліст, не тільки про світ, про бога, проповідуючи раціоналістичний пантеїзм, монізм буття, а ще й кепкуючи здорово з бездушної казенної обрядовости XVIII ст. Та я хочу ще одне місце навести, що яскраво характеризує це думання Сковороди про вузькомозкий догматизм офіційної релігії. Я маю на думці його „Потоп Зміїн“. Ось що каже Сковорода там: „Світ цей і всі світи, коли їх багато, зникає з виду тільки почасти і не стоїть на одному місці і перетворюється у ріжні форми. І давно вже освічені сказали — матерія вічна, цебто усі місця та весь час заповнює. Один тільки дитячий розум може сказати, що цього великого
світу колись то не було і не буде (мій курсив. М. Я.)• Ця дитяча брехня в кінці X ст. так схвилювала християнський світ — всіх охопив такий жах перед кінцем світа, мов мореходців, коли загибає корабель... Боялися, щоб не розв’язався сатана... Справедливо глузували та й глузують всі язичники з цього християнського божевілля. Сказано в біблії: „хай буде світ! Відкіля ж цей світ, коли усі небесні світила з’явилися тільки на четвертий день? І як міг бути день без сонця? Блаженна наука постійна: те, що є сьогодні, те й завсігди було неможливе... Спочив від усіх діл своїх! немов бог втомився і нічого не міг створити. А коли б не ця перешкода, то неодмінно у нас були б тепер крилаті черепахи, зайці з хвостами, правдолюбиві ябедники та поклепники, розумні дурні та вродливі потвори, а за ними виринуло б perpetuum mobile, філософський камінь, що перетворює все в золото“. І дивується Савич тим, що вірять в оповідання біблії про те, що „люди перетворюються в соляні стовпи, возноситься на небо, їздять колесницями по морському дні і по повітрю, що сонце зупиняється, немов карета, залізо плаває по воді, річки пливуть проти своєї течії, від звуків труб руйнуються городські стіни, гори стрибають, мов барани, річки плещуть руками, гаї та поля радіють, вовки з баранами приятелюють, воли з левами пасуться, повстають мертві кості, падає з хмар круп’яна каша з перепілками, з води стає вино, а німі, налившися, розмовляють і т. і.“ Жаліє при цьому і тих „численних мучеників, тих нещасних страдників, що їх спокусив змій суєвірством, що викололи собі очі, що оскопили себе, добровільно спалили себе у великому числі, щоб увійти у царство небесне“.
Ось як говорив наш „містик“ XVIII ст. І дивуєшся, що зроблено містиком людину тільки за те, що вона вибрала форму для своєї науки таку, що підходила до сучасни-к і в. Ця форма, повна біблійних, апокаліптичних не раз висловів, символічних виразів, і спутала собою мудреців типу Ерна, що і з-за неї не б а ч и л и її з м і с ту, та ще й дивувалися, як це воно в його так, „это дурное единство мира и бога, находящееся в гностической разгадке сущности зла!“ А чей же сам Сковорода так часто остерігав перед ложним, поверховним розумінням його. „Не красна хата своїми углами, а пирогами“. (Мій курсив. М. Я-)- На жаль, дослідників Сковороди інтересували більш за все саме ці „угли“, а не „пироги“, і тому то й цей великий мислитель XVIII ст., що для цього зрозуміння постійно зв’язував свою науку з формами традиції, з психікою окружения, серед якого виріс, завдяки саме цій „простонародной тканке и плетке“ і вийдіов в них „чудовищным старичком-мистиком“.
IV
Нім перейду до оцінки Сковородинських поглядів на громадянство, я бажав би ще декількома словами зупинитися на раціоналістичній теорії пізнання у Скороводи та його етиці.
Що є після Григорія Савича правдою? Чи може людина збагнути правду? Якою дорогою може вона до цього дійти?
В трактаті „Израильский Змий“ Скоровода оповідає байку, як два пустельники ловлять істину, та не в силах її піймати. Чому? Бо істина — це дійсність вічного буття, що простягається по всіх віках, місцях і тваринах, це початок і кінець в єдинстві, що все виповнює, вона „вечность в тлении, жизнь в смерти, свет во тме“. Істина це „природа, но и тайная экономия той присущей силы, которая везде имеет свой центр, а оконечности своей не имеет нигде. Сея повсеместная силы действие называется тайным законом, разлитым безконечно и безвременно“. Збагнути всю цю одвічну правду людина остільки в силі, оскільки вона може тільки зближатися до неї, ловити її, та оволодіти нею цілком не може.
Чи був, однак, Сковорода агностиком, щоб заявити — ignoramus et ignorabimus? У всякому випадкові, ні! На це не дозволяв йому його наполовину ідеалістичний, наполовину матеріялістичний світогляд. В байці про кажана і двох голубів Сковорода критикує агностичну теорію, вкладаючи її в бесіду підземного звір'я, що пише листа до звірів на землі, щоб позбулися всяких забобонів і вірували тільки в те, що можна взяти в кулак, на що йому голуб заявляє: „Правда, батьки нас породили в тьмі, але для сонця. Ти кажеш, що його немає. Я породився в похмурі дні, справді його не бачив, та сьогодні я побачив, як вранці сходить величне сонце. Значить, правду буття можна знайти, хоч і не оволодієш нею всією, її необхідно шукати.“ „Немає ніякої більш смертельної язви для громадянства, як забобон. З його повставали глупота, спори, секти, міжусобиці, войни, дитячі страхи“. А ось що заявляє Савич у своєму „Наркиз“. „Життя живе тільки тоді, коли наша думка, люблячи істину, охотно висліджує всі її стежки“. „Важ ко дуже віднайти початок всесвітньої машини, досліджуй її обережно і ти її найдеш. Тільки шукай, стукай, перебирай, рий, вихапай, прислухуйся, роби досвід“ (мій курсив. М. Я-).
Дорога до пізнання в Сковороди — це сама людина. Вся тайна пізнання захована в нашій тілесній машині, шукати її поза нами, „в околичностях“, це найпоганіша помилка, найтем-ніша тьма. Доки не впізнаємо самих себе, ц. т. живучої в нас
дійсної людини, ми нічого не пізнаєм. Не можна пізнати всесвіту, не розслідивши як слід нашого власного „яи. Подяка богові за те, каже він, що вчинив не важким те, що потрібне, а непотрібне важким. Але чи слушно зауважує О. Ефименко, що Сковорода безпощадний у своїй послідовності раціоналіст, та ще й pur sang, як вона думає?
Правда, Сковорода не охоче, з іронією наче б то відноситься до пізнання „тлінної, переминаючої матерії“, висмівує грецьких матеріялістів, що опирали своє пізнання на матеріяльній основі, на дослідах матеріяльного світу, що оточує нас, не важно відноситься й до „безбожія“ французьких матеріялістів XVIII ст.,та воно зрозуміло, коли зважимо, що Сковорода ані філософ одної української буржуазії, ані виключно апологет селянської маси, а їх синтеза в антитезі до сучасного йому так метафізичного, як і ідеалістичного світогляду українського дворянства і руського капіталу. Але цей самий Сковорода, що був ворогом натурфілософії, сміливо заявляє, однак, в одному місці „Наркиза“,що „повстати проти панування природи і її законів, це й є найбільш нещасна, величезна нахальність“. Ось через що кажемо, що метода пізнання Сковороди ще й зближалася вельми до матеріялістичного, хоч предмет його теорії пізнання не матеріяльний. І треба було йому тільки ще вирватися з цією методою з обнять традицій ідеалізму, і Скоро в ода був би явився діалектиком в матеріялістичному розумінні. Та на це не дозволяла йому епоха, через що й бачимо деяку двоїстість Сковороди, як вислов ідеології боротьби так молодої буржуазії, як і покріпаченого селянства проти дворянщини.
Все ж його наполовину матеріялістичний монізм, його, хоча й грубі по формі, д і я л е к т и ч н і погляди на матеріальне буття, його розуміння людського „я“, як вихідної точки для знання, що не є абсолютним розумом, а природною властивістю матерії, що її треба шляхом досвіду розвивати в людині, — веете було настільки новим, настільки революційним, що дивуєшся, як на грунті молодого казенного доктринерства вже тоді міг піднятися так могучий голос оцеї нової „релігії-філософії“, що на неї змогло здобутися російське громадянство тільки через 100 літ пізніше в особі Толстого.
Яка була в Сковороди філософія пізнання, ц. т. відношення буття до думання, така була в його й філософія етики. Її звичайно тісно звязують з сократівською теорією щастя, опертою також на принципі: пізнай себе, а ще більш з етичним гедонізмом Епікура. Так воно здається, однак, так не є. Сократ, що проповідував автархію людської свідомости, стоячи посередині між індивідуалізмом і комсополітичним альтруїзмом, що
однаково зі Сковородою проголосив свій тезис: „людина — мірило всьому“ — цей самий Сократ був зі своєю негативною діалектикою виразом консервативних течій проти ростучого після перських війн торгового капіталізму, був антитезою громадських відносин, що складались, в ім’я старих відносин і традицій, через що й дав основу теорії метафізичного етичного закону, що її розвинув опісля Кант у своїм категоричнім імперативі принципу повинности. Епікуреїзм знов, як продукт перенасичення пануючої кляси матеріальними розкошами, що шукав щастя в психічній рівновазі, теорією пасивного гедонізму не нищив унасліджених релігійних потлядів, а пристосовувався до них з своїм матері-ялізмом. Він не був наукою революційної кляси, не проповідував боротьби, як ідеалізм платонівський.
А етика Сковороди? Її можна назвати критичним е в да-монізмом, що своєю енергетикою далека була від Сократа, від Епікура, далека була так в теорії, як і в практиці від самовідречення типу Діогена, що з ним залюбки порівнюють Сковороду, чужа їй була також етика егоїзму модерного епікуреїзму Ляметрі та Гольбаха. Етика Сковороди — це етика боротьби на всім фронті з існуючим порядком, з його традицією, це етика активного комсополітичного альтруїзму, що змагала новою релігією-філософією розбити пануючий казенний світогляд, розбуялий індивідуалізм, це етика тотожности теорії з практикою всупереч пануючому лицемір’ю і цинізмові пануючої кляси. Вона ані не була індивідуалістичною етикою буржуазії, ані виключно егалітарною етикою закріпаченого селянства, вона була етикою дрібнобуржуазної синтези цих кляс у новому громадянстві — може, й в думці духоборів, — що його думав собі Сковорода. Його щастя, це не вдоволення в самовідреченні, а в доскональності самосвідомости, в пізнанні необхідности поєднати свої інтереси з громадськими, в виконуванні всякої праці, хосенної для нового громадянства. „Щасливий цей, каже він у своій байці „Кукушка і косик“, що погодив свою особисту повинність з громадською. Це й є дійсне життя“ (мій курсив. М. Я>). Оцю свою етику бажав він погодити з законами природи, — ми вже чули, як висловлювався Сковорода проти тих, що поступають всупереч їй, — збудувати її на людині, як такій, що має право сказати: і я людина, і мені все, що людське, те не чуже“ (мій курсив. уИ. >7.)- Врешті це не була етика власности, на неї він дивився з відразою, проти неї виступав, вважав її за джерело людських нещасть, із-за неї неохоче відносився до натурфілософії, це була етика боротьби проти якогоне-будь у п р и в і л е й о в а н н я: ,мой жребій з голяками“ (мій курсив. М. Я.)•
V
Мені зостається наприкінці познайомити шановних слухачів з поглядами Сковороди на г р о м а д я н с т в о, на що зовсім дотепер в науці не звернено належної уваги.
Треба признати, що Сковорода ніякої соціологічної системи не поставив. Він хоч і був революціонер ідеології, та в громадському питанні обмежився виключно на критиці існуючого ладу, економічного й суспільного; нових, однак, готових плянів громадського укладу, як це робили соціялісти-уто-пісти, Сковорода не дав, а хоч і мріяв про відродження суспіль-ности, то не зібрав своїх думок в теоретичну цілість-систему. Воно й зрозуміло, коли зважимо, що в сучасному тоді громадянстві матеріяльні умови ще не витворили були основ для майбутнього укладу; буржуазія — й вона слаба була, пролетаріяту в нашому розумінні не було зовсім, а селянство як таке революційною клясою бути не могло. Клясові супереки могли тільки вилитися в ідеологічній революції окремих груп чи одиниць, що намацували вихід із тогочасного положення, та пляну цього виходу, пляну не тільки зруйновання дотеперішнього укладу, а ще й збудування нового в їх бути ще не могло. Сектярський рух на Україні, що носив у собі утопійні зародки цього пляну, і що від нього не далеко стояв Сковорода, щойно починався у своїй активності, тож і не дивно, що й Сковорода не зміг ще вирішити своєї системи майбутнього укладу. Громадянська, хоч би й ідеологічна активність покищо била тільки по сучасному, не творила, однак, нового. „Людськість, каже К. Маркс, ставить собі до виконання тільки такі завдання, що їх може виконати і тільки тоді, коли вже існують, або бодай мається в зародку свойого заісновання матеріяльні вимоги для їх здійснення“. А що таких умов для нового укладу на Україні у XVIII ст. ще не було, то ясно, що соціологічна концепція Сковороди мусила покищо обмежитися на філософському натяку нової ідеології, як шукання виходу із сучасних йому суперек, зробити, однак, конкретні висновки з неї, намітити реальний шлях громадського буття в його виробничій обстанові вона не могла.
Та все таки у Сковороди, крім критики сучасних йому відносин, є багацько і позитивних думок, що вказують на те, як Сковорода шукав цього реального шляху, та знайти його на сучасній йому економічній базі не міг. На це вказують його погляди на власність, на стани і державу, на обов'язковість праці всім, на національність, на знищення упривілейовання, та врешті, погляди на виховання.
Головний зміст цих думок вложив він у свої пісні та байки, що їх так полюбило простолюддя і на які з цього боку ніхто
не звертав належної уваги. Нікого навіть не зацікавила ця обставина, чому ні один філософ не був так популярний серед експлуатованих мас, як Сковорода. А це чей же найкращий покажчик того, що філософія його була філософією боротьби пригніченої кляси. Ніхто не звернув уваги на^ його байки, — що ж, мовляв, байка — байкою, а прецінь за їхньою неважною формою скривилася друга сторона філософії Сковороди, його соціологічна наука, хоч і не зложена в систему. На це звертав увагу й сам Сковорода, посилаючи свої байки 1774 р. одному із своїх друзів, коли писав: „Друже мій! Не дивися презирливо, на байкарство! Не по гаманцю суди прб скарб, давай праведний суд. Не красна та хата углами, а пирогами! Я люблю те, що на погляд наче ніщо, а в середині щось здається брехнею, але є істина!“
Що є громадянство у Сковороди? Це не сума індивідуумів, що мають виключно власні інтереси, егоїстичні цілі, це ланцюг каблучків, що в кожного, крім своєї особистої мети є ще вищі, загальні, що їм одиниця мусить підпорядкувати себе, „сопрягаючи сродную себе частную должность с общею“. Рівности однак в громадянстві не може бути, бо природа не однакові дала здатності людині: „что глупеє, как равное равенство. Куда глупое все то, что противно блаженной природе“. Цю, однак, нерівність розумів Сковорода не в понятті маєткової нерівности, таку нерівність він рішуче заперечував; для його нерівність існує тільки в ріжнородності профе-с і й, що їх вважає Сковорода необхідними в нерівності природних здатностей. „Равному равенству“ він протиставляв своє „не равное всем равенств о“. „Менша посуда за-всігди менше має, аніж більша, та вона рівна з більшою в тім, що зарівно з нею повна!“
Та ще з більшою різкістю, властивою і духоборцям, Сковорода протиставляв своє „неравное равенство“ сучасній йому економічній нерівності, сучасній йому експлуатації людини людиною, скаженій погоні за мамоною, за почестями. Хто не знав його пісню — „Усякому городу нрав і права“, що її ще й тепер співають кобзарі на базарах! Скільки там глибокої сатири і по-юрди для таких, як Петро, „что для чинов углы панские трет“, або для Федька-купця, „что при аршине все лжет“. Візьмім його казку: „Мурашка і свиня“. Скільки там глибокої критики економічної нерівности і експлуатації чужої праці: свиня посварилася з мурашкою, хто з їх більше має майна, і пішла в суд до вола. Віл, очевидячки, присудив, що свиня. І тут мурашка кидає знамениту репліку: „А ви порахували, хто більші мав видатки? (мій курсив Ж. Я-), цебто, чи воляча голова знає, що свиня взяла готове, а мурашка працювала? Можна б безліч напровадити цитат з його творів, де виразно Сковорода виступає проти визиску в обороні праці. „Природный и чесный сапожник милее и почтеннее, чем безприродный штатский советник“, каже Сковорода своїм ученикам, кепкуючи над „барскою умностею“.
Цю то барщину ненавидів Сковорода всіма фібрами свого почування: „З презирством дивлюся на Крезів, не заздрю Юліям, не звертаю уваги на Демостенів, жалію багатих“. „Барская умность, будто простий народ есть черный, видится мне смешная, как из утробы черного народа виросли белые господа?“ Ненавидів рівно ж чернече лицемір’я і облуду духівництва. Загально звісно, що він до церкви ніколи не ходив, та здорово закпив з ченців Печерської Лаври, що намовляли його вступити в їх , стан: „Досить буде з вас таких стовпів“. Ненавидів упри-вілейовання верхів в науці: „Наука для життя, не життя для науки“... Знання не може звузити свого впливу на одних жерців науки, що пожирають її, воно повинно переходити на весь нарід, ввійти в нарід і замешкати в серці людини та всіх тих, що мають право сказати: „І я людина, і мені все те, що людське, не чуже!“
Але безклясового громадянства Сковорода уявити собі не міг, хоч і виступав проти власности, проти упривілейовання і експлуатації. Його теорія свободи професій, згідно з вродженими нахилами (теорія природження) не касувала навіть станів, а тільки переводила їх з юридичного положення на професійне, з упривілейованого на загальнолюдське. „Дело и без ранга дело, но ранг без дела ничто“. Не уявляв собі Сковорода громадянства і без держави: „но могу ли я помыслить, чтобы своевольству людскому командиры надобны не были?“
I тут то Сковорода виступає вже з клясовим компромісом, хоче погодити між собою на принципі пізнання і природження ворогуючі кляси. Це тім цікавіше, що Сковорода взагалі ворог якихбудь компромісів у своїй філософії пізнання, цікавіше тим більше, що Сковорода не визнавав національного патріотизму, вважав себе „всемирным гражданином“, що для його всі люди однаково близькі. Оця його компромісовість клясова, хоч повна ненависти до експлуатації, й випливала з придушення революційної стихії на Україні гетьманщиною, випливала із загального зневір’я „низів“ в революційну акцію.
Та оскільки в тодішньому громадянстві все ще тліла іскра давньої революційної стихії, оскільки починалася й нова фаза боротьби, що взяла свій початок у сектярстві, остільки й у Сковороди цей компроміс клясовий уступає деколи питомій йому революційності і виливається в прогнозу клясової розправи з гнобителями. Ось що говорить Сковорода в „Начальній двері“: „Весь світ спить, спить глибоко, протягнувшися, будьте-би
 забитий. А наставники не тільки не пробуджують, а ще примовляють: спи, не бійся, гарне місце — чого бояться... Вони мудрують: простий нарід спить. Хай спить і то сном сильним богатирським; та всякий сон є пробудний, а хто спить — той не мертвець і не одубіле трупище. А коли виспиться, то й проснеться, коли вимріється, то й отямиться і стане бодрим“.
Я не буду спорити за те, чи Сковорода аскет, дивак, само-відреченець. Хто уважно прочитав його біографію, переконається, що це поверховна характеристика, подібно, як приписування йому містицизму, дуалізму. Треба тільки глибше приглянутися до його, відгорнувши ці манери Сковородинські, що ними користувався цей великий громадянин для пропаганди словом і вчинком своїх думок. Я ще бажав би сказати декілька сліа про те, як Сковорода ставився до завдань виховання.
І в цій області він антитеза сучасної йому практики. Він не тільки їдкий критик дворянського виховання на західні манери, висміюючи в „Благодарнім Еродію“ всю бездушність цього виховання. Він ще ставить свою власну теорію виховання, що ставить її, як і Руссо, на натуралістичній основі. „Не перешкоджай природі, а коли можеш, усувай їй з дороги перешкоди, прочищуй стежку: направду вона сама чисто і удачно все довершить". Виходячи з цього, він вимагав, щоб дітей плодили батьки в здоровому стані і в першу чергу звертали відтак увагу на їхнє фізичне виховання: „В здоровому тілі і серце здорове“. Навчання дітини повинно бути далеке від абстрактного інтелектуалізму, а поступінним практичним розвит-тям розуму, цеї „природної спосібности матерії". Наполовину матеріялістичний монізм пробивається й тут у Сковороди, коли й тут він ставить знак рівнання між розумом і природою, між думкою і матерією.
Таким був Сковорода, цей великий мислитель XVIII ст., що вчив, як жив, та жив, як вчив. Я ще раз зазначаю, що я не думав дати повної картини цього „маніхейського єретика“, як величали його сучасники, а мав на меті виявити тільки основні моменти в генезисі його навчання, що кинуло визов своїй сучасності та хотіло безоглядно підчинити свойому принципові напрямок громадського думання. Я хотів тільки вказати, як за біблійною формою викладання його думок, як за релігійною оболонкою ховалося саме заперечення цеї біблії, заперечення релігії. І треба тільки сміливо відгорнути його „ризу", підняти містичну завісу, щоб побачити, як далеко Сковорода від містицизму, від їюпівщини, що так насильно йому цей ярличок приклеюють, чого не могли зробити ні українські, ні російські вчені. Російським вченим ніяково було одкривати велич „малоросійського філософа“, а українські не долюблювали його, що в його не було національного патріотизму. Коли 1861 р. появилися в друку деякі Сковородинські діялоги, то В. Крестов-ський у своїм патріотизмі в „Русском Слове“ не найшов іншої рецензії для „украинского философа“, як тільки одного обурення на „бездну репейника и крапивы“, на „семинарскую тупицу і бурсацкую мертвечину“, здвигаючи при тім раменами, „как ерунда эта была широко известна народу“. Подібно раменами здвигав згодом проф. Грушевський, дивуючися над „байдужністю його до національного питання, над повною відсутністю національної свідомости і історичної традиції“, кепкуючи іронічно із „всемирного гражданина“.
Цей національний аполітизм, чи радше індиферентизм Сковороди, — ми знаємо, що Сковорода утворив навіть окремий літературний діялект, щоб краще розуміли його свої і чужі, — це й було також причиною, що Сковорода пішов в архів української громадянської думки, уступаючи місце сотням дрібних пігмеїв з національним ярличком. Через цей вузько-національний патріотизм кинено в забуття не тільки одного Сковороду, — ки-нено ще й інших, що з’являлися на тлі української історії. Згадати хоч би про Ів. Вишенського з XVI ст. та навіть Т. Шевченкові не віддано такого значення, яке дійсно він має, а роблено з його трубадура української хуторянки. І треба признати, що до сьогодні одна О. Ефименко відчула всю велич Сковоро-динської думки.
Можливо, що нова робота акад. Д. Багалія, що має тепер появитися у світ, вирве Сковороду із цього забуття, що його постигло, та дасть новий матеріял для нового освітлення цього „варвара“ XVIII ст., що так високо підняв компетентність людського пізнання, що так сміливо кинув в болото і стоптав весь фетишизм свойого віку. І пом’януть покоління не злим словом цього першого на Україні передвісника міжнародности, що однаково гидився молодим капіталізмом та одкидав національний патріотизм ще тоді, як вони щойно зароджувалися.
Та всетаки цікаво, чому Сковорода не зробив епохи, щоб могла поставити його в очах потемків в пантеон безсмертних? Відповідь тільки одна, що й дала О. Ефименко: „Сковорода явился не в надлежащее время и не в надлежащем месте“. Я вже вказав на ту історичну обстанову, що дала Сковороду; ця сама обстанова ще не могла дати основ нової епохи, бо сама вона була новою, а породила тільки свою критику. Через те й Сковорода зі своїм революціонізмом, зі своїм знаменитим тезисом: „курятко напинається там, де кінчається яйце“, що так нагадує Енгельсівський приклад діялектики із зерном вівса, попав у супереку між метафізикою і діялектикою, між матеріялізмом і раціоналізмом, між змістом своїх думок та формою і способом їх викладання. Та це його величезного значення не зменшує, і хоч наука його зде-більша належить до безповоротної бувальщини, все таки вона, дійсно, „як гора серед степу“, знімається на тлі української дійсности XVIII ст.
Дещо про „критичну“ критику, про „об’єктивну“ історію та ще й про бабусину спідницю х)
В числі 9 „Червоного Шляху“ 4 за 1923 р. вміщено статтю акад. Д. Багалія під заголовком „Перша спроба начерку історії України на тлі історичного матеріалізму“, що в ній шановний автор намагався дати академічну, наукову оцінку першої частини мого „Нарису історії України“. Це вже друга по черзі рецензія акад. Багалія на мою працю. Перша з’явилася в „Книзі“ № З з приводу появи в світ мого „Нарису українсько-руської історії“, де вмістив я конспективно історичну паралель української й російської історії. Пишучи свої рецензії, зокрема статтю, шановний академік намагався дати її змістові наукову, критичну аналізу моєї невеличкої праці, що й сам зазначує при кінці статті, заявляючи, що „повинна відродитися нормальна чиста наукова критика (мої підкреслення. М. Я-)у а не якісь бібліографічні заміточки, чи то загально похвальні, чи, навпаки, лайливі. Відповідно до того потрібно, щоб автори дивилися на критиків, яко на своїх співробітників в колективній праці. Я б бажав, щоб М. Яворський так поставився й до моєї критики“
Чуючи такі ж слова від акад. Багалія ще до написання його статті, я зрадів. Бо як не радіти, коли збирається охоча людина з великим, як рідко в кого, багажем матеріялу, зібраним на протязі довгих десятків літ (тут хай т. Коряк вибачить, воно все таки краще, коли раніш попрацюєш над матеріалом, а потім почнеш писати, а не навпаки), людина з великою ерудицією професора й академіка, та ще й з новим своїм девізом — „економічний матеріалізм“, — все нібито якраз підходить до наукової критики, — що ось ця людина збирається розібрати тебе, як то кажуть, до кісточки, і починаючи основними проблемами, що поставлені в книжці, кінчаючи бібліографічними заміточками, вкаже тоді, де ти зблудив4 і де правдивою пішов стежкою, де сказав наздогад, а де якраз трівко використав історичний матеріал, одним словом, я багато надій поклав на те, 
що дійсно аж тепер буде, за словами акад. Баталія, колективна праця молодої енергії з довголітнім досвідом.
А радіти, ще раз кажу, було чого, вже хоч би тому, що в руках академіка Багалія були всі ниточки моєї праці, і що він через те найкраще зуміє розібратися в питаннях, що я їх ставлю. Коли до першої рецензії він цих ниточок ще не зміг був уловити, то це було для мене зрозуміле, — чей же з конспекту не вгадаєш, що властиво хотів автор сказати, — але до другої рецензії шановний критик досить добре був поінформований і про завдання історичного матеріялізму, і про основні мої питання в обсягу історії України. Чей же недаром читав я про це довгого докладу на катедрі української історії, не даром йшла про це гаряча на протязі двох днів дискусія, ще й при участі запрошеної професури, як Бузескул, Барвінський, Федо-ровський, Веретєнніков, Вєтухов, Синявський, Таранушенко, Плевако та інші. А доклад і дискусія були не лише цікаві, а ще й принципові. Виходячи між іншими із Плєханівської1) тези, що історія — це не сума фактів, а закономірний процес та ще варіябельний, що виключає, з одного боку, повну індентичність, з другого, — повну самобутність кожного окремого розвитку, робив я дальші висновки: 1) що українська історія, як наука, можлива тільки тоді, коли не обмежиться виключно одним „об'єктивним“ списуванням історичних фактів, як це, пр., приймає українська історична школа, йдучи слідами Ріккерта, а змагатиме збагнути причинову закономірність громадського розвитку,як діялектичного процесу; 2) що завданням української історичної науки, як і кожної історичної науки, є перемогти безконечну ріжновидність буття шляхом перероблення її в історичні поняття процесу, шляхом встановлення шляхів історичної системи; 3) що українська історія, як наука, мусить займатися тому не описуванням „історичних фактів“ (вони бо, „історичні факти“, в дійсності (готові) не існують, а є тільки проробленим результатом дійсного процесу подійсних відносин), а виявленням історичних процесів даних відносин, процесів становлення, розвитку і змін відносин в даному способові виробництва та 4) що оскільки клясифі-кація і порядкування в природничих науках є одним із інтегральних чинників досліджування матеріяльних процесів, остільки періодизація процесів відносин являється одним із основних чинників 'в методології історії, як науки методів вивчення закономірних громадських процесів.
Всі оці принципи й лягли в основу моєї книжки, в мій .метод нового викладання й періодизації української історії. Спираючись на них, ц.-т. на динаміку соціяльного розвитку в протиріччях між витворними силами й виробничими відносинами, на динаміку, що знаходила свій діялектичний вислів у зрості та зміні соціяльно-політичних форм і ідеологічних систем, до того динаміку не типу Рожкова, що є чистої води статичним описуванням, — як це, до речі, так подобалось акад. Багалієві, що він охристив її в статті марксівською, — а подійсну живу динаміку, як живі були люди, що її творили в процесі своєї громадянської продукції, — я й розвивав мої погляди на український процес, висовував на чоло окремі моменти тієї динаміки, періодизував її, аналізував ТС окремі доби, розглядаючи її каждочасні двигуни, становлення, зміни, очевидно, під кутом історичної перспективи в даних конкретних умовах. Звідціля й виросли „дещо“ нові погляди на економічний та соціяльно - політичний характер окремих діб, окремих процесів в українській історії, звідси й взялися нові доби в українській історії, нові не назвою, — назва випливала вже із змісту їх, — а нові якраз з огляду на свій новий зміст. Звідси й взялися такі, прим., питання, як існування родової організації, про що вже й заговорив проф. Грушевський, як процес розвитку приватної власности і феодалізації в київській добі, з яким до недавня що не погоджувався акад. Багалій, домагаючись „доказів літописних“, як характер господарства київської доби, характер татарщини і т. д., словом все те, що нового я вклав у першу частину моєї праціх), і що акад. Багалій, після обміркування зо мною, й взяв як основу свого плану курсу історії України в перший її період, плану, що він зачитав його на засіданні катедри історії України. Само собою зрозуміло, що ширше обговорювати ці питання мені не приходилося, хоч і виразно їх поставлено; перша частина мого „Нарису“, це — тільки загальний вступ до історії України; мене цікавили більше часи зародження капіталізму, ба й сама епоха капіталізму, через що й я більшу увагу звернув на торговий капіталізм1 2) та на промисловий капіталізм.
Правильно чи неправильно ставлю й вирішую я ці питання, про це має мене переконати критика акад. Багалія. Я ж їх ставлю, як питання, пробуючи з свого боку дати напрямок їх розв'язання; завданням критики, наукової критики, й буде означити їх становище, без огляду на те, хто їх поставив, чи 
„молодий соціолог“, чи закопаний в архівній старовині „джерелознавець“. і я з нетерплячкою чекав на неї, на цю критику, головне з боку „джерелознавців“, щоб з’ясували мені, де я помиляюся, а не тільки погрожували мені механічно пальцем, як це зроблено на однім із засідань катедри з боку одного кандидата в „джерелознавці“, до речі, майбутнього вченого, — мовляв, не смій рухати наших батьківських схем та ще такими „неакадемічними манерами“, на це ще не прийшов час.
Вона — наукова критика й з’явилася в „Червонім Шляху“, в статті акад. Багалія, з’явилася як результат ще одного засідання - дискусії в катедрі історії України з приводу моєї книжечки. І все, як здавалося б, гаразд, — нарешті, маємо наукову критику, та ще й не кого-будь, а академіка Багалія (ще раз хай вибачає т. Коряк, але академік Багалій дещо більш, багацько більш написав, аніж одну свою „Русскую Историю“). Та бачте — замість сподіваного гаразду взявся негаразд та ще й — з бабусиною спідницею. Бабусина спідниця, це — не що будь! Вона грала величезну ролю не тільки тоді, як читач ще не вмів ходити і тримався за неї, вона грає велику ролю й тепер в політиці, головне тоді, коли на ній не тільки полтавські узори й мережки, а ще й рушниці-гаківниці і шапка-бирка. Про неї, хоч і без оселедця й матні в штанях, писав свого часу К. Маркс, характеризуючи буржуазні революції, що силою своєї природи мусять триматися за бабусину спідницю, ц.-т. жити споминами своєї бувальщини та одурманювати своїм романтизмом сучасників, ховаючи перед ними самий зміст революції, підмінюючи його за привабною формою голими фразами, драматичними ефектами, воскресінням вмерлих героїв, братерством всіх станів 1). А яку ролю прийшлося їй відогравати у своїй історичній необхідності в нашій українській революції, про це гаразд кожен знає, не менш від автора тієї статті, що й сам переживав тоді ці короткі дні екстази з їх черговим, родючим протверезінням.
Бабусина спідниця — велике слово прадідівського фетишизму ще й в науці, зокрема в історичній науці. Вистачить нагадати про П. Мілюкова і його ^Очерки по истории русской культуры“, не говорячи вже про українську історичну науку. В ній бабусина спідниця віддавна була тривкою опорою й для наших вчених, що деколи навіть прикривали її „для зручности“ свекрушиною юбкою володимирсько-суздальського покрою. Справді, бабусина спідниця велике таємне слово! Ось недавно, два роки тому, знайшовся відважний, хоч і не вчений хлопчик, та випустив у
світ книжечку для села — „Козаччина“. Багато в нас друковано книжечок для селян п^о бувальщину і чим більш була вона навіяна романтикою, тим краще її зустрічали. Хай вибачить мені акад. Яворницький, й він захопився в своїх роботах тією дешевою романтикою. Гадаєте, що хтось їх лаяв за те? Навпаки! А як зустріли книжечку Божка, до речі сказати ще й з багатьма друкарськими помилками? Навколо зашуміло-загуло: кричали „ліві“, розмахували руками „праві“, мовляв, нова кулішівська каша! Один із незадоволених марксистів, і то „настоящих“, не типу Клепатського, — смальнув гостреньку рецензію, — виливаючи з приводу неї своє незадоволення, що мов „перегибают палку“, — рецензію, що її, сказати до речі, сам не складав, а скористувався готовою роботою одного із молодих „джерелознавців“, надаючи їй дещо марксівського кольору, якого не було фактично у автора рецензії. Само собою розуміється, що з такої „спілки“ вийшла в рецензії ше більша плутанина, аніж була в Божка, вийшли такі наївні, хоч з „науковим“ соусом погляди, що хоч пропади, не розбереш, як, прим., що заняття турками Царгороду не могло мати впливу на церковну унію на Україні, мовляв, через те, що воно випередило її на яких півтори сотні літ. Забув відай один із них про загально відому річ, а саме, що питання унії стояло й раніш на Україні, стояло воно, напр., при Данилі, як питання боротьби проти татар, згодом повторювалося щоразу, коли скрутно було з православною церквою, як, напр., 1396 р. при митрополіті Кипріяні, 1439 р. при митрополіті Ізидорі і т. д., та що історичний процес, це — не простенька собі механіка зубчастих коліс, що в них один зуб зв’язаний тільки з одним, а що це діялектична динаміка ріжних впливів, посередніх і безпосередніх, ближчих і дальших, що в ній часто-густо властива причина захована за інші меншої ваги. Найкраще це бачимо з єврейськими погромами в часи XVII — XVIII ст., та й в XX ст. Наївний дослідник, певно, божиться буде, що „єврей — головна п’явка“, висловлю-ючися по „истинно-русски“, а коли приглянемось, то бачимо, що зненавиджений єврей — це тільки сліпе знаряддя експлуатації в руках поміщика чи шляхтича, що ховався за плечі свого агента та не менш його експлуатував, ніж мужика.
Видно, бабусина спідниця відай таки сильний ще для нашого часу фетиш, коли за нього вчепився навіть обома руками український „марксист“ і то справжній, не на кшталт Клепатського. Йому однак можна ще вибачити, може, він не винен, може, його завоював молодий вчений „джерелознавець“ своїми „джерелами“. Та ця бабусина спідниця захопила собою не будь-кого, а вченого акад. Баталія, наділивши його ще й віщим духом та красномовністю дельфійської Літії. Якщо не вірите, то прочитайте
наукову статтю — критику акад. Баталія на мою книжечку. На сімнадцяти сторінках своєї науково-критичної статті акад. Баталій віддав увагу основній частині моєї роботи, ц.-т. відділові другому — п'ятому на чотирьох з чвертю сторінках, та ще й поверхово, бо тільки декількома словами торкнувся основних питань, зате, головним чином, взявся за хисткий захист праць попередніх істориків, справжніх, не якихсь там .молодих соціологів“, перед моїм нібито легковаженням їх. Моя характеристика напрямку дослідних праць українських дослідників (очевидно, й акад. Багалія) так вразила шановного критика, що він позабув і за наукову критику, загубив і свій девіз „економічного матеріялізму“, та, вхопившись обома руками, за бабусину спідницю, давай танцювати довколо неї, давай викликати добрих духів В. Антоновича, О. Ефименковсї та інших, давай закликати ще й М. Гру-шевського боєвим кличем на поміч проти зневаги покійничків. І здорово розтанцювався на старі літа шановний критик, то погладжуючи злегка про головці „молодого соціолога“, то штовхаючи кулаком під бік, мов, не берися не за своє діло, що для тебе ще — „табу“!
Вихідною точкою критика, як сказано, є спів за предків, зовсім неправильна в мене, як на думку авторову, перспектива української історіографії (не знаю, чому якраз перспектива), що нібито до часів матеріялістичної школи являла з себе, на мою думку, ниву, вкриту бур'янами. „Ні, — каже критик, — ніхто з них не замовчував історії української народньої маси, а, навпаки — головним чином, їй присвячували вони свої праці. Про себе мені ніяково сказати, але хіба ж моя „Історія слобідської України“ або „Очерки по истории колонизации“ не присвячені, головним чином, народній історії“. А далі читаємо: „М. Яворський зробив правильну вказівку, що старі історики доводили свої історії до другої половини XVIII ст., бо тоді кінчалося українське політичне життя. Але чомусь він не згадав про складений мною нарис української історії за другу половину XVIII, за весь XIX і початок XX віку, яко додаток до „Історіїукраїнського народу“ О. Ефименкової. Нащо ж було замовчувати цю першу мою спробу новітньої історії України на соціяльно-економічному грунті“?
Критик скаржиться далі, що автор „Нарису“, „вирішуючи питання про своєрідність української історії, визнає однаково тенденційними і фалшивими погляди українських шовіністичних і російських імперіялістичних істориків, але не називає поіменно нікого, а зачисляє тих і других в одну групу буржуазних істориків, коли, навпаки, українські всі автори об’єднуються єдиним ідеологічним народницьким напрямком своїх наукових історичних студій*.
Бач, як бабусина спідниця закрутила акад. Баталія, що загубив зразу логіку свого „економічного матеріялізму“. Чудова своєрідна діалектика. З одного боку — грішний автор „Нарису“ тим, що звалив усіх українських істориків в одну буржуазну купу та ще й з ким — з російськими істориками, звалив якраз після довголітньої боротьби в історичній науці за одмежування українського народу від російського, з другого боку — автор „Нарису“ винен в тому, що нападає на їх, мовляв, вони всі одного ідеологічного — народницького напрямку, бо писали про „народ“ — тільки в часи існування його політичного життя.
Давайте внесімо деяку ясність в цей вінегрет понять про буржуазну науку, про народництво та про соціяльно-економічний грунт. Не розумію ніяк, чому акад. Багалій, що стоїть на принципі „економічного матеріялізму“, так перелякався найменування українських істориків буржуазними вченими. І чому — якраз він всіх їх звалює водну купу під знаком „народництва“? Чей же він, як знавець „економічного матеріялізму“, повинен знати, що народництво не треба ідентифікувати з усіма течіями, що спиралися на „народ“, бо в такому разі й російські кадети та чорносотенці з „двуглавого орла“ також народники, хоч нікому й в голову не прийде ідентифікувати їх зі своєчасним політичним рухом, що для його, ц.-т. для народництва актуальним було питання селянської революції проти самодержав’я, не капіталізму, що за гаслами селянського соціялізму з поми-ненням капіталістичного процесу протиставляло себе західньо-евро-пейському соціалізмові, спираючись на своєрідність історичного процесу, так далекого від західньо-европейського. Чей же акад. Багалій гарненько це знає, що Гдеологія В. Антоновича під впливом Драгоманова протилежна була тим народникам, що бажали „зняти з соціялізму німецьку одежу та прийняти між соціалістів Пугачова“, що бажали „одягти європейський соціялізм в одежу думок і мрій українського селянства“ {). Чому ж вперто називати цього історика народником нарівні з М. Костомаровим, що, бувши в 1840-х роках соціялістом утопістом, згодом закинув не то що політичну, ба й культурницьку арену, проповідуючи вже в 1870-х роках повну лояльність для самодержав’я. Чей же не тільки академік Багалій, а ще й широкі шари українських читачів знають, хто такий М. Грушевський, що його шановний критик силоміць запрягає в одно дишло, і то з ким, — з Костомаровим та з Лазаревським, що писали про широкі народні маси, та хоч би про їх стихійні рухи тільки тому, що не мали більш кого протиставити з українського боку полякам, писали про них, оплакуючи українську державність, що її, на їх думку,
знищила польська державність, тільки тому, що ще й керувалися ідеєю етнографізму, як пережитками козацького романтизму, що однак не перешкоджало їм бути одночасно прихильниками абсолютизму1). Відколи ж то Зрештою сам автор критики став почувати себе також народником? Чому ж виписувати загальні, історично невірні фрази? А, може, шановний критик гадає про „народництво" типу акад. Шахматова, що збирався кидати професорську катедру та замінити її посадою земського начальника?
Злякався шановний критик цього, що я посмів назвати українських істориків буржуазними вченими, руками й ногами одмахується од зарахований й себе та інших до спільного буржуазного табору.
Передусім, дозвольте спитати шановного критика, що він розуміє під буржуазним вченим. Чи тільки ідеолога багатого панства? Гадаю, що він, як матеріяліст, — як це він сам заявляв себе таким — погодиться зі мною в цьому, що буржуазія, як кляєа взагалі, це — категорія суспільна, що означується не кількістю свого доходу, а якістю свого становища в громадянському виробництві до засобів й способу проду кції2). Інтелігенція, це — не окрема кляса, а суспільна група, що ідеологічно схиляється то в бік одної, то другої кляси, в даному разі в умовах капіталістичного способу продукції — то в бік буржуазії, то в бік пролетаріяту.
Яка ж ідеологія була, пр., у О. Ефименкової: пролетарська чи буржуазна? Гадаю, що й сам Д. Багалій висміяв би мене, коли б я сказав, що пролетарська. А що в декого з українських істориків був ухил у бік дрібнобуржуазної ідеології, хоч би вона й була ідеологією соціял-революціонера, як, пр , у проф. Грушев-ського, то вона все таки буржуазна, все одно, чи велико- чи дрібнобуржуазна. Чому ж одпекуватися од дійсности?
Обурився шановний критик, що я назвав українських істориків ще й тенденційними. Дозвольте спитати його, як знавця, як сам заявляє, економічного матеріялізму, чим зумовлюється спосіб думання людини? Коли він зі мною погоджується (а, як матеріяліст, повинен погодитися), то хай скаже мені, чи може бути об’єктивна абсолютно суспільна наука? Тен в одному місці говорить, що наука може з деякою певністю відпроду-ковувати в поняттях тільки природу і черговість її явищ. В суспільних науках можна прийти до цього тільки шляхом досліджування закономірности суспільного розвитку. Однак, чи одкрито вже всі прояви двигунів життя суспільства? Ми
знаємо його основні закони, та ще є невідома їх варіабельність через що в суспільних науках ми ставимо принцип м о ж л и-вости і правдоподібности, та заявляємо за Марксом, що в даних умовах виникають неминуче дані результати, умови однак можуть змінитися, тоді й зміняться результати причин, що ростуть в даних умовах. Закономірність, це не теологія, а причиновість. Коли так, то що може бути результатом досліджувань наукових там, де немає принципу закономірної причиновости, де або ставляться питання, що випливають з одних бажань та мрій, або де нема взагалі ніякої лінії. Зовсім певно, що в першому випадкові наука буде об’єктивно тенденційно-фалшивою, бо для неї минуле не причина сучасного та сучасне — умова для правдоподібного в майбутнім, а засіб оправдання, як не сучасности, то бодай змагань до відновлення в майбутньому минулого. Через те й тенденційно-фал-шива була наука щодо України в російських істориків буржуазних, бо вона служила засобом оправдання існування фактичного стану посідання і його поширення, тоді як українська історіографія намагалася (очевидно, оскільки це траплялося, бо частина істориків й на це махала рукою, граючись в етнографізм) — оправдати минулим скасування цього фактичного стану. Я ніяк не скажу, що буржуазна наука, а такою й є українська дотеперішня історія, — складається виключно із помилок. Поскільки вона відповідала, говорячи словами Плеханова*), означеній фазі суспільного розвитку, постільки вона мала в собі правду, була необхідною умовою взагалі в той час для розвитку науки, однак ця правда релятивна, бо вона відповідала тільки певному ступневі суспільного розвитку на Вкраїні та його інтересам, що присвоювали собі ідею абсолютного існування власного буржуазного укладу. В цьому й основна помилка підходу буржуазної історичної науки української, яку мусить виправить доперва історичний матеріялізм, не заперечуючи однак в ніякому разі її цінности у свій час, хоч і критикуватиме її. Багалій, однак, відай забув за цю правду, коли гарячково висловлюється про те, що, мовляв, „ось такою tabula rasa з наукового боку й була українська історіографія... до М. Яворського; навіть, ще гірше, бо вона поросла непотрібним билієм“. Ні, ще раз ні, шановний академіку, такого я ніколи ніде не сказав і не скажу, бо я не починаю „марксизувати“ українську науку з лайливого фельетона в „Більшовику“. 
Бач, що наробила лиха бабусина спідниця, розвіявши зразу всю наукову логіку, ба й пам’ять акад. Багалія, бач, що накоїв злощасний фетиш предка! Коли б не бабусина спідниця, коли б не фетиш предка, акад. Баталій напевно розумів би, що чим лівіші його „народники“, хоч би й дійсні народники, як М. Гру-шевський, ц.-т. оскільки водних чи других висовувалася на чоло політична лінія (а були такі, що писали й без .ліній“), то ця політична лінія якраз тим більш надавала якогось конкретного напрямку їхній праці, пр., націоналістичного напрямку, і тоді весь той „народ“, що про його думає акад. Багалій, „народ“, що складається з усіх шарів і кляс населення того самого етнографічного виду, виходив на арену в роботах наших істориків під певним, потрібним в даний момент, кутом зору. Чи проф. М. Грушевський, — він сам це тепер признає1), — не писав своїх праць про український народ під кутом оправдання змагань до самостійности України, під кутом погляду боротьби за цю самостійність, затемнюючи тим самим процес клясової боротьби, основний процес історії українського народу? Чи досліди О. Ефименкової та інших про гайдамаччину, пр., не дають рухові замість аналізи клясової динаміки характер „народній“ в розумінні Д. Багалія, характер то національної й релігійної боротьби, то грабіжницьких виправ? Чи О. Ефименко, улюблена учениця Д. Багалія, не писала, що Залізняк чи не звичайний собі розбишака, що грянув на Умань, щоб шукати там багатої поживи* 2). Чи О. Ефименко, коли писала свою „Історію українського народу“, не мала певного апріорного погляду на християнство, коли заявляла, що український народ не міг до нього ,все ж таки не почувати інстинктивної поваги й пошани“, коли з ніжністю старосвітської інститутки оповідала про те, як і з рабами в нас лагідно поводилися, розказувала про зірку — церкву на Русі, зовсім закриваючи її негативний бік та її властолюбний характер3). Акад. Багалій, певно, пригадує собі докладно це місце, бо ж він редагував переклад цієї історії на українську мову, додавав навіть свої уваги, оскільки не погоджувався з О. Ефи-менковою; акад. Багалій дав заразом і санкцію на таке пояснювання християнства, коли в примітках не заявив, що це не науково, а наївно, коли не опротестував перед масовим читачем — і то в 1922 р. — такої нісенітниці, чому ж тепер питає мене, „хто були ці буржуазно-тенденційні історики, що вважали вдачу українця за споконвічну“? Чому він заперечує те, що признають живучі нині ще автори?
Приймім, однак, що М. Грушевський не признався до помилки, приймім, що О. Ефименко мимоходом тільки зробила історичний „ляпсус“, та чи можна все таки, хоч би при відсутності подібних „ляпсусів“, говорити про нібито об’єктивність, нетенден-ційність буржуазної науки (хай дарує акад. Баталій, та все таки вона буржуазна)? Акад. Баталій, певно, зараз же урочисто заявить, що поскільки вона спирається на джерелах, на фактах, цілком певно, що можна; чей же він і докоряє мені тенденційністю, догматизмом та ще чимсь, стаючи в захист „об’єктивної“ науки. Виринає однак знову питання, що таке історичний факт, що таке історична д і й с н і с т ь. „Ніби, як здається, пізнання дійсности випливає само собою із фактичного досліджування. Тепер питання: який же випадок життя та в якому методологічному зв’язкові заслуговує на те, щоб стати фактом, гідним уваги для названого пізнання: Впертий емпірик, очевидно, заперечить, щоб випадки — залежно від кождочасної мети пізнання — доперва в методичному обробленні ставили історичними фактами. Йому здається, що в кожному даному випадкові, в кожній статистичній цифрі, в кожному factum brutum економічного життя можна найти для нього важені історичні факти, при тому однак він забуває, що найпростіше вирахування, далеке від якого-будь коментаря угрупування „фактів", є вже тим самим „інтерпретацією“; що навіть в цьому випадкові „факти“ оволоділа теорія, метод, вирвали їх з життьового зв’язку, в якому вони дотепер перебували і силоміць всунули їх у зв’язок власної теоріїг).
 — Однак акад. Багалій чомусь не хоче цього знати, коли не жаліє виписувати таку тираду слів з поучениям для мене, мовляв, чому не беремо гарного прикладу з „Читанки з історії Вкраїни“ Мірзи-Авак’янц, що зложена виключно з джерел і якраз об« хоплює ті часи, що про них сповідає М. Яворський, бо „лише безпосередня робота над джерелами утворює яскраве уявлення про минуле, дозволяє розуміти інтереси та психологію історичної доби, дає ясне знаття, міцне, виводить з-під неминучої без того залежности від суб’єктивізму тої чи іншої історичної праці й дає можливість орієнтуватися в науці незалежно від ріжниць і перемін в поглядах історіографії“.
Дивні діла божі і слова акад. Багалія! Ніхто ж не перечить важливості джерельних студій, а навпаки; для мене, приміром, більш сирий вигляд їх і дав спромогу краще поставитися до їх аналізи, як це видно з порівнання оброблення литовської доби з київською, що й признає сам критик; стоїть тільки питання, 
як користуватися ними, питання, яке вирішує акад. Баталій знову принципом „об'єктивносте“ Тепер спитаю: в ім’я чого рекомендує акад. Баталій „об’єктивну“ об’єктивність? В ім’я бездушного, закостенілого документалізму, етнографізму, чи в ім’я революційного марксизму? Чей же ріжницю між цими завданнями акад. Баталій, як матеріяліст, повинен розуміти. Пригадаю йому тезу К. Маркса про Фоєрбаха: „філософи дотепер тільки на всілякий лад пояснювали світ, важливо однак його перемінити“. Що це значить? Завданн і дійсної історичної науки, що має вказати шляхи тієї перебудови людського суспільства, не може не бути політичне, революційне. Історія, як суспільна наука, не може й не сміє обмежитися одним тільки голим констатуванням „факту“, а ще й мусить занятися виявленням та поясненням його, як епізоду всього історичного процесу, виявленням його місця в історичній перспективі, виявленням його зв’язку в ланцюгу причин — наслідків, що розвиваються в історії до свого кінцевого вихіду — С0ЦІЯЛІСТИЧНОЇ революції, що має стати, як каже К. Маркс, початком нової історії людства, для якого весь дотеперішній процес на ділі тільки передісторичний1). Наука, що підходить до історичних фактів методом акад. Багалія, якраз не об’єктивна і не наука, а вузько-суб’єктивна балачка, бездушна етнографія, бо для неї взагалі немає якихсь не то закономірних принципів — законів, а немає навіть хоч би якої-будь лінії, чи, як каже акад. Баталій, „тенденційносте“, бо вона виключно віддана на вузько-особистий, хоч і „соціологічний“ спосіб думання свого дослідника.
Чому акад. Баталій не береться й не брався досліджувати такого, приміром, питання, які у Володимира Великого були пальці, або яке у його жінок було волосся на- головах? Тема цікава! Чей же Володимир Великий не простий собі смерд, чи холоп, а володар половини майже Европи! Акад. Багалія більш цікавить, напр., як при столі Володимира взялися замість дерев’яних срібні ложки. Чому цікавить це його? Чи може тому, щоб порівняти свої власні ложки з Володимирівськими? Гадаю, що ні! Цікавить його не те, а зріст техніки й потреб даного періоду, цікавить його в зв’язку з попередньою технікою, попередніми потребами володимирських часів, цікавить його, повинно бодай цікавити, в зв’язку з тодішньою диференціяцією клясовою, що починалася і виявлялася хоч би в срібних ложках та кінчилася в 1917 р. позбавленням пануючої кляси й нащадків Володимира не тільки срібної, а й взагалі ложки.
Як бачимо і в академіка Багалія взялася оця проклята „тенденційність“ і коли б тільки вона була доведена до кінця, було б вельми науково з його боку. Ачей же сам акад. Багалій це потверджує, заявляючи, що писав історію на „соціяльно-економічному грунті“, значить, таки береться за оцю „тенденційність“, протиставляючи її іншій, ідеалістичній „тенденційності“, чи яка там ще буває. Бачиш, як мимохіть, обдурив тебе, читачу, акад. Багалій своєю проповіддю „чистої, незалежної від політичних поглядів в історіографії науки“.
Як бачимо, ніякої науки без „тенденції“ немає. Та не всяка „тенденція“ наукова. Бувають „тенденції“ для „тенденції“, як, напр., стаття в київському „Більшовику“ Клепатського, бувають „тенденції“ без „тенденції“, як, напр., у наших істориків-етногра-фістів та акад. Баталія. Одні й другі ненаукові: про перші й говорити не доводиться, другі тому, що беруть історичні „факти“ самі про себе, як самоціль. Справедливу читаємо замітку в Лю-кача, що „безнауковість цього нібито наукового методу полягає в тому, що він добачає і занедбує історичний характер випадків, над котрими працює1). Що більше, такий, ц.-т. чисто „об'єктивний“, метод не може навіть дати конкретного матеріялу у своїй праці. Бо що це таке конкретний факт, випадок, явище? „Конкретне є тому конкретним, — каже Маркс, — бо є зібранням ріжних означень, бо є цілістю ріжно-видности* 2). „Готова форма економічних відносин, — говорить він в іншому місці, — у тому виді, в якому вона виявляється на-зверх, в її реальному існуванні і в способі думання, в якому її намагаються уявити собі агенти сучасних їм відносин, — є вельми неподібна, основно навіть протилежна у своїй суті до змісту свого і до властивого свого поняття“3). Коли ми тепер хочемо правильно розуміти історичні „факти“, то в першу чергу треба основно зрозуміти ріжницю між реальним їх існуванням та їх властивим змістом втворених над ними уяв і понять. Ось через що таке „тенденційне“ проведення є першою умовою дійсно наукового досліджування, яке, за словами Маркса, »було б зайвим, коли б виявлена форма випадку і його- зміст безпосередньо покривалися“ 4). З приводу цього слушно заявляє Люкач, що тепер тільки треба дбати про те, щоб випадок звільнити, з одного боку, від безпосередньвї форми, з другого боку — найти засіб, яким би одкрити його зміст та зрозуміти його, як і його форму, як необхідну в даному часі, та ще й його зв’язок в історичному розвиткові. „Доперва в цьому зв’язку, що окремі випадки суспільного життя складає в одну цілість, як моменти історичного розвитку, можливе пізнання випадків, як випадків дійсности1)- Тим історичним розвитком і є розвиток клясових відносин, є ступневе підго-товлювання соціялізму, як кінцевий результат процесу, що в йому всі частини складаються на оцю велику цілість. І тільки така .тенденційність“, що шукає цього закономірного підготовання, революційна „тенденційність“, що змагає донеминучости перебудування цього світу на нових основах, тільки така „тенденційність“ є наукова, тільки така є об’єктивна — все інше якраз „шори на вічі“.
Та досить буде пригадувати і показувати акад. Багаліеві те, що він нараз забув при складанні своєї статті, чей же, як кажу, не він в цьому винен, що так склалося, а проклята бабусина спідниця. Кортить все таки ще на одно вказати: акад. Багалій рекомендує себе, як економічного матеріяліста на „соціяльно-еконо-мічному грунті“, покликуючись на свою статтю при історії О. Ефименкової.
Читаючи хоч би на сторінках Л. Н. М. „Вістей“ дискусію з приводу виступу Німчинова в катедрі мовознавства про нестійкість поглядів Шахматова та про пристосовання матеріалістичного методу в лінгвістиці, радієм, як росте молодь з своїм практичним, науковим методом. Німчинов, Ковалівський, що написали коротенькі замітки в Л. Н. М., це — здорове нове зерно, що виростає із старого, віджитого, використовуючи його соки — здобутки для нового росту. І хоч як, кажу, невеличкі ці статті, та скільки в них глибокої маркерської аналізи, не випробованої ще справді, та виразної, як виразна їх позиція, яка сміло заявляє: немає фетишів, немає предків, немає бабусиної спідниці, немає об'єднання без попереднього одмежовання. Вони, напевне, високо цінять всі дотеперішні здобутки лінгвістики (були б наївні, коли б не цінили), вони ж на ній виховалися, виросли, та вони — нове зерно, що одмежовується од того, що вже втратило свою живучість, вони сміливо в тезах А. Ковалівського* 2) критикують те, що не відповідає вже сучасним здобуткам людського думання. А акад. Багалій? Він, прибравши позу патріярха — в революції це вельми не до лиця — киває пальцем та заявляє: бач, і я матерія-ліст, але не треба забувати предків, фетиша, бабусиної спідниці! Коли це, приміром, говорив би, ну, скажімо, хтось з Харківської катедри мовознавства, керовник чи його адепти, я б не звернув уваги, вони ж не можуть інакше говорити, бо для них марксизм те, що для інквізиції середньовічної теорія про обіг землі довкола сонця. Але це заявляє акад. Багалій, що сам починає писати на „соціяльно-економічному грунті“, що сам щиро, без задніх думок, береться за марксизм, других підганяє, сам вивчає, щоб дати приклад молоді. Тим більше треба рішуче одмежува-тися од такого „соціяльно-економічного“ грунту, що його рекомендує шановний критик. Марксизм, „економічний матеріялізм" — словечка тепер модні, всякий чіпляється їх. Тому акад. Багалієві тричі треба бути обережним, десять разів треба передумати, ніж писати, що його стаття до „Історії українського народу“ О. Ефименкової — на „соціяльно-економічному ґрунті“, та ще й наговорити цілу купу суперечних понять і слів, що їх читатимуть і вивчатимуть тисячі молодих послідовників типу Німчинова, Ковалів-ського, бо дивитимуться на слова акад. Багалія, як на маяк у бурю. Ось через що я ще раз буду не в „академічному“ тоні, зате в академічному змістові, коли скажу: Дмитре Івановичу! Ви Вашої статті не рекомендуйте нікому, бо вона не марксів-ська, бо вона не на „соціяльно-економічному ґрунті“! Чи гадаєте, що це вже марксизм, що це вже „соціяльно-економічний ґрунт“, коли хтось пише про економіку, про кляси, про культуру? Таких „марксистів“, такий „соціяльно-економічний ґрунт“ ми-бачили ще в матеріялістів — буржуа XVIII ст.! Це ж якраз чистої води метафізика, статика, це якраз чистої води „об’єктивна наука“ без наукового ґрунту, бо без історичного процесу, без клясово-соціяльної динаміки, без історичної перспективи, це якраз досконального типу етнографізм; безтенденційна безтенденційність. Хочете знати, що таке соціяльно-економічний ґрунт“? „Суцільність виробничих відносин творить економічну структуру суспільства, що на ній тримаються юридичні й політичні надбудови і що їй відповідають означені форми суспільної свідомости.., спосіб продукції матеріяльного життя зумовлює соціяльний, політичний і духовний процеси життя взагалі... На певному ступні свого розвитку матеріяльні витворчі сили суспільства приходять в протиріччя з існуючими виробничими відносинами... з форм розвитку витворних сил останні стають кайданами перших. Тоді наступає епоха соціальної революції1). Ось закон „економічно-соціяльного ґрунту“, дія-лектичний, живучий постійно в руху. Голе описування, це — не динаміка, одно констатування імен і цифр, це — не виявлення процесу, одно виписування творів літературних даного часу, це — не виявлення ідеології того часу.
Та годі! Я знаю, що акад. Багалій не хотів так написати, як вийшло, та що ж зробиш, сталося! Я знаю — не з статті, — що акад. Багалій, хоч і на старість, а все таки хоче йти та й іде в
бік марксизму зі своїми учнями та ще й других Вчить, підганяє до нього, і я через те й не буду формальним критиком, як це, на жаль, робить сам акад. Багалій, критикуючи мене за легковажне ставлення до джерел, за невикористання всіх джерел. Акад. Багалій чей же добре знав, які джерела я використовував, та які несподіванки робило мені Д. В. У., друкуючи мою книжку без авторської коректи, я з’ясовую справу так, як вона дійсно є, а не як здається бути. Тому ще раз кажу, що акад. Багалій на ділі не такий, яким показує себе в статті, а охочий жваво йти вперед з нами, молодими, охочий, як ніхто, і за це його ціню і вкупі з ним працювати хочу. Та знов же — доки не одмежуєшся, доти не об ’ є д н у й с я — говорив ще Т. Шевченко. Треба, безумовно, внести ясність в цю темряву, що її накоїла бабусина спідниця, від якої акад. Багалій рішуче відходить, хоч і зловився востаннє за неї, ображений моїм .нападом“ на предків.
Я не хочу довше затримувати читача моїм спором з друкованими поглядами акад. Баталія. Я бажав тільки торкнутися методологічного боку статті акад. Багалія. Про інші питання, що їх шановний критик мимохідь ставить, доведеться ще говорити іншим разом в іншому місці, а треба, неминуче треба, поговорити про них широко.
Не можна однак поминути нині мовчки одного тільки питання, це — питання з боку археології, що про неї шановний критик був ласкавий розписатися довшими рядками. Відповісти на це питання необхідно зараз тому, щоб показати читачам, як саме акад. Багалій неуважно ставиться до джерел і до здобутків сучасної науки, хоч голословно довбачає цей гріх в мені. Не згадую про те, що не було чого мені розписувати довгі сторінки про „найбільш характерне явище українського неоліту, трипільську культуру“, рахувати на пальцях археологічні музеї Харкова, а скажу про те, що з археологічною екскурсією акад. Багалія вийшло вельми не гаразд. Ось послухайте: „За палеолітом М. Яворський ставить ще переходову добу до неоліта, одначе, визнається в науці інший поділ, що усуває переходову добу, а поділяє палеоліт на дві частини — старий і новий, а в неоліті визнає ранній і пізній“. Ось як, Дмитре Івановичу! Коли вже беретеся оспорювати мої загальні означення, замінюючи їх більш детально, то робіть це, як пристоїть ученому академікові, не ось так собі. Дозвольте пригадати одно місце з передмови Городцова до праці Нікольського, що на його покликується: „археологічна клясифікація приймає нині такий вид: еолітична епоха — рання, середня, пізня; археолітична — рання, середня, пізня; мезолітична — рання, середня, пізня; палеолітична — ра'ння, середня, пізня; неолітична — рання,
середня, пізня і т. д.1). Я в загальному викладі, як це принято Анучіним та іншими, не спеціялізував окремих діб в окремих епохах, що їх основних, для упрощения, принято рахувати три, академік Багалій однак робить учений коментар до цього наздогад.
Ідім далі: акад. Багалієві чогось не подобалося, що я посмів зв'язати початок людини з третинною епохою, та чомусь покликується він на славнозвісну працю проф. Обермейєра „Доисторический человек“. Не знаю чому акад. Багалій, вичис-ляючи посади Обермейєра, забув сказати одно основне, що це єзуїт-абат, — а це не маловажне — та що від його тодішніх поглядів відпекуються нині учені — навіть і єзуїти -). Зрештою й сам Обермейєр вніс основні поправки до старої своєї роботи на основі нових своїх відкрить в Еспанії, надрукувавши 1919 р. книжку „Викопуваний чоловік“. Акад. Багалій, коли вже взявся захищати католицького абата, повинен був згадати про це обов'язково. Я питаю однак, чому акад. Багалій якраз найшов Обермейєра, і то перестарілого,' чому не покликав собі на поміч інших авторів, новіших дослідників з новими дослідницькими працями. Коли акад. Багалій так вже любить духовних осіб, то я пригадаю йому хоч би таких, як патер Шмідт, що зі своїм учеником Коперсом випустив ряд цінних праць2 3).
Тепер дозвольте пригадати, як дійсно стоїть справа з третинною людиною, що проти неї так завзято виступив акад. Багалій, як свого часу Кюв’є проти теорій Дарвіна й Геккеля. Відомо йому чей же, що в наукових колах нині йде спір із-за третинної людини, та цього відай не хоче знати акад. Багалій, коли зове на поміч перестарілого Обермейєра та ще й неправильно інтерпретує мої слова. Я не археолог, та все-таки дозволю собі наприкінці сказати декілька слів у цій справі. Ось що заявляє з приводу третинної людини проф. Городцов: „Часи людського життя поділяються на дві ери: 1) доіндустрі-яльну і 2) індустріальну, що відповідають, перша пліо» ценовим(верхнім третинним), друга плейстоценовим (четвертинним) і сучасним формаціям земної кори. Доінду-стріяльна ера, згідно з даними сучасної науки, відповідає пліоценові, більш точно, скоріш чим першій його половині, коли довершився перехід від антропоморфних приматів до людини, що стала предком всього людського роду. Пліоценовому предкові людини деякими представниками антропології й археології приписуються кам'яні знаряддя, які однак
більшість вчених визнає за каміння, оброблені самою природою1)* Про третинну людину маємо ще відомості в роботі Горсте-Мавра* 2), в якій обговорюється новий третинний тип предка людини — гесперопітека та палеантропа. Про ці то погляди з приводу нових відкрить я й думав, пишучи мої рядки про третинну людину, ніде однак я не заявляв, що в „цей далекий період люди мали навіть розвинену культуру“, як це цитує нібито з моєї книжки акад. Багалій. В мене названа фраза вміщена на стор. 28 при обговоренні дилювіяльного періоду, це однак відай не хотів бачити акад. Багалій, та вирвану характеристику однієї доби переніс до іншої, де я ні в якому разі не міг би її вмістити.
Вся моя помилка в тому, що я не вказав на те, що третинна людина — це тільки здогад, не наукова певність, та що на ст. 27 нахідки третинної людини зв’язав з кінцем XIX ст., а не з ХХст.,та ще й та (чого акад. Багалій якраз не спостеріг), що після нової теорії Нернста’3) геологічні періоди були з далеко довшим протягом часу, аніж я їх подав, йдучи за Мортіле4). Раз акад. Багалій взявся однак заперечувати мої загальні положення про походження людини, то повинен був скористуватися новішою літературою, повинен був ще й скритикувати мій виклад дилювіяльного періоду, що тепер також починають заперечувати. Віденський проф. Байєр, пр., що розніс на шматки теорію Обермейєра, яка шель-ську людину, всупереч теорії Пенка, переносила в останню міжльодовикову епоху, на що й спирається акад. Багалій, — одкидае дотеперішні періоди льодовиків Пенка, залишаючи тільки два з одною міжльодовиковою епохою5). Таким чином, починає відживати давня теорія єдиного льодового потопу Пріствіча, Бойд-Ду-кінса і інших, відживати ще й одночасно в роботах скандинавського геолога Гольста. Взагалі тут шановний критик взявся за невдячну ролю Пітії, бо що ж можна іншого сказати, коли акад. Багалій заявляє на стор. 155, що „автор не скористувався зовсім навіть харківським археологічним музеєм“, добре знаючи, як я інтересуюся розкопками проф. Федоровського, який, до речі, в присутності акад. Багалія потвердив правильність того, що я говорю про мідяну добу на Вкраїні, як про культуру, занесену на Вкраїну з півдня. Зрештою подаю до відома акад. Багалієві, що це потверджує нова праця археологічна Макса Еберта, зладжена на основі дослідів Р. Шмідта6).
Ще одно питання до акад. Баталія, яке не можна нині поминути і яке також зв’язане з початком людства, це питання — на яких джерелах акад. Баталій береться заперечувати моє положення, що людина в палеолітичну добу не знала, що таке релігія. Чому одсилає мене в цій справі до розвідок Хвойка, Вовка, Феофілактова? На якій основі категорично заявляє, що „замість конкретного (?) матеріялу автор керується апріорними думками, так, напр., він каже, що поняття про душу та про богів людина ще тоді не мала й не знала, бо „смерти звичайної вона не бачила, а бачила тільки загибіль від пазурів звірюки“. Цей апріорний висновок не відповідає дійсності, є помилковий, бо в оринякську й солютрейську добу палеоліта була вже релігія — культ предків і навіть похорон“. Бач, як акад. Багалія не тільки закрутила бабусина спідниця, а ще й єзуїтська ряса. Дозвольте пригадати акад. Багалієві — чей же він це знає, він тільки забув, — що всі ці автори, крім Вовка, хоч славилися як археологи, та в генетичній соціології слабенько розбиралися, і що вже краще було йому згадати праці хоч би Зібера, Грушевського, М. Ковалевського, та що блискуча теорія анімізму Тейлора, яка так довго панувала і яку розвивають християнські спеціялісти типу Обермей-єра, Коперса, Шмідта, нині не існує майже ніде в науці, відколи Фрезер, велетенський „соціяльний антрополог" — до речі, дуже далекий від марксизму, — у своїх монументальних працях наніс їй смертельного удару своєю теорією доанімістичного аніматизму. Аніматизм, ц.-т. магія-ворожбиство з її духами, не богами, не душами, — це величезна ріжниця, — запанував нині всюди, розроблюваний широко відомим ученим Прейсом1), Бетом* 2), Каруцом3), Анкерманом4), Шрейєром5), принятий навіть — о горе, шановний критику, — навіть В. Вундтом6), ба почасти навіть — слухайте, шановний критику, воно ще неприємніше для вуха, — деякими найновішими богословськими працями, що не хотять лишатися далеко позаду. Візьміть тільки книжку Зедермана7), колишнього професора порівнювальної релігії в липськім університеті, нині архієпископа в Упсалі. Я міг би назвати ще десятки імен і то не марксівських, та гадаю, що чей же акад. Багалій вже переконався, що стрілив „сліпим“, та все таки питаю, хто властиво апріорно вирішає питання, я, чи акад. Багалій, що закидує мені, що я не користувався конкретним матеріялом, що сам навіть не завдав собі праці поглянути хоч би в книжку В. Нікольського, щоб переконатися про те, як нині дивиться наука на світогляд — аніматизм палеолітичної людини1). Зате акад. Багалій зразу вловив звичайну похибку коректора з Ітилем, або неправильно наведені, при покликуванні на джерела, знаки наведення, що знов очевидно було для його, що це вина не моя. Я однак не дивуюся акад. Багалієві, він послідовний в цьому питанні до кінця: редагуючи книжку О. Ефименкової, апробував її погляд на вроджений нахил українців до християнської віри, на янгольську вдачу печерських ченців; тепер він хоче бачити владу, начальство, релігію і культ предків на зарані людського життя, так само, як його Обермейєр та Шмідт, що „відкрив“, хоч і не без застереження, у тасманійців, бушменів та інших одсталих племін „вищі єства“, як пережитки первісної віри людства в „єдиного царя небесного“* 2).
Бажалось би мені ще вияснити оцю правду, що її знає сьогодні вже кожен студент, в чому ріжниця між аніматизмом — магією — оживленням природи, і анімізмом3) — одушевления природні людини, та врешті релігією, між почитанням предків і духів, — бажалось би поговорити про ступні розвитку цього культу, про причини його, відносно чого, як відомо, йдуть спори й поміж марксистами. Хотілось би ще вказати академікові Багалієві, що він страшенно помиляється не менше в своїй „правді“ про владу з дилювіяльної доби, про знаменитий „жезл начальника“ з мадленської доби, що його давно вже вияснила наука4), про що забув критик (а винна проклята єзуїтська ряса Обермейєра, що окутала з головою акад. Багалія), кортить ось так за чергою поговорити ще й за теорію Шахматова — „народника“ — та вже годі! Цим разом вже досить, всього нараз не скажеш! Одно тільки: не голубте, шановний критику, авторів, бо ваши ласки лихо приносять науці, не лайте їх за те, в чім вони не провинилися, однак полайте до схочу за те, в чім помиляються, та лайте ґрунтовно, глибоко, до дна, лайте „тенденційно“, не чисто „об'єктивно“, бо такою „об'єктивністю“ мимохіть заведете на манівці — не мене, я вже, бачте, на це „застарий“, а молодих ваших учнів, що їх власним приміром заохочуєте до нової науки. Тоді, справді, автори дивитимуться на своїх критиків, як на своїх співробітників в колективній праці!
Минуло 50 років, як ЗО травня нового стилю року 1876 в Емсі „царь-освободитель“, далі здійснюючи план боротьби самодержавної реакції з революційним рухом на Україні, прийнятий після докладу валуївської комісії 22 липня року 1866, план, що виходив „из необходимости принятия неотложно предполагаемых мер“ * 2), „высочайше повелеть изволил“:
1.	„Не допускать ввоза в Империю без особого на то разрешения Главного Управления по делам печати каких бы то ни было книг и брошюр, издаваемых на малорусском языке.
2.	Печатание изданий в Империи оригинальных произведений и переводов на том же наречии воспретить, за исключением лишь: а) исторических документов и памятников, б) произведений изящной словесности, но с тем, чтобы при печатании исторических памятников безусловно удерживалось правописание подлинников, в произведениях же изящной словесности не было допускаемо никаких отступлений от общепринятого русского произношения, и чтоб разрешение на печатание произведений изящной словесности давалось не иначе, как по рассмотрению в Главном Управлении по делам печати.
3.	Воспретить также различные сценические представления и чтения на малорусском наречии и равно и печатание на таковом текста к музыкальным нотам3).
Що ж було причиною цього драконівського указу?
В № 4 „України“ за рік 1926 з нагоди п’ятидесятиріччя цього секретного указу вміщено статтю академіка М. Грушевського „Ганебній пам’яті“, де й аналізується коротко мотиви цього указу, аналізується, однак, виключно з боку інтересів „затопленого дзвона“, як каже М. Грушевський, проти культурних інтересів „широкого, здорового, нормального розвитку українського народу“4), цебто, як це видно з основної думки М. Грушевського, виключно проти культурницьких інтересів українсько! нації, як такої. Академік Грушевський не вперше шукає таких мотивів для цього указу — розглядав-же він уже цей указ із цього боку свого часу в окремій статті, написаній із нагоди тридцятиріччя цього указу1), розглядав його, як і тепер, як один із заходів російської реакції проти культурного розвитку української національности. Я, безперечно, не менше, ніж акад. Грушевський, осуджую цей ганебний акт, і акад. Грушевський цілком справедливо покликується для противаги йому на сучасну нашу радянську політику в національному питанні, але я ні в якому разі не згоден із тим, щоб виключно так пояснювати цей акт із року 1876, як це робить М. Грушевський, цебто пояснювати його з боку одних культурницьких інтересів та ще й єдиного українського „народу“. Така історична інтерпретація з боку академіка М. Грушевського не тільки закриває нам увесь справжній зміст цього акту та його справжню мотивацію, але й закриває нам очі на всеньке історичне значення тогочасного національного руху на Україні, що на нього реаговано оцим емським актом із року 1876. Нам здається, що проблема цього акту куди глибша, аніж та, що її з'ясовує нам акад. Грушевський, і далеко ширша від тієї, що її добачає наш шановний історик, одкидаючи соціяльний бік тієї справи та ще й обмежуючи її виключно національно-культурним моментом українського „народу“.
Ніхто не стане перечити, що справа національної української культури могла бути оцим показником болючого місця, що вражав і реакційні московські кола й допікав до живого носіям української національної ідеї. Але, щоб вона була „зрігіїиз шо-уєпб“ всього тогочасного руху, хоч би й національного, на Україні, в це, як нам здається, ніхто не повірить. Всякому ж бо, а тим паче науковому робітникові, відомо, що як і всяка, так і вся тогочасна проблема національної культури на Україні являлася тільки й тільки зовнішнім оформленням тогочасного історичного процесу, так що й боротьба на фронті оцього частинно - ідеологічного оформлення даного історичного процесу могла бути тільки зовнішньою вказівкою, зовнішним ефектом того напрямку, в якому рухалися протилежні тенденції тогочасних клясових інтересів, захованих за тогочасну проблему національної культури. А що так воно було, в цьому переконує нас не тільки ввесь зв’язок проблеми тієї культури з усім напрямком громадського руху 1870 років на Україні, що спричинив емський указ року 1876, але й з усією попередньою історією цього громадського руху. Таким чином, причини й значення цього емського акту зайво буде шукати в цьому зовнішньому ефекті — в культурницькій проблемі, 
як такій, та й не науково, а шукати доведеться їх в самій основі цієї проблеми. Нові знайдені тепер матеріяли так в українських архівах, як і в архіві колишнього мін. виутр. справ у Ленінграді1), матеріяли якраз у справі видання цього акту з року 1876, дадуть мені змогу в межах, очевидно, статейної можливости цілком потвердити й правильність такого, а не іншого підходу до цього ганебного акту й такі, як ми думаємо, а не інші мотиви його декретування.
Маючи оці матеріяли для вияснення взагалі тієї справи, я й попробую, ще раз кажу, в межах можливости дати аналізу цього історичного, справді ганебної пам’яти, акту.
Я не буду торкатися тут того соціяльно-економічного процесу, що ліг в основу революційного руху пореформних часів. Історичний характер цього процесу відомий: це спроби селянського сектора національного нагромаджування розірвати всі кайдани феодалізму; це заходи для досягнення шляху американського типу розвитку капіталізму в селянському господарстві всупереч легалізованому реформою року 1861 шляхові пруського зразку* 2). Але якраз цікаво буде згадати, куди саме йшов ідеологічний шлях тогочасної громадської думки на Україні, що базувався на цьому соціяльно-економічному процесі.
До реформи року 1861 цей шлях прямував, що також відомо, під гаслом „Молодої України“ 1840 років. Само собою розуміється, що в цьому гаслі були подекуди й елементи національної культури, оскільки були й елементи української нації. Але і в цьому найбільш наявному націоналістичному рухові українському за всеньке XIX ст. стояли вони не виключно та й не на першому місці, хоча в той час наче б то найбільш виразно ховалася вся соціяльна програма „Молодої України“ за національний прапор. Куліш та Білозерський — оці найбільш виразні речники інтересів української культури того часу все таки не були основними носіями ідей цієї „Молодої України“, в першу чергу ними були такі, як Шевченко, Гулак, Костомаров, для яких, на думку Костомарова, навіть „потеря нашего языка и обычаев“ не являлася „несчастьем“, коли буде тільки врятовано соціяльно-при-гнічені елементи й основи революційної демократії3). Для біль-шости цієї „Молодої України“, не зважаючи на формально та й фактично націоналістичний бік її програми, виринало в першу чергу завдання соціяльне, що ради його вони готові були „привести интересы Малороссии в соприкосновение с общими интересами человечества, ни мало не опасаясь даже за народность, от которой до времени надобно отказаться, так сказать, уничтожить ее в общечеловеческой идее для того, чтобы после пользоваться ею с несравненно большею славою, чем теперь“1).
Таким чином, уже „Молода Україна“ 1840 років, хоч об’єктивно й здійснювала буржуазну програму народження української нації, все таки у своїх міркуваннях куди далі йшла поза проблему однієї національної культури, ба й самої нації, стаючи виразно на шлях соціяльної проблеми клясової боротьби експлуатованих мас, що в їх одних вона бачила елементи своєї нації.
В кінці 1850 л*а на початку 1860 років цю ідею „Молодої України“, соціяльну ідею, знову піднесли українські хлопомани з В. Б. Антоновичем на чолі. Організація київської, харківської, одеської та інших „Громад“ під керуванням головної київської „Громади“ і її „Центрального Революційного Комітету“ з тим же В. Б. Антоновичем на чолі мала здійснити програму „Молодої України“ 1840 років при нагоді польського повстання, що готувалося на рік 1863. І тут знову ця програма виступає, як со-ціяльна, клясова проблема емансипації, і то, як і в 1840 роках, навіть не всього українського „народу“, а тільки його трудящої маси. Бо й тут навіть не менше, аніж у „Молодій Україні“ 1840 років, ця програма одяглася в утопійну форму селянського соціялізму, не зважаючи на те, що об’єктивна^ й тут була вона програмою реалізації буржуазних завдань української нації.
Правда, загальний клясовий опортунізм, що виник з нагоди реформи року 1861, та виразно великодержавний характер ініці-яторів польського повстання вкупі з виразною поміщицько-буржуазною тенденцією цього повстання, зневолив декого з лідерів тогочасного хлопоманства одмовитися не тільки від своєї участи в польському повстанні, але навіть і від своєї революційної платформи, що так наочно виявилася в голосному в ті часи „Отзыве из Киева“ року 1862, але це все таки не змогло затерти попередньої основної позиції київських хлопоманів, револю-ційно-клясової позиції. Бо коли дехто з лідерів цих хлопоманів пішов в ім’я цього українського „народу“, про якого говорить М. Грушевський, праворуч, більшість цих хлопоманів все таки залишилася на давніх революційних позиціях, ще більше — дехто з цієї більшости дав навіть почин до заснування „Землі й Волі“ р. 1862. Значить, і в той час, цебто в кінці 1850 та на початку 1860 років, у центрі проблеми тогочасного революційного руху, руху по суті національного, стояло в основі цілком не оце питання національної культури, навіть не стояло питання про єдиний тогочасний український „народ“, а в першу чергу стояли клясові інтереси клясової емансипації його трудящих мас, хоча об'єктивно якраз за проблемою оцих клясових інтересів емансипації стояло питання про створення умов для формування із цієї маси буржуазної нації. Ще більше, навіть ті, що взялися справді за проблему захисту в цілому українського „народу“ й через це зневолені були тим самим зійти з революційного шляху, як, наприклад, це трапилося з В. Антоновичем, навіть ті, що бажали стати на стежку культурницько-національного дорібку та деклярували його у своїх виступах, і вони при всьому своєму клясовому опортунізмі не вийшли в своїх міркуваннях про українську націю поза межі оцих трудящих мас і своє культурницьке завдання не інакше розуміли, як тільки один із' засобів емансипації цих трудящих мас.
Це вже одно переконує нас у цьому, як мало питання національної культури було основним лейтмотивом в ідеологічних мандрівках ідеологічних предтеч громадських рухів 1870 років.
Але ще менше воно було основним лейтмотивом і громадських рухів 1870 років, і цього „затопленого дзвона“ з р. 1876, що реагував на ці рухи, хоча ми звикли чомусь якраз національний рух на Україні того часу, ц.-т. 1870 років, в першу чергу вважати за культурницький рух, окремий від революційного руху. Формальну причину до такого міркування давали нам наче б то оці політичні виступи р. 1862 з боку декого з українського громадянства, що в них категорично дехто одмахувався руками й ногами од „політики“, мовляв, що „всякая теория от парламентаризма английской системы до самых ярых социалистических толков... или пустая мечта, или тщетная, ни к чему не ведущая фразировка“, через що „единственное дело друзей народа в настоящее время“, як писав Антонович в „Отзыве из Киева“, „спомоществовать развитию народа, не вдаваясь в политические или социальные толки“, і тому то, на думку Антоновича, не тільки „никто из нас не говорит и не помышляет о политике, но всякое политическое стремление до того смешно и ребячески наивно в наших глазах, что серьезно даже считаем лишним возражать на этот упрек“ 1). Формальну не в меншій мірі причину для такого тлумачення дає нам наче б то валуївський декрет із року 1863 та, врешті, сам емський акт із р. 1876, що говорить нібито про одну заборону розвитку української культури, подібно до того, як говорив уже про це валуївський циркуляр із 8 червня р. 1863 * 2). Формальну наче б то до цього причину дає нам і свідоцтво самого Драгоманова, ідо в листі до Мел. Бучинського в січні р. 1873, цебто в час, коли сам ще належав до „культурників“, захищав культурницькі принципи, мовляв, що „головне наше діло — культурне й літературне... і що, поки ми не виробимо собі лексикона й граматики, не видамо пам’ятників нашої мови з XI віку, не напишемо історії свого народу й бібліотеки народніх наук, доти мусимо сидіти, посипавши пеплом главу, у політику не лізти й проклямацій не писати" х).
Але це дає нам тільки одну формальну причину для такого міркування. На ділі справа була дещо інакша й то якраз у 1870 роках, цебто в часи видання цього ганебного акту з р. 1876. На ділі й сам емський акт із ЗО травня н. с. р. 1876 мав далеко глибші основи для такого міркування й для таких заходів реакції, аніж їх добачає академік М. Грушевський. Вже сам висновок спеціяльної комісії, призначеної 22 серпня р. 1875 для виявлення „украинофильской деятельности“, промовляє проти позиції М. Грушевського, як про культурницьку реакцію цього акту. В цьому висновкові-проєкті, хоч як і в самому акті, складеному на основі цього висновку, так і тут формально справа стояла наче б то в питанні одних заходів проти розвитку національної культури, але поруч цього ми зустрічаємо ще й міркування куди дальшого змісту. Ось текст цього висновку, запропонованого тією комісією 24 квітня р. 1876 1 2):
--- Але залишмо покищо аналізу цього вельми цікавого проекту та ще більш характерних заміток, як здається, самого „его величества“. Раніш розгляньмо самий громадський рух на Україні першої половини 1870 років, що став причиною таких міркувань, викладених у цьому проекті, як і в самому акті.,
Ч Збоку дописано: „предоставить М. В. Д. войти в надлеж. сношения с кем следует относительно изыскания мер к дал. направлению этого дела".
Ч Збоку додано: „выслать из края с воспрещением в’езда в южн. губ. и столицы, под секретное наблюдение".
3)	Додано збоку: .отдельным докладом (дополнить) М. Н. Пр. и Ш. Ж.".
II
В нашій історично-революційній літературі чомусь маємо звичай розглядати громадський рух на Україні 1870 років у двох окремих і протилежних собі напрямках: в національно-культурницькому, суто українському, та в революційному, російському. Доказом цього може бути хоч би те, що, коли я в своїх тезах про етапи революційного руху на Україні поставив проблему об’єднання обох напрямків на одній і тій самій основі, мені дехто став навіть докоряти, що я чиню таку спробу, бо вона, мовляв, історично неправдива, вона бо змішує за одно „русское революционное движение на Украине, как украинское революционное движение“ 1). Акад. М. Грушевський мимохіть і собі стає на цю точку зору, позаклясову точку зору, коли емський акт розглядає, як реакцію на це „украинское движение“, вузько культурницьке „движение“, коли він стає за приміром тих, що український громадський рух ізолюють від революційного, плясового руху і всю проблему українського народництва 1870 років зводять цим самим до пустої самої по собі проблеми друкування української літератури українською мовою.
Як же фактично стояла справа з революційним рухом 1870 років на Україні? Чи справді так воно було, як думає М. Грушевський із своєю школою, з одного боку, та дехто з російської історично-революційної літератури, з другого боку?
Я вже вказав коротко на наше твердження щодо характеристики громадського руху на Україні в кінці 1850 років та на початку 1860 років. Ця моя характеристика була така, що цей рух, як хлопоманська провесна народництва 1870 років, був проблемою класової емансипації пригніченого феодалізмом українського селянства, був проблемою соціальною, суб’єктивно утопійно-соціялістичною, об’єктивно ж буржуазною проблемою буржуазної революції. Реакцією на цю проблему в українській дійсності, реакцією з боку самодержавного феодалізму, що вступав на пруський шлях, юнкерський шлях капіталістичного розвитку всупереч революційному, американському, що його під гаслом „землі й волі“ висовувала вся селянська маса, а за нею й революційна інтелігенція, на мою думку, і був акт із 8 червня року 1863. Проблема бо буржуазної революції на Україні силою історичних умов, зокрема через обрусіння командної кляси на Україні, неминуче ставала національною проблемою, захищала бо інтереси дрібного, селянського сектора капіталістичного нагромаджування, українського сектора супроти інтересів поміщицького, російського по суті, сектора нагромаджування. Клясові протилежності зливалися, таким чином, уже тоді з національною проблемою на Україні, зливалися так само, як зливалися уже в часи 1840 років, та навіть на початку XIX ст. (декабризм на Україні). Самий же акт з 8 червня р. 1863 був не іншим чим, як реакцією самодержавного феодалізму на це об’єднання, був реакцією не так проти самої української мови, як проти використовування її, як засобу революційної пропаганди, що тоді провадилася хлопома-нами. Тільки з цього боку й були мотиви акту Валуєва, що порішив припинити, між іншим, видавничу діяльність „Селянської Бібліотеки“, якої видання в р. 1861 розійшлися на одній Полтавщині в кількості 12.195 примірників А). Сама бо мова україн-ська не була об’єктом реакційних заходів Валуєва і, коли б вона якимсь чудом стала засобом пропаганди уварівської програми з р. 1832, безперечно, найшла б була повну підтримку з боку Валуєва. На це недвозначно вказував уже свого часу такий російський націоналіст, як Самарій, у своєму закликові до української інтелігенції* 2). На це, врешті, вказують нам заходи самої реакції притягнути українських культурників для своїх анти-польських завдань. Пригадаймо тільки, як вітав спершу уряд недільні школи на Правобережжі, пригадаймо, врешті, заходи царського уряду використати Куліша та Антоновича до пропаганди обрусительної політики на Холмщині, що виявилися авансом „высочайшей благодарности“ для одного й другого, а для Антоновича зокрема наділенням його орденом Анни на шию в р. 1867, що почасти було подякою й за „Отзыв из Киева“, як іронічно нотував у своєму „Щоденникові“ один із тогочасних „аполітичних“ українських громадян 3).
Після реформи р. 1861 серед загальної реформатсько-опортуністичної вакханалії, що захопила собою навіть таких, як Черни-шевський і Герцен, та зневолила і їх схилити голови перед „царем-освободителем“, українська хлопоманія розкололася. Антонович, Рильський, Познанський та інші, навіть „космополіт“ 1850 років Драгоманів, пішли на опортуністично-угодовське культурництво; такі знову, як Потебня, Андрущенко, Нос, Вовчок тощо, подалися далі йти по старому революційному шляхові; М. Потебня (брат харківського професора) дав навіть почин до заснування „Землі й Волі“ р. 1862, об’єднавши в ній із російськими революціонерами свою військову організацію „Центральный Народный Комитет“4), тимчасом як І. Андрущенко та М. Нос
здійснювали надалі революційну пропаганду на Чернігівщині; про це говорить наочно їхня судова справа А), вона ж свідчить те саме й про В. Синегуба та підполк. Красовського, що готувалися до повстання на Полтавщині2). Про таких, як М. Вовчок, менше знаємо, але одно певне, що вона до початку 1870 років близько стояла до Бакуніна, брала участь у нечаївській організації на Україні, писала навіть революційні проклямації для тієї організації3) й т. д.
Таким чином, у той час, коли київська „Громада“, що виросла після р. 1862 з поверненої праворуч частини київських хлопо-манів на протязі 1860 років, ба навіть ще на початку 1870 років, твердо виконувала свою обіцянку з року 1862, то інші хлопо-мани продовжували не менш тривко стояти на давній своїй революційній плятформі з дореформних часів, та ще й виховувати своїх революційних нащадків, народників 1870 років.
Але пореформна дійсність незабаром знов почала наближу-вати до себе протилежні на якийсь час стежки давніх хлопо-манів із кінця 1850 років та початку 1860 років і хоч не об'єднала їх знову, але повела їх близько поруч себе, ще й поруч нового революційного покоління, що серед пореформної дій-сности остаточно оформило старі хлопомансько-народницькі елементи в химерну, барвисту теорію й практику народницького соціалізму 1870 років. Після бо реформи р. 1861 розвіялись згодом до кінця всі надії на конституційно-демократичні концесії з боку самодержав’я, розвіялися безслідно серед напівфеодальної експлуатації диференційованого селянства, пограбованого реформою, розвіялися серед оцієї нестриманої боротьби, що почалася на селі тепер не тільки поміж мужиком та поміщиком, але й поміж його коадютором в селі — глитаєм, купленим для феодала в час реформи системою градацій, та пролетаризованим його сусідом, що корчився в лабетах таких, як опошнянський Пердун* про якого оповідає нам В. Василенко1) та смілянський Секало, якого картину малює нам С. Лисенко2).
І на місце оцих усіх розвіяних надій та сподівань серед оновленого феодалізму в сільському виробництві викохувалися знову старі хлопоманські традиції в теорію народницького соціалізму, викохувалися в нову проблему народницької революції, буржуазної з природи революції, що мала здійснити старі мрії селянського сектора капіталістичного нагромаджування.
На лівому крилі народницького соціалізму 1870 років, що
оформляв собою стару проблему американського шляху капіталістичного розвитку1), найшлися українські бунтарі, що початок їхньої активної діяльности, революційної в напрямку здійснення народницького соціялізму recte буржуазної революції, має місце якраз за першої половини 1870 років, точніше р. 1873, після переїзду на Україну з Цюріху українського революційного гуртка, прозваного „сен-жебуністами“ або „робесп’єрівцями“. Яку мету поставили собі українські бунтарі, про це тут не приходиться широко говорити: І „сен-жебуністи“, що розбрелися по всій Україні, і київська „комуна“ та, врешті, одеські „бунтарі“ — всі вони сподівалися шляхом селянського повстання встановити селянський соціялізм та зберегти, як говорили, країну перед західньо-европейською пролетаризацією.
Але проблема народницької революції навіть у цих лівих на-родників-бунтарів була заразом і проблемою національною. Воно й не могло бути інакше. Народницький бо рух на Україні був взагалі, й то, безперечно, тісно зв’язаний із українським носієм буржуазних тенденцій американського типу, з українським селянином. Таким чином, був він не ‘тільки територіяльно українським, але й національно-українським, бо вміщав у собі всі оці національні своєрідності українські, що ними жив український мужик, розбурханий процесом капіталізації в сільському господарстві, колиханий не від сьогодні ідеєю капіталістичного^ фермера.
Але цей український мужик мав, крім своїх економічних, ще й політичні домагання. Його ж експлуатував оцей, як не руський, то обрусілий поміщик із своїм коадютором-глитаєм, що хоч і не обрусів був ще, але й собі тягнувся туди до „панів“. А оця землиця, що на неї лакомо споглядав пограбований реформою хлібороб, чи не була в руках чужого йому не тільки своїми клясовими інтересами, але й культурою дворянина-поміщика? А чи в цього мужика ще не жили давні традиції козацької вільносте, що їх на базарах і ярмарках, на празниках і храмах носив із собою старий кобзар? Це все неминуче мусило також своєрідно оформляти його „хохлацькі“ та „мазепинські“ антагонізми до зненавидженого ним „кацапа“, як своєрідно вже оформляло його мужицькі суперечки з дворянином-поміщиком.
Що це політичне оформлення клясових інтересів українського мужика мало місце вже перед реформою, про це ми могли вже переконатися. Що це політичне оформлення цих інтересів ішло в нас перед реформою по лінії дрібнобуржуазного українського націоналізму, про це також спорити не приходиться. Воно в епоху реформи остільки виразно вперлося в свою націоналістичну тенденцію, що його речники одмовилися навіть від участи в польській революції, що більш, виступили навіть проти неї вкупі із своїм ворогом — російським поміщиком, коли для українського націоналізму з’явилася загроза від тієї революції. Воно й тепер найшло своє місце серед українських народників і то не менше серед українських „бунтарів“, хоч уже не під прапором оцього „сепаратизму“ дореформових часів, раз вибув із його лав старий його носій із дореформових часів, український глитай, хоча без цього слов’янофільства, похороненого ще до реформи р. 1861, але зате, безперечно, в оновленому бакунівською теорією суспільного устрою федералізмі 1840-их років.
Бакунізм у програмі й тактиці українських народників-бун-тарів, безперечно, займає основне місце. Це безперечно. Але цей бакунізм із його федералістичною теорією не був абстрактною формулою для українських народників. Його ж основні позиції в справі будування утопійного федеративного укладу не випадково так глибоко врізалися в мозок революційного народництва на Україні, що воно так вперто протиставило себе однаково лавристам-централістам і лавристам-пропаґандистам. Проблема політичної боротьби за буржуазну революцію в Росії взагалі наказувала українським народникам шукати об’єднання вкупі з російськими, це правда, але це об’єднання, як ми знаємо, ніяк до кінця 1870 років не могло привести до централізованої у всеросійському маштабі організації, і до останнього моменту стежки українських революціонерів-народників не тільки що йшли фактично окремо від російських, але й різними ідеологічними шляхами, хоча й виховувалися на російських здебільша теоретичних міркуваннях. Очевидно, що за цим бакунізмом, що проповідував національно-федералістичні теорії, могли приміститися вигідно федералістичні міркування внуків старих дідів та батьків із „Молодої України“. І вони приміщувалися за ним, ховаючи за нього своє націоналістичне обличчя, хоча носії їх не переставали бути не менш гарячими „українофілами“, аніж їхні батьки та діди. І це „українофільство“ було таке наявне і таке неминуче в українській дійсності тепер, що навіть неукраїнські народницькі елементи, оскільки вони працювали того часу на Україні, мимохіть жили ним та його інтересами, жили тим більш, що находили його в готовому рецепті у своїх учителів. Досить буде згадати про заходи Бакуніна вже р. 1869, що змагався оформити це українофільство навіть окремою політичною програмою та окремим політичним журналом революційно-бунтарського характеру, що мав виходити в Швайцарії і який далі видавничого плану не пішов. Не менш цікаво буде згадати про такі ж міркування редакції „Колокола“, що року 1870 в другому номері цього журналу за той рік вмістила в українофільському дусі програмову статтю „Мысли по поводу начинающегося движения в Малороссии“. І не
випадково ж, уже в першому виступі народницької масової агітації, так гостро стало питання серед народників, щоб у цій своїй пропаганді народницької революції суцільно пристосувати себе до „местных обстоятельств“. Але які це були „местные обстоятельства“, про це нам каже об’ява про вихід у світ „Общины“ р. 1878, що її підписали Аксельрод, Жуковський, Клеменс і Ралле. „Для социалистов, ведущих пропаганду на русском языке и действующих в пределах русского государства, населенного разными племенами, отличающимися друг от друга своими обычаями, языком, отношением к вещам и лицам, — читаемо в цій об’яві, — единственный путь для успешной борьбы с господствующим экономическим порядком представляет свободный союз местных национальных социалистических групп. Только под их дружными, соединенными усилиями может рухнуть здание современного строя в том чудовищном учреждении, которое называется Российской империей“. Така була відповідь „Общины“ централістичним змаганням „Вперед’у“. А ще сильніше підкреслив це той же Жуковський (він же Трощанський) у першому номері „Общины“, заявляючи на адресу „Вперед’у“: --- Українське народництво мусило бути й було, таким чином, і національним у політичному розумінні: не випадково ж козацько-гайдамацькі традиції були гаслами для народницької пропаганди. Його діячі майже без винятків були українськими національно-політичними діячами, починаючи від таких зукраїнізованих, як Марія Ковалівська, кінчаючи такими непримиримими з походження українофілами, як Лизогуб. Марія Ковалівська, сестра М. Воронцова, російського теоретика народницької ідеології, жінка відомого українського діяча-народника з правого крила, Миколи Ковалів-ського, наказувала навіть виховувати своїх дітей в українській мові* 2). Лизогуб також, „желая, чтобы его брат младший был хорошим настоящим социалистом, хлопотал, чтобы у него репетитором был известный украинский учитель Ковалівський, говоря, что под влиянием украинофилов лучше всего вырабатываются социалисты“3). Відомого народника-пропагандиста з р. 1874 Топча-євського з Рівна, що створив вкупі з Брешковською на Чернігівщині чималеньку організацію майбутніх революціонерів народ-ників-терористів, а згодом організував такий гурток на Кам’я-неччині, характеризовано, „как опасного и вредного человека, возбуждающего малороссов противу великороссов и законного правительства“4). Такий же був відомий революціонер-народник, член київської „комуни“, учасник процесу „193“, Іван Трезвин-ський, що про нього вельми цікаві дані находимо у статті Сергія Буди5). Такий був і Попко, невідступний товариш Лизогуба, найближчий співробітник Заславського в організації одеських робітників, сам кубанський козак, що вкупі з Лизогубом намагався й на Кубані організувати революційну боротьбу, сам непримиренний терорист, вкупі з Гриневичем спеціяльно їздив, як делегат одеситів, від українських народницько-революційних організацій на паризький з’їзд народників р. 1876 одстоювати українські погляди проти русофільського „Вперед’у"; після невдалого з’їзду, що не привів до погодження поміж централістами й автономістами, Попко їде в Женеву до Драгоманова, заїздить в Галичину з Гриневичем, де нав’язує взаємини з Франком, Павликом та іншими1). Такими, врешті, були брати Жебунови, Гамалії, Івиче-вичі, Давиденко, Логовенко, Мокрієвич, Кравчинський — одні в більшій, другі в меншій мірі. Таким же був і Іван Ковальський, перший, сказати б, ідеолог політичного тероризму на Україні, автор наукової статті про штунду на Україні, відомий одеський бунтар, а вкупі з цим і „українофіл" завзятий2). Таким же був і Желябов, що збирав через свого тестя, багатого міщанина в Одесі, Янченка, гроші на „Громаду", що до кінця 1870 років близько сам стояв до керовничої групи одеської та київської „Громади" та був одним із організаторів одеської наради р. 1876, скликаної в справі заснування української соціялістичної партії та її органу. Такими, врешті, і характеризує їх, як і ввесь народницький рух на Україні того часу, і „III Отделение", такими характеризують їх і провокатори Куріцин, Ґольденберг, Велед-ницький та інші3).
Таким чином, український націоналізм, як проблема національного поруч економічного самовизначення дрібного диференційованого капіталу на Україні, найшов свій вислів і в українському революційному народництві 1870 років. Він бо й тримав українських революціонерів-народників, не зважаючи на такі об'єднавчі заходи і з російського, і з українського боку, як, приміром, Цюріхський з’їзд р. 1873, Одеська нарада р. 1876, Київські з’їзди р.р. 1876, 1878, на окремих шляхах від російського централізму „впередовців", що ігнорували його інтереси в своїх „общерусских" тенденціях, мовляв: „мы оставляєм в стороне так чуждые общечеловеческим целям и русским интересам все частные и местные вопросы, лежащие вне этой области"4).
А що так воно було, це потверджує нам, врешті, і „III Отделение", що, складаючи „Хроніку соціялістичного руху в Росії" почасти на основі матеріялів, зібраних комісією полк. Сльозкіна, так характеризувало революційний рух на Україні 1870 років: --- І тільки програмово-організаційна проблема політичної боротьби після року 1878 ліквідувала ступнево й оці націоналі-стично-федералістичні міркування українських народників-револю-ціонерів, ліквідувала їх остільки, оскільки повертала саму боротьбу на шлях інший, аніж той, що намічався до цього часу. Проблема терору, як нового й практично виключного засобу боротьби за політичну революцію, за яку так уперто й трималися українські автономісти ввесь час проти „впередовців“-лавристів, зневолювала їх ступнево одмовлятися тимчасово від своїх авто-номницьких гасел, що таким широким гомоном покотилися в другій половині 1870 років із нагоди, як каже Мокрієвич, турецько-російської війни, яка „была важнейшей причиной, пробуждавшей как в обществе, среди земцев, так и среди революционеров течение в пользу политического освобождения“* 2). І тільки після р. 1878 вони один за одним відмовлялися від їх, відмовлялися від української політичної проблеми в ім’я загальної політичної боротьби в нових умовах так само, як свого часу серед нових умов відмовлялися українські націоналісти-революціонери 1850 років в ім’я українського націоналізму від гасел політичної боротьби. І як колись українські націоналісти-революціонери, одходячи од своїх позицій р. 1862 писали свій незабутній „Отзыв из Киева“, оправдуючи свій зворот, так тепер їхні ліві нащадки, тимчасово одмовляючися од змагань до автономности, словами свого ватажка Желябова пояснювали перед правим крилом українських народників свій новий напрямок: --- III
Але, коли ліве крило українських народників, бунтарське крило, працюючи над викликанням політичної революції в Росії, могло ще губитися із своєю національною проблемою серед загально-, російських політично-революційних змагань, то вже праве крило українського народництва, пропагандівське крило, цілком виразно носило „українофільський“ характер. Воно бо ще більше було зв’язане з гаслами „Молодої України“ 1840 років та з „україно-філами“-хлопоманами 1860 років, воно бо до кінця 1860 років і виховувалося навіть під їхнім безпосереднім впливом, головним чином, під впливом київської „Громади“. Але й його „українофільство“ не могло й не було оцим культурницьким, літературним рухом, як думає М. Грушевський.
Пригадаймо тільки історію цього правого крила українських народників, що оформилося біля молодої київської та одеської „Громади“.
Більшість київських хлопоманів, як знаємо, загалом одійшла від революційної боротьби після заяви з р. 1862, одійшла, щоб тісніше зате скупчитися виключно біля культурницької праці. Реакція після р. 1863 ще більше об’єднала їх біля себе в тісний гурток „Громаду“, що сквапливо вивчала українську історію, етнографію, вважаючи доцільним таким шляхом працювати для національних інтересів. Біля отієї київської „Громади“ та під її впливами почали вже в 1860 р. організовуватися студентські гуртки, що й собі вели цю працю. Аполітичне культурництво остільки захопило в свої обійми колишніх революціонерів, що вони своїми
новими міркуваннями підбили собі й М. Драгоманова. Завдання її було одно — доказати літературно-науковою працею факт існування української національносте не входячи навіть у теоретичні висновки, що випливатимуть із цих фактівх). Драгоманів взявся навіть пропагувати оце завдання і в Галичині, протиставляючи цей напрямок галицькому політиканству. Ради цього завдання він рішуче був проти усякого загострювання російсько-української та польсько-української проблеми: „Лишаючи на боці теоретичний бік справи, — писав він в-осени р. 1873 до Мелітона Бучинського, одного із видатних у той час галицьких народовців лівого крила, — скажу коротко о практичнім. Ми в Росії повернули ввесь вопрос на научну дорогу й художественну. Пользую-чись тим, що всі говорять про „Русь“, „руський“, про „народність“, ми кажемо: і ми Русь, руські, хочемо виложити научно нашу історію, мову, розробити нашу народню пісню“ „Найбільша слабість українського движенія є в тім, що воно мало спиралось на науку (окрім творів Костомарова). Цього-то ради, т.-є. розсудивши, що науку ніхто не вб'є та й вдарити не посміє, а вона свого добивається, ми й постановили обернутись на чисто наукову дорогу видання й потім критики матеріялу для характеристики нашої народности“... „Хай ми составимо граматику, словар, видамо твори народньої поезії, що валяється в рукописах і в Петербурзі, зробимо читальники для народу (хоча б і на-півукраїнські, хоча б, де не можна, і по-великоруськи, аби про Україну) — це буде основа, а там чи розділимось і ми на твердих і м'якеньких, куди народ наш сам схоче піти, те й буде. Та ніхто не скаже тоді: може вас і нема“* 2).
Наведені вище думки не були виключно Драгоманівською платформою того часу, а були нею і для всієї київської „Громади“ в 1860 роках, вони й були наче б то її платформою здебільшого й на початку 1870 років, щонайменше для більшости її членів. Але й ця платформа, так сказати, платформа культурницького етнографізму, що його М. Грушевський вважає за основне в українському громадському житті/ не могла довго залишитися непорушною навіть для тих, що були авторами деклярації з року 1862. Політична реакція неминуче мусила порушити її, як порушувала вона взагалі аполітичну мертвечину багатьох інших тогочасних „малоросів“, навіть таких, що не хотіли признаватися до свого .мужицького кодла“. Кожна палка має бо два кінці, каже поговірка. Так і з реакцією. Вона била одним кінцем по політичному лібералізмі, але й одночасно другим кінцем цей політичний лібералізм перековувала на революційну течію. Само
собою розуміється, що вона мусила порушувати цю мертвечину в тих, що недавно так само стояли в лавах революційної боротьби, та вже найбільш мусила вона впливати на тогочасну молодь, що групувалася біля київської „Громади“, Аполітичне культурництво мимохіть ставало в руках цієї молоді знаряддям революційної пропаганди. Не випадково колишній хлопоман 1860 років Фелікс Волковський р. 1867 склав навіть проекта використати планово оце етнографічне культурництво для тієї пропаганди. Під впливами революційного тиснення знизу, під ударами реакції згори й оці молоді аполітичні культурники й собі ставали народниками, і хоч не всі зразу ставали на платформу революційної боротьби, але про неї думали, до неї щораз більше пристосовували всю свою тогочасну культурницьку працю, ставали виразно на шлях народницької пропаганди того самого селянського соціялізму, що за його змагали до селянської революції революціонери-народники. Рік 1873, що приніс перелім у народництві на Україні, взагалі був переломовим і в наших молодих, аполітичних дотепер, культурників-етнографів. Але перелім цей почав, однак, уже помічатися й до того часу. Кінець 1860 років, як відомо, був початком політичного пробудження серед української університетської молоді взагалі. Вже тоді серед неї складалися елементи оновленого народництва під прапором оновленого хлопоманства в селянський соціялізм. Течія самоосвіти в питаннях цього соціялізму стала на черзі дня й перед студентськими культурницькими гуртками, що працювали під доглядом київської „Громади“. Вони й почали вчитуватися та захоплюватися Герценом, Чернишевським, Прудоном, ба навіть Марксом.
Сергій Подолинський, що вступив до київського університету р. 1868, найшов уже цілу течію таких, що захоплювалися тією літературою. Там були вже такі, як Олександер Русов, Микола Ковалівський, Федір Волков, Лев Семиренко, а з старших — П. Чубинський та в першу чергу Микола Зібер. Під їхнім впливом С. Подолинський, за прикладом інших, р. 1871 виїхав із Київа до Цюріху, де далі спеціялізувався не тільки в природничих науках, але й у соціялізмі, що його збирався пропагувати на селі на посаді сільського лікаря1). На початку 1870 років цей перелім ще більше зміцнився. І коли частина студентської молоді, як це ми бачили, починала намічати свій шлях у напрямок революційного народництва, київські молоді культурники проходили еволюцію в бік пропаґандівського народництва. Писання Лаврова, безперечно, довершували цей перелім, що протиставляв себе впливам бунтарських течій, бакунізмові. Не випадково С. Подолинський у своїх листах до Лаврова називає його „своїм 
учителем, чоловіком великих заслуг“1). Року 1873, як сказано, наступило формальне довершення цього перелому. А сталося воно так. Група П. Лаврова, збираючися видавати „Вперед“, скликала до Цюріху нараду російських та українських народників, розіславши перед тим програмовий проект програми „Впе-ред’у“. В цій нараді* 2) взяли участь і представники цюріхської української „Громади", що лічила тоді в своєму складі близько сотні студентів, галичан і придніпрянців. Цюріхська нарада не призвела, однак, ні до якої згоди: надто сильні були суперечки проміж бакуністами-бунтарями й лавристами-пропаґандистами, з одного боку, а з другого завеликі були протилежності в національному питанні проміж русофілами-лавристами та галицькими й придніпрянськими „українофілами“. „Вперед“ став, таким чином, виходити виключно заходами лавристів-пропагандистів. без участи „українофілів“, навіть колишніх культурників, які хоч і стали на одній платформі з Лавровим у питанні тактики, подекуди й програми соціялізму, та розійшлися зате з ним в національному питанні, надто сильні бо були в них націоналістичні тенденції, щоб зректися їх зразу, одного дня в, ім’я народницько-соціялістичного світогляду, що його вони тепер приймали за своє політичне credo. А що вони все таки почували себе здебільша, хто — народниками-соціялістами, хто — марксистами, тому й рішили вже тоді організувати окрему українську соціялістичну групу з власним соціялістичним журналом, щось на лад „Вперед’у“3).
Так довершився політичний перелім серед молодих українських культурників у бік нового світогляду, а тим самим почався й фактичний їхній відхід від старої київської „Громади“, поруч якої після року 1873 починає оформлятися окремо молода „Громада“ під новими гаслами „Молодої України“. На оформлення це, що одкидало дотеперішню аполітично-культурницьку платформу старої „Громади“, безперечно, мав свій вплив і народницький рух у Галичині. Хоч яка політикансько-рутенська була його тактика, але самий факт існування в ньому політичних націоналістичних елементів кидав подекуди й своє політичне зерно на розбурхану реакцією громадську думку на Україні, що виростало тепер у політичне колосся, тим більш, що серед цього галицького політиканства починала й собі з’являтися молодь, що намагалася вирватися з оцього політиканства своїх батьків та повернути на шлях соціялістичних течій. Згадати хоч би М. Бу-чинського, В. Навроцького, Остапа Терлецького, братів Заклин-ських, Желехівського тощо, що з ними у взаєминах від кінця
1870 років був. Ол. Русов та інші з київської молоді, що з ними, врешті, познайомився, за рекомендацією Русова, й сам Подолин-ський у часи свого переїзду за кордоном через Галичину та Відень. Драгоманів, безперечно, не був основоположником молодої „Громади“, хоч згодом начебто й став її ватажком. Драгоманів у той час все ще придержувався вперто свого аполітичного credo. Він бо, хоч і дружив із молоддю, ще під безпосереднім впливом цюріхської наради зараз же поспішив остерігати молодих галичан перед „загальними фразами із Цюріху“. „Що нам скажуть у Цюріху? — писав він до Бучинського, — великоруси тамошні не знають зовсім, що ми таке, та й своїх я знаю добре. Превозгласять нам права на самостійність? Звісно, яку! Зараз цюріхці почнуть шукати приміру коло себе й укажуть на Вен-грію, Чехію й т. д., а цюріхські українці нагадають про переяславський трактат, котрого вони майже мало читали, як поляки знамениту конституцію 3 мая... Основне наше діло — соціяльне, т. є. мужицьке, зроблено вже в 1861 — 1864 р.р. так, як тепер вже не переміни... наше діло вести начате діло урядом дальше: банками, асоціяціями й т. д., а не журналами з Цюріху. Діло політичне наше рішиться колись у земських соборах усієї Росії. А головне наше діло — культурне й літературне... Я так думаю, що, поки ми не виробимо собі лексикона й граматики, не видамо пам’ятників нашої мови з IX віку до пісень, не напишемо історії свого народу й бібліотеки народніх наук, доти мусимо сидіти, посипавши пеплом главу, у політику не лізти й прокля-мацій не писати“г).
А тимчасом ці „загальні фрази з Цюріху“ все таки робили своє діло. С. Подолинський р. 1874 вернувся на Україну, за ним приїхав і Остап Терлецький на київський археологічний з’їзд і вкупі з Терлецьким та Русовим Подолинський побував у Києві, Одесі, пропагуючи ідею українського соціялістичного товариства та необхідність видавати на лад „Вперед’у“ власний український соціялістичний орган. Молоді кияни та одесити зразу й захопилися були цією ідеєю. Ждали тільки згоди на це Драгоманова, що мав і собі тоді серед молоді велике значення, а покищо сквапливо взялися за підготовлення пропаганди соціялізму друкованим і живим словом. Було навіть зараз же, під зиму року 1874, складено „Організаційний комітет дванадцяти“, що мав за-нятися оформленням заходів над тією пропагандою, — молодої „Громади“. Драгоманов, повернувши в той час із-за кордону, і сам пристав тепер до неї, ступнево одмовляючися й собі од свого аполітичного культурництва, хоч він все ще не погоджувався у всім із політикою молоді. 
Але „загальні фрази з Цюріху“ вчинили незабаром перелім і в Драгоманова, як вже робили перелім серед аполітично-культурницької молоді не тільки в Києві, але і в Одесі. До речі згадати, що в Одесі ми бачимо майже одночасно той самий процес, що і в Києві. Там під впливами загальнореволюційного руху та ще і з нагоди приїзду Подолинського вже р. 1874 й інших і собі склалася чимала українська „Громада“, здебільшого правих народників, цебто пропагандистів, близьких до позиції „Вперед’у“. Цитович, Боровський, Мальований, Крижановський, Андрієвський, Василевський, Смоленський, П. Климович, В. Прокопенко, Щербина, Ніщинський, П. Дашкевич, Є. Борисов, М. Комаров, Зенкевич — ось імена тих, що в половині 1870 років, протиставляючи себе подекуди бунтарям-народникам, склали міцну організацію з Андрієвським, Смоленським, Мальованим та М. Ковалівським на чолі1).
Із чого ж виходили оці молоді нащадки здебільшого київських хлопоманів, коли з половини 1870 років окремо оформилися? Безперечно, на перших порах вихідною ідеєю для більшости членів однієї й другої молодої „Громади“ в загальному був селянський соціялізм, і то в такому проспекті, в якому він виростав і перед революційним народництвом. Безперечно також, що ця їхня ідея селянського соціялізму бралася, як і революційно-народницькі ідеї, із тенденцій тогочасного селянського господарства. Колективізм у землеволодінні й землекористуванні, як його проповідували однаково праві й ліві тогочасні теоретики народницької проблеми, був таким же привабливим гаслом для „громадян“, як і для „бунтарів“. Навіть Драгоманів ще під весну р. 1873, цебто до виходу „Вперед’у“, який мав і собі великий вплив на формулювання ідеології київської та одеської „Громади“, впевняв у листі М. Бучинського, що французький соціялізм городський не зовсім годиться для сільської землі, бо в Росії, та і в самій Франції. піднімається шар сільсько-демократичний, котрий якось по своєму переставить усе питання демократичне. Але коли вихідна ідея однакова була на перших порах і для „бунтарів“, і для більшости „громадян“,то не однакові були засоби й шляхи здійснення оцього селянського колективізму земельного. В цьому питанні „громадяни“ приймали цілком відому вже нам платформу „Вперед’у“. Не через революцію політичну до економічного соціялізму, говорилося в цій платформі, а через колективізм до політичної революції. Таким чином, наші „громадяни“, як і „впе-редовці“, ставали економістами-народниками, і це якраз, між 
іншим, об’єднало їх із Драгомановим, що рішуче вороже ставився до всякої політичної боротьби та всупереч бунтарям упевняв у час цюріхських спорів і галичан, що „ростуча соціяльна наука й розум самих городських клас наказує ще другі способи розв’язання соціяльного питання, ніж Паризька комуна“
Але не однакові зате були в „громадян“ і „впередовців“ погляди на національну проблему. „Громадяни“, як і .бунтарі*, були, безперечно, українофілами. Але, коли „бунтарі“ своє українофільство все таки змогли підпорядкувати загальним всеросійським революційним інтересам, то „громадяни“ якраз ставили цю проблему між першими своїми завданнями, ставили її поруч свого народницького соціялізму. Воно ж і не могло бути інакше в ті часи. Ті бо, що ще вчора, як казав Куріцин, мали за „главное правило изучение подробнейшим образом языка, быта и обычаев малорусского народа“ 1)9 не могли зразу так легко відмовитися від свого принципу „поклонения малорусской народности и автономии Украины“, тим більше, що оце .поклонение“ й привело їх на народницький шлях.
Дрібнобуржуазний український націоналізм правого ухилу не міг бо й собі не стати на народницький шлях, хоч би й пропа-ґандівського, не бунтарського типу, коли так стиснуто його надії міцними лабетами самодержав’я поміж поміщицько-феодальну та буржуазно-капіталістичну систему російської породи.
Така була загалом платформа українських „громадян“ у половині 1870 років. Оскільки серед неї були елементи й марксизму, про це доведеться сказати далі. Врешті, елементи ці, як уся подальша еволюція однієї й другої молодої „Громади“, навіть при всій своїй ідеологічній відрубності від народництва 1870 років, остільки максимально губилися серед народницької стихії, через відсутність для себе в той час окремих організаційних форм, що ледве чи можна було тоді їх відрізнити, де властиво починається та кінчається та чи інша течія серед загального наступу народництва на феодально-самодержавний режим. А цей наступ захоплював справді остільки своєю стихією наших „громадян", що переплітав їх деколи за одно не тільки з першими марксистами, але і з „бунтарями“ половини 1870 років, ба навіть і з „терористами“ кінця 1870 років.
Друга половина 1870 років особливо виявила оце взаємне переплітання, в першу чергу „бунтарів“ із пропагандистами з „Громад“, і навпаки. Повстання в Герцеговині проти турків та згодом війна російсько-турецька піднесла збуджені революційні сили, мрії „громадян“, ще більш їх загострила тоді реакція закриттям „Київського Телеграфа“, що являвся фактично українською трибуною молодої „Громади“1), закриттям „Юго-западного отдела рус. геогр. о-ва“, усуненням Зібера й Драгоманова з посад та, врешті, знаменитою забороною українського друкованого слова. Усім здавалося, що через день — два й самодержавна Росія розлетиться серед селянської революції, під ударами західніх держав. В наслідок захоплення цією справою рушили з місця й наші пропагандисти. Сам Драгоманів на якийсь час захопився тоді дещо „бунтарськими“ настроями* 2). Якраз тоді завершувалося позитивно питання організації української соціялістичної партії з власним органом на лад „Вперед’у“, що стояло від 1873 р. гостро перед „громадянами“. „Комітет 12“, зложений з одеситів і киян, скликав під весну р. 1876 в Одесі окрему нараду, що мала вирішити характер цього журналу, названого „Громадою“, та обміркувати засоби для його видавання. Вже на цій нараді виявилося оце тісне переплітання спільних інтересів так українських бунтарів, як і українських пропагандистів. В нараді бо цій, крім визначних „громадян“, брав участь Желябов та Ковальський від революціонерів-народників. Запрошено на неї навіть Г. Афанасьева від лібералів3). Нав’язано тоді в цій справі міцний контакт, як кажеМ. Грушевський, навіть і з „Вперед’ом“. Ця нарада й вирішила тоді вислати Драгоманова в Женеву, як головного редактора „Громади“. Грошей на це чимало зібрано. Я- Шульгін один дав 10000 карб, на цю справу.
Одеська нарада та справа видання окремого українського со-ціялістичного органу надзвичайно характерні для того, як спліталися тоді на Україні різні народницькі течії поміж собою, хоч і не йшли рівнобіжними стежками. Але ми маємо ще інші приклади цього переплітання. Члени „Громади“ так київської, як і одеської, не тільки "вели мирну, не „бунтарську“ пропаганду, не тільки проповідували соціялізм друкованими брошурами, що їх писав Подолинський, але й самі брали участь у тогочасному бунтарстві. Дехто з них згодом перейшов цілком у терористи. Правда, там були такі непримиренні з бунтарством, як М. Драгоманов, мабуть, „найменше радикальний“, як сам каже, з усієї верхівки, або М. Ковалівський, що вже р. 1875 листом до київського жандармського управління здіймав із себе поруку за свою жінку, відому бунтарку Марію Ковалівську 4), але ж той самий М. Ковалівський із загрозою власного життя переховував у себе
згодом Леоніда Жебунова, і в Одесі всі вважали його близьким до бунтарів1). Інший із київської „Громади“, Топчаєвський, згодом „фанатик-бунтар“, агітував вкупі з бунтарями за революцію всюди, „не только по кабакам, но даже просто и на улице“* 2). Ще інший член київської „Громади“, Басов, не тільки вів із доручення Волкова, Русова, Шульгіна вкупі з другим „громадянином“ І. Ковальським революційну пропаганду серед штундистів, але один і другий вміли й терором занятися. І. Ковальський, незабаром зневірившися в пропаганді серед селян, сам висунув перший питання про терор. Ф. Волков був одним із найбільш діяльних членів київської „комуни“: у нього, як доносив Веледницький, у час чигиринської справи була всім відома „ра-дикальська квартирка“. Завжди повно там скривалося всяких „бунтарів“3). В. Мальований, один із ватажків одеської „Громади“, був заразом лівим революціонером - народником. Його „квартира“ „всегда была центром революционной деятельности. В 1876 г. у него была сходка украинофилов-социалистов, на которой они хотели прийти к соглашению и выработать общую программу деятельности“4). Про О. Андрієвського також говориться в жандармських матеріялах, як про революціонера-народ-ника, що „имел сношения с революционерами других городов“, що в його „были сборища проживающих в Одессе неблагонадежных лиц“. „Андриевский, — говорить жандармська характеристика, — принадлежал к партии крайних украинофилов, которые в последнее время всецело восприняли социалистические идеи и вошли в близкое сношение с социально-революционной партией. Как деятельный член этой партии, в последнее время один из главных ее представителей в Одессе, Андриевский в 1876 г. собирал деньги для Драгоманова и для издания его журнала „Громада“ и занимался распространением брошюр с украинофильскими тенденциями, участвовал в сходках, которые в 1876 г. устраивались укра-инофилами и социалистами с целью выработать программу своей деятельности, прийти к соглашению и действовать в одном направлении. Андриевский принял самое деятельное участие в устройстве тайной украинофильской типографии, для чего вел переговоры вместе с Я. Шульгиным, Ковальским и задержанным в последнее время политическим преступником Левченком, известным в среде социал-революционной партии под именем „Никитки“, весьма видным деятелем революционного движения“5). Таким же лівим революціонером, а разом із тим і членом київської „Громади“, був відомий терорист Левченко — „Никитка“, що ввесь час намагався об’єднати „Громаду“ з „бунтарями“, і що його саме заходами відбувся відомий уже нам з’їзд у Києві р. 1878, на якому ще раз були спроби створити єдину українську соціялі-стичну партію. Врешті, такими ж були й брати Драгневичі з київської „Громади“ — Іван, Михайло й Володимир, що „сначала, примерно до 1875 г. или половины 1875 г., были украинофилами-сепаратистами, в очень близких отношениях к Драгоманову> Бернштаму, Житецкому, Волкову и Павлу Чубинскому, с переходом же их учителей из украинофилов в социалисты тотчас же ударилися в социализм“1).
Але не тільки молоді „Громади“, так київська, як і одеська, остільки революціонували своє нещодавнє аполітичне культурництво, що Драгоманову, цьому „мабуть, найменшому радикалові“, як сам він це признає, на силу приходилося відстоювати ліберальний, а не „бунтарський“ характер „Громади“* 2), похитнулася за молоддю на своїх аполітичних позиціях і стара „Громада* з Антоновичем на чолі, оці „гетьманці“, як їх прозивала молодь. Навіть В. Б. Антонович, що його характеризує О. Кистя-ківський, як такого, що „не мог не играть двух ролей“, мовляв, „духу моему противно видеть и слышать, как его одни считают революционером и красным, а другим он являлся в образе тихого агнца“3), навіть він не вдержався на дотеперішній своїй лойяльній позиції, викладеній у деклярації з р. 1862. В. Антонович і всі інші співучасники тієї деклярації тепер, як свідчив Бого-славський, „с очень высоким общественным положением, хотя сами не пропагандируют, но сочувствуют всему революционному делу и всегда готовы помогать ему как средствами, так и своими силами умственными, связями и протекцией... все они признают необходимость революции, без которой ничего хорошего быть не может... так как они сами украинцы и любят свою Украину больше, чем Россию, то потому они и помогают преимущественно тем людям, которые пропагандируют в Малороссии и при том на малорусском языке. Что же касается русских радикалов, которые приходят в Малороссию и пропагандируют на русском языке, то они считают их настолько же вредными, как и русское правительство“4). Беренштам („Велинка“), приміром, помагав із Житецьким Кравчинському, Стефановичу, Мо-крієвичу організувати чигиринський бунт, збирав на нього гроші, влаштовував у себе сходки. Таку саму участь у чигиринському ділі брали Цвітковський, Кониський, і „все они очень сердились, что оно не успело“*). Сам Антонович потайки давав на це гроші та ще й посилав у Єлисаветград студентів вести пропаганду поміж штундистами* 2). Про П. Чубинського й говорити не доводиться. Він саме був автором ідеї влаштування для „Громади“ під Києвом спільної з бунтарями, підпільної типографії для друкування підпільної літератури та робив всі заходи, щоб її перевезти через кордон із Румунії. За влаштування цієї друкарні взялись, як подають матеріяли, і Житецький, Ковальський, Я. Шульгін, Андрієвський, Мальований, до того ж керування цією справою взяв на себе Левченко. Перевіз мав організувати „Пан“ (Пйотровський). Друкарню, однак, не вдалося влаштувати, бо частину матеріалу захопила поліція3). Він то, врешті, із Жи-тецьким та Антоновичем репрезентував „стару громаду“ на київському об'єднавчому з'їзді р. 1878, коли стояло питання про об'єднання всіх опозиційних партій до боротьби з урядом, сам бо був апостолом цього об'єднання. Не даром голова київської Археологічної Комісії Юзефович характеризував Чубинського, „как одного из величайших шарлатанов и неугомонных агитаторов“, та радів, що він ще р. 1862 „за политические воззрения, высказанные им в среде крестьян, был по мирскому приговору на волостной сходке в м. Борисполе, около Киева, высечен розгами“. --- Про що кажуть нам всі ці, може, (подекуди й перебільшені доносами виявлення народницького та, з другого боку, національно-громадського руху? Вони кажуть нам, як тісно одна проблема сплелася з другою в нас на Україні, що розмежування їх могло бути тільки логічне, а не дієве. Не випадково ж так часто* повторювалися спроби об’єднати один рух із другим в єдине політичне товариство, для якого Стефанович виробив навіть простору програму. Інакше й не могло бути. Національно-громадський бо рух на Україні в своєму вузькому розумінні мав стільки в собі демократизму й радикалізму, навіть серед своїх аполітичних культурників, що не міг їх клясово протиставити народницькому революційному рухові, навіть тоді, коли вони міцно ще стояли на своїй плятформі з року 1862. І навпаки, народницький, навіть революційно-народницький рух на Україні, з природи своєї буржуазний рух, хоч і під квазі-соціяльними гаслами, на своєму лівому крилі, остільки мусів мати й остільки мав у собі елементів українського націоналізму, що не міг себе клясово протиставити національно - громадському рухові в питомому того слова розумінні. Мета ж була одна в обох, різні були тільки шляхи й засоби до тієї мети.
IV
Такі, як бачили ми, були в нас на Україні громадські течії в 1870-х роках.
Що спільного мали вони з мотивами видання емського „повеления“ з 1876 року в справі заборони українського друкованого слова — почасти вже видно було з огляду тих течій. Але ще одну на це відповідь дасть нам хоч би оцей незначний „інцидент“, що його „Комиссия по украинофильской пропаганде“ включила у свій матеріял1). на якому й робила відомі вже нам свої висновки, що лягли в основу емського декрету. --- Наколи так сильно відчувалась у пропаганді народників на Україні важливість живого українського слова, то не менше, як не більше, сильно відчувалася важливість друкованого українського слова, як засобу до пристосування себе до оцих-от „местных обстоятельств“ Тим більше, що це українське друковане слово найкращою являлося формою для пропаганди українського автономізму, що своєю чергою оформлював народницькі проблеми на Україні. Само собою розуміється також, що цим друкованим словом у першу чергу мусила стати та селянська загальноосвітня література, що її, не вважаючи на заборону з 1863 року, масово друковано й поширювано на Україні. А що справді поширювано ЇЇ масово, досить буде пригадати, що за 1874 — 76 роки розійшлося 81.000 примірників української популярної літератури. Але цього друкованого, легального, загально-освітнього слова було ще мало для народницької пропаганди; хоч і в ньому
наскрізь віяло селянським бажанням і терпінням (згадаймо хоч би „Народні оповідання“ М. Вовчка), хоч і в ньому у скритій формі йшла пропаганда здебільша старої козацької бувальщини, як ідеалу селянської вільности, в чому перше значення мали твори Шевченка тощо, ще треба було поширювати нелегальну літературу, де вже просто, без усяких прикривань, могли б виявитися всі тогочасні домагання селянського сектора нагромаджування. Її й складали наші народники, її й друкували за кордоном, головним чином, у Галичині, сотнями й тисячами перевозили через кордон, масами розкидаючи проміж селянства. Заснування „Громади“ за кордоном, між іншим, мало й це завдання, а саме — займатися друкуванням масової революційної літератури для революційної пропаганди, про що, безперечно, також були відомості в російського уряду. Тож не якась абстрактна ненависть до української літератури була лейтмотивом емського указу, а клясова суть взаємовідносин, що оформлялася під цю куль-туру, чи проти неї, та врешті, що український культурницький рух не якась там нещасна своєю долею „полтавська сирітка“, що її притискали тільки за те, що вона в українському одягу. Вся, бач, річ у тому, що в цеї нещасної „полтавської сирітки“, на її українській вишиваній сорочці навішано, ще й чимало, „червоної стрічки“ та що під цією „полтавською сорочкою“ ще й билося демократично-революційне серце, що в цій культурі українській були ще й елементи революційні, не тільки абстрактно-національні, що були то, головним чином, елементи клясової непримиренної боротьби народжуваної національно-української буржуазії з омолодженим реформою 1861 року російським та власним українським феодалізмом. Ідея українського автономізму оформляла ці елементи буржуазно-клясової боротьби в народницькій проблемі на Україні, але й українське друковане слово не меншу грало, як видно, ролю в цьому оформленні. І наколи Юзефович не помилявся, пишучи свій донос на „українофілів“, мовляв, що вони „рядом со своею пропагандою занялись еще особою мыслью: подорвать у малороссиан сочувствие к русскому государству, унижением и опозорением его истории“, то ще менше не могла помилятися вся реакційна на-гінка за українським друкованим словом, що служило мовним засобом у цій пропаганді.
А до цієї мети вони, — „українофіли“, — змагали на всіх, без виїмку, шляхах, не нехтуючи навіть використати до цього й російського мовного засобу. Доказом цього послужить, як казав Юзефович, „хорошеє орудие“ цієї пропаганди — історик Костомаров, „человек с несомненным талантом, но слабодушнейший и бесхарактернейший, чрезвычайно восприимчивый и страстно увлекающийся, которого можно направлять и вести куда угодно.--- Наколи українська пропаганда використувала для своєї мети навіть такі засоби, як історичні розвідки та романи російською мовою для української та російської інтелігенції, то, оскільки більш мусила вона використовувати для цього масову українську літературу, та ще й привозну нелегальну, призначену для селянства та взагалі для мас, літературу, що в ній цензорський оливець не мав змоги викреслювати „подозрительных выражений“. Вона ж для тієї мети й збиралася організувати закордонне революційне видавництво „Громада“, але для тієї самої мети намагалася використати всі легальні засоби, що були в її розпорядженні.
Вона й використувала їх на всі 100%, як використовувала всі можливі засоби зближення себе з тією селянською масою. Українське культурництво із своїми етнографічно-статистичими дослідами було тепер готовою й легальною формою для цього зближення, як в 60-их роках такою легальною формою були недільні школи, що на них уряд дав спершу своє благословення, споді-ваючися мати серед них осередки протипольської пропаганди. Народники розуміли вагу цієї легальної форми гаразд і тепер. Фелікс Волховський не випадково в 1867 році склав проекта використання українських етнографічно-культурницьких форм для революційної пропаганди. Але коли вже тоді не вдалося здійснити цього проекта, то тепер, з нагоди заснування київського відділу „Русского Географического Общества“, та ще й під покровом самого Юзефовича, цей проект мав усі дані на своє зреа-лізування. Ця реалізація пішла з того, що біля експедиції, що її доручило Чубинському Географічне Товариство, зразу й організувалася ціла група пропагандистів, що використовували її принагідно для власної мети. З тією експедицією небаром пішло й відкриття київського відділу Географічного Товариства.--- Таким чином, вже одна історія київського відділу Географічного Товариства досить показна для ілюстрації того, як народницькою пропагандою використовувано й легальні засоби для здійснення своєї мети. --- Такими „мерами“ по лінії ліквідації легального представництва народницької пропаганди й був наш емський акт.
Але так зване „украинофильство“ проявлялося не тільки серед народницької пропаганди, скерованої на селянську масу. Тогочасний щойно народжений робітничий рух на Україні з першими своїми проявами марксистської ідеології, хоч і в меньшій мірі, але все-таки й собі був не без впливів оцього „украино-фильства“, бо робітнича проблема, як і взагалі звязаний з нею марксизм, не менше цікавили декого із нащадків хлопоманів 60-их років, аніж селянська проблема.
Вже в кінці 50-их років серед київських студентських гуртків існував поруч „хлопоманів“ ще й гурток „космополітів", до якого, між іншим, належав і Драгоманов. Вже й тоді ідеологія національно-революційної проблеми на Україні виходила куди далі за межі українського націоналізму, навіть того, що його вбрано в привабливу свиту революційного слов’янофільства, і, не находячи для себе повного вирішення в селянському хлопоманстві, шукала ще стежок для свого майбутнього, шукала їх поруч селянської проблеми подекуди ще й в робітничому питанні.
Наприкінці 60-их років вона у цьому шуканні пішла ще далі. Серед київської молоді, що виховувалася біля старої „Громади“, вже в 1870 році існував був марксистський гурток під керуванням Миколи Зібера при участі Сергія Подолинського, що близько до нього стояли такі, як Ф. Волков, Олександр Русов, Михайло Драгоманов тощо. Гурток цей вивчав соціяльну й економічну науку Маркса та взагалі західньо-европейський со-ціялізм. Що правда, гурток цей не встиг вирости в марксівську школу ані організаційно оформитися. Після виїзду бо Зібера та Подолинського в 1871 році за кордон він розвалився, і, коли в 1873 році виросло питання про утворення української „соціалістичної“ партії, він не зміг ані ідеологічно, ані організаційно стати навіть зародком її, хоч ученика Зібера, С. Подолинського, треба вважати автором ідеї цієї української „соціалістичної“ партії, хоч членів цього першого на Україні марксистського гуртка вважати треба керуючим звеном у змаганнях за організацію тієї партії та взагалі в оформленні київської та одеської „Молодої Громади“ Київська бо та одеська „Молода Громада“, що заснувалися поруч старої „Громади“, хоч і не пішли у своїх теоретичних міркуваннях прямим шляхом революційного народництва, хоч і не пішли шляхом революційного марксизму, а блукали за драгоманівською теорією дрібнобуржуазного громадівського соціялізму, що в теорії однаково протиставив себе і революційному народництву, і марксизмові. Але чимало елементів марксизму все-таки подекуди залишилося в соціяльно-політичних міркуваннях цих нових організацій в основі все-таки народницького покрою. І коли більшість їхніх членів в кінці 1870-их років вважали себе в теорії скоріш здеклярованими драгоманівцями, аніж послідовниками Зібера й Подолинського, а декого з них наприкінці навіть важко було відрізнити од революціонерів-бунтарів, дехто з них все-таки й надалі залишився близьким до марксизму, хоч і працював передовиком у цих народницьких по суті організаціях. Дехто з членів цього гуртка, в першу чергу безпосередні учні Зібера й Подолинського, що були навіть у переписці з Марксом та Енгельсом1)» що писали навіть перші спроби взагалі в Росії марксівських праць — згадати, до речі, тут хоч би відомі праці Миколи Зібера та хоч би працю С. Подолинського „Ремесла й фабрики на Україні“, де викладено своєрідно, цебто на українському матеріялі, деякі основи першого тому „Капіталу“ К. Маркса — були навіть безпосередніми учасниками й організаторами робітничого руху в нас за 1870-тих років.
Таким чином, Марксове вчення про основи соціяльного укладу та про соціяльну революцію для молодих „громадян“ не було чужим, хоч здебільша вони являлися здеклярованими драго-манівцями. Воно й не могло бути чужим, раз між основоположниками ідей однієї й другої молодої „Громади“ були й такі, як М. Зібер та С. Подолинський. 1 вона, молода „Громада“, так київська, як і одеська, хоч навіть у своїй більшості подекуди протиставляла себе за Драгомановим цьому вченню, не могла, однак, минути його у своїй практиці, навіть у своєму ультра-народницькому крилі. Орган її „Громада“, що від 1878 р. виходив у Женеві, хоч у „Передньому слові“ й деклярував селянську справу на Україні, як головну* 2), але одночасно поруч ставив і робітниче питання, мовляв, „дійсного, настоящого со-ціялізму не може бути в тій громаді, в котрій ще не збудовано всього господарства на вільному наймиті-робітникові“, рішуче заперечував, що наша Україна — не одно, що мужики українські3), та ще й пригадував всім, що „вже давно пора змінити думку про те, що Росія — тільки край хліборобський“ та що вже давно пора „закинути й звичку звати народом тільки селян-хліборобів4).
Такі ж самі міркування йшли й проміж окремими членами київської та одеської молодої „Громади“, що їхнім органом і була женевська „Громада“ від 1878 року. На ці міркування ще до виходу „Громади“, крім посіву Марксового вчення, чималий вплив мав і „Вперед“, з яким дехто з української „Громади“ був у тісних взаєминах.
Але, як знаємо, так київська, як і одеська молода „Громада“ займалася не одними теоретичними міркуваннями в питаннях соціальної революції. Члени однієї й другої — це не менш відомо активні пропагандисти цієї справи. Дехто з їх, — я маю на увазі тут не тільки таких, як С. Подолинський, — чи не більшу покладали надію на робітничу пропаганду, аніж на селянську. Не випадково ж перша пропагандівська брошура С. Подолинського, написана 1875 р., стала для них азбукою тієї пропаганди.
А пропаганда справді велася під цими гаслами з боку членів молодої „Громади“ вельми інтенсивно й серед робітництва. В Києві одним із таких центрів робітничої пропаганди була ре-меснича школа на Поділлі, де працювали над вихованням про-пагандистів-робітників такі „громадяни“, як Лоначевський, Іви-чевич Іван, Ткаченко, Драгневич Іван. Один з членів „Громади“, студент Федір Винниченко, як доносив Веледницький, і собі стояв на чолі робітничого гуртка з десяти душ, що був його пропаґандівською школою і якого члени самі вели проміж робітниками Києва пропаганду. Такий же робітничий гурток-школу зорганізував і Ф. Волков. Таким же видним членом „Громади"’ в цьому напрямку був П. Лобанчук, слюсар на київському вокзалі, за словами Веледницького, один „из числа самых интеллигентных и развитых рабочих“, що віддавна займався робітничою проблемою й пропагандою, їздив навіть за кордон від „Громади“ за нелегальною літературою для робітників1). Такого ж типу пропагандистом серед київського робітництва був і Басов, автор плану організації серед робітників артільних майстерень та про-пагандівської робітничої школи. Його заходами, як згідно потверджується матеріялом, утворився навіть окремий комітет для організації тієї справи, у склад якого входили такі, як Бого-славський, Івичевич, Лобанчук, Зубржицький та цілий десяток інших видатних київських слюсарів, при чому було згідно погоджено проміж собою з інтелігентів навіть не пускати нікого до тієї організації* 2).
Пропаганда „громадян“ серед робітництва стільки була поширена, що, як кажуть матеріяли, в Києві взагалі не було вже в половині 70-их років ні одної фабрики, де б не було слідів пропаганди молодої „Громади“ і де б не було, якщо не її безпосередніх членів, то хоч би співчуваючих. Триступнева система організації молодої „Громади“, складена на лад „Громади“ 60-их років (цвітники — курінь — кіш), давала змогу без труднощів вести так широко розгалужену пропаганду серед київського робітництва.
Але й поза Києвом велася широка пропаганда проміж робітників, велася членами молодої „Громади“. Цукрові заводи Київщини в першу чергу являлися її пристановищем, особливо горо-дищенські заводи, де на чолі її, як інформував Куріцин, стояв один із акціонерів фірми Яхненко та Семиренко, Лев Семиренко, та його помічник інженер Виноградов3). Не менш широку пропаганду серед робітництва вела й одеська „Громада“, про Що свідчить хоч би й те, що до появи „Громади“ в Одесі фактично організованого робітничого руху не було. До 1874 року в Одесі, як нотує „Громада“, не було видно майже ніякого організованого руху проміж робітниками, якщо не рахувати сюди перших його зачатків в 1872 році, до речі, досить бурхливих, що проявилися були першим робітничим страйком весною 1878 р. Але вже в кінці 1874 р. робітничий рух в організаційно-програмовому напрямку сильно почав іти вгору: перебування С. Подо-линського та О. Терлецького в Одесі в осени 1874 р. з нагоди приїзду на Київський Археологічний з’їзд дало, безперечно, ініціативу До організації пропаганди цього руху. В кінці 1875 року, коли інтенсивно йшли приготовання до організації „Української Соціялістичної Партії“ з „Громадою“ на чолі, в Одесі було вже до 15 чисто робітничих гуртків, не включаючи сюди мішаних, що їх було біля ЗО, організованих почасти одеськими „громадянами“, почасти самими одеськими робітниками, почасти одеськими „інтелігентами“. На периферії Одеси було їх також біля десятка. Окрім того, і в інших містах так званої Новоросії були робітницькі гуртки, як каже дописувач „Громади“, засновані вже самостійно одеськими агітаторами-робітниками, а саме: в Миколаєві, в Херсоні, Катеринославі тощо1). „Южно-Росийский Союз Ра-бочих“ із Заславським на чолі довершив об’єднання цих гуртків у міцну федеративну організацію, довершив їх, на мою думку, безперечно, під впливом С. Подолинського, що працював тоді над організацією української соціялістичної партії.
Цей широкий робітничий рух на Україні з половини 70-их років, що йшов, безперечно, не без активної на той час участи в цьому напрямку одної й другої молодої „Громади“, зокрема під невсипущою працею керовничою С. Подолинського. не тільки впертого „впередчика“, як називає його М. Драгоманов* 2), але й одного з перших вістунів „інтернаціонального соціялізму“ не тільки на Україні, але й у Росії та невтомного агітатора за організацію робітничої соціялістичної партії на Україні, не міг не мати в собі подекуди й дещо з „українофільського“ характеру, як не могли його не мати ті, що цим рухом у той час ідеологічно керували.
Само собою розуміється, що це „українофільство“ було сильно „октройоване“: з одного боку, хоч би драгоманівським принципом: „космополітизм в ідеях, національність у ґрунті та формі“, з другого — спробами С. Подолинського „локалізування на Україні інтернаціонального соціалізму“. Але воно, „українофільство“, все-таки в тій чи іншій мірі в цьому русі було й неминуче мусило бути, оскільки в ньому були взагалі народницькі елементи. Не випадково ж федеративне об'єднання робітничих організацій в Одесі приймає й назву „Южно-Российский Союз Рабочих14 та ставить своєю метою „об’единение рабочих Южно-Российского края“. Правда, українофільської програми в цьому русі даремно прийшлось би шукати, оскільки цей рух поставив собі цілком нові завдання, цілком іншу мету, аніж ставило собі її тогочасне „українофільство“ властивої породи, але оскільки цей рух не виходив на перших порах цілком з-під впливів тогочасної пропаганди народницького соціялізму, то, безперечно, і одбивати мусив у собі ті чи інші симпатії до самої проблеми „українофільства“ та споріднюватися з ним при тогочасних спробах організації єдиного революційного фронту на грунті даної дійсности, ба навіть захоплюватися подекуди його політичними гаслами тощо.
Таким чином, „українофільство“, не тільки у його явно опортуністичній течії, для тогочасної російської реакції на Україні, безперечно, мусило являти собою далеко щось глибше й небезпечніше, аніж наче б то одна проблема українського друкованого слова та взагалі української культури. Пригадаймо собі тільки ще раз про те, яке значення з цього боку придавало „III Отделение“ в цьому русі „українофільству“. Причини будь-якого перебільшування в такій характеристиці тогочасного „українофільського“ руху, з одного боку, та з другого — будь-якого недоці-нування його елементів у всякому тогочасному революційному русі на Україні немає, раз усі джерела майже однаково про це говорять1). Воно ж, „українофільство“, вже в силу української дійсности неминуче мусило заповняти своїми гаслами в першу чергу всі тогочасні дрібнобуржуазні течії на Україні. Воно й заповняло ними в першу чергу народницькі течії, воно й прикривало подекуди ними окремі проблеми тогочасного робітничого руху, як довго останній ішов у нас і під народницькими гаслами, хоч би й скомпанованими, як казав Драгоманов, на лад за-хідньо-европейського соціялізму, - воно навіть давало організаційні форми для тих чи інших течій. Не випадково ж організаційна схема одеської робітничої федерації явилася не тільки здійсненням федеративного принципу Подолинського, алей назву взяла таку, що наявно говорила про своє ідеологічне походження з того самого джерела. А треба знати, що цей „Союз“ ще менше мав даних для своєї „українофільської“ основи в порів-нанні, приміром, з тогочасним київським робітничим рухом. Воно, „українофільство“, і входило в усі майже тогочасні не тільки революційні, але й взагалі поступові течії громадського руху на Україні, воно виявляло свою активність, як ніколи дотепер, в усіх майже проявах поступовости в тогочасному житті. Воно, врешті, із свого боку й використовувало настільки вперто всі засоби для зміцнення своєї гегемонії над усім тогочасним громадським рухом на Україні, що навіть такі офіційно-громадські акти, як київський перепис 1874 року, намагалося використати для своєї мети, а саме вчинити перепис офіційним підсумком національно-українського елементу в місті Києві 2). І це завдання взявся виконувати не хто инший, як перший марксист не тільки на Україні, але й у Росії, Микола Зібер, склавши з тією метою оперативний план перепису, проти якого не без причини зразу підняла кампанію в „Киевлянине“ реакційна частина київської інтелігенції з Юзефовичем на чолі.
Таким чином, реакція проти проблеми української культури оформлена не тільки актом 1876 року про заборону українського друкованого слова, але й про закриття „Киевского Телеграфа" та київського відділу „Юго-западного Отдела Императорского Русского Географического Общества“, куди дальше направляла свій удар, аніж його бачить акад. М. Грушевський. А почалася вона якраз кампанією на сторінках „Киевлянина“ в 1874 році проти названого перепису і не вгавала, доки добилася свого, не зважаючи на те, що, починаючи із Зібера, носії тогочасного активного „українофільства" намагалися на перших порах за всяку ціну зберегти всі легальні форми своєї революційної пропаганди. За випадами в „Киевлянине“ проти перепису пішов бо зараз же наступ самого Юзефовича. Вже 12 квітня 1875 року вмістив він, між іншим, в „Киевлянине“ формальне обвинувачення проти „українофільської“ пропаганди. Ось ця стаття, що її ради важливости вміщаю майже цілком.
--- Комісія жваво взялася за слідчу працю, притягаючи до цього весь підручний офіційний слідчий апарат. Збирано дбайливо в жандармських губернських відділах відомості про головних, на думку комісії, ідеологів „украиномании“ щодо їхньої сучасної діяльности. Зокрема зацікавилася комісія їхнім зв’язком із закордоном та впливами на інтелігенцію й селянство в прикордонній смузі. Не забуто також переглянути й минуле запідозрених в
»украинофильской пропаганде“, користуючися з жандармських архівів. Про деякі з цих довідок я вже згадував; зараз наведу текстуально ще одну довідку щодо В. Б. Антоновича. Вона вельми характерна не так як історична довідка щодо попередньої діяльности В. Б. Антоновича — з цього боку діяльність останнього до 1867 року ілюструється не цілком правдиво, — але як документ ставлення уряду навіть до таких, як В. Б. Антонович, автор „Отзыва из Киева“. Ось текст цієї довідки.
--- Який був кінцевий висновок комісії з цієї праці — ми вже знаємо. Знаємо також, як реагував на цей висновок „царь-осво-бодитель“ не тільки одним актом, підписаним в Емсі ЗО травня 1876 року, але й закриттям „Киевского Телеграфа“ та київського відділу „Русского Географического Общества“.
Таким чином, — і це безперечно, — самодержавно-реакційне реагування йшло, що очевидно тепер, не на одні прояви культурного відроджування України, а на основи, що ховалися за це культурне відроджування. Мовний елемент цього відроджування сам по собі, очевидно, не був причиною цього реагування і не міг бути, коли ще й зважити, що праці київського відділу „Русского Географического Общества“ навіть не спиралися на оцей мовний елемент, та що видаваний російською мовою „Киевский Телеграф“ також не можна було запідозрювати в культивуванні на своїх сторінках цих „національних святощів“. І Драгоманов цілком справедливо писав свого часу, що "„мова — не святощі, не пан людини, народу, а слуга його“* 2). І якраз через те, що ця мова, українська мова, була на той час слугою революційної пропаганди на Україні, і впали на неї такі заборони, як валуївська 1863 року та емська 1876 року.--- Для дослідника нашої революції 1917 року, безперечно, ця Ленінова формула з її конкретизацією має й матиме основне вихідне значення й для з’ясування й розв’язання оцього наче б то без краю заплутаного клубка суспільних рухів та їх напрямків, що спліталися у весняній революції 1917 р. Бо оскільки в цій революції розвивалася на той час загальна тенденція цих рухів та їхня історична логіка й послідовність в напрямку остаточної переваги над феодалізмом, остільки й проблема цеї остаточної перемоги в російській дійсності неминуче мусила шукати свого розв’язання в такому національному оформленні, як його й подає Ленін напередодні революції 1917 р., з тою тільки ріжницею, що в 1917 році в цій тенденції та її проблемі поруч виростало в силу історичної неминучости ще й інше питання; питання не тільки однієї буржуазної революції, але ще й соціялістичної, питання перемоги соціялізму над капіталізмом, яке, висовуючи на чоло тогочасного революційного руху пролетаріят, вручало остаточно завдання довершення буржуазної революції, в силу того ж історичного процесу, вже не в руки буржуазії, а в руки якраз цього пролетаріяту, та що висновком цеї комбінації історичної й сама перспектива тенденції розв’язання національної проблеми у свойому логічному висновку мусила в кінці взяти інший напрямок та інший зміст, аніж той, що вона його мала на початку тогочасного свого дієвого акту, коли ще влада була в руках буржуазії.
Не треба ж бо забувати, що Росія напередодні 1917 р. хоч і сиділа в порохнявій бочці феодальної конструкції, але жила готовим вже змістом новітнього капіталізму - імперіялізму, якого клясові суперечки видимо домагалися свого розв’язання й по лінії питомої собі проблеми соціялістичної революції, а не тільки в напрямку одного розірвання спорохнявілої бочки феодального укладу, та що на цю бочку перло з усією силою не тільки одне капіталістичне коріння, але й соціялістичне, в силу якраз оцього розвитку російського капіталізму до етапу імперіялізму. 1 коли в нас розлетілася оця спорохнявіла самодержавно - дворянська бочка, що нею влучно назвав Винниченко* 2) царську Росію, то розлетілася вона не тільки під напором одного капіталістичного коріння, але й не менше під натиском на старі прогнилі стінки молодого соціялістичного коріння, що проростало проміж капіталістичним та ставило вже свої вимоги не від сьогоднішнього 
дня. Досить вказати на революцію 1905 р., де оце молоде соція-лістичне коріння, викохане в робітничому рухові, явно вже ставило свої постуляти, змагаючися в той час з буржуазією спершу тільки за авторство й гегемонію буржуазної революції. А що так воно було, цього не заперечують навіть найбільш реакційні вороги робітничої проблеми в революції 1905 р.
Таким чином і поясняється оця переміна напрямку розв’язання національної проблеми по лінії змісту цеї проблеми, що довершувалася в нас діялектично на протязі 1917 року, з чим ніяк не хоче примиритися консолідуючий себе нині під прапором доморослого фашизму український націоналізм, що з невтомною впертістю намагається відстоювати на українському ґрунті історичну реальність однієї тільки проблеми, проблеми української національно - буржуазної революції та її абсолютний характер в подіях не тільки 1917 р., але й згодом, та й тепер відстоює її, навіть в сучасній нам радянській концепції пореволюційного будівництва соціялізму на Україні.
Нині, коли святкуємо десятиріччя нашої революції 1917 р. в її еволюції від лютневої провесни до жовтневого довершення, — а лютневу революцію не можна не вважати подекуди дієвим прологом нашого жовтня, оскільки й лютнева й жовтнева революція — це тільки два ріжні етапи, тобто початок та кінець єдиного процесу в його діялектичному розвиткові, — в ці дні не можна не простежити ще раз всенької проблеми тієї революції на Україні в першій її добі, зокрема в напрямку націонал-демо-кратичної революції, з яким вона спершу й вступила в нас на дієву арену історії. А простежити ще раз треба, треба не тільки тому, що український націоналізм в його сучасному фашистському оформленні настирливо шукає всіляких засобів одділити наш Жовтень на Україні від його прологу, як щось накинене зовні силоміць, та сам пролог обернути в самоціль українського буржуазного раціоналізму, — в цьому напрямку перечить йому сам факт існування УСРР та могутній розвиток її витворчих сил, зокрема культури, — не тому врешті, що з другого кінця конкурентом українського фашизму в напрямку оцінки нашого Жовтня та з неменш гарячими бажаннями його ліквідації виступає проти нас цей своєрідний „хліборобський* феодалізм, підкрашений козацьким середньовіччям, але акліматизований на капіталістичному ґрунті, а тому, щоб з ретроспективного місця оцінки минулого в проспекті майбутнього ще раз встановити картину оцього блискучого інтермеццо, що майнуло перед нами, як наймогутніший та останній епізод серед інших його предтеч, уступаючи діялектично місце іншим історичним фрагментам, шеренгованим історичною закономірністю в генезис нової ери суспільного життя не тільки в нас на Україні, але й всенького людства. Ще раз
нині простежити треба оцей безпосередній дієвий пролог нашого Жовтня в розрізі національної проблеми й не тому, що, з одного, боку, обидва наші вороги та конкуренти проміж собою нам грозять термідоріянством, а з другого, шукають порозуміння з польським карликовим бонапартизмом, то з німецьким імперіялізмом, — для нас, що реально будують нову Україну, Україну працівників, визволених від чужого й власного клясового гніту, ці погрози й шукання не страшні, — навіть не тому, щоб тих, що сьогодні ще вагаються, куди їм іти, чи на цей, чи на той бік революційного фронту, можна було переконати нашим словом — нам і цього не потрібно, саме бо життя приведе їх туди, куди привело вже більшість головних ватажків контрреволюційного табору та зневолило їх щиро - сердечно взятися до спільної роботи коло будування радянської України, а не гола словесна пропаганда, яку закидають більшовикам такі, як Д. Донцов, не від сьогодні, мовляв, ленінізм, це не програма марксизму в епоху імперіялізму, а філософія магії слова1), — а тому, щоб в дні нашого десятиріччя, з нагоди наших підсумків, наших досягнень нам самим ще раз критично поглянути на один із епізодів українського революційного шляху, ще раз розібратися в передумовах нашого будівництва і з такою ж самою рішучістю та непохитністю здійснювання історичних завдань нашого пролетаріяту, оформленого заповітом Леніна, продовжувати велику справу будування нового життя на однім із географічних секторів нашої планети.
Вихідним критерієм для цієї аналізи національно-демократичної революції на Україні 1917 р., безперечно, ще раз скажемо, мусить бути для нас оця клясична формула, що її дав нам Ленін для визначення основної лінії національних змагань з боку капіталізму. Але ця формула — це тільки клич до дього визначення в нашому випадку. Наше завдання знайти для цеї формули її конкретний зміст в українській дійсності, знайти конкретні дієві сили цього змісту, виявити його конкретну діалектику.
Що ж було змістом тієї націонал-демократичної революції на Україні 1917 р.? Які громадські сили були дієвими в цій революції та куди об'єктивно прямувала вона, не зважаючи на міркування тих чи інших дієвих груп в цій революції? Чи реальні були ті завдання в даний історичний момент і на майбутнє, що їх тогочасні дієві сили національної революції ставили не тільки як програму дня, але й намагалися дати їм абсолютний характер? Відкіля, врешті, вийшла та в чому знайшла свій вислів історична діялектика цих завдань в напрямку їх соціалістичного змісту й соціалістичної основи? Ось основні питання, що на їх нам треба ще раз дати відповідь у Великі Роковини початку революції 1917 року. 
Перше питання — воно й основне — це питання, що було змістом національно-демократичної революції на Україні 1917 року. Здавалося б, відповідь проста: змагання за економічно-політичну незалежність України, все одно чи в формах автономії, федерації, чи навіть абсолютної самостійносте Але така відповідь не дає нам змоги оцінити соціяльну природу цього змісту, бо, як знаємо, такі змагання ставила не тільки Центральна Рада в 1917 році, їх ставила й гетьманщина в 1918 р., що розігнала Центральну Раду німецькими багнетами в квітні 1918 р. Означити цей зміст просто дрібно - буржуазною програмою буде також не конкретним його визначенням, бо в цій програмі можуть бути найріжноманітніші варіяції від „соціялістичних“ до явно буржуазних, які до речі не завсігди навіть в умовах буржуазної проблеми революції бувають революційні. Сказати знов, що це була куркульська проблема, та й годі — також не буде точно, бо в такому випадкові виростає питання, де основа соціяльних розходжень проміж Центральною Радою та скоропадщиною. а такі розходження були, коли зважити, що обидві вперто боролися за цю українську самостійність не тільки з більшовизмом, але й проміж собою. Як пояснити тоді те, що куркуль зміг виступати сам проти себе одночасно в двох ріжних та ще й досі непримиренних між собою соціяльних таборах? Як пояснити, що той самий куркуль - глитай, що за часів Скоропадського провадив реакційну політику, чорносотенну політику — в добу Центральної Ради намагався „вмерти за демократію“, на усіх перехрестях присягався на „соціялізм“, на „соціялістичну“ програму? Чи випадково це було? А коли, немає сліпої випад-ковости в історичних проявах, то які причини були цьому явищу?
Значить, відповідь на питання, що було змістом національно-демократичної революції на Україні, все таки не легка, як здається, не зважаючи на те, що для неї маємо готову клясичну формулу Леніна.
Але доки розберемося в цьому питанні, розгляньмо раніш попередню історію проблеми національної революції на Україні. Вона бо, оця національна революція, вийшла з тієї попередньої історії з своєю програмою, з нею безпосередньо була зв’язана, в ній консолідувала свої дієві сили, що збиралися реалізувати її програму на провесні нашого Жовтня. II
II
Тенденція національного руху на Україні в напрямку економічного й політичного визволення розпеленованої нації не менше давня, аніж давній капіталізм на Україні. Ця тенденція з’явилася
вже тоді, коли складалися перші елементи цього капіталізму, а вкупі з цим і ембріональні початки цеї нації. Перші прояви народження цієї ідеї ми бачимо вже в початках так званого „відродження“ української культури кінця XVIII ст. Загальний сенс цього „відродження“ лежав у тому, що „для нової перемоги товарного виробництва треба завоювати буржуазією внутрішній ринок, треба державно зв’язати територію з населенням, що говорить тією самою мовою, усунути всякі перепони для розвитку цієї мови та забезпечити його в літературі. Мова бо це найважливіший засіб людських взаємин; однаковість мови та непорушний її розвиток — це одна із найважливіших вимог справді вільного та широкого питомого сучасному капіталізмові товарного обороту, вільного та широкого групування населення у всіх його окремих клясах, — вкінці вимога тісного зв’язку ринку з усяким та кожним хазяїном, покупцем та продавцем!“1) На Україні мав він ще ті свої особливості, що серед народженого тут товарообороту зразу конкурентами виступили проти себе дві капіталістичні сили, російська та українська, що з їх друга, нерівна в силі першій, надто ще й була сама кість од кости тієї маси, що її треба було для себе приєднати. Ембріо української нації, що вже тоді рік-річно в умовах гегемонії, ба й диктатури, російського торговельного капіталу на Україні втрачав у свойому складовому комплексі дворянські елементи, русифіковані на очах російським самодержавством та рецептом ще Петра І з 1820 р., і поставив перед собою як перше своє завдання викохати оцю народню мову в культурному вжитку, щоб захистити себе не тільки перед денаціоналізацією, але й перед конкуренцією вперто наступаючого „сусіда“ з півночі. Відтіля й родився Котляревський в літературі, аза ним вся нова доба „народности“ в українському письменстві, хоч не бракло вже й в той час другого основного постуляту в народженні нації — політичного постуляту в напрямку не тільки економічно й культурно, але й політично самовизначати себе, в напрямку удержавлення себе. Правда, і плани графа Капніста 1791 р., що їздив в делегатах до Прусії договорюватися з міністром Герцберґом в справі допомоги спробам українського самовизначення, і платонічні міркування „Малороссійского Общества“ з 1819 р. щодо цього самовизначення та врешті подекуди такі ж міркування славетних „мочеморд“ в 1840-х роках, були більше останніми відгуками феодального непримирення українського поміщика з втраченою феодальною автономністю, аніж фактичним виявленням змагань до буржуазної самостійности, але все таки а них були подекуди елементи й цього буржуазного виявлення, були остільки, оскільки вони з’являлися не тільки в часи народження капіталізму на Україні, що зневолював солідаризуватися з національно - культурним оформленням цього відродження, змушував їх навіть бути його меценатами, але й в час закордонних, зокрема наполеонівських комбінацій, що намагалися використати ідею автономности України для своїх політичних планів супроти Росії.
Але першу справжню, повну і закінчену на той час програму національного руху після неясних фрагментів в „Товаристві об’єднаних слов’ян“ 1820-х років та в програмі „Конарщини“ 1830-х років бачимо аж в 1840-х роках, в організації „Кирило-Методіїв-ського Брацтва“, що його лідерів, зокрема Костомарова, цілком справедливо вважає й до сьогодні український націоналізм своїми батьками, а політичне credo Брацтва, виложене в „Книзі Битія“ своїм політичним євангелієм, при чому це споріднення вросло так глибоко в систему громадської думки української, що навіть ті з лідерів сучасного українського націоналізму, що вже виразно перейшли на радянський бік, все таки не можуть ліквідувати цього ідеологічного споріднення, і як раніш вони вважали таких, як Костомаров, батьками ідеї буржуазної України, так нині вважають їх батьками й Нової України, Радянської України1). Програма „Кирило-Методіївського Брацтва“ — це перша конкретизована політична програма революційного націоналізму українського. Це була перша програма, що цілком одмежувала себе од ідеї феодальної автономности й хоча заховала себе за улюблену козако-фільську орієнтацію, хоча протиставити себе намагалася західньо-европейському капіталізмові та його матеріялістичному на перших порах світоглядові, все таки своєю ідеєю, повною демократизму в суспільному укладі та федералізму визволених націй в політичних державно-республіканських об’єднаннях, виразно накреслила ідеологічні шляхи новітньої громадської думки на Україні, буржуазної думкі^ Це була перша національна програма, що в боротьбі з реакцією російського самодержавства й поступом російського капіталу шукала свого опертя на широких масах, закованих дотепер у феодальні кайдани московської конструкції, шукала його в першу чергу в селянських масах, найбільш національно непримиренних опонентів проти тогочасного російського феодалізму в економіці й політиці, а через це вона й прикривала свою буржуазну природу утопійно-колективістичними мріями християнського егалітаризму.
Воно й не дивно.
Інші бо соціяльні групи українського національного комплексу зв’язані з національним капіталом — а такими було в першу чергу
українське дворянство, — відходили нестримно в бік російсько-дворянського самодержавства, відходили від національної ідеї, що не могла примиритися з природою їхнього феодального походження й феодального виховання та, посягаючи в соціяльно-еконо-мічні основи, домагалася ще й ліквідування усієї феодальної структури для прочищення шляху народжуваній нації. Зв’язані з інтересами російського торговельного капіталу, з російською феодальною системою експлуатації, вони — українські дворяни — не могли стати речниками українського національного руху, що силою своєї природи мусив бути буржуазним. Власної ж української буржуазії на Україні майже не було, вона була російська, а коли й була, то вона не менше була зв’язана через дворянський протекціонізм з російським торговельним капіталом та самодержавии, аніж зв’язана була з ним послушна цьому самодержав’ю російська буржуазія.
Залишалося ще, таким чином, на очах русифіковане оцим російським торговельним капіталом та його аґентом-самодержав’ям дрібне українське міщанство, що за малими виїмками не виходило поза межі ремесла й дрібної торговлі, залишалася ще українська інтелігенція, оцей новотвір розпеленованого капіталізму, та врешті селянська маса, на половину скована кріпацтвом. От на ці суспільні шари й сперся український націоналізм, як на єдиних реально своїх складових елементах, сперся в першу чергу на інтелігенцію, що душилася під самодержавним чоботом жандармського підковання та виглядала політичної волі, та на селянство* що з усією силою перло на шлях самовизначення власного господарства й власної праці, сперся обидвома ногами, черпаючи принагідно повними пригорщами з покинутого українським дворянством джерела українського автономізму здорові лишки міщанської ідеології та сквапливо переливаючи їх на землю, розорану могутньою вже на ті часи капіталізацією парцельного господарства, прочищену сприятливою в той час конкуренцією дрібного крамового вирібника в городі з великим, якщо не захожим* то денаціоналізованим підприємцем.
Придушена жандармським чоботом програма українського націоналізму в 1850-х роках знов виростає буйною квіткою; виростає, з одного боку,- на фоні селянських заколотів, зокрема київської козаччини 1855 року, з другого, не без впливів політичних комбінацій німецького капіталу в час кримської війни, зокрема не без впливів далекосяжних планів Бетмана-Гольвеґа того часу щодо української іриденти. В 1850 році, в зв’язку з підгото-вленням польського повстання, ця ідея більш літературного дотепер, аніж дієвого характеру, береться за спроби організації бойової сили, за справу соціяльно-економічної та політичної емансипації оцього дрібного крамового виробника з міста й села,
перш за все з села, що 1855 р. розвинув таку організаційно-революційну спромогу. Цю емансипацію оформляє вона вже не під абстрактною формулою слов’янської федерації, як у 1840-х роках, а під конкретним гаслом україно-польської спілки, що її пропаґандувала в 1830-х роках Конарщина. Київський Центральний Революційний Комітет з В. Б Антоновичем у свойому складі, у спілці з польськими інсургентами, за благословенням Бакуніна, Герцена, Чернишевського, оформляє цю організацію, що мережею „громад“ розкидається по всій Україні так лівобережній, як і правобережній.
Але реформа 1861 р. своїм безпримірним в тактиці маневром розколювання революційного фронту заморозила цю організацію напередодні її дієвого виступу, розбила на шматки не тільки її сподівані сили, але й саму провідну її верхівку. Український бо націоналізм, приголублений земельною реформою та конституційними обіцянками „царя освободителя“, зупинився нараз на роздоріжжі перед дилемою, що робити йому: чи каятися та повернутися назад до свого вікового ворога, що надягнув маску мачушиної доброзичливости, чи йти далі за кокетливим польським женихом, що вже надягав з поспіхом на себе шляхецький контуш замість вчорашньої мужицької свити. Тут і був початок цього замороження, що затягнувся до 1870 р. Кінець-кінцем український націоналізм зважився на перше: тоді, коли дехто з непримиренних до самодержавства його носіїв, як Потебня, зважився йти до кінця по революційній стежці, писав до війська лроклямації, засновував військові комітети революційні, клав деколи й основи російському рухові, оформленому „Землею й Волею“, та гинув опісля якщо не на бойовому фронті, то в далекім холоднім Сибіру, він — український націоналізм — у своїй більшості писав в той саме час свій знаменитий .Отзыв из Киева“, в якому пером В. Б. Антоновича й других зрікався дотеперішніх своїх соціяльно-політичних міркувань, називаючи їх „или пустой мечтой или тщетной, ни к чему не ведущей фразировкой“1).
III
„Отзывом из Киева“ закінчився перший етап розпеленаного українського націоналізму. Вже в цьому етапі, що ґрунтувався на загальних основах боротьби дрібнобуржуазної нації за своє самовизначення в загальній проблемі буржуазної революції в Росії, український націоналізм виступив під прапором широкої буржуазної демократії, що маяв над всякою проблемою буржуазної революції, та тим більше рельєфно й радикально мусив він
маяти в нашом випадкові, коли соціяльні елементи його основи самі були, з своєї дрібнобуржуазної природи, носіями цього радикалізму й демократизму. Маневр з реформою 1861 р. вчинив, однак, розкол в цих складових елементах його соціяльної основи, як вчинив розкол і серед ідеологів цього націоналізму. Система градацій, проведена реформою. 1861 р., розколола весь дотеперішній актив його основи на дві частини: на напівфеодальну, опортуністично-глитайську, приголублену щей обіцянками політичних — конституційних реформ, та радикально-буржуазну,, ще більш тепер опозиційну проти цього самодержавства. Селянські заколоти 1861 — 1863 років виразно виявили вже в той час це розділення. Тепер глитай, сам феодальної природи, не ліквідованої реформою, недавній ватажок в боротьбі селянства з феодальним поміщиком, нині емансипований од його зверхности, сам став коадьютором цього поміщика в спільній боротьбі за феодальне status quo, залишене реформою 1861 р. Він хоча й не покидав давніх своїх автономницьких мрій, але вважав, що доцільніше заховати їх покищо на деякий час під культурництво, декляроване 1862 р., щоб даремно не дратувати свого новохрещеного опікуна, що його допомоги врешті він сам вимагав проти настирливої селянської маси, на яку він тепер напосідався вкупі з поміщиком з його новою системою експлуатації, що складалася на шляху вростання феодалізму в капіталізм на пруський зразок1). В протилежному таборі залишився вічно голодний на землю малоземельник-заро-бітчанин та забагливий на поміщицьку землю середняк, один і другий вкорочений реформою 1861 р. до голодного наділу, навантажений непосильними викупними операціями, відробітками й податками, що для себе поставив тепер завдання за всяку ціну добитися перерозподілу землі взагалі та організації на ній — громадській землі — на лад фермерських орендних підприємств дрібних незалежних господарств шляхом переділу — ідея, за яку брав він в 1855 та 1861 — 1863 роках, міцно засіла йому тепер в голову, й він під цю ідею компонував тепер всю систему свого соціяльно-економічного й політичного світогляду, що його Ленін справедливо назвав змаганням за буржуазну революцію по шляху американського зразка* 2).
Розколена 1861 р. на двоє проблемою — чи буржуазна революція в аграрному питанні до кінця на американський зразок, чи буржуазна еволюція на пруську манеру, основа українського націоналізму, безперечно, й дала тепер початок в пореформову добу двом шляхам українського націоналізму й двом системам його світогляду серед носіїв цього націоналізму — української інтелігенції.
До реформи вся вона йшла одним спільним шляхом, оскільки треба було ліквідувати феодальні порядки, що гальмували розвиток економічних основ української нації. Але цей єдиний наче б то шлях мав вже тоді тільки спільну мету, бо щодо засобів здійснення тієї мети вже до реформи були серед речників української національної справи, ріжні міркування, що в основному розходилися у своїй тактиці в той чи інший бік перед дилемою „реформа чи революція“ як це її формулював проф. Павлов у своїй останній лекції в київському університеті 1858 р. Ми знаємо, приміром, що в Кирило-Методіївців вже стояла ця дилема, і що серед них не менше було прихильників реформізму (Костомаров), аніж революціонізму (Шевченко). „Крестьянское дело поставило нашу историю так, что ей два исхода: реформа или революция“1) — ось зміст цієї дилеми, що вже тоді стояла перед носіями революційної думки на Україні, не вносячи покищо при спільних змаганнях емансипації всенької селянської маси дифе-ренціяції в практичному розв’язанні цеї дилеми. Тепер, коли самодержавний феодалізм, зневолений загрозою цеї дилеми, погодився випередити її вирішення знизу реформою згори, та ще й такою, що довершувала компроміс проміж феодалізмом та капіталізмом, ця диференціяція неминуче мусила стати програмовою дилемою в дальшому напрямку капіталістичного розвитку на Україні.
І революційна українська думка розкололася тепер на цій програмовій дилемі, розкололася на опортуністів з правого крила і радикалів з лівого крила, що з них перші репрезентували собою заможницькі шари сільського населення феодальної породи, погоджені реформою 1861 р. з їх ворогом-поміщиком, а другі — буржуазні його елементи та всю іншу масу населення, придушену не менш кріпацьких часів модерним феодалізмом. Клясова диференціяція й клясова боротьба переформової доби серед самої селянської маси підготувала цю ідеологічну диференціяцію та зневолила її тепер іти вже окремими шляхами, жити окремими програмами, організуватися в окремих ідеологічних 'колективах, хоча одні й другі не переставали далі і щораз дужче зв’язувати себе з ідеєю українського націоналізму, з ідеєю українського самовизначення, оскільки серед росту капіталізму в його феодальному окруженці російської дійсности економічно-соціяльні суперечності щораз більше загострювали клясові суперечності проміж російським та помосковленим поміщиком і його українським конкурентом — дрібним сільським вирібником та підприємцем — і цим самим порушали навіть тимчасовий договір проміж цим поміщиком та українським глитаєм.
Ось через що в 1870-х роках знов бурхливо виступив на дієву арену український націоналізм з своєю оновленою програмою свого самовизначення. Ось через що цей український націоналізм в новому свойому виступі пішов вже двома окремими шляхами, в двох окремих організаційно-програмових оформленнях. Київська „Стара Громада“ з В. Б. Антоновичем напереді та „Молоді Громади“, київська та одеська, з Драгомановим на чолі й були оцими оформленнями подвоєного українського націоналізму 1870-х років, захованого тепер на лівому свойому крилі вже не під гаслом скомпромітованого слов’янофільства, а модерного народництва, підкрашеного й інтернаціональною кокардою. Дрібнобуржуазний міжнародній федералізм Драгоманова конкретизував його на лівому крилі під політичною підлевою. Глитайський дрібновласницький опортунізм конституціоналізму російського інтерпретував його на правому крилі під культурницькою приправою, вкупі сходячись під спільною метою національного самовизначення.
Одна й друга програма були буржуазними програмами, але перший з своїм гаслом мужицького соціялізму з робітничим придатком змагав радикальними кроками по американському зразкові до утворення на прочищеному націоналізацією землі суто буржуазних підприємств, що забезпечувало повну побіду національного українського капіталу над феодалізмом шляхом експро-пріяції поміщика, другий дриботів на місці серед свого культурницького опортунізму, покладаючи всю надію на еволюцію свого мужика до перемоги над чужим поміщиком, зідхав нишком і собі за проблемою вивласнення цього поміщика, але ступневого вивласнення шляхом кооперування в нерівній боротьбі, хоч і не заперечував подекуди насильним заходам, коли розшифровано його культурництво жандармським шпиком та остаточно ліквідовано емським актом 1876 р., та коли одночасно війна 1877 р. стільки посіяла в його серці надій на можливість недалеченького політичного самовизначення1).
Всеможна на той час феодальна реакція вкупі з великою буржуазією, купленою ціною протекціонізму, здушила, як знаємо, народницьку проблему буржуазної революції в Росії. Вкупі з придушенням народницького руху, було придушене й українське революційне народництво — новітня, пореформова формула українського націоналізму на лівому його крилі, зневолено замовкнути й праве його крилр, заховане під „аполітичне“ культурництво. Душливе status quo феодальної системи експлуатації, хоч і без легалізованих кріпацьких форм лягло згори на процес капіталізації знизу, а вкупі з цим прилягло усім своїм тягарем і саму ідею національного самовизначення, що росла на цій капіталізації знизу.
Носії цеї ідеї, якщо не пропали в Сибіру, бралися серед одчаю, за прикладом Желябова та інших, за політичний терор, щоб збутися хоч політичної феодальної диктатури, а тим самим одходили од виконування безпосередніх завдань українського націоналізму в ім’я загальноросійських завдань1).
Інші знов, що після практики 1870-х років, переконавшись про безнадійність політичної боротьби в Росії взагалі, не тільки за національну справу, повертали або до старих своїх гасел культурництва, або займалися літературною пропагандою конституціоналізму в Росії, як це сталося з Драгомановим. Український націоналізм після бурхливого свого виявлення 1870-х років затихав на лівому свойому крилі на цілих майже двадцять років, не зважаючи на те, що вкінці 1880-х років Німеччина заходами Бісмарка пробувала провокувати його на нове виявлення себе,1 2) він затихав, раз затихала на якийсь час революційна активність його мас, на які він спирався, раз сильно порідшали лави його ідеологічних речників серед скаженого наступу реакційної вакханалії російського націоналізму. 1 тільки в культурницькій праці, зокрема в художній літературі, все ‘ще продовжали йти сильні його відгуки, пропагандуючи в побутових ескизах і драматичних сюжетах за старими ідеалами народницького світогляду свої кля-сові міркування й сподівання.
Але цілком затихнути український націоналізм не міг, як не могла затихнути проблема буржуазної революції в Росії й на Україні. Правда, власної української буржуазії не було й тепер у нас, щоб бути гегемоном цієї революційної ідеї, як не було її й раніш, навіть українське міщанство, що на його так ще недавно спирався почасти український націоналізм, потонуло тепер в загальній русифікаторській системі. Інтелігенція на Україні також нестримно русифікувалася. Здавалося, що український націоналізм раз на все втратив свою реальність історичну, тим більше, що на ґрунті розбуялого з кінцем XIX ст. промислового капіталізму виростав пролетаріят, що національне питання на Україні збирався розв’язувати вже не в напрямку буржуазного змісту, не в напрямку програми буржуазного націоналізму, хоча й ставив проблему національного самовизначення3). Тимчасом в 1890-х р. він — український націоналізм — знов став оживати, знов почав розвивати свою опозиційну активність до російського націоналізму, що ховався все ще за плечі чорносотенної реакції російського феодального самодержавства.
Що ж було причиною оцього явища? Перше те, що Росія, а з нею й Україна, все ще продовжувала жити старим феодальним порядком, хоч і на шляху бурхливого розвитку капіталізму від кінця 1880-х років. Серед оцього феодального порядку на ґрунті капіталізму, таким чином, тепер ще сильніше, аніж раніш, мусила виростати проблема буржуазної революції для прочищення шляху для капіталізму. Друге те, що серед оцього капіталістичного розвитку ще гостріш мусила вирости суперечність проміж українським селянством та російським і зрусифікованим поміщицтвом із-за феодальних лятифундій та із-за феодальної системи експлуатації. Український селянин за час XIX ст. виділив з-поміж себе не тільки глитая феодального типу, але й дрібного буржуа, що за той час навчився бути своєрідним фермером на орендованій в збанкротованого кризою поміщика землі. А тимчасом цей поміщик вже в 1890-х р., дякуючи сприятливій коньюнктурі, починав знов братися сам за господарство, припиняти оренду, капіталістичну й споживчу, на шо лакомий, а за ним і голодний на землю мужик знов відповів гаслом „чорного переділу“, „всім по сім“ в „слушний час“. На цьому ґрунті й виріс знов український націоналізм, що за відсутности інших клясових шарів в своїй основі виключно тепер сперся через свою інтелігенцію на цю дволику українську селянську масу. І хоч готової власної буржуазії в його гегемоном не було, зате були речники тієї буржуазії, була й вона сама в потенції, бо для неї було не тільки готове місце серед селянських мас, але й оці ембріональні у своїй якості, зате багаті на кількість, готові елементи, що виростали на оренді поміщицької, ба й мужицької землі. Отож вони, ці елементи буржуазного фермера, в першу чергу й стали тепер носіями українського самовизначення. ставав ним подекуди знов і український глитай феодальної породи, шукаючи для себе вкупі з усією голодною на землю селянською масою експансії у вивласненні поміщицької лятифундії, за якої плечима він вбивався дотепер в пір’я.
Аграрна справа — оця „важнейшая економическая основа нашей революции“, як писав Ленін 1907 р.*) вона й тепер стала основною віссю, біля якої й загострився знов серед‘феодального окружения український націоналізм напередодні свого виступу в революції 1905 р. А що так воно було, хай ще скаже нам про це сам новітній батько українського націоналізму, М. Грушевський. „Може здатися парадоксальним, переборщеним, — писав він 1906 року, — коли з усього, що принесла з собою нинішня хвиля в Росії, увесь визвольний рух її, революція останнього року, боротьба з правительством і розвій політичної гадки в суспільності, назвемо аграрну справу в її нинішній поставі. І ніхто не заінтересований в її реалізації так, як народність українська“. До мотивів бо загально демократичного характеру, — аргументує далі свою думку М. Грушевський, — тут з незвичайною силою прилучається мотив національний. „Український елемент на наших землях представляється перед усім і майже виключно селянством. Натомість велика власність спочиває в руках або тих, що зрадили свій народ, свою національність, свою культуру й пішли в службу чужому ворожому правительству, пристали до табору чужих насильників, завойовників, гнітителів, або в руках цих самих чужих насильників і гнітителів, репрезентантів, агентів і слуг чужого режиму. Велике землеволодіння на Україні чи репрезентанти його, загалом беручи, — елемент нам чужий, ворожий, чужородний, антинаціональний. В нім можуть бути одиниці, неповинні в антинародній політиці, навіть симпатичні нам, але у великім огні суспільних і національних переворотів з сухим деревом горить і мокре. Тож, загалом беручи, розв’язання аграрної справи у вказанім вище напрямі (тобто у вивласненні поміщиків — М. Я ) віддасть українському народові — нації забране, заграбоване від нього, отже, буде тим вигладжена до певної міри одна з історичних кривд, задана йому, і буде сповнений акт історичної справедливости супроти нього“ 1).
Організаційно й програмово виступив на нову дієву арену український націоналізм вже в 1890-х роках. Боротьба його з російським „гнітителем, насильником“, „агентом чужого режиму“ почалася в двох напрямках: в ідеологічно-історичному й соціяль-но-політичному. Не досить бо було змагатися за свою програму економічного й політичного самовизначення, ще треба було раніш оправдати це самовизначення історичною наукою. Російський бо „насильник“ категорично одмовляв йому права не тільки на політичне самовизначення, але й взагалі заперечував його національно-культурну та етнографічну окремішність від свого коріння, заперечував зокрема вперто після 1863 р. Змагання за це визначення історичного права на самовизначення української на-ціональности в націю велося, як знаємо, не од сьогоднішнього дня. Зокрема активно воно йшло в 1850-х роках, згодом в 1870-х роках по лінії культурницько-етнографічної програми, що її склав своїми працями Костомаров, автор федералістичної теорії в російсько-українській історії* 2), протиставляючи принагідно історичний демократизм української народности самодержавницькій природі російської народности навіть в художніх творах3). Тепер це змагання взявся виконувати ідеологічний нащадок і ученик М. Костомарова в історії, виконавець заповіту М. Драгоманова в політиці, Мих. Грушевський, рекомендований Антоновичем в 1890-х роках на катедру української історії у Львові. Програму цього змагання виголосив проф. Грушевський частиною вже у „Вступному викладі з історії Руси“ 1894 р., але викінчення її подав аж 1904 р. в статті „Звичайна схема „рускої“ історії й справа раціонального укладу східнього слов’янства“1)- Програма ця, аргументована в монументальних працях М. Грушевського над історією України, йшла далі від федералістичної концепції М. Костомарова, вона бо тепер цілком відокремлювала минуле України від Московщини та виразно орієнтувала це минуле на захід. Спільний корінь України з Московщиною безпощадно заперечувався тепер в генетичнім процесі Київської Руси в ім’я українського сепаратизму, хоча й маскованого все ще старим федералізмом. „Ми знаємо, писав М. Грушевський, що Київська держава, право, культура були утвором одної народности, українсько-руської, Володимиро-московська — другої, великоруської. Київський період перейшов не у володимиро - московський, а в галицько-волинський ХНІ в., потім литовсько-польський XIV — XVI в. Володимиро-московська держава не була ані спадкоємницею, ані наступницею Київської, вона виросла на своїм корені...1 2).
Але одночасно ця історична наука, що мала завдання з минулого вивести право української нації на її самостійність, виконувала його ще й по лінії визначення змісту тієї самостійности на історичному минулому, в чому продовжувалася цілком послідовно ініціятива Костомарова в зв’язку із завданнями дня. Героїчна боротьба українського козацтва за цю самостійність стала центром уваги наукового досліду не випадково. Визначення цього змісту з виразно політичними завданнями вчинив Мих. Грушевський вже 1891 р. в праці „Громадський рух на Україні XIII в.“3). Куди прямував цей зміст, про це хай скаже нам невеличка новорічна стаття М. Грушевського „Дорогою віків“, написана на 1906 рік. Ось важливіші уривки з неї:
„Уже в перших віках історичного життя нашого народу громадянство дбає про те, щоб поставити діяльність правительства і його агентів під свій догляд та суверенну власть, і добивається признання від правительства цих справ (віча і їх відносини до князів).
З упадком старого державного ладу і княжної верстви, що репрезентувала собою національне життя, верстви української
людности єднаються для боротьби спільними силами за національні інтереси проти ворожої їм правительственної системи (в XVI віці). Проти суспільної єрархії, клясових і політичних привілеїв ставиться організація, оперта на вільних союзах людей ріжних верств, підноситься виборність і рівність, свобода гадки і громадського контролю.
Виломившися з рам ворожого державного устрою, провідники української інтелігенції ставлять собі завдання — утворити конституційну українську державу в федеративному зв'язку з іншими сусідніми державами (Гадяцький трактат і пізніші постуляти). В цім напрямі невпинно працює політична мисль України, розширюючи поняття автономности, вироблюючи і уліпшуючи форми народнього заступництва, ставлячи поправки в інтересах народ-ніх мас та висуваючи наперед охорону інтересів робочих верств.
Правительственні репресії й систематична деморалізація українського громадянства державними органами спиняють вкінці розвиток політичної мислі. Але вона, українська інтелігенція, яку формує XIX вік на місце старої, з особливою любов’ю розвиває ідеї охорони інтересів робочого народу, його визволення від кріпацьких і всяких інших пут і культурного та економічного піднесення.
Ідеї автономії і федерації відживають на ширших основах і єднаються з протестом проти всякого політичного, класового чи релігійного гніту, з жаданнями повної свободи совісти, мислі і друкованого слова (постуляти Кирило-Мефодіївців).
Обминаючи збочення і перешкоди, бачимо ту лінію, що з-перед сотень літ доводить нас до того моменту, на котрім стоїмо. Відкидаючи форми пережиті або хибні, дістаємо наші „історичні основи“, зазначені змаганнями кращих людей України. По уторованій ними дорозі збирається тепер, коли падають вікові запори, Україна в свій похід до кращої долі. 1 свідомість мно-говікової роботи мислі й енергії її поколінь над розв’язанням політичних, суспільно-економічних і культурних проблем нехай окрилює її енергію в змаганнях до свого оновлення, до поступу, свободи і справедливости на тлі всестороннього розвитку народніх сил“*).
Таким чином, підготовлялося „наукове“ обґрунтування політичних дезидератів народженої нації.
Але поруч з цим „науковим“ обґрунтуванням ідеї незалежної української державности соборної української нації, що їй вже у 1883 р. навіть Іван Франко писав свій гімн „Розвивайся, ой, ти, старий дубе“, йшли на грунті мобілізації громадської думки й нові спроби політичної організації тієї думки для тієї ж самої
справи. При кінці 1890-х років, поруч із заснуванням 1899 р. національно-демократичної партії в Галичині, на подніпровській Україні йдуть заходи біля заснування „Української національної партії“. В 1900 році сколихнене „мертвой зыбью“ націоналістичних бажань та мрій українофільство оформляється організаційно під назвою „Революційна Українська Партія“. Вже в програмі „Української національної партії“ підкреслюється все те, що було до тепер підсумком змагань української нації за своє самовизначення: конституційний федералізм, що розуміється все ще в Ко-стомаровській концепції, і соціяльний демократизм, „в якому нё-має місця ні панові, ні мужикові, а є місце ціловкраїнській національній родині“, і, врешті, народницького походження егалітаризм, „зважаючи на те, що страна наша єсть власне страна мужицька" г). В програмі ж РУП’а поширяються ці підсумки брошуркою Міхневського „Самостійна Україна“ з 1900 р. до деклярування навіть не російсько-українського федералізму, а явного українського сепаратизму, компонованого ^а федеральних основах внутрішнього укладу Соборної України від Сяну по Кубань, як це вже було декляровано в програмі національно-демократичної партії в Галичині, де говорилося, що „ми, галицькі русини, часть українсько-руського народу, що мав колись самостійність державну... та ніколи не зрікся й не зрікається прав самостійного народу, заявляємо, що нашою метою є дійти до того, щоб цілий українсько-руський нарід здобув собі культурну, економічну і політичну самостійність та з’єднався в однопільний національний організм“* 2).
Грізні селянські заколоти 1902 р. на Полтавщині поруч з великим аграрним страйком в Галичині, навислі хмари революції 1905 р., а далі й сама революція в Росії — все це ще більш сколихнуло початкове хвилювання політичного українства, ще сильніш штовхнуло до підведення підсумків дотеперішніх своїх прагнень та зневолило ясніш конкретизувати ті прагнення, заховані дотепер за загальні мрії, хоч і залишило його й надалі йти „мертвой зыбью" серед загально-революційного шторму в Росії. Клясове усвідомлення все ще опеленаної української буржуазії росте тепер з дня на день, і серед цього освідомлювання йде щораз сильніше одмежовування себе од таких течій та напрямків, навіть домашнього походження, що могли б заморозити молоді бруньки клясових інтересів тієї все ще спеленаної буржуазії. Це й виявилося вже 1902 р. у відході з РУП’а елементів цеї буржуазії, що заснувала окрему, виразно націоналістичну буржуазну організацію „Українську Народню Партію“ з власним органом „Самостійна Україна“!), партію, про яку навіть С. Єфремов писав, що вона „стала рішуче на грунт найкрайнішого, можна сказати, цілком одвертого шовінізму“1 2). В той саме час оформилася й „Українська Демократична Партія“ з програмою близькою до російських „освобожденців“, згодом ще одна партія „Українська Радикальна Партія“ з Грінченком на чолі, що 1905 р. об’єдналася з „Українською Демократичною Партією“ в одну „Українську Радикально-Демократичну Партію“.
Що було програмою цього розбурханого націоналізму, що збирався захопити собою навіть праву течію української соціял-демократії, організованої з лівого крила РУП’а в УСДРП та її ідеологів зразка М. Порша, течію ще й кволо зв'язану з робітничою клясою на Україні? Це була давня селянська проблема буржуазної революції в українському хліборобському виробництві під гаслом економічного й політичного сепаратизму цього виробництва від феодальної Росії й її феодальних грабіжників. Чужий промисловий капіталізм на Україні на той час його менше турбував при свойому здебільша закордонному походженні, хоч і про його йшли націоналізаційні міркування; він бо не одділяв вже тоді себе таким проваллям від шляху організацій національно-української буржуазії — очевидно, в суб’єктивному розумінні цієї буржуазії, і при сприятливих умовах ліквідації гегемонії російського торговельного капіталу на т'ой час навіть обіцяв дати їй належне поруч себе місце, — але оцей зненавиджений торговельний капітал російський та свій доморослий, але обрусілий, ось основний ворог українського буржуазного новородка, що скрізь поклав гаті й тами поперек національного капіталістичного потічка; на його через те й скерувалася в першу чергу вся непримиренність українського націоналізму з категоричною вимогою цілковитої його ліквідації. Навіть український адепт цього торговельного капіталу, подратований до живого на внутрішньому й зовнішньому ринкові монополістичними тенденціями свого ме-цената-поміщика — український глитай і той собі став в опозицію до вчорашнього свого опікуна і вкупі з загальною селянською масою за її спиною лакомо й собі простягав руки на панський маєток. Все це найлегше вкладалося в ідею сепаратизму від цього переможного чужого торговельного капіталу й його організаційних політичних форм, чужих інтересам українського селянства, бо ця ідея давала найпростішу формулу для реалізації вікових мрій та прагнень оцього селянства, підсилених тепер процесом капіталізації. Самостійність політична стала через те синонімом самостійности економічної дрібного селянського виробника і навпаки. Зливаючися в єдиній ідеї національної аграрної буржуазної революції, український націоналізм у змаганнях самовизначення дрібного національного капіталу оформив собою й цим разом оце злиття, оформив його під кличем самостійної України й вивласнення поміщицьких лятифундій в національний земельний фонд, ба навіть націоналізації землі1), не нехтуючи прикривати іноді цей клич „соціялізмом“. Очевидно, що в цьому кличу „соціялізм“ був чистісінької породи капіталізм. Націоналізація бо землі сама по собі — це ще не соціялізм — і в руках буржуазії це формула справжнього капіталізму. „Приватна власність на землю, писав в той час Ленін, являється перепоною вільному пристосуванню капіталу до землі. Через це при вільній оренді землі в держави (а в цьому й весь сенс націоналізації в буржуазному суспільстві) земля сильніш втягається в торговельний оборот, аніж при існуванні приватної поземельної власности. Свобода пристосування капіталу до землі, свобода конкуренції в хліборобстві далеко більші при вільній оренді, аніж при приватній власності“1 2). В українській дійсності проблема націоналізації й виросла на цих вимогах вільної конкуренції при вільній оренді, що дозволила б національному капіталу — фермерові хазяїнувати свобідно, без загрози з боку поміщика одержувати грошові бариші3 4). Вивіска „соціалізм“ тепер, як раніше у народників, відогравала прегарну службу для реалізації такої проблеми націоналізації, оправдуючи свої капіталістичні положення наче б то інтересами робітників та трудового селянства, як це, приміром, було в практиці „Української Народньої Партії“, про котру навіть С. Єфремов, сам тієї ж породи, хоч і з іншої формально партії, писав, що „це нічо інше, як маргариновий соціялізм“ та ще й такий, „що під виглядом інтересів трудящих мас проповідує не-повстримну ненависть людини, що роздуває огидливу пожежу національної ворожнечі444).
Висовуючи такі кличі, організуючи себе в громадську силу, український націоналізм, однак, серед найбільшого хвилювання російського шторму революційного не вийшов за межі „мертвой зыби“, навіть тоді, коли його основа — українське селянство, виглядаючи свого гегемона, кинулося самочинно грабувати панські маєтки. Український націоналізм хоч і з революційною програмою, але без революційної тактики, прямий нащадок Драгома-нівщини, не тільки що в рішучий момент, за виїмками, осудив всяку озброєну боротьбу як „штовхання народніх мас на політичну авантуру, яка, крім катастрофи, нічим іншим не кінчиться“ *), але й навіть проблему свого сепаратизму політичного знизив до вимог „загально-державної конституції на федеративно-автономних підвалинах“, мотивуючи, що „тільки спільна творча праця в цім напрямку всіх націй Росії зможе забезпечити кожній з них державні гарантії в формі автономії для ріжнома-нітного розвитку кожної національної країни, а між ними й України“* 2). Він навіть в Державній Думі, до якої прийшов'рука в руку з російськими кадетами, не зумів твердо й чітко формулювати хоч би частину цих домагань, що їх оформляв в легальній своїй програмі, хоча розпоряджав досить сильними партіями, Селянським Союзом, великою пресою, міцними кооперативами й „Просвітами“, явною симпатією української соціял-демократії. Він, навпаки, у своїх тактичних міркуваннях весь час безконечно хитався то вправо, то вліво, навіть переглядаючи принагідно на з’їздах свою програму. І через те відійшов від революції мас на позицію вижидання, за те сквапливо взявся за теоретичну пропаганду усвідомлювання мас в політичній свідомості своєї окре-мішности, готуючи себе наявно до звичайнісінької словесної дія-лектики на думській трибуні.
Що було причиною цього хитання, яке Дм. Донцов, критикуючи власного теорією фашистського раціоналізму, докоряє „примітивним інтелектуалізмом“ та „квієтизмом“? Чи справді в основі цього хитання був той, на думку Донцова, питомий одвічно українському націоналізмові апріорний імператив, що зводився до того, що „треба лише придумати логічний ідеальний устрій суспільности й переконати людей в його доцільності, і всі заплутані громадські справи, в тім числі й національні, розв’яжуться“ 3).
Безперечно, що ні, але оці „зовнішні матеріяльні імпульси“ революції 1905 року вкупі з тогочасною природою української буржуазії, що її вкупі з цими „імпульсами“ висміває апостол українського фашизму за опортунізм, були причиною оцього „примітивного інтелектуалізму“ та „квієтизму“, оцього зразкового опортунізму, що на його виливає тепер всю свою войов-ницьку помсту Дм. Донцов. Дрібний буржуа з природи свого соціяльного становища взагалі не в силах не тільки самочинно реалізувати власну програму, він фактично й не має змоги втворити фактично власної клясової програми. Він бо сам про себе не кляса для себе, навіть ще не кляса в собі, а тільки один із її складових елементів, і коли він складає,, свою“ клясову програму, то ця „своя“
клясова програма реально є частинним висловом тільки інтересів справжньої буржуазної кляси, що в її складі родиться оцей дрібний буржуа, навіть тоді, коли оцей дрібний буржуа, находячись на лінії генетичного стику буржуазії й пролетаріяту, запозичає в останнього формули для свого буржуазного змісту. Український націоналізм, що в йому уособлявся оцей дрібний буржуа та ще й якраз на такому ступні свого розвитку, що не вийшов за межі генетичного стику буржуазії з пролетаріятом, — пригадаймо тільки дискусію Маркса з Прудоном на аналогічну тему в „Злиднях філософії“ — й собі буква в букву поступав таким шляхом; складав програму справжньої власної буржуазії та брав для неї „соціалістичну“ формулу, бо ж треба було перед масами, як слушно писав С. Єфремов — а признання буржуазії для нас вельми іноді цінні, — „оправдати свої положення інтересами робітників та селян“, хоч „в цій каші не важко було відкрити й означити правдиву ціну такого соціалізму“:). Реалізувати таку програму в момент змагань пролетаріяту зі справжньою буржуазією за авторство буржуазної революції, як це було в 1905 р., очевидно, не було ніякої змоги й основи, там бо треба було зважитися в цей чи інший бік, на середині надалі не можна було залишатися навіть в' той час, коли пролетаріат міг стати гегемоном буржуазної революції, а тимчасом тогочасна природа оцього національного буржуа вперто держала його все ще на „золотій середині“. Тим більше важко було зважитися, що в лавах оцього розбурханого 1905 роком націоналізму рука в руку на перших порах ішов глитай феодальної породи з глитаєм фермерського назначения. Не випадково на з’їзді Укр. Радикально-Демократич ної Партії під весну 1906 р. хоч і ухвалено, що до національного земельного фонду „повинні бути передані землі поодиноких власників“, але справу передачі й умови відкладено до компетенції майбутьного краевого сейму* 2).
Український націоналізм, надто все ще кволий на власні сили, дбайливо тому оминав всі рішучі моменти, через те й не брався навіть за зброю, проповідуючи на той раз словами того самого М. Грушевського, що краще братися „за простіший, але здоровий куліш забезпечення свободи культури і суспільного самовизначення“3). Ось де причина цього „квієтизму“ й „примітивного інтелектуалізму“, що перся на шлях опортунізму, виглядаючи розв’язання справи мирним шляхом однієї пропаганди, одного переконування, перцепованим з того ж самого джерела в Кирило-Методіївців та в Драгоманова.
Подекуди об’єднаний на початку XX сторіччя у своїй основі український націоналізм вийшов з повною поразкою з революції
1905	р. Але з ним повторилася ще й та сама трагедія, що у 1860 их роках, коли він так само наче б то об’єднаною лавою ішов на своє самовизначення. Реформа Столипіна з 9 листопада
1906	р. ще раз розколола його рухові сили, як розколола була
реформа 1861	р., грубо здушивши своїми чорносотенними
організаціями навіть його й так марні надії на сумирне переконування сусіда в слушності його самою історією визначених прав. А поразка була неминуча на його позиціях. Принесла її не тільки загальна невдача революції 1905 року, а вкупі з нею й втрата реальних умов для здійснювання планів народженої нації, її принесло ще й оце безпросвітне роздоріжжя, що на йому зупинився неминуче український націоналізм, роздоріжжя, що на його привела, з одного боку, вперта проблема національної буржуазної революції, а, з другого, ляк перед насильством вкупі з втратою із своїх лав правого свого крила, феодального крила, що на його одною ногою спирався оцей націоналізм, і який тягнув його назад, що за ніяку ціну не бажав розставатися з своєю власністю і, коли вся селянська маса натискала з своїм кличем „всім по сім“, то він 'вимагав вивласнення одних лятифундій та ще й за викупом і через це в сам розгар боротьби одпекався од погубної для його самого „авантури“ з націоналізацією землі, ба навіть кинувся вкупі з поміщиком рятувати загрожену феодальну власність за ціну хуторського закону. Принесла її врешті власна соціяльно-економічна кволість багатого тільки на свою кількість дрібного буржуа, що зневолила його шукати опертя серед російської буржуазії, сильної не тільки на голову, але й на ноги, і яка в рішучий момент і собі одпекалася грубо й насильно від принагідного свого «попутчика“, що своїм самовизначенням ставав їй поперек дороги на її імперіалістичному шляхові.
Український націоналізм поніс таким чином вкупі з революцією поголовну поразку і з нею він опинився вже в 1907 р. серед тієї дійсности, яку формулював в Державній Думі варшавський архієрей Миколай, мовляв, що „історичне тепер завдання російського уряду — обрусити все, що неруське, та оправославити все, що неправославне“1). Але нанести поразку не завсігди означає засудити на смерть, деколи поразка ворога — передумова його перемоги, якщо вже не нових змагань за пю перемогу. В російській дійсності поразка українського націоналізму й
стала передумовою нових його змагань до переможного визволення себе з тисків не тільки російського , феодалізму, але й російського капіталізму, що після революції 1905 р. пішов швидким кроком шляхом імперіялізму. Він, український націоналізм, став вже на другий день після своєї поразки знов готуватися до цього визволення. Обмежений в культурницькій та політичній пропаганді, він взявся за економічне будівництво власної бази. І коли столипінський „хазяїн“, куплений реформою 9 листопаду 1906 р., поростаючи в розмахливі крила, знов починав діалектично розходитися з поміщиком, основний носій українського націоналізму, новороджений фермер та кандидат на його тимчасом збирав знов свої сили, скупчуючи їх в кооперації, що росла на очах і замість закритих поліцією „Просвіт“ та газет ставала непереможним осередком старої пропаганди на нових основах. Як росла ця кооперація, досить буде порівняти цифри, що їх дає нам тогочасна статистика сільсько - господарської кооперації. Ось вони:
Роки заснування	Кількість заснованих кооперацій	
	В Росії	| На Україні
1903	50	17
1904	65	29
1905	60	22
1906	59	18
1907	105	32
1908	168	60
1909	180	72
1910	182	126
1911	159	106 і)
Національний капітал український швидко ріс, як ніколи, і, натрапляючи на шляху свого росту на колоніяльну політику російського та ввоженого ним чужоземного капіталу на Україні, що забирала весь краєвий прибуток в самодержавну казну, ще більш вперто починав виявляти своє непримиренна з таким становищем багатої країни; а що економічно тепер він був сильніший, аніж до революції 1905 р., то й виявлення цього непримирення ставало ще виразнішим, аніж до революції. Це далося в першу чергу почути в новій його аргументації за права власного самовизначення. Ця аргументація йшла вже не тільки по лінії історичних висновків, вона вбиралася і в сучасність. Згадаймо оце 
велике зацікавлення в пореволюційній економічній літературі українській проблемою характеру української економіки та її місця в російській економічній системі. Дискусія проміж теорією колонії Гехтера1) та теорією конкуренції Стасюка* 2) вельми показна в цьому напрямку.
Аргументована сучасними4економічними справами ідея українського наявного вже сепаратизму виявляється з неменшою силою і в політичних аргументаціях. В першу чергу це далося почути в змаганнях остаточно ліквідувати все ще практиковану ідею федералізму україно-російського. Вчорашній сподвижник Столипіна — глитай — тепер і собі почина виступати під пером Ліпінського, ідеолога „хліборобів“ з кличем самостійности. Почалося спершу з критики „інтернаціонального зараження“ ідеї українського самовизначення. Досить нагадати про виступ українського есера В. Товкачевського, який 1911 р. писав, що „для слабих національностей інтернаціоналізм все був розкладовим елементом“3). Починаючи від з’їздів 1913 р. українського студентства та представників українських партій у Львові, клич державної самостійности української, абсолютної ізоляції себе од Росії, піднятий РУП-ом 1900 рм культивований „Українською Народньою Партією“, обґрунтований М. Грушевським, тепер піднятий Дм. Донцовим4), стає тепер вихідним лейтмотивом нового революційного плану української нації, що йде поруч з безпощадною критикою „модерного москвофільства“, все ще не цілком ліквідованого в рядах української Радикально - Демократичної партії5). В дні, коли „скрізь назрівали великі проблеми та сіялися великі бурі“, як сказав Струве, український націоналізм, вдягаючи на себе мантію державної незалежности, шиту руками німецької дипломатії з сукна полтавського виробництва на машині тепер ще більш загостреної проблеми, не тільки провіряв свою дотепер тактику опортунізму в напрямку бойового поготівля, організуючи кадри цього поготівля в лавах галицьких „Січей“ та „Соколів“, він ще й втискався незримими щілинами в українську соціял-демократію, намагаючись її розколоти, заполонити її ватажків та навіть провокуючи її на виступи за ті ж самі нові основи і в її партійній тактиці. Згадати хоч би виступи Л. Юркевича в справі сепаратизму українського робітничого руху від російського6), для чого М. Порш навіть підводив статистичні дані1). Для змоги об’єднання усіх своїх рухових сил і на легальній плятформі український націоналізм заходами Української Радикально-Демократичної Партії організує позапартійне „Товариство українських поступовців“, яке 1912 р. й проголосило оцю плятформу, що легальними засобами мала спомагати націоналістичну нелегальщину* 2).
Таким чином, поразка в 1905 р. не тільки не послабила революційної ролі українського націоналізму, а, навпаки, ще більш його зміцнила, ще більш сконсолідувала його сили, ще більш сконкретизувала його програму. Війна 1914 р. ще дужче провела цю консолідацію та конкретизацію. Війна бо ще більше зміцнила національний капітал на Україні, не зважаючи на загальне пониження витворних сил краю, що йшло головним чином по лінії поміщицького господарства, обмеженого тепер тільки до внутрішнього ринку, не зважаючи й на наявну нужду незаможних шарів сільського населення, з чого й тягнув тепер свої бариші глитай та дрібний капіталістичний підприємець-хлібороб. Зміцнення це прегарно ілюструє нам ріст селянських заощаджень, вношених за час війни в каси ощадности. Коли бо в 1913 — 14 році ріжниця між вкладом та поверненням цих заощаджень дала 5 міл. карб., то в 1914 — 15 році виносила вона вже 49,8 міл. карб., а в 1915 — 16 році 139,7 міл. карб.3). Тимчасом оце нагромаджування капіталу національного, що вже дало себе сильно почути в час революції 1905 р., знов почало зустрічати перепони на свойому шляхові поширювання якраз з боку поміщицького господарства, як це було напередодні революції 1905 р., а тепер з подвоєною силою повторилося перед війною 1914 р. Поміщик почав припиняти знов продаж та оренду своєї землі, через що почала вкорочуватися можливість скупчування її в руках дрібного підприємця — збагачуваного хлібороба. Статистика мобілізації поміщицької землі на Україні в Селянському Банкові потверджує цілковито оцю думку. В році 1906 Селянський Банк купив на Україні 197 маєтків з 197.625 дес.; в 1907 р. — 214 маєтків з 218.331 дес.; в 1908 р. — 77 маєтків з 61.371 дес.; в 1909 р. — 19 маєтків з 14.466 дес.; в 1910 р. 14 маєтків з 15.096 дес.; в 1911 р. З маєтки з 992 дес., в 1912 р. 15 маєтків з 10.133 дес.; в 1913 р. — 18 маєтків з 35.977 дес.; в 1914 р. — 13 маєтків з 13.006 дес., в 1915 р. — 9 маєтків з 5216 дес. З того продано в 1906 р. 1176 селянам 6.754 дес., в 1907 р. 6450 селянам 28.876 дес.; в 1908 р. 9871 селянам — 63.710 дес.; в 1909 р. 20.194 селянам — 141.434 дес.; в 1910 р. 14.845 селянам — 127.902 дес.; в 1911 р. — ’12.582 селянам — 113.162 дес.; в 1912 р. 6046 селянам — 
52,363 дес.; в 1913 р. 3738 селянам — 31.191 дес.; в 1914 р. 2614 селянам — 21.054 дес.; в 1915 р. 1353, селянам 9985 дес.1).
Таке становище ще більш загострило взаємовідносини загальної маси селянства, в першу чергу її капіталістичної верхівки, до поміщицької влади, родило бо опозицію проти тієї поміщицької влади не тільки з боку знеможеної війною маси, але ще більше з боку заможніх шарів, що багатіли на цій війні на грошовий капітал, а тимчасом цього капіталу ніде було вмістити на поширення виробництва. В опозицію ставав через те і столипін-ський „хазяїн“, оцей феодальний коадьютор поміщика, дрібний представник торговельно-лихварського капіталу в селі, опозицією жив і дрібний підприємець-орендар, подекуди готовий у нас фермер, годувався нею й кандидат у фермери в загальній масі середняк, що на протязі півстоліття невпинно мріяв „вийти в люди" і замість дійти мети, здебільша пролетаризувався, словом, весь національний рух з ворогуванням щораз більшим почав ставитися до феодальної влади на Україні.
На цій об’єднаній знов національній опозиції, що заметушилася вже 1912 року, і знайшов тепер свій родючий ґрунт український націоналізм в особі української інтелігенції, задушеної в час війни чорносотенною вакханалією ще більше у своїй мрії свободи слова, друку та зібрань, цебто у можливостях пропаганди й організації. Дрібний бо національний капітал, набравши наживи в соковите своє листя, прагнув тепер ще більш, аніж колись, вирватися з феодальної реакційної темниці, позбутися переможного й брутального російського монополіста на своїй землі, а через те ніколи не почував себе так близько до тієї інтелігенції, як тепер. Саме він і колихав через те її на своїх колінах, нашіптуючи їй до уха мрійливі слова про самостійність, що забезпечила б їй необмежену волю у власній хаті, співав про демократію, що скасувала б її одвічне плебейське тавро „мазниці“, „хама“. А тут ще й війна одкривала так багато й стільки сприятливих умов для здійснення солодкої казки в дійсність, що здушений дикою розправою російського націоналізму український „інородець“ мимохіть хапався за неї, з захопленням слухав и слів і, щоб не гаяти дорогого моменту, кинувся зараз же організувати „Союз визволення України“ та його філію „Загальну Українську Раду“ в Галичині. Згірдливе слівце „мазепинець“, „сепаратист“, що ним цьковано цього „інородця“ за весь час його авто-номницьких змагань, стало тепер могутнім його кличем, що поривав за собою всі його сили без ріжниці навіть на їх програмні розходження. Феодальний хазяїн, оця креатура 1861 р., Підсилена Столипіним, буржуазний фермер, організований самочинно капіталізмом на селянській диференціяції, ба навіть частина української соціял-демократіТ1) дружно подали собі тепер руку, намагаючись повести нею за собою голодну на землю селянську масу, що й собі в оцьому сепаратизмі шукала визволення. Поза спілкою цею залишилися тільки фактично деякі укр. соц.-дем. організації, як Петроградська та Катеринославська, залишився невеличкий гурток тієї соціял-демократії, що жила на еміграції та, наближаючися до більшовиків, шукала самотужки іншого розв’язання національної проблеми,* 2) залишилися ще й ті, що взагалі „гнилою колодою валялися по світу“, якщо не пішли на вислугу російському самодержавству.
Але щоб повести українські маси за собою та щоб раз на все спекатися „непрошеного гостя в своїй хаті“, новоутворена спілка не могла не мати демократичного вигляду... Через те й „керуюче ядро цеї спілки зложилося з старих членів колишньої Революційної Української Партії, а потім — української соціял- демократичної партії і так званої „спілки“, що займали раніше в цих партіях провідні становища“3).
Верхівкою ядра були, як знаємо, В. Дорошенко, М. Залізняк, А. Жук, М. Меленевський та Скоропис - Йолтуховський 4).
Яку програму ставив собі цей об’єднаний український націоналізм, що організував легіон „українських січових стрільців“ в Галичині, що вже 25 серпня 1914 р. писав маніфеста до воюючих держав, в якому переконував, що „без одділення української землі від Росії навіть найстрашніший розгром цеї держави буде тільки слабим ударом, від якого царизм вилікується через декілька років“, і що „тільки свобідна Україна могла б своєю незмірною територією, простягненою від Карпат до Дону і Чорного моря, дати Европі захист від Росії, стіну, що раз навсегда припинила б поширювання царизму та звільнила б слов’янський світ від шкідливого впливу пан-московізму. Які були в той час завдання українського націоналізму, що навіть обережними словами Винниченка — „енергія нашего стремления к утверждению себя перешла границы накопляемости и должна претвориться в то, к чему стремится“1), звертався категорично до російської „общественности“ з своїми домаганнями?
„Плятформа Союзу, організації, утвореної на час війни, обрахована на воєнні події, на бажаний вислід війни — питаємо в офіціозі „Союзу“, — має вона тимчасове, переходове значення й цим відріжняеться від програм політичних партій, що укладаються на дальшу мету, переведення яких не обраховується на означений час. Рахуючи на поконання Росії у війні, Союз практичним постулятом своєї політики поставив доконечну ціль українського визвольного руху — утворення самостійної української держави або принаймні зав’язку української державности у формі автономії хоч би частини українських земель поза межами .Росії... Задачею національної політики є через те, незалежно від того, чи в плани центральних держав входить завоювання України, чи ні, розвиненням самостійницького руху поставити центральні держави перед проблемою самостійної України, яко перед явищем, якого не можна поминути, з яким треба рахуватися. В таких обставинах і ближче означення устрою самостійної української держави мусить відбігати від традиційних формул у* програмах українських політичних партій і пристосуватися до форм державного життя центральної Европи. Для того й не вставлено до плятформи (Союзу) демократичної республіки, а тільки конституційну монархію, збудовану на демократичних основах“ * 2).
Плятформа ця залишалася без змін і тоді, коли „Союз“ підпорядковано 5 травня 1915 р. „Загальній Українській Раді“, яка була розширенням галицької „Головної Української Ради“3).
Що ж каже нам ця плятформа?
Два основні моменти її впадають нам у вічі: перше — це абсолютна орієнтація на державну самостійність під егідою центральних держав. Український націоналізм категорично поривав тепер з традиційним українсько - російським федералізмом. Що
правда, в „Украинской Жизни“ С. Єфремов і В. Винниченко, ба навіть М. Грушевський, формально все ще деклярували наче б то свою орієнтацію на українську самостійність в межах Росії, а С. Петлюра навіть в момент поразки Росії 1915 р. писав з патосом, що „мы отдали и отдаем государству все, что вызывается обстоятельствами и требованиями разразившейся и не утихающей бури, своих сыновей, братьев, свою жизнь, лишения и жертвы“*), але фактично всі вони були „пораженцями“, і Українська Радикально-демократична партія не випадково так вперто мовчала щодо напрямку своєї орієнтації, звичайно, в офіційних своїх виступах. Але нескритих симпатій в бік „плятформи“ Союзу не важко було дошукати і в цій мовчанці. Досить згадати про виступ М. Грушевського в-осени 1915 р. з ультимативним домаганням до російських „прогресивных кругов“ в справі вияснення їх ставлення до „національньїх украинских постулатов“* 2) та недвозначну тезу його в липні 1915 р. на тему, що „месяцы разрушения, как бы ни были многочисленны, они будут лишь прелюдиею годов могучей творческой, созидающей работы, готовой сменить их, чтобы захватить всю енергию, всю волю, все силы современных поколений и с лихвою восстановить все упущенное во время этого тягостного перерыва — все утраченное, разрушенное, затоптанное в эти тяжелые дни“3). Але інакше виявляти себе серед патріотичної вакханалії російської не зважувалися лідери працюючих в Росії організацій, маючи ще й на увазі можливості усяких несподіванок в остаточнім висновку військових подій, для чого неминуче, на всякий випадок, треба було залишити деяку „лазейку“. Друге, що було нове в цій „плятформі“ — це наявний клясовий компроміс українського феодалізму з українською буржуазією та навіть більшою частиною соціял-демократії, компроміс, що цим разом залишив на боці без відповіді навіть основну свою проблему, аграрну проблему, обмежившися тільки на загальній фразі про „необхідність переведення радикальної земельної реформи на користь селян“.
Таким чином, програма українського націоналізму цим разом залишилася виключно в дієвих межах одного політичного самовизначення нації. Треба ж було не зачіпати зайво соціяльної структури західньо-европейського капіталізму, що за його хапався тепер український дрібний підприємець, все таки не в силах триматися виключно на власних ногах; треба ж було якимсь спільним компромісом погодити й суперечні проміж собою інтереси своїх рухових сил. А що таким спільним комромісним засобом для усіх було питання економічного й політичного сепаратизму нації,
воно й лягло не тільки в основу нової плятформи тієі нації, але заповнило й зміст увесь тієї плятформи, обминаючи навмисне дразливе питання земельної реформи.
Чи втратив таким чином український націоналізм своє дотеперішнє революційне значення? Наче б то ні. Але ця революційність залишалася вже тільки на одному його полюсі, на полюсі змагань до самовизначення, що вдаряло в саме серце найбільш реакційного і варварського державного устрою в світі, що визволяло, врешті, поневолену націю від диктатури над нею пануючої нації, великоруської нації. Але на другому полюсі, на полюсі організації цього самовизначення, виростала наявна контрреволюційність цього змагання. Елементи цеї контрреволюційности були однак не в самій ідеї сепаратизму, навіть на той час і не в її буржуазному змісті, оскільки вона протиставляє себе російському феодалізмові та великодержавному націоналізмові, а в комбінації цього плясового компромісу української соціял-демократії — правда, не всенької — та ще й у спілці із західньо - європейським імперія-лізмом, що навіть у змаганнях ліквідації російського феодалізму була кроком назад в дотеперішньому революційному її змаганні, бо своїм здійсненням не тільки підсилювала собою західній імперіялізм в його боротьбі з назріваючою соціяльною революцією, але й заражувала український пролетаріят буржуазним націоналізмом та одтягувала його сили від назріваючої хвилі боротьби за переміну капіталізму в соціялізм.
--- Ось чому були вже на той час ті елементи контрреволюції в національнім руху, що так сильно виявилися в 1917 р. в най-рішучіший момент боротьби пролетаріяту Росії й України за про-, летарську революцію й за пролетарське самовизначення пригнічених націй в Росії. Зродилися вони вже в той час, коли ця соціял-демократія після революції 1905 р. ставала на точку зору національно - культурної автономії, національного розмежування пролетаріяту всупереч інтернаціональній клясовій позиції більшовизму. Але тоді вони були тільки ніжними бруньками, тепер вони розпускали вже соковите листя, тепер вони так вже глибоко пустили коріння, що частина української соціял-демократії взяла не тільки участь в плятформі „Союзу“, але деякі з її ватажків, що в революції 1905 р. ще самі ставилися подекуди негативно до національного питання в спорах з М. Поршем, тепер вкупі з есером М. Залізняком стали навіть керовничою групою „Союзу“, стали політичним речником свого клясового ворога, української буржуазії й українського глитая, стали тоді, коли їх стежки тепер наявно вже мусіли бути окремі, хоча йшли на разі рівнобіжно шляхом боротьби за національне самовизначення, стали тоді, коли їх завданням було, з одного боку, всіляко спомагати національному визволенню своєї нації, але рівночасно протиставити себе власній буржуазії, маючи на меті назрівання соціальної революції й пролетарське самовизначення нації в цій революції, а не замінювати його програмою буржуазного самовизначення.
Бо те,- що могло бути правилом і гаслом дня в революції 1905 р., тепер ставало вже своєю антитезою навіть напередодні 1917 р.
V
Таким чином, український націоналізм, за малими виїмками, у всіх своїх напрямках категорично тримав у XX сторіччі курс на Захід, в даному випадкові, цебто в час імперіялістичної війни, на центральні держави.
Але, хоч яка сильна тепер була ця західня „орієнтація“, все таки зважитися на те, щоб душею і тілом зв’язатися з однією з воюючих держав, було для цього націоналізму ризиковано. Входити в таку спілку навіть з Німеччиною та Австрією не було для його рації вже з огляду на економічну силу коаліції й можливу торговельну політику по війні, але ще фатальніш, як міркували речники тогочасної самостійности, було б, одначе, шукати будь-якого притулку в коаліції. Досвід бо вчив, що кожна держава, що хотіла з коаліцією мати колинебудь щось спільного, падала після того мов громом враженах). Відціля й взялася ця роздвоєна
гра українського націоналізму, що, категорично орієнтуючись на Захід, бажаючи на всяку ціну поразки Росії, все таки зважав за доцільне залишити собі деяку стежку* і для відвороту, і коли вся українська націоналістична еміграція за кордоном явно шукала опертя в центральних державах, залишені в Росії ідеологи й співчуваючі українського націоналізму у своїй більшості, якщо вже не бажали публічно понижати настільки себе, як, прим., С. Петлюра, то все таки вважали за доцільніше у своїх публічних виступах в Росії маскувати свою західню орієнтацію, не виходити за межі своїх автономницьких домагань з 1905 р.г).
Тактика гри на дві сторони небавом оправдала себе, бо без неї в-осени 1916 року було б прийшлося українському націоналізмові гірко розчаруватися у своїй абсолютній орієнтації, коли 5 листопаду 1916 р., центральні держави проголосили самостійну Польщу, але про самовизначення українських земель забули, та ще й збиралися інкорпорувати західню частину їх в склад тієї Польщі. Це міг бути величезний удар по голові абсолютної „орієнтації“ на центральні держави. І такий удар подекуди справді прийшов. Симпатії до утворення української держави-монархії під крилом Габсбурґів почали через те остигати навіть серед найзавзятіших німцелюбів та австрофілів. Бо як же міг він — український націоналізм, погодитися мовчки з фактом передачі його живучих частин не менш запеклому ворогові, аніж був для його російський націоналізм?* 2) Але зміняти нараз західню орієнтацію на східню було непрактично. Ще не цілком, бо гасла надія на визволення Подніпров’я3), куди пер всею силою голодний німецький імперіялізм, за якого допомогою можна було там збудувати власну хату, тим більш, що на окупованій частині Волині австро - німецький штаб дозволяв великодушно класти ідеологічні цеглини під цю хату, цеглини, зліплені тим же наразі звичайним культурницьким цементом. І український самостійник ще більш вперто вдивлявся тепер в той бік фронту з своєї позиції західньо - європейської орієнтації, вдивлявся туди з тої ж самої позиції й галицький його побратим, відкіля під орудото центральних держав мало прийти й його спасіння, самостійна українська держава, що полегшила б його життя в польсько-австрійському підданстві.
І нараз серед цих настроїв вдарила, як грім з ясного неба, лютнева революція 1917 р.
Чи ж можна було тепер опертися цим чарівним надіям, що зразу виросли у зв’язку з тією революцією? А тут ще й побідний похід центральних держав станув на місці, бо дволикий Янус більше почав „орієнтуватися“ тепер на коаліцію. Дволикий український націоналізм зразу й собі змінив дотеперішню свою „орієнтацію“. Він бо не від сьогодні був того переконання, що „реальною лінією його політики є лише кооперація з тим, хто в даний момент боронитиме його республіку“. В час війни він цю оборону і тактику розумів у відношенні до старої Росії1). Тимчасом ця стара Росія, що сиділа дотепер у його на плечах, звалилася, не зважаючи на гальванізацію з боку коаліції, звалилася, наче б то готуючи по собі місце сподіваній в майбутньому вільній спілці вільних під’яремних дотепер народів, гучно декля-рованій російською буржуазною демократією.
Чи ж можна було опертися такій привабливій спокусі, тим більше, що в повітрі свіжо ще лунало 14 пунктів Вільсона про „самовизначення поневолених націй“? І український націоналізм, залишаючи на всякий випадок в резерві „Союз визволення України“ з його „плятформою- — кінця бо війни все ще не було видко, — кинувся тепер обидвома руками хапатися за оце „самовизначення“ в межах російської орієнтації. Весна 1917 року була справді золотою для його весною в надіях на оце „самовизначення“, що своїм міцним гомоном докочувалося навіть у далекий Сибір і там шукало свого організаційного оформлення2) та поривало за собою у своїй екстазі й заздрі сподівання галичан. „Хай народ український на своїй землі має право сам порядкувати своїм життям“ — патетично летіло широким гомоном оце „самовизначення“ від села до села, од города до города, од губерні до губерні, та розпливалося широко блискучою каскадою подій та мрій по цей4 та по той бік військового фронту. І серед тієї екстази на той час наче б „зразу одпали всі інші способи увільнення, всі орієнтації на зовнішні, ворожі до Росії, сили. Український сепаратизм тоді помер разом з причиною, що породила його“3).
Що було причиною того, що український націоналізм несподівано став шукати свого самовизначення знову в межах „демократичної Росії“? Чи справді оця його природа „примітивного інтелектуалізму“, як думає Д. Донцов, через що цей націоналізм „дебатував там, де мав гукати до мас, критикував там, де мав публічно обжаловувати. і заключав угоду, де мав вести безкомпромісну
боротьбу“ 0» чи справді оце фаталістичне „українське провансаль-ство“, що ніколи не відділяло українське питання з загального плану суспільного й політичного оновлення Росії“?* 2) Ні, й ще раз ні. Не в атавістичній природі цього „провансальства“ лежав оцей „опортунізм“ українського націоналізму, а само „прован-сальство“ було висновком позиції дрібного та „примітивного інтелектуалізму“ буржуа в даний момент, що не маючи перед собою власної готової буржуазії, як кляси не то що для себе, але й в собі, шукав мимохіть опертя на чужій буржуазії, що не заперечувала б підтримати його визвольні домагання, що, врешті, дала б умови для формування тієї кляси та висловлювання її попередніх домагань. Надто буржуазна революція взагалі характерна своїм угодовством в момент свого довершення, бо, як писав Маркс в аналізі 18 брюмера Люї Бонапарта, в її досягненнях сьогоднішнього дня, серед загальних фраз про рівність, свободу, братерство усе блискотить самоцвітами, усі люди, навіть вчорашні вороги серед екстази дня скидаються на братів3). Ще більш ці настрої мусили складатися в уяві вчорашнього раба, що нині мав наче б то право говорити про себе нарівні з вчорашнім своїм „гнобителем“. Ще більш ці настрої опортунізму мусили складатися там, де цей вчорашній раб, до щенту виснажений віковою неволею, щойно ставав на хворі свої ноги, де цього голодного од віків раба просили зараз таки на шматок хліба з смачним сальцем, обіцяли поставити власну хату на спільному подвір’ю.
Ось через що він, — український буржуа, що донедавна мріяв про федеративний сепаратизм, доки нависла війна штовхнула його на самостійницький сепаратизм, повернув зразу назад не тільки од цього сепаратизму, але й від федералізму до автономізму. Тепер бо всі умови для" власного самовизначення навіть в межах автономізму так кокетливо всміхнулися йому в Росії, що він одкинув зразу „від себе дореволюційні настрої, сподівання, розрахунки. Різкий сепаратизм, всяке відокремлення себе від революційної Росії здавалося смішним, абсурдним, безглуздим“4). Автономізм явився зараз достатньою формою, щоб можна було Европу поставити перед іздавна домаганим фактом та виявити себе найвиразніше, як „самостійний, національний чинник“, поставити Европу перед проблемою самостійної України, як перед явищем, якого вже не можна поминути і з яким треба рахуватися5). В межах декляративно-демократичної
Росії тепер ця нагода сама йшла в руки. Думка „де ми найдемо більше того, що тепер ми матимемо в Росії“? вертілася в голові не тільки одного Винниченкаг). Так думав тоді всякий, що почував себе близьким до „відродженої“ нації, в першу чергу цей український дрібний буржуа, оголений від власного поміщика й російського буржуа, та його речник український інтелігент. Ось через що серед такої загальної думки український націоналізм кинувся зразу в обійми російського буржуа, що задеклямував про „равноправие“, і вкупі з ним радів без краю: вся „революційна влада, усі наші „соціялісти“ й „демократи“ виходили на плац, дзвонили в церковні дзвони, співали молебні, цілували попівські хрести“, чого „ніде на всьому світі ні за одної найбуржуазнішої революції не було“1 2).
Що за дієві сили керували оцим сквапливим ловленням сприятливого моменту, оцим наступом на досягнення сьогоднішнього дня, оцим „Sturm von Erfolg auf Erfolg“ та поррджували оці „драматичні ефекти“, оцю „екстазу дня“, що, як у всякій буржуазній революції, досягши свого найвищого розвитку, перейшла небавом .в гіркий „Katzenjammer“?
Вся попередня історія революції 1917 р. дає нам категоричну на це відповідь: це були ті сили, що розвивалися раніш по двох шляхах проблеми капіталізації українського хліборобства — це був, з одного боку, феодальний глитай, що бажав через голову поміщика вростати в капіталізм і досягти власної' в ньому гегемонії, це був, з другого боку, дрібний український буржуа, що мріяв про націоналізацію та про „майбутню вільну хліборобську Україну, як край високо розвиненого, інтензивного фермерського сільського хазяйства“3). Це була, врешті, на тилу цього націоналістичного авангарду вся сіра й голодна на землю селянська маса, що лакомо витягала руки на казенні поміщицькі землі. А проміж цими трьома силами - ідеологічним цементом розливалася українська інтелігенція з своїм гаслом політичної волі, політичного самовизначення. Пролетарські маси України, за малими виїмками, залишилися на боці в цій чарівній музиці національної екстази. Аграрне питання здебільшого не цікавило їх в розрізі селянських домагань, а вже незрозумілою була для них, зрусифікованих старою владою, проблема національної самостій-ности України.
Але цемент, хоч і широко розпливався проміж оцими основними дієвими силами національного самовизначення, не встигав однак з’єднати їх в одну тривку масу, навіть тоді, коли, скликаючи одні за одними селянські та військові, ба навіть робітничі з’ізди,
дбайливо оминав всі дразливі питання, що могли протиставити собі його основні сили, зате миготів перед ними одним чарівним лихтарем „єдности нації“ на екрані самостійносте Пролетаріят все таки не виявляв ніякогісінького бажання грати ролю статиста при усій цій грі, а українські „хлібороби“ одійшли од його саме в той час, коли український націоналізм, склавши в березні за ініціативою „поступовців“ Центральну Раду, збирався під вивіскою „соціялізму“ організувати власну буржуазну національну владу.
Вже в травні місяці в час з'їзду „Союза земельных собственников“ виросла серед українського глитайства ідея на зразок „Союза“ оформити власну „хліборобську“ організацію для захисту права феодальної власности, що при перспективі дальшого розвитку подій могла одержати на себе буржуазний присуд з рук власної національної влади — Центральної Ради.
А така перспектива наявно стояла, не зважаючи на обережне оминання Центральною Радою дразливих питань з аграрної проблеми, вона й мусила стати з дальшим розвитком національної революції на Україні. Про це доводливо говорив уже досвід з революції 1905 року, про це ще доводливіше впевняв щораз більший натиск на земельне питання усієї селянської маси, що на неї збиралася спертися Центральна Рада, про це, врешті, догадуватися наказував той факт, що під напором цих мас керівну ролю в національно-демократичній революції взяли тепер на себе ніхто інший, як українські есдеки з Винниченком на чолі.
Через те й треба було за всяку ціну протиставити цьому напрямкові свій феодально-землевласницький інтерес і біля його мобілізувати свої сили цього інтересу, щоб самому захопити в свої руки керму національної революції. Через те й в місяці червні в Лубнях відбувся всеукраїнський з'їзд цього глитайства, що в йому участь взяли 500 „хліборобів“ та декілька десятків поміщиків. З'їзд і дав почин до заснування „української хліборобсько-демократичної партії“, що в основі своєї програми поставила три основні моменти: а) повну суверенність українського народу, б) забезпечення приватної власности на землю, як основу народнього господарства, в) парцеляцію за викуп великих земельних маєтків для*забезпечення малоземельних, г) залишення за попередніми власниками цих маєтків такої кількости землі, яку встановить український сойм, взявши на увагу потреби аґри-культури та державні інтереси1).
Чи була справді реальна причина цього розколу українського націоналізму саме в час проголошення Центральною Радою
10 червня 1917 р. першим універсалом своїм української автономії? Чи справді реальні були побоювання українського феодального глитайства щодо характеру національної революції?
Вже сама організація революційної влади на Україні весною' 1917 р., так в складі Центральної Ради, як органа законодавчого, як і Генерального Секретаріяту, як органа виконавчого, недвозначно вказувала, що національна революція на Україні якраз і йтиме по лінії ліквідації цієї феодальної власности. Навіть най-правіше крило буржуазних кандидатів на цю владу, партія українських кадетів, реорганізованих на свойому з’їзді 25 — 26 березня 1917 р. з „Товариства українських поступовців“ в „Союз українських автономістів-федералістів“, навіть і вона спішила підкреслити ще раз стару свою позицію з 1905 р. в аграрній справі, яку тепер формулював керівний центр _того „Союзу“, „Українська Радикально-Демократична Партія“. Зазначаючи свій со-ціялістичний ідеал, — так говорила ця формула, — партія домагається, а) щоб усі землі державні, удільні, манастирські й церковні стали краєвим земельним фондом під порядкуванням само-рядних громад чи округ, і щоб той фонд використовувався за-для потреб хліборобів, б) щоб до того ж фонду коштом краєвим викуплена примусово землі приватних землевласників і поперед усього ті землі, які не експлуатуються власною працею1). Правда, в цій позиції „есерів“ про своєрідну „націоналізацію“ землі було маленьке але, а саме те, що „раз ми не конфіскуємо, мовляв, капіталістів взагалі, не відбираємо будинків по містах та селах, не конфіскуємо фабрик, заводів та всіляких підприємств торгових, промислових та інших, то було б несправедливо землю забирати цілком безплатно, бо таким чином ми конфіскували б капітал, вкладений в землю, та працю навіть самих селян, оскільки вони своєю працею наживали гроші, за які й купували собі землі“* 2), .та ще й це, що одібрати землю за викупом треба тільки „поза трудовою нормою... що для України доводиться прийняти в кількості 10 десятин для родини з чоловіка та жінки при малих дітях..., на родину велику 15 — 25 десятин“ 3). Але все таки „партія соЦіялістів-федералістів, як і всі партії соціялістичні, гадає, що право власности на землю повинне бути скасоване, бо інакше знову одні власники будуть перепродувати землю другим, знову з’являться великі власники, а також безземельні хлібороби, і знову доведеться переводити земельну реформу“4).
Щодо інших, лівіших партій, що брали, крім УСДРП5),
керівну участь в національній революції на Україні *), як наприкл., „Українська Партія Соціялістів - Революціонерів“, уконституована на з’їзді 4 — 5 квітня 1917 року з окремих груп, народжених вже 1905 року, які з 1913 до половини 1915 р. встигли видавати навіть свій орган „Боротьба“, та її підручна „Селянська Спілка“, втворена на першому селянському з'їзді в травні 1917 р.* 2), то ці організації з платформою соціалізації землі ще більш загрожували феодальній власності. Одна й друга бо приймали однаково ту плятформу в земельному питанні, яку вони провели й на першому всеукраїнському з’їзді селян, і яка зміщалася в тому, „що тільки здійснення соціялістичного ідеалу, до якого прямує Україна, може задовольнити бажання трудового селянства та пролетаріату“, і через те вимагала: 1) приватна власність на землю повинна бути скасована; 2) вся земля на Україні без викупу йде в український земельний фонд, і 3) з цього фонду можуть користуватися землею тільки ті, хто може обробляти її своїми руками3), при чому ще додавала дезидерат, щоб „землі не можна було ні продавати, ні купувати, ні зоставляти в спадщину 4).
Чи міг погодитися український глитай з оцею тенденцією, що під вивіскою „соціялізму“ намагалася за американським зразком розв'язувати на буржуазний лад проблему аграрну на Україні? Чи міг іти нога в ногу з Центральною Радою той, чиє життя було зв’язане з феодальною власністю на землю, проти якої наче б то й організувалася Центральна Рада? Чи міг приєднатися до будування буржуазно? України той, що в революції 1917 року бачив „боротьбу не на життя, а на смерть двох законів: закону землі й закону капіталу, смертельний поєдинок між селом і сучасним капіталістичним містом, державою-господарством і державою-біржею, принципом аристократичним, клясовим, що є принципом продукції праці й організації праці й що відповідає біологічній нерівності та законові асиметрії в житті природи й людства — з принципом демократичним числовим, принципом егалітарної утопії міста і капіталу: рівности всіх в обличчі золота й нерівности тільки цифр, а не одиниць“? Очевидно, що не міг, бо „між законами землі і законом капіталу — як зформулював столипінський їлитай свою ідею — не може вже бути компромісу. Один з них мусить уступити й загинути. За кожним бо стоять живі люди, живі соціяльні сили. Це інтернаціональна фінансова буржуазія, з одного боку, і аграрні хліборобські кола в кожній нації, з другого“1). Себе ж вважав бо наш глитай носієм „закона землі“, а Центральна Рада, на його думку, була речником законів капіталу, і то навіть не власного, а чужого, московського, для якого, на думку глитая, нанялася вона бути посередником проміж ним та українськими масами, бо так, а не інакше інтерпретував тепер вихованець Столипіна автономістичну концепцію Центральної Ради та її буржуазну проблему буржуазної революції1 2). Чи міг погодитися тепер український „хазяїн“ ще й з отакою політичною концепцією Центральної Ради, отой „хазяїн“, для якого „перемога Антанти — це? тріюмф демагогічної плутократії... кінець феодальної аристократії старої Прусії“?3)
Ось через що український глитай феодальної породи нараз виріс з власною не тільки соціяльно - економічною програмою проти деклярації Центральної Ради, але ще з власною категоричною політичною орієнтацією, що аперцептувала для себе „плятформу“ „Союзу визволення України“ Непримиренний від вчора самостійник супроти свого вчорашнього цементу, він після короткої роздуми ще більше непримиренним став тепер супроти власного розпеленюваного буржуа, якого вважав тільки, „прика-щиком російської та антантської плутократії“, захованої під „демагогію національної революції“. На руїнах старої феодальної Росії він бачив тільки один вихід для українського націоналізму: заховання під охорону Німеччини старих українських феодальних порядків, хоч і без поміщика, заґарантованих дідичною станово-козацькою монархією, що була б заборолом і проти власної і проти російсько - антантськоь буржуазної демократії, що й намагався він реалізувати після того, як ЗО квітня 1918 р., за допомогою німців, розігнав Центральну Раду та посадив на гетьманський стілець ген. Скоропадського.
VI
Таким чином, будівничим українського націоналізму на той раз залишився тільки український дрібний буржуа з своєю програмою національно - демократичної, буржуазної революції. Український глитай після початкового хитання став на боці і хоча ще в жовтні 1917 р. напередодні соціялістичної революції впевняв з тактичних міркувань, що буде „заховувати повну лойяль-ність супроти Центральної Ради і Генерального Секретаріяту...* та буде всіма силами та без застережень піддержувати їх в боротьбі за поширення суверенних прав українського народу“ 1)> але в ці запевнення не тільки вже ніхто з протилежного табору, з боку Центральної Ради, йому не вірив, але він сам не прикладав до тієї заяви окремої ваги, тим більш, що в цій заяві, з огляду на ситуацію, він був зневолений ще й дещо поступитися із дотеперішньої своєї економічної програми, а саме, прийняти позицію „есерів“ в аграрній справі, хоч і тут не понехаяв одмежуватися од їх поправкою на тему дідичного хуторського майорату на правах довічної оренди * 2).
Хто ж був оцей організатор Центральної Ради, автор її універсалів/ сподвижник автономницької, згодом федеративної ідеї, декляматор своєрідної „націоналізації“ земельного фонду, ще й московський „соціяліст“ з немаскованнм буржуазним способом думання буржуазний націоналіст?
Це був на першому плані оцей сущий і не сущий національний фермер, оцей капіталістичного покрою глитай, не столипінський, що для його земельна власність була тільки перемогою, а не спромогою в його розвитку. Це був, якщо не тип цього глитая, що тепер у нас намагається рости на маскованій оренді, то його первісток. Це був, якщо не оцей „капіталістичний підприємець в хліборобстві, що хазяїнує — як формулював Ленін — з найманим робітником, і є зв’язаний з селянством тільки своїм невисоким культурним рівнем, щоденним побутом та особистою фізичною працею у своєму хазяйстві“3), то кандидат на його, з готовим його світоглядом, з його бажаннями й вимогами, захованими наразі за гасло трудової норми. Це був, врешті, оцей непримиренний не від сьогодні ворог однаково поміщицького та феодально - глитайського господарства, що єдиний порятунок перед ними бачив у вивласненні земельної власности навіть на власному підприємстві. бо тільки воно — оце вивласнення — давало йому змогу без ніяких обмежень рости нескінченно на переподіленій, вільній в орендному обороті землі. І можливо, що цей захисник американського зразка в розв'язанні аграрної проблеми під вивіскою „соціялізму“ безпосередньо не завсігди уявляв перед собою ясно перспективу власного капіталістичного розвитку, але замість його говорила це вся його природа та вся історична логіка домагань цеї природи, значить, це був буржуа, справжній національний буржуа, не зважаючи на свою „соціялістичну“ вивіску, не зважаючи на своє дрібнобуржуазне походження.
Правда, цей вишкаралюплений з патріярхальної маси селянства чистенької води буржуа знаходився щойно, якщо не в стадії розпеленання, то в стадії потенції серед загальної маси дрібновласницького селянства. Правда, цей буржуа подекуди незримо покищо скривався серед загальної маси навіть малоземельного селянства, але якраз оце саме й гарантувало його чистокровну породу в порівнанні з столипінським глитаєм, тільки акліматизованим на капіталістичній базі, але виразно з старою прадідівською феодальною природою. Про його то вже в 1905 році скрізь гомоніла дворянсько-поміщицька реакція на своїх зібраннях, проти його й скерована була, головним чином, столипінська реформа, бажаючи повернути його назавсігди в феодально-глитайське русло торговельного капіталу. Він то став альфою та омегою ще й програми українського есерівства й есерівської соціялізації вже в час війни. Він- то, врешті, став spiritus moyens буржуазної проблеми національно-демократичної революції тепер, як це зазначає й сам Винниченко, мовляв, .наша головна сила опорна була в селянстві, і то не в голоті сільській, а в більш заможному селянстві, як більш розвитому й національно свідомому“ !). Але й цей чистенької породи український буржуа, що мав вирости в силу на соціялізованій землі, сам клясово ідеологічним речником про себе самого бути не міг вже ^ерез власне дрібнобуржуазне походження. Він міг тільки дати своїми домаганнями початковий зміст буржуазній ідеології, формулювання ж цеї ідеології він залишив свойому щирому другові — українській інтелігенції.
Оцей український інтелігент, у своїй більшості щирий друг та супутник оцього народженого й ненародженого в кооперації буржуа, став і тепер його речником і пропагандистом, що не од нині під гаслом „соціалізму“ проповідував на усіх перехрестях буржуазну революцію. А буржуазна ідеологія та її апологія складаються не тільки там, де є готова власна буржуазія. Вони можуть складатися й там, де росте місце для тієї буржуазії, готової вже в інших країнах, в іншої нації.Таке місце росло в нас не від сьогодні, не від сьогодні й росли ще й елементи власної національної буржуазії. Вони й складалися в нас не тільки 
тому, що росла власна буржуазія, але й тому, що на плечах сиділа, поруч російсько-українського феодалізму, ще й російська та єврейська буржуазія, готовий зразок для копіювання власних буржуазних методів. Але якраз через те вона, українська інтелігенція, у переважній своїй більшості ніколи й не була ідеологічним речником і апологетом національного феодального глитая, що дотепер жив на політичній ласці російського феодалізму. Вся майже ідеологічна творчість цього інтелігента на Україні була скерована через те не тільки проти російського феодалізму, але й проти власного доморослого, якраз в ім'я цього місця для власної буржуазії.
Але ця буржуазна проблема, скерована на знищення всіх обмежень для вільного розвитку національної буржуазії, не могла обійтися, з другого боку, без широких селянських мас, що були колискою для тієї національної буржуазії, не могла повиснути сама про себе в воздусі. Вона через те й стала народницькою проблемою, одмолодженою революцією 1917 року. Народництво — оцей справдешній зміст соціяльної ідеології цього інтелігента на шляху його політичних змагань другої половини XIX ст. та початку XX ст., виповнило собою і тепер світогляд цього інтелігента, навіть там, де він вважав себе в лавах української соціял-демократії. «Народоправство, широке місцеве самоврядування, порядкуванню господарським і політичним життям на Україні місцевими силами“1) — ось гасло цього народництва, що його акцептувала й резолюція української соціял-демократичної конференції від 4 квітня 1917 року, як плятформу революції національної. „Ми розуміли революцію, як буржуазно-демократичну, — признається іменем тієї соціял - демократії В. Винниченко, — ми не робили самі ніяких замахів на буржуазно - демократичний лад і через те з боку несоціялістичних елементів не могли зустріти ніякого опору. Ми у своїй діяльності були тільки республіканцями й демократами, а не соціялістами“1 2)...
І ця народницька інтелігенція, що глибоке коріння не від сьогодні тримала й серед української соціял-демократії, через те й охристила всі партії на Україні, що визнавали цю буржуазно-демократичну програму, — „соціялістичними“. „Через це й не було серед українських партій жодної, яка б у свою програму не внесла ідеї соціялізму“. — як це заявляла українська делегація в „Докладній записці“ до Тимчасового Уряду3). Через це саме якраз навіть члени давньої „Української Народньої Партії“ — й ті прозвали себе соціялістами - самостійниками. 
Але цей соціялізм був тільки модним словечком, що прикривав собою природу буржуазної програми. „Ми, всі українські керуючі партії, були не соціялістами, а тільки демократами, республіканцями й національними революціонерами“, заявляє В. Винниченко. Але „соціялістами“ треба було бути за всяку ціну, „бо маси, мовляв, вірили найбільше соціялістам. І через те люди, які все своє життя жили як добрі, спокійні буржуа, які ніколи ніякої революції ні в якій галузі буржуазного життя не допускали, раптом мусили назвати себе соціялістами, коли хотіли брати активну участь у політичній та національній революції. Бо маси інакше й слухати їх не схотіли“1).Народницьке гасло „соціялізм“ і мало бути окремим єднаючим засобом цих мас з буржуазною інтелігенцією, оцих мас, що з-посеред їх виростала не тільки ідея буржуазної нівеляції соціяльно-економічних відносин, але й намагання визволення їх праці від експлуатації, і які ждали свого гегемона, що повів би їх на це визволення
Оці маси й явилися на той час третьою рухово ю силою національної, демократичної революції на Україні. Український націоналізм, що прямував до власного самовизначення, не міг обминути ці маси, раз в його не було іншої основи — бо й ця українська буржуазія в потенції, що її був він речником, сама ще губилася серед цих мас — і коли для єднання всіх своїх соціальних сил він поставив проблему політичної й економічної незалежности національного капіталу, то зокрема для цих мас він неминуче висунув ще й гасло соціяльне, гасло „соціялізму“, заховуючи за ним буржуазний його зміст. Через те „націоналізм“ та „соціялізм“ наче б то сплелися на той час в один синонім дня, стали наче б то спільним бойовим кличем національної революції 1917 р. на Україні.
І не випадково через це якраз українська соціял-демократія стала керуючою ланкою тієї національної революції. При відсутності бо до того часу інших партій з „соціялістичною“ вивіскою — як уже знаємо, українська партія соціялістів-революціонерів, справжня партія селянської буржуазної проблеми, явилася тільки за часів революції — українська соціял - демократія була єдиною, що могла б об’єднати собою оці два синоніми, тим більш, що більша частина її вже перед революцією вирішила це об’єднання, не тільки в „Союзі визволення України“. Вона й взяла тепер на себе ролю носія цього об’єднання, взяла навіть без окремих заперечень. Мало зв’язана з пролетарськими масами перед революцією, не емансипована ще й досі від народницьких традицій, вона була найкращим на той час кандидатом на такого трибуна національно-буржуазної революції, якого намагав дати момент, 
тим більш, що загальний процес революції в Росії вже не зневолював більш шукати поза нею доброзичливого свого сусіда й спільника, не змушував пристосовуватися до його соціяльної структури, як це було з „плятформою“ „Союзу визволення України“ в 1914 році.
Таким чином, центральною фігурою в буржуазній, національній революції 1917 р. на Україні при всьому дрібнобуржуазному складі керуючих органів тієї революції, був український буржуа, молоденький, не цілком опірений ще, але справжній буржуа. Національний представник торговельного капіталу, глитай, — оцей другий корінь українського націоналізму, як влучно зазначає Затон-ський *), оцей феодал з „трудовою“ вивіскою лишився на боці, поки не попробував за допомогою німців своїх сил в 1918 році в організації феодального „самовизначення“ з козацьким становим укладом. Центральною Радою він ніколи не орудував, навіть в часи найбільшого зближення з нею в-осени 1917 р. — для його полем оруди стала Гетьманщина.
Через те й українська національно - демократична революція 1917 р. вийшла не на стежку глитайсько-феодального самовизначення української нації, що мало здійснитися через вростання в капіталізм українського глитая — тобілевичівського „хазяїна“ в умовах державної самостійности під крилом і на зразок пруського юнкерства та ще й в пристосуванні себе до його соціяльної структури, а стала на широкий шлях фермерсько-буржуазної революції в автономницьких рямках навіть без федералістичної спілки з буржуазною демократією Росії. Вивласнення феодального землевласника, зруйнування всіх основ феодального устрою у виробництві, в першу чергу в хліборобстві, скупчення цілого земельного фонду в руках національної автономної влади для виключного її розпорядження, перерозподіл земельного володіння проміж усією масою селянства на правах оренди для очищення національного капіталу від постороннього наносу — ось лейтмотив національно-демократичної революції на Україні на її тогочасному історичному шляху. В цьому якраз, в цьому єдиному й змістився весь революційний сенс національного руху на Україні весною 1917 р., в цьому якраз і була вся революційність Центральної Ради, що оформляла цей рух на отакому шляху: Проблема самостійности, буржуазної самостійности — хоч в межах автономії — була тільки висновком цього шляху, була тільки неминучим оформленням цього напрямку, через те й революційною була стільки, скільки виростала на цьому секторові українського націоналізму, а не на іншому, на феодально-глитайському, що його репрезентували в той час українські 
„хлібороби“ із своєю „козацькою самостійністю“ у формі феодально-станової української держави-монархії.
Але ця революційність була однобічна, та ще й вельми коротка. Український націоналізм на свойому основному буржуазному секторові не зміг бути послідовним до кінця хоч у своїй програмі з весни 1917 р. Елементи опортунізму, що їх носієм в цій революції був не інший хто, як українська соціял-демократія, небавом виросли з своєї плятформи, прийнятої 4 квітня 1916 року, так, що від дрібнобуржуазного клясов*ого компромісу в середині народженої нації перейшли на явний компроміс з буржуазно-імперіялістичним світом і, замість розвалювати далі стару, єдину, неділиму Росію національним самовизначенням фермерсько-буржуазної програми аграрної, взялися не тільки що підтримувати цю єдину неділиму, буржуазно-імперіялістичну Росію,алей виходити з свого дотеперішнього шляху фермерсько-буржуазної революції в бік феодально-глитайської стежки. Українська національно-демократична революція на шляху найвищої своєї потенції почала, таким чином, метаморфозувати себе в українську контрреволюцію і то вже тоді, коли її роля національно-демократичної революційносте не була скінчена, ц. т. напередодні діалектичної переміни буржуазної революції на Україні в соціялістичну.
VII
З чого почалася ця діялектична метаморфоза національної революції в національну контрреволюцію?
Народилася вона з того, що було реШит ргіпсірі цеї революції, народилася з боротьби за політичне самовизначення української нації напередодні соціяльного визволення тієї нації.
„Нічим не поступаючись з своєї соціально-політичної партійної програми — так з’ясовує початок тієї метаморфози та її джерело сам Винниченко, — ми в той саме час у самій Центральній Раді свідомо одкладали надалі вирішення гострих соціальних питань, бо ми боялися, що не досить зміцнена, усталена, національна єдність може зустрінутися й розбитися через незгоди в сфері соціяльного будівництва“1).
Так і справді було.
Серед нескінченної кількости змагань за аграрну реформу український націоналізм, декляруючи в першу чергу своє політичне самовизначення, залишав без відповіді основну проблему цього самовизначення, аграрну проблему. Серед впертої боротьби української буржуазії за владу, він обмежив себе тільки на деклярації, „щоб після того, як буде одібрано по всій Росії поміщицькі, казенні, царські, манастирські та інші землі у власність народів, як буде видано про це закон на Всеросійським Учреди-тельнім Зібранні, право порядкування нашими українськими землями, право користування ними належало тільки нам самим, нашим українським зборам“1).
Але на одному „одкладуванні надалі вирішення гострих со-ціяльних проблем“ не скінчилося. Український націоналізм, все ще „нічим не поступаючись з своєїсоціяльно-політичноїпрограми“, але запідозрений своїм „братом-хліборобом“ і „демократичним“ союзником з півночі в „большевізації“, через місяць в Другому Універсалі, наляканий, вже цілком забув навіть і за цю свою обіцянку з Першого Універсалу і в йому вже ні словечком не згадав про те, чого так настирливо домагалися в той час селянські з’їзди. Що більше, вже влітку 1917 р. УСДРП, що вже в 1905 р. стала на принципі націоналізації землі, видимо починає підготовляти ґрунт проти тієї „націоналізації“. Вона випускає тоді популярну книжечку для селянства, де за П. Масловим пропагандує думку, що „забирати землю.в селян, що мають 10 — 20 десятин, є неможливо... бо спроба одібрати землю у багатих селян викликала б сварку між селянами — мовляв — селяни пішли б проти селян, і з того вийшла б користь тільки для панів і реакції* 2). Щождо вивласнення поміщицьких маєтків, то ця сама УСДРП, що орудувала Генеральним Секретаріятом, захищала тепер думку того ж П. Маслова, що „брати панські землі в державну власність задурно буде несправедливо“, а через це „держава повинна взяти одноразовий податок з усіх панів-капіталістів, щоб заплатити за землю"3 4). Аналогічну позицію почали й собі займати українські есери у своїх побоюваннях не порушити оцеї національної гармонії і гарних сусідських взаємин: тоді, коли есдеки одступали од націоналізації і підготовлювали ступнево ґрунт для згоди з хліборобами й союзниками, есери у слід за ними, також „не поступаючись нічим з своєї' програми“, з програми „соціалізації“, стали в офіційних своїх виданнях заявляти, що проміж переведенням негайних деяких соціяльних реформ вони намічають тимчасово „передати негайно всі великовласницькі і середньовласницькі (не менше як 100 десятин) земельні маєтки під оруду земельних комітетів1)» та й годі.
Нічого й дивного, що „хлібороби-демократи“, „не поступаючись нічим з своєї партійної програми“, підійшли й собі ближче до Центральної Ради і в місяці жовтні й собі деклярували не тільки „повну лояльність супроти Центральної Ради й Генерального Секретаріяту“, але й дали свою згоду на вивласнення землевласників, хоча й за викупом, дали свою згоду навіть на орендну систему організації „високо розвиненого, інтенсивного фермерського хазяйства“1).
Таким чином, регрес на революційному шляху Центральної Ради йшов уже з літа 1917 р. повним ходом, і чим більше загальний процес революції назрівав до нового свого етапу, до Великого Жовтня, тим сильніш цей регрес давав себе почувати. В момент Жовтневої революції він одержав навіть свою легалізацію в III Універсалі Центральної Ради, не зважаючи бо нате, що в той саме час „Всеукраїнська Рада Селянських депутатів“ винесла формальну постанову „домагатися від Центральної Ради видання закону про скасування приватної власности на всю землю на території Української Народньої Республіки“* 2), Центральна Рада в III Універсалі з дня 7 листопаду 1917 р. оформляла, видимо легалізувала цей регрес, постановляючи, що „віднині на території Української Народньої Республіки існуюче право власности на землі поміщицькі та інші землі нетрудових хазяйств сільськогосподарського значення, а також на удільні, манастирські та церковні землі, касується3). Про скасування взагалі права власности на землю вже не говорилося. Право власности на землю, хоч із „трудовою“ вивіскою, таким чином, було залишено, як компроміс з „хліборобами“, з одного боку, та як розмежування себе від більшовизму, що касував цю власність на землю абсолютно, — з другого боку. Ще треба було тільки узаконити цей компроміс нормою тієї власности, що й намагався Генеральний Секретаріят вчинити проектом земельного закону, зладженого УСДРП (Мартосом) у спілці з есерами (Мацієвичем), в якому встановлювано цю норму до 40 десятин. Це мала бути відповідь українських „соціалістів“ не тільки на соціялістичнуреволюцію, що починалася тоді в нас, це й мала бути відповідь на нові спроби „орієнтації“, спершу на Антанту, згодом на Німеччину. А ця відповідь зводилася до того, що українська буржуазія, виходячи „із об'єктивних умов“, які вказували, що „не настав ще момент для соціалізму“, як висловився Винниченко на VIII сесії Центральної Ради, скидала нараз маску „соціялізму“ й одкривала безсоромно своє справжнє обличчя, та ще й обличчя полохливого дрібного буржуа, що, злякавшися власної пози з весни 1917 р., спішив в кінці реабілітувати себе перед буржуазним світом за обвинувачення в „більшовизмі“. Правда, узаконити цього проекту все таки не вдалося: Центральна Рада 18 січня ст. ст. 1918 р. цей законопроект провалила, не зважаючи на погрози соціял-демократичної фракції, і 
провела проект есерів про соціялізацію землі, але цей акт реального змісту для Центральної Ради тепер вже не мав, раз доводилося їй переходити під охорону пруського юнкера. Реальне тепер було те, що на Україні проблему аграрної революції на фермерський зразок остаточно поховано в компромісі з феодально пруським зразком, хоча й цим разом все ще лунала патетична заява того ж Винниченка на VIII сесії Центральної Ради, що тим „справа соціалізму не буде загальмована; запорукою бо цього — на думку Винниченка — є те, що Центральна Рада складається з соціалістичних елементів“, в імени яких він впевняв, що „до соціялізму ми будемо йти обережно, стоячи тривко на ногах“1).
Таким чином, український буржуа, що вирізав раніш з соціялізму життєву, активну, творчу частину й виховав з української соціял-демократії, за словами Винниченка, „безплідного, неактивного гладкого кабанця“,тепер вирізував з власного недоспілого буржуазного організму власну „життєву, активну, творчу частину“ і віддавав себе на поталу голодному німцеві й власному глитаєві феодальної породи, що з кісточками проковтнули його ЗО квітня 1918 року, прилюдно ще й осміявши його на суді Голубовича. Але й без того його доля була вирішена. Жовтнева революція на Україні, що вигнала ідеологічних речників цього полохливого українського дрібного буржуа вкупі з Центральною Радою й Генеральним Секретаріятом з території України, вже до того поставила свою проблему аграрного питання і національного питання на реальне вирішення і однаково присудила на смерть так цього розпеленаного буржуа, як і його контрагента — хлібороба-глитая.
VIII
Але діялектична метаморфоза національної революції в національну контрреволюцію виростала не тільки по лінії соціяльно-економічної основи тієї революції. Вона йшла й по лінії власного політичного самовизначення, розвивалася і в цьому випадкові напередодні здійснення діялектичного процесу переміни буржуазної революції в соціялістичну. І в цьому випадкові, цебто і на цьому напрямкові національного руху, ніхто інший не керував тією метаморфозою, як та ж сама УСДРП, що на проблему соціяльної революції на Україні дивилася, як на проблему, якої здійснення може прийти тільки тоді, „коли, мовляв, людська громада розів'ється до свого логічного кінця, коли розвиток продукційних сил капіталістичного ладу дійде до свого необхідного, історичного довершення“* 2), цебто до того часу, коли на
Україні вже національний капіталізм, після скасування чужих його основ, розів’ється сам собою до соціялізму, коли вже в межах буржуазної України „назріють самі собою нові сили, новий лад“, а до того часу вона пропонувала прикласти всіх зусиль, щоб витворити найсприятливіші умови тільки для розвитку цього національного капіталізму.
Що могло б і мусило бути політичною тезою цього українського сущого й несущого буржуа в боротьбі за своє економічне самовизначення з кайданів російського імперіялізму та вкупі з цим і на силу консервованого феодалізму?
Безперечно, що змагання за державну самостійність України, це була оця ultima ratio, що вкупі з націоналізацією землі могла дати максимально сприятливі умови для організації національного капіталу. Це було оте абсолютне „ceterum censeo“, що без його розв'язання український націоналізм ніяк не міг думати про своє економічне самовизначення, про витворення сприятливих умов для розвитку свого національного капіталу. Не випадково ж тому воно весь час так гостро стояло перед усіма іншими проблемами, навіть економічними, з його категоричним „ceterum censeo“ у відношенні до свого поневолення Росією. А що так було, про це й говорити не доводиться. „Цілий 1917 рік на Україні був підготовкою і організацією сил для боротьби за національне самовизначення — свідчить М. Шаповал, — тому так мало ми бачимо спроб для виявлення задач соціяльного будівництва: українські партії, Центральна Рада, земельні комітети, Генеральний Секре-таріят — вони дали дуже мало форм для вміщення соціяльного змісту революції, зате дали дуже багато форм для національного й політичного змісту. Ми не бачимо теоретичних, наукових праць, лекцій, дебатів, міркувань, проектувань в сфері соціяльній, зокрема в питанні соціялізації, органи революції, окремі особи і колективи багато дебатують про „владу“ і дуже мало про соціяльні реформи, обмежуючись в цім напрямі декляраціями голих принципів1). Воно й зрозуміло. Український інтелігент, що у відсутності організованої власної буржуазії став у національній революції головним її речником, в першу чергу ставив на порядок дня політичне самовизначення, в першу чергу домагався його реалізувайня, все інше — в тому it економічно-соціяльна проблема — було питанням завтрішнього дня, було проблемою, що її можна було розв’язати тоді, коли вже політична влада опиниться в його руках, не зважаючи на те, що сам він з власними політичними вимогами був тільки репродукцією якраз тієї соціяльно-економічної проблеми.
Чи виконали уповноважені органи українського націоналізму хоч ці завдання? Чи справді логічно й послідовно йшли вони до
кінця в цьому „сеїегит сєпбєо“ супроти російського імперіялізму, що не випускав тепер їх з своїх високодержавницьких рук?
Ми вже вказували на те, що як довго йшло питання про визволення з самодержавної Росії, послідовність українського націоналізму йшла без поворотів все вперед, дійшовши 1914 р. до „Союзу визволення України“, що його програма повного сепаратизму завоювала собі майже всіх, навіть тих, що, словами Петлюри, за автономницькі концесії наче б то присягалися на досмертну вірність самодержавній Росії. Усі українські організації в той час, за малими винятками, були „пораженцями“, 'усі майже, поза окремими офіційними своїми виступами на сторінках легальної преси, були тієї думки, що „метою всенької діяльности € здобути незалежну, суверенну українську державу, що об’єднала б в собі всю етнографічну територію України“, як це виголошено, скажім для приміру, в Катеринославському „Комітеті незалежної України“1). Хоч були, що правда, й такі, що не покидали думки про „перевлаштування Росії в демократичну федеративну республіку на основі національно-територіяльної в етнографічних границях автономії“, як це формулював не тільки харківський „Соціялістичний колектив“* 2), але й деякі з соціял-демократичних організацій українських, втому числі й „Управа Юнацьких Спілок“, організована 1915 р.
Лютнева Революція в Росії змінила однак цю платформу максимальну з її орієнтацією здебільша на Захід, змінила її в напрямок боротьби за автономію в межах буржуазно-демократичної Росії. Яка була політична рація цієї переміни, про це вже сказано. Але чи виконав український буржуа послідовно до кінця хоч оцю програму мінімум, що її несподівано висунув вчорашній сепаратист та пораженець з лівого крила. Чи справді революційний націоналізм в його основній буржуазній категорії послідовно залишився буржуазним революціонером хоч у цьому напрямку й до того часу, доки прийшлося йому відступити перед революційним пролетаріятом і самому перейти в табор контрреволюції?
Логічна послідовність та історична закономірність і доцільність вимагали тепер справді навіть при оцій політичній програмі „мінімум“ цеї, як каже Шаповал, „підготовки та організації сил для боротьби за національне самовизначення“, щебто підготовки для програми „максимум“. На ділі, однак, ця „підготовка й організація“ скінчилася вже літом 1917 р., на другий день після проголошення Центральною Радою першого універсалу. Український дрібний буржуа — а тільки він під вивіскою „соціялізму“ залишився тепер будівничим української автономії, глитай бо одійшов набік
 з старим гаслом повної самостійносте, — оцей буржуа, що мав до розпорядження всю селянську масу, частину робітництва, ба навіть військо, що на своїх з’їздах присягало йому на вірність, щоб тільки він не зупинявся на свойому шляхові самовизначення, оцей самостійник, що його політичне домагання підтримував навіть загально-російський з’їзд робітничих та салдатських депутатів у своїй резолюції з 3 липня 1917 р., цей буржуа вже другим універсалом з 16 (н. с.) липня 1917 р. складав нараз з себе своє уповноваження на суверенне право, декляроване місяць назад, і брав на себе ролю виконавчого „Органа Тимчасового Правительства“, ще й впевняючи, що він „рішуче відкидає спроби самочинного здійснювання автономії України до всеросійських установчих зборів“1).
Проголошення II Універсалу було, таким чином, зворотним пунктом в політиці Центральної Ради, тої самої, що вже в І Універсалі заявляла: „однині самі будемо творити наше життя“. Це був перший крок назад в порівнанні з весною. II Універсалом зобов’язувала себе тепер вона до ролі виконавця волі Тимчасового Уряду, присягала йому допомогу на фронті проти центральних держав, давала запоруку про припинення можливих заколотів в центрі країни і в запіллю армії, бралася обома руками захищати вже тоді загрожуваний соціяльною революцією буржуазний устрій в Росії. І хоча він, український буржуа, був з усіх боків зв’язаний тим самим Тимчасовим Урядом, хоча розстрілювано його навіть добровольчі полки, що йшли вмирати за імперіялі-стичну Росію на німецько-австрійському фронті, він, — вчорашній самостійник і пораженець, — стиснувши зуби з болю, не важився навіть протестувати інакше проти цього насильства над ним, аніж голими, та ще й вельми обережними декляраціями. І таку невільницьку ролю відогравав він послідовно тепер до самого кінця, до ліквідації буржуазної Россії й її Тимчасового Уряду.
Таким чином, український націоналізм і в своїй політичній програмі та дієвій ролі з революційносте впав в момент свого найвищого розвитку неодклично в яму контрреволюційносте.
В чому* була логіка цього звороту? Де причина цього несподіваного повороту назад там, де треба було йти вперед?
Причина цього лежала в тому самому джерелі, відкіля бралася й економічна тактика цього націоналізму: це дрібнобуржуазна природа українського націоналізму, що, побачивши себе на власних ногах, неминуче мусила шукати у відсутності власної міцної буржуазної кляси спільника в сусіда, якщо він не заперечував своєї для неї підтримки. Буржуазно-демократична Росія, хоча й била українського буржуа по голові, але, з огляду на військове становище, на визнання його самовизначення, тимчасово наче б то погоджувалася в межах куцої автономії, одкладаючи свої порахунки з „упорним мазепинцем“ на після. Вона й взялася бути оцим „доброзичливим сусідом“ на той час для оголеного від буржуазних предків українського незалежника. Наколи б була в його власна міцна буржуазна кляса, безперечно, український націоналізм був би більш настирливим у своїх домаганнях і ні в якому разі не був би допустив тепер до такої згоди з Тимчасовим Урядом і у всякому випадкові був би одстоював своє політичне становище не менше як в межах універсалу. Але такої буржуазії ще не було, були тільки її елементи, тільки була її щойно розпеленана структура, що шукала для себя місця. Чи ж можливо було оцим елементам самовизначити себе не тільки декляративно, не тільки програмово, але й реально, по шляху власних сил, по лінії, як казав Винниченко, „орієнтації на власні сили"? Була врешті українська інтелігенція, але чи могла й вона, що була речником цих елементів, ставити реально до кінця питання про самостійність, поки ці елементи цього не вимагали, та ще й тоді, коли право на власне самовизначення її служебної ролі так легко розв’язувалось в той час паперовою перепискою?
Але тут були ще інші моменти, що відогравали свою ролю в реакції українського націоналізму в політиці, як і в економіці. Це була нависла хмарою загроза соціяльної революції на Україні, що збільшилася вже тоді видимо, коли навкруги росло „все большее обострение борьбы между пролетариатом и буржуазией — в особенности из-за влияния на мелкобуржуазные массы“1). А якраз перед оцим назріванням соціяльної революції вже трді так уперто захищався не тільки український буржуа, не тільки його речник український інтелігент, але й сама УСДРП, що одкладала цю революцію на далеке незбагненне майбутнє. Вже в І Універсалі бачимо подекуди жах розпеленаного буржуа та його речника, українського інтелігента в „соціялістичному“ костюмі, перед цією загрозою. „Ми не хочемо допустити край наш на безладдя та занепад“, читаємо там. Оцей клясовий жах перед соціяльною революцією, починаючи з літа 1917 р., й гонив український націоналізм до компромісу з російським буржуа, зневолював до слухняности навіть тоді, коли його перші полки розстрілювали кирасири на київському вокзалі. Оцей клясовий жах був і причиною угоди з Тимчасовим урядом в „Інструкції“ для генерального Секретаріяту й II Універсалі. Її бо й складено напередодні липневого повстання, щоб мати взаємну запоруку серед спільної боротьби з оцим „безладдям та занепадом“. Оцей,
врешті, клясовий жах і був причиною, що „соціялістична“ укра-. їнська влада не тільки так різко осудила жовтневий акт в Ленінграді, але й поклала до останнього „боротися з домаганнями більшовиків передати владу на Україні до совітів робітничих та салдатських депутатів“, тими самими більшовиками, що захищали перед російською буржуазією українське самовизначення1). Він бо, український сущий і несущий буржуа, вкупі з своїм речником, українським інтелігентом, на смерть злякався того, що йому — „соціалістові“ — прийдеться втратити мте, що йому найдорожче за все було, що було його життям. Його буржуазний інстинкт дрижав за своє майбутнє, і він готовий був на все йти, з ким тільки можна, щоб рятувати власне існування, свій завтрішній день, що його обіцяла йому українська соціял-демократія.
І він ішов на все. Другий Універсал та „Інструкція“ були його першим актом в цьому напрямові. Одночасно й шукання компромісу з „хліборобами“ було його другим актом повороту назад. Недурно він з такою надією став приглядатися в той час до організації „хліборобами“ загонів „вільного козацтва“, що на першому свойому Всеукраїнському з’їзді 2 жовтня уконститували свою „Генеральну козацьку Раду“ з „Наказним Отаманом“, ген. Скоропадським, на чолі, хоча очевидно було, що „хлібороби“ організують це „вільне козацтво“ не тільки проти навислої хмари більшовизму, але й проти самої Центральної Ради, яку тимчасово з тактичних міркувань впевняли в своїй лояльності. Відомо ж бо, що „вільне козацтво“ — оцей зародок гетьманщини 1918 р., не виступило на захист Центральної Ради в час облоги Києва більшовиками, хоча й розпоряджало в Білій Церкві великою силою.
Таким чином, і на лінії політичного' свого самовизначення український націоналізм на лівому свойому секторові, революційно-народницькому секторові, губив ступнево свою революційність. Правда, в Третьому Універсалі він проголосив федералістичні принципи свого самовизначення, декляруючи, що „віднині Україна стає Українською Народньою Республікою“, але це проголошення було вже скероване не проти російського імперіялізму, але проти Жовтневої Революції, що наспіла тимчасом в Росії і докочувалася вже й на Україну. Через те й це нове самовизначення було вже не актом революційного процесу, але видимої контрреволюції, що одмежувала себе од совітської Росії. Врешті, цей акт мав тільки формальне значення і для самої Центральної Ради, яка цим актом шукала для себе легалізованого титулу для переговорів з Антантою в справі допомогти проти більшовизму в себе дома, проти власних робітників та селян, що з простягненими руками йшли назустріч Великій революції в Росії. Він мав таке саме формальне значення, як і Четвертий Універсал, деклярований в січні місяці 1918 року, коли йшло питання про те, щоб мати титул для переговорів з німцями в Бересті в справі збройної інтервенції проти власних мас, що проганяли Центральну Раду з власної території, зневірившися, справді, остаточно „під впливом своїх соціяльних жадань, під впливом революційних обставин часу“ в голій деклярації жовто-блакитних „соціялістів“, а не тому, що „не відчули у відповідну хвилю своїх національних потреб“1).
IX
Таким чином, провідна проблема національно-демократичної революції на Україні в напрямку самовизначення національного капіталу по шляху буржуазної революції в земельному питанні загубилася в самий момент своєї емансипації. Вкупі з нею загубилася й політична формула цього самовизначення, загубилася якраз в той час, коли був найбільш сприятливий момент для її тимчасового реалізування. Бо ці спроби національно-демократичного самовизначення, що прийшли з боку Центральної Ради після Жовтня — це вже не був наступ за оце самовизначення* наступ на ворожий, поневолюючий національний капітал — імпе-ріялізм, а була це фактично тільки остання спроба захисту перед соціалістичною революцією, та ще й спроба навіть не одного національного капіталу, а загально-російського, що на українській території під жовто-блакитним прапором намагався зберегти для себе хоч оцей останній свій притулок. Відомо ж бо* як після Жовтневої Революції ринула вся маса російських буржуазно-поміщицьких недобитків на Україну, під охорону Центральної Ради, пропонуючи їй не тільки свої послуги, але й по-' середняцтва в нових „орієнтаціях“.
Інакше й не могло бути — національна бо революція після Жовтня неминуче мусила перемінитися в клясову контрреволюцію, раз змінявся самий зміст національного самовизначення* який саму націю розколював на два протилежні собі й непримиренні табори, об’єднуючи тим самим буржуазію поневоленої нації з буржуазією владущої нації проти об’єднаного пролета-ріяту обох націй, в даному випадкові пригнічену українську дрібну буржуазію з владущою дотепер російською буржуазією* та ще й у спілці з стороннім імперіялізмом, спершу антантським* а згодом, після берестейського миру, австро-німецьким. Правда, навіть в самий момент цього об’єднання Центральна Рада все таки намагалася ще раз приєднати працюючі маси України до себе; вона, як відомо, провалила з скандалом земельний закон Мартоса і Мацієвича, провалила навіть соціял-демократичний Генеральний Секретаріят, вона — що також відомо — віддала тепер владу есерівській Раді міністрів з В. Голубовичем на чолі. Вона, врешті, прийняла 18 січня 1918 року есерівський проект земельного закону, що постановляв: 1) право власности на всі землі з їх водами, надземними й підземними багатствами в межах Української Народньої Республіки віднині касується, 2) всі ці землі з їх підземними природними багатствами стають добром народу Української Народньої Республіки“1). Але навіть і цей акт реального значення вже не мав. Складений „наспіх, без довгого обміркування“ під гук більшовицьких шрапнелів, що розривалися саме в день читання закону над будинком Центральної Ради, як оповідає один із авторів цього закону* 2), він був тільки даремним жестом, припізненим, та ще й вимушеним жестом в бік селянських мас. Не дурно голосували за нього навіть українські соціял-демократи, ті самі, що за провалення проекту Мартоса погрожували одкликанням всіх своїх членів з Генерального Секретаріяту. Він не мав тепер так само ніякогісінького вже реального значення в історії самовизначення українського націоналізму, як не мав уже його й політичний акт цього націоналізму, яким 22 січня (н. ст.) проголошено намість федеративної — самостійну вже Українську Народню Республіку, і який фактично був тільки формулою для легалізації передання в руки німецького командування права на окупацію України.
Але український націоналізм, загубивши проблему власного самовизначення на буржуазно-демократичному своєму секторові, що збанкротував в самий момент своєї емансипації вже напередодні Жовтневої революції на Україні, користаючися з сприятливої нагоди німецької окупації, намагався реалізувати тепер цю проблему на феодально-глитайському секторові свого історичного просперування. Як раніш українські соціял-демократи були будівничими буржуазно-демократичного самовизначення, так тепер авторами феодально-глитайського самовизначення під козацько-становою вивіскою стали українські* „хлібороби-демократи“, оті, що в 1917 р. найбільш поступово ввесь час стояли на політичній плятформі „Союзу визволення України“. Прихід німців на Україну дав їм карти в руки, і вони заграли зразу сміливіше, аніж їх попередники. Вже 25 березня 1918 року відбувся з'їзд в Лубнях, що виніс постанову, в якій зазначав, що: а) визнає політику Центральної Ради в аграрній справі руїнницькою для національного господарства і вимагає скасування земельного закону Центральної Ради та визнання принципу приватної власности, як основи народнього господарства, б) вимагає негайного повернення поміщикам права власности на садиби і їх інвентар, в) вимагає забезпечення в українській державі правного ладу та поповнення Центральної Ради представниками від „хліборобів“. Одночасно „хлібороби“ почали підготовлятися до реалізування своєї програми, скидаючи тепер цілком маску лояльности і до Центральної Ради і до „фермерського високо-культурного - господарства“. їм акомпаньямент взявся грати ніхто інший, як українські „соціялісти-федералісти“ та „соціялісти-самостійники“, що їхнім лозунгом дня стало Єфремівське: „настав час для нової революції — революції проти анархії“, і які добачали, як казав Шульгін, „єдиний вихід з становища в коаліційнім кабінеті, в синтезі всіх персонально-дужих елементів без поділу на' партії й нації“х).
При цьому акомпаньяменті, та ще й при підтримці російського поміщицтва з „Союза земельных собственников“, — бо чи міг український феодальної структури глитай, що сам був придатком феодального поміщика, братися за оце самовизначення без допомоги й керовництва цього поміщика — „хлібороби“ й почали свій рішучий наступ на Центральну Раду за „Українську державність“. Вже ЗО квітня 1918 року після прелюдії Айгорна з „посівним законом“ й польовими судами вони розігнали Центральну Раду й обрали за „ясновельможного пана гетьмана України“ ген. Скоропадського. Дедалі пішла відома „революція проти анархії“, на фоні козацько-станової оперетки української суверенности при чорносотенній примішці. Не можна ж бо було, як сказано, обійтися без тих „ персонально-дужих елементів “. А що ці „персонально-дужі елементи“ феодально-російської породи хоч подекуди не без українського походження вважали .українську державу“ за оперативну базу для реставрації старої феодальної Росії, то з цієї „суверенної держави“ небавом залишилася одна вивіска, за якою концентрувалися чорні сили реакції для походу на совітську Росію. Правда, український глитайсько-козацький націоналізм наче б то протестував проти такої своєї ролі, але це було вже „zu spät“ і тільки приспішило його кінець, як приспішило було долю Центральної Ради весною 1918 р. Проти гетьманщини став бо готуватися до наступу не тільки український робітник і селянин, про його думав не тільки дрібний буржуа з Центральної Ради, шукаючи реваншу за ЗО квітня, про наступ на гетьманську оперетку ще й став міркувати дотеперішній сподвижник гетьманщини з „Союза Возрождения России“. „Київ був кінцем тієї опозиції, — оповідає нам 
В- Б. Станкевич1), — за безсумнівну аксіому вважалося боротися з більшовиками, але й з Скоропадським. А що Скоропадський був ближче, то, головним чином, критика била по йому. Піддаю-чися загальному настроєві, група офіцерства вирішила зробити політичний переворот. Метою перевороту було повалення Скоропадського й передача влади колам, що групувалися біля .Союза Возрождения России“, який мав координувати свою діяльність з уфімською директорією і в широкому маштабі вести боротьбу з більшовизмом в Росії. Було навіть намічено новий кабінет з Одинцем, призначено день виступу і навіть виголошено про-клямації для виготовлення в день перевороту. „Але в призначений день перевороту Скоропадський сам оголосив, можливо іменно для попередження перевороту (темні чутки про наш намір, — як додає Станкевич, — дуже хвилювали й турбували Скоропадського, про що повідомляли нас з найближчих до нього кіл), свою нову орієнтацію, вже на єдину Росію, і тим вніс розбрат в офіцерські дружини. Ми примушені були скасувати свій виступ“.
Таким чином, і на цьому секторові не „повезло“ українському націоналізмові в справі власного самовизначення: намагаючись перескочити через голову Жовтня до цього самовизначення, він не тільки з революційної пози зійшов на контрреволюційну ролю, але ще й сам, що виріс на руїнах старої Росії, ставав, в силу історичної діалектики, знаряддям реставрації тієї Росії. Правда, до виступу сподвижника Скоропадського проти українського самовизначення не прийшло. Але „Грамота гетьмана всієї України до всіх українських громадян і козаків України“ з 14 листопаду 1918 р., проголошена самим Скоропадським, касувала сама суверенність власної української держави та декля-рувала „працю коло відбудування єдиної Росії на федеративних основах“, хоч і „з задержанням на Україні всіх прав на розвиток її державности і національної самобутности“. Оця грамота й була прикінцевим словом цеї історичної діялектики, якої відгуки ще довго плили по Україні з „орієнтаціями“ й без „орієнтацій“, ба й нині лунають серед нашої української еміграції, і яка й приспі-шила непереможний вже цим разом виступ українського робітництва й селянства, що вкупі поклали кінець не тільки скоро-падщині, але й вирвали на Україні корінь взагалі всяким „орієнтаціям“.
Інакше й бути не могло. Спроба бо самовизначення українського націоналізму була вирішена ще тоді, коли над Києвом вперше замаяли червоні прапори самовизначення нації в боротьбі проти жовто-блакитного самовизначення. М. Грушевський, коли 
писав свою нову „орієнтацію“ — „На порозі нової України“ — з нагоди реставрації в Києві Центральної Ради весною 1918 року й її нової орієнтації на німців, не передбачав, яку глибоку історичну правду мимохіть сказав він вже тоді не тільки про себе самого й про Центральну Раду, але й про всі її „орієнтації“, що зміщалися в оцьому історичному „zu spät“ буржуазного самовизначення української нації1). „Розстріл, зайняття й знищення Києва більшовиками були вершком, кульмінаційним пунктом, збірною точкою, в котрій зосередився сей великий, просто не-обчислимий- в своїх наслідках перелом в історії України... При-йдеться, писав він, — починати все знову; не продовжити або відновлювати, а таки починати: повторювати вже ні рука, ні думка не повернеться по тім страшеннім потрясению, котре пережилося в сій руїні... Україна поховала своє старе в сім огнищі, в сій руїні, в могилах своїх дітей, забитих рукою більшовиків... В тій руїні України розстрілювалися не тільки люди, а й традиції. Україна стоїть на сій руїні, тепер' новими очима розглядаючися в сих згарищах, і перед нею встають зовсім нові перспективи і вигляди, не тільки тому, що змінились реальні умови життя, але й тому, що око бачить їх і мозок приймає їх інакше“2).
І справді бо, якраз саме тоді згоріли не тільки, як думав в той час голова Центральної Ради, опортуністичні ідеї українського дрібного буржуа, його опортуністична орієнтація на „демократичну Росію“, що їх він знов міняв на „самостійність“ під чоботом західнього імперіалізму, вже тоді згоріли взагалі всі дрібнобуржуазні й феодально-житейські „орієнтації“, згоріла вся проблема буржуазного самовизначення серед переможної боротьби за соціялістичне самовизначення поневоленої не тільки одної України, але й поневолених інших народів Росії. І ніяка людська міць, не зважаючи на допомогу західнього імперіялізму, не змогла вже згасити тієї небувалої пожежі.
Будувати в той час дрібнобуржуазними руками буржуазну Україну в момент соціалістичної революції було не менш вже „zu spät“, аніж відновляти її руками феодального глитая, хоч би й в одягу старої козаччини, що її дволикий український націоналізм поставив на спробу під прапором „хліборобської демократії“ після невдачі з „соціалістичною“ вивіскою буржуазної демократії. Будувати Україну тепер міг тільки той, хто сам еман-сипувався від власного націоналізму й шовінізму, хто взагалі касував не тільки національне, але й клясове панування людини над людиною та визволяв працю від експлуатації.
Товариство! Тов. Рохкін правильно сказав, що в західній історичній науці зараз помічається криза, я б сказав, безвихідна криза. Коли взяти на увагу не тільки ті роботи, про які говорив тов. Рохкін, а й пригадати той з’їзд, що відбувся в Гейдельберзі в жовтні 1927 року, з'їзд „Міжнародньої асоціації культурного співробітництва“, переважно європейських істориків, присвячений, між іншим, і методології історії, то з доповідей цього з'їзду, оголошених в „Europäische Revue“ 1928 року, 'ми бачимо, що історична буржуазна наука справді, і то не тільки з боку світогляду, як про це казав тов. Рохкін, а також і з боку методологічного, зайшла в такий глухий кут, опинилася тепер у такому безвихідному становищі, що примушує звернути цю за-хідню буржуазно-історичну науку навіть у бік містицизму. Я не буду вказувати на ті всі доповіді, які там були, а про основні з них згадаю — це дві доповіді німецьких вчених Вебера та Ротфельса, які обмірковували проблему методології історичного досліду. І коли Вебер ставив питання, куди йому йти, чи до „дійсности“ емпіричної, чи до „мітології“, то Ротфельс вирішив це питання так, що, за його тезою, проблема історичного процесу — це проблема самого лише фаталізму. Він назвав навіть свою доповідь „Історія, як доля“. Коли взяти іншого учасника конгресу — одного з видатніших істориків польських — Галецького, то він вирішив для себе питання методології так, що проблема історичного процесу й конструкції цього процесу — це є проблема дієвої волі, що за нею історичний процес розвивається так, як виявляється дієва воля одиниць у даному історичному процесі, цебто звертає увагу на цю дієву волю на лад фашистського рецепту досліду історичного процесу. Такий самий погляд обстоював на цьому конгресі і представник Італії — Бодреро з приводу тієї ж самої проблеми методології історичного досліду.
Ось в який глухий кут зайшла після досягнень Лямпрехта європейська буржуазна історична наука! Треба сказати, що ця
західньо-европейська криза ще більше стосується таких вже вузьких меж історичного досліду, як українська історична наука. Ця криза стосується її тим сильніш, що вона має свій ґрунт на безпосередньому процесі нечуваної ще досі перебудови суспільного ладу, що про неї вже Грушевський 1918 року у статті „На порозі нової України“ писав, мовляв, „Україна поховала своє старе в цьому вогнищі“... хоча й мав на увазі не те, що зараз сам вкладає подекуди в ці слова. Адже ж у той час мріяв він про заміну федералістично-анархістичної теорії буржуазносамо-стійницькою програмою „Союзу Визволення України“, не про свою власну кризу. І справді, стара українська історична наука опинилася ще в безвихіднішому становищі, аніж її західньо-европейська сестра. Стара національна буржуазно-історична школа й собі доходить тепер до теорії фаталізму й інших звихів, що свідчать про глибоку кризу і світогляду й методології і в старому українському історичному досліді.
Тов. Рохкін згадав про кризу, що намічається на Заході, не тільки в світогляді історичному, але й у самій його методології, не тільки в аналізі історичного процесу, але й у конструкції цього історичного процесу. Я дещо ширше хочу зупинитися на цій кризі з боку методології досліду, зупинитися на нашому українському історіографічному матеріялі. Щоб зрозуміти краще зміст сучасної кризи історичної науки в наших вузьких межах — в межах українського історичного досліду, якраз з боку її методології, не тільки світогляду, дозвольте в кількох словах зупинитися на тих шляхах, якими наша історична наука дійшла до доби революції, що в ній розгублювати стала раніш нагромаджені цінності, од яких вона стала одмовлятися за доби цієї революції. Без такого стислого вступу, розуміння кризи й проблеми наших завдань, проблеми аналізи сучасних історіографічних течій було б не зовсім ясне й не зовсім зрозуміле.
Як відомо, товариство, історичні цінності української історичної науки, яких перші зародки ми мали в козацьких літописах, стали оформлятись у нас на початку XIX століття, зокрема за доби Наполеона. Відома вам робота „История Руссов“,- — це перша синтеза українського історичного процесу за доби, коли в умовах народження капіталізму ставала реальна проблема відбудування української самостійности. З того часу, крок за кроком, і нагромаджуються національні українські цінності історичні, вперше знайшовши своє синтетичне оформлення в названій роботі „История Руссов“, складеній, як мені здається, на початку XIX століття.
Проблема синтези цієї роботи — це проблема реставрації старої гетьманщини, реставрації старого станового козацького устрою, це проблема, яка виховувалась на рефлексах незліквідованих ще цілком феодальних основ нашого тогочасного громадського ладу. Але проблема такої синтези мусила зараз найти свій коректив, основний глибокий коректив у іншому напрямі, в напрямі, що його висували якраз дані історичні процеси, висуваючи на історичний фон молоду українську буржуазію. І через це довелося від аристократично-козацького гасла „Истории „Руссов“ незабаром одмовитися й висунути нові завдання щодо світогляду й методології, які б відповідали завданням доби народження елементів української нації, як такої.
Формулювання цих завдань щодо методології й світогляду взяв на себе Костомаров, поклавши в основі свого історичного досліду гегеліянський метод з його тріядою, одкинувши од нього формулу держави й замінивши її формулою нації, формулою народу. Проблема месіянізму в Костомарова — це й є проблема гегеліянської тріяди, яка од своєї тези — доби початкового федералізму — приходить до синтези в проблемі нації, проблемі народу за програмою „Книги Битія“. Основа цеї проблеми-синї тези- в даній українській дійсності, що державу заміняє на республіку — націю, демократичну націю, — це те, що ця нація сво-життьові корні мала передусім в масах селянських, в масах дрібної буржуазії, її аристократична верхівка одходила од неї ступнево в бік російської нації, через це й довелося аристократично-державні ідеали автора „Истории Руссов“ замінити формулою демократичного федералізму. Через те Костомаров, як речник тої дрібнобуржуазної нації, і взявся формулювати отак проблему історичного досліду, як проблему федералістичну, як проблему демократії, що її конструкцію історичного процесу складав за зразком діялектики — тріяди Гегеля. Костомаров не зміг, однак, для своєї історіософічної й методологічної синтези дати будь-які соціологічні основи. Адже ж соціологічні основи можна було скласти лише тоді, коли не тільки питання одного росту нації, але й росту її клясових категорій могло стояти вже на певних трівких ногах та ще й уяснене в свідомості речників тої нації. Цього в Костомарова не було. Через те за соціологічну зліпку українського процесу взявся, за рецептом Огюста Конта, П. Куліш. Він, складаючи свою синтезу історичного українського процесу, аристократичну синтезу, перший уяснив - собі клясові категорії росту української нації, уяснив собі їх так, що український історичний процес не може здійснитися у власній державній синтезі, а в чужій, де зможе найти розвиток своя панівна кляса, як орган будування нації, як орган, що забезпечує національний історичний процес, незалежний від власної державної форми.
Такі були перші синтетичні здобутки в нашій історичній науці. Треба, однак, сказати, що ці здобутки після 1863 року, хоча й обґрунтували, кожен на свій лад, національну проблему, але
дальше в своєму розвитку, в своєму теоретичному розвитку не пішли. Поставлені синтези, з одного боку федералістично-демо-кратична, подекуди анархічна, з боку Костомарова, та аристократично-буржуазна, за соціологічним рецептом Панька Куліша, так і застигли на перших своїх формулах. Криза 1863 року, що почалася відомим „Отзывом из Киева“, після невдачі величезних селянських повстань 1855 р., після невдачі спроб реставрації української самостійности з нагоди польського повстання 1863 р., ця криза не тільки що хитала ввесь час Костомаровим і Кулішем на їх синтетичних позиціях, вона ще й припиняла дальший розвиток намічених цими дослідниками проблем, розвиток намічених та незакінчених методів, розвиток початих та незакінчених формул цеї синтези історичного процесу, що за неї взявся один та другий представник старої історичної школи. Ця криза довела до того, що П. Куліш цілком став заперечувати й саму проблему української нації. Ця криза така була сильна, що вона не тільки похитнула цих двох родоначальників нашого історичного досліду, але й нового провідника української історичної думки, також, як і Куліш, послідовника Огюста Конта і його соціологічної системи — В. Б. Антоновича, цілком одірвала од історичної синтези. Не маючи попередніх перспектив національного розвитку серед тої кризи, Антонович, хоч виріс на соціологічній основі, хоч виріс під впливом, з одного боку, Куліша, з другого, Костомарова, відмовився в своїй історичній роботі від усякої синтези, сховався за суху, мертву емпірику, сховався за мертвим документом від життя. Навіть революційна хвиля 1870 років не вплинула на нього. Через це, як цілком правильно сказав Драго-манів, в роботі Антоновича немов навмисне обходиться всяку ідею.
Оцей період кризи склав у нас цілу школу в історичному досліді, склав цілу добу так званої „документальної“ школи, добу, коли історики-дослідники відмовилися від синтези, потрібної, щоб виявити шляхи майбутнього аналізою попереднього, сховалися за мертвими документами. Цей період дав нам методологію. яку влучно назвав Кроче „філологічним історизмом“ за те, що вона ховалася од проблем життя,.заховалася в зашифрованих виданнях історичного документу; він дав нам школу надзвичайно могутню, але школу, яка, за рецептом Драгоманова ще початків 1870 років, стояла на тому, що треба нам виявити в документах наше минуле, а все інше само зробиться. Цей період дав нам школу без усякої синтези історичної, що навіть не брала історичного процесу України в цілому, а розподіляла його, дробила, як Грушевський каже, в порайонному досліді. І тільки наприкінці XIX століття, коли, виявляючися в тих чи інших програмах, знову активно заговорив український націоналізм, український історичний процес починає находити знову свою історичну синтезу, до речі на багатому, зібраному школою Антоновича, матеріялі. Це була доба, коли проблема української нації наявно росла на двох секторах нашого економічного розвитку: з одного боку, на секторі ліво-буржуазному — селянському по лінії буржуазної революції, і насамперед аграрної революції, захованої іноді й під вивіскою „соціялізму“, з другого боку, на секторі напівфеодальному, пруського зразку, що стояв на принципі еволюційного вростання в капіталізм. Ці два сектори наприкінці XIX століття, а особливо на початку XX й висунули дві історичні теорії: так званий пруський сектор української дійсности — сектор вростання дрібного поміщика й глитая в капіталізм, що після 1905 року комбінує, за Кулішевою соціологічною системою, свою історичну синтезу в теорію -„станової трудової монархії“, автором якої є В. Ліпінський, що захотів з'єднати національні клясові групування, з’єднати національні кляси довкола реставрації феодально-станової гетьманщини. З другого боку, оскільки українська нація головне все-таки росла на елементах дрібної промислової буржуазії, оскільки елементи феодалізму все-таки відходили від української національности, як такої, широким шляхом почала розвиватися „позаклясова“ теорія українського історичного процесу, яку склав на початку 1890 років М. Грушевський.
Ця теорія „безклясової“ нації, виходячи з цієї самої тріяди, що й Костомаров, висуваючи тезу — українська державність, антитезу — загибель української державности й синтезу — відродження української державности, склала й власну самостійницьку схему „безклясової“ української нації, себто нації, яка розгубила свої панівні верстви в минулому, залишаючися з одним інтелігентом та мужиком, схему, що вже в минулому мала елементи майбутньої синтези — анархо-федералістичної організації власного самовизначення.
Правда, Грушевський остаточно, абсолютно все-таки не вирішив цієї проблеми, як же бути в майбутньому з його теорією „безклясовости“ історичного українського процесу? Не зважаючи на свої симпатії до реалізації своєї теорії, перед Грушевським все-таки стояла альтернатива, що український історичний процес може розвиватись не тільки по цій лінії, яку, на його думку, підготовляло минуле українське, розгублюючи свої панівні кляси, але й по лінії організації державної клясової структури українського самовизначення. Це й послаблювало позиції теорії „безклясовости“ у Грушевського, що свою теорію „безклясово-сти* українського історичного процесу, а звідси теорію, що український історичний процес — це процес мужицький, бо те, що владне було, розгублялося на протязі цілих десятиліть, мимохіть комбінував з українською державною проблемою.
Отакі то теорії — теорія феодально-сословної „клясократії“ і теорія „безклясовости“ української нації на федералістичній проблемі, комбінованій в межах сепаратизму українського історичного процесу — і довершують розвиток української історичної дореволюційної думки, що готувала програму для організації спроб реалізації буржуазного самовизначення українства. Центральна Рада, а далі гетьманщина — це саме ці спроби реалізації двох проблем, що підходили до досліду українського історичного процесу одночасно з програмою на майбутнє. Але це й кінець шляху тієї української історичної думки, що в українській дійсності, надзвичайно щільно зв’язана з усіма перипе-тіями клясової боротьби, за методами ідеалізму та прагматизму тієї чи іншої школи, складала свої цінності на цьому шляху, сподіваючися реалізувати їх ще й в політичних програмах. Революція наша 1917 року знівечила ці цінності. Коли Грушевський 1918 року виступив з заявою, що треба переглянути все те, що до цього часу збирали він та його попередники, коли він збирався тоді зокрема відмовитися від своєї федералістичної теорії та від своєї „позаклясової“ теорії, коли збирався зблизити свої принципи до „клясократії" Ліпінського, до його політичної плятформи, він не знав, що це осуд не тільки для його дотеперішніх федералістичних міркувань, але й для всієї попередньої історичної роботи й історичного світогляду.
І, справді, після перемоги Жовтня всі ті нагромаджені цінності загубилися зразу. В чому було загублення цих історичних цінностей?
Перше й основне — це те, що українська буржуазна історична наука відмовилась зразу від своєї історичної синтези, а то збиралася ще й відмовитись взагалі від історичного досліду, взагалі відмовитись від аналізи історичного процесу та історії більше не писати. Оця відмова школи Грушевського від синтези історичного досліду — це й був основний глибокий удар по старій буржуазній українській історичній науці. Адже ж проблема синтези в історії — це основа, на якій стара буржуазна історична наука могла далі розвиватись і рости. Відмова від цієї синтези, спроба заховатись знову за документ — це й була оця перша проява смертельної кризи, що охопила стару буржуазну історичну науку з перемогою Жовтня і в першу чергу позначилась якраз в цьому великому комплексі історичної школи, що її склав Грушевський.
Але це був тільки один бік цієї кризи, одно тільки виявлення цієї кризи.
Друге, не менш цікаве виявлення цієї кризи серед старої історичної школи, це — різкий поворот представників старої аполітичної школи, школи документальної, історичної філології, як її
називають, школи академіка Баталія, що відразу взявся за синтезу, переглядаючи й собі свої цінності. Правда, цей перегляд почався в Багалія з того, що прийшлось йому спершу визнати теорію Грушевського за правдиву. Але й це було надзвичайно важливе в момент клясової боротьби для нашого історичного досліду, коли взявся за політику і визнав потребу політичних елементів у синтезі історичного процесу такий історик, як Д. Баталій. І це визнання з боку Багалія елементів історичної синтези Грушевського якраз підчас виявлення кризи тієї історичної синтези й стало за етап переходу Д. Багалія від „аполітизму“ до уяснення собі політичних елементів та їх природи в даній історичній дійсності, в революційній дійсності. Це й спонукало Багалія згодом відмовитись не тільки від своїх ідей, яких він дотримувався до 1914 року, оспорюючи історичний матеріалізм, а ще й поступово підійти через голову школи Грушевського, через голову психологізму, через голову теорії „критически мыслящих личностей“, про яку говорив свого часу за Лавровим Драгоманов і яку засвоїв не тільки Гру шевський, але й Баталій, ще раз повторюючи її в своїй історіографії, надрукованій 1923 р., перейти до визнання законів історичного матеріялізму. Я не хочу сказати, що Багалій через оце приєднання став марксистом, я не можу сказати, що розуміння законів історичного матеріялізму він засвоїв як слід, не говорячи вже про марксистську методологію, але сам факт цього приєднання до законів історичного матеріялізму, що до нього прийшлими — молоді робітники науки (а я вважаю себе за одного з цих молодих робітників), — вже одне отаке визнання українського історичного процесу, як процесу закономірного, діялектичного, визнання Марксово! теорії за єдину правильну теорію для досліду цього процесу, дало ще один доказ кризи буржуазної ідеології в нашій історичній науці.
Адже ж не маловажне й те, що Д. Багалій, представник документальної школи, вже 1923 року у виданні праці О. Єфименкової, а після 1926 року в монографії про Сковороду, хоч і не відмовившись формально від попередньої своєї платформи, заявив, що він приймає закони історичного матеріялізму, приймає марксизм, хоч це розуміння марксизму у Багалія і дотепер механічне, хо< він і бере в основу свого досліду економіку, хоч і говорить про класову боротьбу. Але не це для нас важливе; ми в Багалія отакого марксизму вчитися не будемо, нам важливо, що представник „аполітичної“ школи через проблему буржуазної самостійносте одійшов від старих своїх позицій, завдавши ще один смертельний удар дотеперішній буржуазній історичній науці. Таке значення сучасної позиції Грушевського та виступу Багалія, що з них один повертається до „історичної філології“, відмовляючая від синтези, а другий переходить до синтези, шукаючи
марксизму, таке значення цих двох явищ, надзвичайно характеристичних для свідчення про те, що українська буржуазна історична наука опинилася й собі в смертельній кризі, як і західньо-європейська буржуазна історична наука.
Треба, однак, сказати, що криза нашої старої української історичної науки ще не така, щоб ми могли сказати, що вона вже загинула. Була б порожня чвань з нашого боку, коли б ми сказали собі таке, гадаючи впевнено, що елементи буржуазного історичного досліду з його світоглядом, з його методологією в нашій українській історичній науці поховані вже назавжди. Це було б дуже помилково. Хоч криза ця велика, але носії українського капіталізму ще не загинули, ще вперто працюють вони над лікуванням цеї кризи. І не тільки в нас, серед сутінків НЕП’и — ще важливіше, на західній Україні, де виростає українська буржуазія, де виростає капіталізм, вони мають ще зараз чимало грунту для цього лікування, і тому було б помилково сказати, що криза в буржуазній українській історичній науці прикінчила її. Справді, це треба собі сказати. Зараз з цього старого трухлявого пня, який був нещодавно могутнім дубом, який є й зараз багатим резервуаром, звідки ми можемо збирати нагромаджений матеріял, для нас — марксистів, з цього пня починають рости і в нас нові паростки української буржуазної школи. А вже на західній Україні, де формується українська буржуазія, де живуть ці паростки по ідеологічній лінії, там ці паростки ростуть буйно, ростуть, до речі, з новими гаслами буржуазних шляхів в методології і світогляді історичної науки. Коли ми почнемо розглядати сучасний стан в нашому історичному досліді за межами України, де він за останні роки починає відновлятися, то ми мусимо констатувати, що навіть проблема „клясократії“ Ліпінського й зараз серед цього росту продовжує інтенсивну пропаганду за поширення своєї теорії.
Ця „клясократична“ теорія Ліпінського, яка, до речі сказати, досить влучно засвоїла собі методи історичної діялектики, збудована за формальними категоріями марксистської діялектики, очевидно, не за ЇЇ змістом, ця теорія якраз зараз найбільш активно ставить проблему так званої „трудової монархії“, вона вперто пропагує, як ніколи, проблему реставрації козацького минулого, пропагує в науці ідеали станового ладу, проблему „боротьби поміж землею і капіталом“, „між землевласником і тим, що ріже купони“, проблему панування станової аристократії з монархом на чолі — з радянською формою внизу. Оця теорія зараз за кордоном находить надзвичайно широкий для себе відгук. Для наукового оброблення проблеми українського монархізму наверху з радянською системою внизу та ще й в методологічній обробці за методами формальної діялектики, в Берліні три
роки існує „Український Науковий Інститут“, який згуртував біля себе видатніших буржуазних українських вчених, який має щось із півсотні аспірантів, має й своє наукове видавництво. З першого номеру „Наукових записок“ цього інституту видно, як надзвичайно свідомо, нічим не прикриваючись, ставлять „хлі-бороби-демократи“ оцю свою проблему „клясократичної“ монархії. Коли товаришам трапиться переглядати ці „записки“, то ви побачите, що цею пропагандою в науці, крім Ліпінського, занялися такі, як Мірчук, що працює по лінії філософії, Дорошенко, що працює по лінії історії, й інші. Всі вони, а ім'я їм десяток, з повною свідомістю, нічим не прикриваючись, обробляють науково цю проблему „клясократії", проблему „трудової монархії“, проблему становости, збираючися проповідувати її не тільки на західній Україні; оцих 50 українських та чужоземних вчених, об'єднаних біля цього інституту, — загроза для марксизму в українській науці за кордоном досить велика.
Друга загроза, що безперечно росте, хоча й не виявила ще себе в історичній науці, як це мені відомо, але надзвичайно напружено працює, щоб себе виявити, — це проблема, яку зараз не тільки для політики, але й в науці висунув Донцов, це проблема так званого „вольового націоналізму“, це проблема, над якою зараз міркували на з'їзді в Гайдельберзі італійські, німецькі та польські історики, це проблема, яка рішуче виступає проти так званого історико - політичного „провансальства“ Грушевського, Драгоманова, яка замість їхнього опортунізму дрібнобуржуазного висовує елементи так званої „активної вольової діяльности“, „фанатизму“, „ілюзіонізму“, „догматизму“, яка проповідує і в науці своєрідний фашизм на раціоналістичних основах, свідомий в своїй непримиренности, висовуючи одночасно й свою проблему методологічну, проблему не тільки історіософічну для нашого історичного процесу, висовує за всіма методами войовничого українського фашизму.
Зараз виростають отакі дві основні ворожі нам течії, що з них одна вже виявляється в історичних роботах, в об'єднанні наукових сил, а друга покищо тільки збирає коло себе одиниці, одна з своїм центром в Берліні на кошти німецького мілітаризму, друга — у Львові, за плечима подекуди Наукового Товариства ім. Шевченка.
Що ці дві ворожі нам школи, одна як готова школа історична, й друга — щойно як рецепт історичної школи, безперечно, зустрічають широкий свій відгук взагалі серед загалу української буржуазії, про це й сумніватися не приходиться. Але вони намагаються найти цей відгук і на нашій Україні.
Наскільки реальний цей відгук, важко сказати, бо за наших умов, за умов диктатури пролетаріяту, ледве чи можна друкувати
речі, які хоч би й науково проповідували теорію бодай „трудової“ монархії або теорію „вольового націоналізму“ Донцова. Але відгуки ці е, хоч як дбайливо їх заховується в нас за „аполітичні“ досліди, за оцю „історичну філологію“, за мертвий наче б то документ. Я сказав би, що таким тихим alter ego „кля-сократичної“ теорії Ліпінського тепер, безперечно, є дехто з так званої юридичної школи при Українській Академії Наук з Миколою Василенком на чолі. Микола Василенко згрупував коло себе чимало молодих дослідників нашого минулого з його публічно-правовими інституціями, але ці його досліди XVII — XVIII сторіччя провадиться під старим аспектом, від якого до сьогоднішнього дня він не відмовився, як не відмовився від своїх поглядів, що ідентифікували себе 1918 р. з теорією „трудової монархії“, що він і досі розглядає й розбирає, оброблює за старими методами, ховаючись за документальний критицизм, документи й матеріяли, ідеалізуючи публічно-правові установи старої гетьманщини, ховаючи за цими методами клясовий критерій. А це й спорідняє його з Ліпінським. ставлячи його в одну з ним нам ворожу шерегу, хоч і важко доказати те, що на ділі окривається в цих окремих роботах. Все-таки з цього одного, не тільки з тих настроїв і словечок, які кидається поміж окремими рядками при коментуванні тої чи іншої установи гетьманщини XVII — XVIII століття, проглядає недвозначна симпатія до тієї старої тріяди гегеліянської, яка хоче мати свою синтезу в теорії Ліпінського, в реставрації старої гетьманщини. Оця василенківська, скажімо, школа, яка ще найбільше заховала за документ свої політичні міркування, школа, яка ще найвпертіше оминає всяку синтезу, а через те й важко з нею сперечатися там, де вона, як колись Антонович, не виявляє ніяких своїх ідей, ніяких своїх нахилів, це найконсервативніща з усіх буржуазних історичних течій на Україні радянській.
Друга ворожа нам школа — це школа, що відновлює зараз у нас стару „безклясову“ теорію Грушевського. Треба сказати, що й ця школа, яка надзвичайно широко зараз розвивається, зашифрована документом школа, захована іноді навіть за форму клясової боротьби, вона шукає потайки синтези історичного процесу в нашому минулому, шукає не за гаслами нашої революції, і хоч не йде на заклик Ліпінського, але зате стоїть на анархо - федералістичній теорії, на старій схемі Грушевського, на лінії його старої тріяди самостійницької, шукає її елементів в минулому, розробляючи ті, які б виправдали стару „позакля-сову“ теорію історичного процесу в нашій історичній дійсності. І, треба сказати, що серед молодняка, я б сказав київського молодняка — хай товариші кияни не ображаються, але там, де йде справа про те, щоб чітко і ясно сказати, де ми стоїмо, а де
Стоять наші вороги, де йде справа про те, щоб чітко сказати, хто саме об’єднується коло марксистської школи, там треба поставити всі точки над „і“, я й кажу, — якраз серед київського молодняка, що групується коло школи Грушевського, найбільш виділяється ця течія, що відгребує стару теорію анархо - федера-лістичної „позаклясовости“ історичного українського процесу, стару теорію народництва, стару теорію, що базується в свойому методологічному принципі конструкції історичного процесу на лінії ідеалістичного психологізму, на лінії „ критически мыслящих личностей“, або, як казав Драгоманов, „письменних людей“, заховуючися одночасно й собі за принцип документалізму, дбайливо оминаючи й зараз синтезу історичного процесу, розподіляючи надто свій науковий дослід за старими історіографічними зразками порайонно, як колись за Антоновича.
Грушевський ще й зараз повторює оцю свою стару теорію, що український історичний процес, зокрема процес XX століття, це є процес з однією дієвою силою — українським селянством. Пролетаріят наш знаходиться поза цим процесом. Пролетаріят, на думку його, став би складати частину цього історичного процесу тільки тоді, коли він входив би в цю етнографічну масу, яка одна творить собою український історичний процес. „Тільки тоді, коли вповні свідомі селянські верстви увіллються в робітничі верстви міста, фабрики, шахти та понесуть туди українську свідомість, тільки тоді, каже Грушевський, наша селянська Україна стане дійсно вповні робітничо - селянською країною“. Як бачите, це та сама стара теорія, траверзована тільки в іншій формі, стара теорія мужицько • безклясового українського історичного процесу, комбінована ще й зараз, як і раніш, в теорію „диктатури трудового народу“, не пролетаріяту, надто ще й прикрашена гарним слівцем „лицем до села“, що його Грушевський хоче розуміти, як заклик комуністичної партії „продовжувати й закінчувати наукову роботу в цім аспекті всебічного дослідження історичного життя робочих мас українського народу — мас селянських — і цею дорогою готувати перехід для дослідження нового життя ще не цілком зформованих робітничих мас“.
Правда, ця реставрація старого методу, так званого порайонного історичного досліду вкупі з документалізмом, ця реставрація, подекуди навіть під вивіскою клясової боротьби, старого дрібнобуржуазного світогляду, старої теорії Грушевського про „безкля-совість“ нашого історичного процесу, з її психологічними методами, — до синтези все ще не зважується прийти, але те, що вона зараз надзвичайно широко находить свій відгук серед нашого молодняка, для розвитку нашого марксистського світогляду, для нашої марксистської методології не менш загрозливе, аніж наявна синтетична теорія В. Ліпінського.
Сам Грушевський в цій реставрації цеї теорії „позаклясового“ історичного процесу займає окрему позицію. Грушевський вже 1920 року у передмові до 8-го тому своєї „Історії України-Руси* заявив, що зараз у своїй історичній роботі збирається переглянути свій дотеперішній погляд на український історичний процес. Куди ж збирався він піти з цею заявою? Чи до марксизму? Ні! Він збирався реформувати цей свій погляд в бік теорії „диктатури трудового народу“ в формі „Української Народньої Республіки“. І на цьому залишився він ще й дотепер. Навіть 1926 року Грушевський не пішов далі цеї теорії, хоч на свойому ювілею ще раз наче б то цілком примирився з вимогами нашої революції. Грушевський бо ще раз заявив, що одкидає свою стару схему історичного процесу та замінює її наче б клясовою тріядою. Але чи справді підійшов він свідомо до вимог нашої революції, чи це тільки формальна заява?
Я пригадую слова Бісмарка 1874 р., що сказав: „Я готовий піти на спілку і з революцією, щоб урятувати Прусію, я готовий піти всюди, де тільки я знайду для цього допомогу“. І факт приєднання назовні Грушевського до вимог, які ставить наша, революція, на мою думку, треба якраз розглядати тільки з цього боку, а не як повну відмову Грушевського від його старої теорії. А, може, Грушевський відмовився справді цілком від старої своєї теорії українського історичного процесу? Візьмім його перший том „Історії української літератури“ за 1923 рік; там М. С. Грушевський ще раз повторює оцю свою альтернативу, яку він поставив 1891 року, розглядаючи громадський рух на Україні XIII століття. Він ще раз каже, що двома напрямками йде розвиток українського історичного процесу — по лінії клясовій, з панівними верствами, і по лінії безклясовій, без панівних верств, і кінчає таким міркуванням: яка альтернатива правильна, важко сказати, яка альтернатива вірніша, важко вирішити, і ця альтернатива вставатиме завжди тоді, коли український нарід самовизначатиметься, або принаймні буде думати, що він самовизначається. На ювілеї 1927 р. М. Грушевський одкинув стару свою тріяду і прийняв нову формулу: феодалізм, торговельний капіталізм і доба селянства, що підготовила соціялістичну революцію. Як розуміти цю заяву Грушевського? Чи як відхід від старих позицій? На ділі — ні! На ділі це є те, що сказав Бісмарк 1874 року. А що це так, це потверджує провідна думка промови Грушевського на його ювілеї.
Підсумовуючи науково-дослідчі історичні підсумки школи Грушевського і позицій самого Грушевського, треба, отже, сказати, що по суті ми маємо і в новій його позиції стару, тільки в нових формах, народницьку, дрібнобуржуазну, ідеалістичну теорію Грушевського; хоч він і відмовився від федералістичних
своїх принципів, хоч і прийняв наче б то гасла соціялізму за свою основу, але залишився по суті на старому шляху „позакля-сової“ теорії історичного процесу, залишився на шляху ідеалізму в світогляді та психологізму в методології. Це й заваджає стати Грушевському на правильний шлях, це одмежовує його в проти* лежний од нас бік, у ворожий нам бік, коли все ще для нього історичний процес є не клясовий. а етнографічний, себто4 процес, який виключає з ' себе елементи не національно-культурні, елементи не національно - етнографічні, спираючися на одне українське селянство. Нам ця теорія ворожа, не зважаючи на її теперішнє гасло, що треба пристосувати себе до перемоги нашої соціялістичної революції. Цей льозунґ — льозунґ Бісмарків-ського змісту. Він надзвичайно характеристичний якраз для модернізованого в нас націоналізму з його народницькою платформою, який зараз формується під радянською вивіскою, під вивіскою соціялізму, народницького по суті псевдосоціялізму.
Але ця течія, хоч як сильна зараз в нашій українській дійсності і хоч як приваблива своїми елементами „позаклясової* теорії Грушевського, своїм психологізмом, хоч як міцний її вплив і серед декого з наших „марксистів“, не говорячи вже про її величезну силу серед декого з молоді й нашого середняка, все-таки, безперечно, шансів на майбутнє не має. Загалом наукова наша молодь, безперечно, відходить від ідеалізму й приходить до матеріялізму, все-таки намагається прийти до марксизму. Я мушу сказати, що ми маємо вже чимало і за кордоном вихідців із цієї школи, що й там, поруч школи Ліпінського, чимало маємо елементів, які все ж таки намагаються організувати свій шлях під гаслом нашої синтези історичного процесу, намагаються організувати й розробити нашу методологію конструкції цього історичного процесу.
Таких чимало ми маємо зараз і на Україні серед істориків-дослідників. Це вельми багата кількістю течія, яка щиро хоче шукати правильних шляхів, зрікаючись старого народницького минулого, ідеалізму в світогляді, психологізму в конструкції історичного процесу, шукаючи нагоди засвоїти собі основи історичного матеріялізму, блукаючи поміж ним та народництвом, блукаючи на перевалі до діялектичного матеріялізму. Ця течія, звичайно наша молодь, а то й середняк, щиро тягнеться в наш бік і ми мусимо прийти їй на допомогу. Адже ж вона приймає гасла класової боротьби, історичного матеріялізму без застережень, хоч і працює народницькими методами в методології історичного процесу, не засвоївши ще нових, марксистських. Її світогляд хоче бути нашим світоглядом; біда тільки та, шо в неї народницькі ще звички, народницькі ще методи конструкції історичного процесу, біда вся ще в тому, що вона не встигла підійти цілком до
слушного розуміння історичних явищ. Ця течія — це не організована група, а одиниці, й наше завдання, безперечно, подати їм дружньо руку, щоб допомогти їм прийти до марксизму, зрозуміти цілком ідеологічні основи його, цілком одійти. від старої історичної позиції. Безперечно, що серед них чимало є вже марксистів. Але те, що дехто з їх приймає за основу свого досліду економіку, це ще не марксизм. Марксизм буде в них тоді, коли в їхній роботі проглядатиме не тільки марксистський світогляд, але й марксистська методологія. Треба їм, отже, допомогти вивчити й методологію марксистського синтетичного процесу, розробити її на практиці в історичному досліді. Надзвичайно важливе наше завдання допомогти цим товаришам зійти з того перевалу, з якого вони вже виходять на шлях революційного марксизму.
Але й нам, марксистам, ще треба багато праці над собою, щоб цим „неофітам“ допомогти перейти до нашої марксистської течії.
Наша марксистська течія почала з того, що, коли буржуазно-історична українська наука загубила свою синтезу, ми почали складати власну синтезу, і це було правильно, хоч в цій синтезі з фактичного боку й бували ті чи інші недоліки, бо ми цим врятували себе від блукання проміж ідеологічною Сціллою та Харібдою. Багато наших товаришів, які згодом приєднувалися до нас, до марксизму, хто формально, хто неформально, довго не могли зрозуміти, а дехто й зараз не може зрозуміти того, що не пора було розробляти тоді окремі моменти нашого минулого, а треба було перш за все скласти марксистську основу, поставити марксистську синтезу, дати марксистську схему, щоб за нею інші вже потім розробляли окремі проблеми. Треба сказати, що в нас ця лінія цілком виправдала себе. Ми зараз маємо цю синтезу, цю схему і починаємо її розробляти вже в деталях, в окремих проблемах, а ті, що дорікали й дорікають нам за наш початковий догматизм, схематизм, що рішили оминати синтезу, одкладаючи на майбутнє, і сьогодні блукають на ідеологічних роздоріжжях. Однак, на нашому марксистському фронті й досі ще не зовсім гаразд. Серед тих, хто деклярував себе марксистом, хто працювати став за марксистськими методами, є ще мало таких, які хоч і працюють наче б то за діялектичною методою, які засвоїли не тільки марксистський світогляд, але й намагаються засвоїти матеріялістично-діялектичну конструкцію історичного процесу, все ж таки ще не достатньо є зрозуміння сути матеріялістично-діялектичної і марксистської конструкції історичного процесу. Хоч світогляд серед загалу цеї течії безперечно марксистський, але дехто ще далекий од засвоєння мар-ксистсько-діялектичного погляду на методологію історичного процесу, через що серед нашого марксистського загалу такі різні
бувають варіяції, різні бувають підходи в переведенні марксистської теорії в дійсність.
Я мушу сказати, що шлях, яким ідуть українські марксисти-історики, надзвичайно важкий, надто через те, що до революції ми взагалі не- мали наших попередників, хоч і мали, приміром, 70 років примітивні' спроби скласти марксистську схему українського історичного процесу. Згадаймо про роботу — „Ремесла та фабрики44 — С. Подолинського, що намагалася на спробу скласти марксистську схему капіталізації в українському історичному процесі в загальних формулах розвитку української фабрики та праці. До речі сказати, це була одинока спроба. В XX столітті українська соціял-демократія через свій національний опортунізм навіть таких спроб не висунула для історичного світогля-дового марксистського досліду ані не дала ніяких готових елементів марксистської історичної методології, так що в добу нашої революції доводилося нам починати від азів марксизму в історії. Через це шлях наш надзвичайно важкий. Щоб вийти з цих труднощів, нам, марксистам, треба ще довго себе прові-ряти, нам треба один одному сказати- — тут ти помиляєшся, раніш признай свої помилки, і тоді будемо йти одною лавою. Через те, коли ми критикуємо декого з наших істориків-мар-ксистів, що в тій чи іншій мірі вже стали на марксистський шлях, треба сказати, що це робимо правильно, бо допомагаємо взаємно себе виправляти. Адже ж ніхто не заперечить, що й у нас є ще чимало недоліків.7 В тов. Мірза-Авак’янц, що ось засідає з нами тут вкупі, — в неї, безперечно, марксистський світогляд, але, коли йде про методи марксистської аналізи, то тут все-таки тягнеться стара звичка народнички. Коли взяти тов. Оглобліна, то й він, безперечно, марксист, але коли йде питання про методологію вивчення української економіки, він становиться на отой дрібнобуржуазний принцип Порша, Стасюка (що його зараз намагається реставрувати Волобуїв), він зразу в полоні отої проблеми, що на сторінках нашої преси досить жваві найшла балачки в 1910 — 1912 роках про те, чи Україна в економічному історичному розрізі є колонія, додаток до російської економіки, чи це є самостійна економічна одиниця, яка тільки формально зв’язана політично з Росією. Оця дрібнобуржуазна проблема „автономности“ української економіки так і найшла свій відгук в роботі Оглобліна про українську фабрику. Адже ж виразно він каже в передмові до 2-ї частини своєї „Української фабрики“, що, коли підходити до вивчення розвитку економічного минулого України, було б неправильно методологічно підходити до цієї проблеми „з общеімперським маштабом“. Єдиний правильний, на його думку, методологічний підхід — це коли ми будемо розглядати українську економіку, виходячи з принципу її автономности. Очевидно, й цьому товаришеві треба допомогти, треба допомогти й іншим товаришам, але не сказати самим собі щиро, де наші помилки, безперечно, було б не допомогою, а великою помилкою для з’ясування наших марксистських шляхів. Візьмімо ще одного — М. Слабченка; безперечно, теоретично вся марксистська методологія для нього ясна, але, коли ставиться реально питання про її пристосовання до окремих явищ, то ця методологія зразу губиться, і тов. Слабченко всі їх бачить тільки формально, тільки зовні, а не виявляє питомого їм нутра.
А вже окрему позицію тут займає Ю. Гермайзе. Коли тов. Мірза-Авак’янц, що вже стала на марксистський шлях, помиляється, то помилки робить не з впертости, а тому що в неї ще є елементи народництва, що їх є чимало й серед багатьох інших наших істориків-діялектиків. Це не її вина, це голий факт, який не заперечує її росту. В Гермайзе — помилкова позиція свідомого протиставлення себе елементам конструкції історичного процесу за методами діялектичного матеріялізму.
Коли взяти, приміром, його передмову до „Чорної Ради“ Куліша, там знайдемо коротесеньку характеристику Брюховець-кого. У Гермайзе Брюховецький — це людина в її ролі випадкова, людина, яка вийшла, як каже Гермайзе, колись з небуття. Безперечно, можна казати, оскільки Брюховецький людина персонально етична, коли вів ту чи іншу політичну лінію, але чи самий підхід, така аналіза Брюховецького, як ватажка тогочасного руху, не як етичної людини, яка, на думку Гермайзе, вийшла з небуття, марксистська? Оцей невеличкий штрих надзвичайно характеристичний для Гермайзе, що явища виводить з ролі одиниць, ще й Брюховецького винує, що не довів справи до кінця, винує через те, що вийшов з небуття. Але візьмімо його основну роботу — „Нариси з історії революційного руху на Україні". Ми балакали з Гермайзе з приводу цеї праці, мали з ним гаряче засідання нашої катедри, що скінчилось тим, що Гермайзе нам, кінець-кінцем, сказав: „Я не розумію, що ви від мене хочете“. Вірити мені не хочеться, щоб він не зрозумів, чого ми хотіли від нього в цьому питанні. А ми хотіли від нього таке, коли розглядали спільно цю роботу: ми дорікали йому, що його український історичний процес у революційній його ділянці є процес самобутній, одірваний від його дійсної основи, це процес, де є такі явища, як, приміром, те, що від народництва до марксизму люди приходять через галицький радикалізм; приходять без жодного зв’язку з загально-російським ідеологічним процесом. Це перша його помилкова позиція. Друга його неправильна позиція в тому, що в українському історичному процесі, на його секторові революційного руху робітничого, він од-кидае все, що не є етнографічно українським, що не має місця
на лінії українського національно свідомого суспільства, навіть в той час, коли на дієву арену виступають революціонери-мар-ксисти, їх елімінується з цього процесу за те, що вони — не українські націоналісти. Оця теза етнографізму, оцей принцип не те-риторіяльности й клясових відносин, а мовних, національних ознак, за що так лаяв колись націоналістів Драгоманов, — оце друга принципова помилка Гермайзе; він у розгляді революційної боротьби на Україні тільки виходить з того, хто з українців-на-ціоналістів брав участь в цьому рухові, бо й сам рух розглядає тільки в межах та формах етнографізму українського.
Така позиція вказує на вперту відсутність у Гермайзе того, що ми вважаємо в марксистському історичному досліді за основне при з’ясуванні закономірности історичного процесу. З методологічного боку, а то й з боку світогляду в розробленні історичних явищ — Гермайзе є подекуди той самий Грушевський, хоча й працює за вивіскою революційного марксизму, це щонайменше вивернений догори ногами марксизм, це, нарешті, є той самісінький послідовник теорії „критически мыслящих личностей“, що керують історією. Це всюди проглядає в названій праці Гермайзе, спричиняючи його третю помилку, і, до речі, не випадкову, як у Оглобліна, при визначенні української економіки, або в Мірзи, при розгляді селянських рухів, а свідому.
Адже ж Гермайзе, як сам каже, — „старий есдек“, не колишній народник, як Мірза! Але в тім то й вся біда, що він, „старий есдек“, так уперто провадить ще й зараз, за вивіскою революційного марксизму, оцю лінію, що її у свій час так нещадно осудив Ленін, лаючи Юркевича за його принцип розмежовування пролетаріяту на Україні в організації цього пролетаріяту на Україні, в організації громадської думки на Україні, в напрямі національно-культурної автономії, за його спробу розколу пролетаріяту в етнографічних національних межах, що могло призвести до протиставлення українського пролетаріяту російському.^
Коли добре розгорнути це, коли пригадати те, що говорить Грушевський зараз про українську націю, як про мужицьку націю, бо пролетаріят, як каже, ще не український, та що українська нація стане нацією робітничо-селянською тоді, коли селянські українські маси віллються в міста, фабрики, шахти, ще й зукраї-нізують там чужі нам робітничі елементи, то чи немає багато спільного проміж ним та Гермайзе? А протиставлення робітництва українського російському чи зрусифікованому на Україні пролетаріятові та-обмеження історичного українського процесу виключно етнографічними межами, чи не є це той самий принцип психологізму, що й у Грушевського, коли висовується окремі особи, як авторів того чи іншого розвитку, як це ми бачимо і в його роботі над революційним рухом на Україні? Чи не є зовсім
те саме в оцього постійного співробітника Грушевського, що і в його вчителя, коли справа йде про „критически мыслящие личности“ та ролю в історії оцих „письменних людей“, що їх Грушевський виводить зараз за гегемонів культурного процесу, як основного, на якому можна зійтися старому й молодому поколінню в досліді українського історичного процесу, а Гермайзе для розвитку революційної думки на Україні, підкоряючи їм етнографічну, аморфну українську масу? Чи це не говорить про наявну тенденційну впертість оцього націонал-марксиста, що полонила Гермайзе на його методологічній плятформі, зневолюючи його не тільки не виступати ніде, ні одним словечком, проти дрібнобуржуазної школи свого вчителя, а ще й працювати в безпосередньому методологічному з ним зв’язку, серед організованого гуртка зі школи Грушевського та вперто захищати стару методологію у всій практичній своїй роботі, хоча як голосна вивіска „революційного марксизму“ назовні цеї праці?
Я гадаю, що в цьому випадку усяке співробітництво наше з Гермайзе так довго буде ілюзорійне, як довго не буде з його боку визнання своїх помилок, як довго не буде з його боку повного одмежовання себе од школи Грушевського, одмежовання реального, не формального. Адже ж не можна об’єднатися, коли нема раніш одмежовання. А для нас, марксистів, якраз зараз важливе саме те, щоб у нас не було окремих компромісів з дрібнобуржуазними принципами, коли йде вперта боротьба двох ворожих кляс, двох непримиренних світоглядів! Історична наука, що з неї черпали і черпатимуть, наші українські покоління, як і російські, свій світогляд, як це так яскраво виявилося в нашій українській дійсності, не може зараз терпіти будь-яких уступок, застережень на ідеологічній лінії, на лінії світогляду, ніяких компромісів за крикливими вивісками, а надзвичайно виразно вимагає уточнення світоглядової й методологічної думки в історичнохму досліді, тим більш, що треба сказати, товариство, все ще ця наука в нас, в її марксистському викладі й досліді, ембріональна, тому її треба забезпечити так, щоб росла вона справді, як революційна, марксистська, не находячи на свойому шляху ніяких критих перешкод. Через те ми й будемо боротися з усякими її ухилами, будемо боротися не тільки з усякими ворожими нам буржуазними ідеологіями, але й з усякими свідомо чи несвідомо скритими націонал-марксистськими, чужими для революційного марксизму, збоченнями, дружньо допомагаючи цим товаришам, що без застережень, без усяких задніх думок бажають іти з нами одним шляхом. Ми їм в цьому допоможемо, але боротися проти ухилів не перестанемо.
Питання світоглядово-методологічне зараз в розробленні марксистського історичного досліду стає за усякою вивіскою преважливе для виявлення, оскільки людина сприймає правильно теорію цього світогляду. Це отой пробний камінь для декляро-ваного марксистського світогляду в історичному досліді. Марксистська методологія — ось пробний камінь, на якому ми будемо пробувати всіх тих, хто зве себе марксистом. А треба сказати, що цей пробний камінь навіть у буржуазно-історичній науці дотепер досить слабо оброблений. В нашій українській дійсності ми в цім напрямі нічого систематизованого не маємо, навіть якщо брати буржуазну методологічну практику. Коли брати російську буржуазну науку, то там ми маємо хоч таку роботу, як Лапо-Данилевського. Але марксизм наш, хоч як зараз це питання надзвичайно важливе, важливе з того боку, хто як приймає марксистський світогляд, як приймає на ділі закон історичного матеріялізму, як проводить в життя ці закони історичного мате-ріялізму в нашій дійсності, як складає схему історичного процесу, як складає історичний факт, такої методології власної не має ще в систематизованому теоретичному викладі. Адже ж наша конструкція історичного факту, наша схема, наша періодизація — це здебільша все ще те, що дала нам буржуазна конструкція історичного факту, буржуазна схема, періодизація. А ми ще теорії марксистської методології, марксистської конструкції історичного факту не маємо систематизованої так, щоб і других навчити; через те інколи й самі ходимо старими методологічними шляхами в конструкції історичного процесу. Ми ще далеко не всі маємо точне уявлення, що це таке за Марксом і Леніним історичний факт. Недавно в одному з ювілейних збірників вміщено статтю проф. Рудаєва. Це одинока за останні часи розвідка на цю тему й то не марксистська у своїй проблемі. Вона не дає нам відповіді правильної, як з історичного явища, конструюючи історичний факт, маємо скласти марксистське поняття причини цього явища, його процесову мету. Як працювали дотепер наші історики над конструкцією історичного факту? Вони брали зовнішні його явища під увагу, а суті нутра, діялектичного внутрішнього процесу в даному історичному явищі не було. Воно було й непотрібне для буржуазної школи, воно було для неї зайве, раз вона не пішла далі емпірики формальної. Але для нас з цього боку вимоги інші. Треба сказати, що ми однак дуже мало, майже нічого, для цих вимог не зробили. Російська марксистська історіографія працювала дотепер, головним чином, над проблемою світогляду, залишаючи на боці проблему методології конструкції історичного факту; ми тут, на Україні, і того ще не почали розроблювати як слід. А про методологію й думати не збиралися.
Мені здається, що на цей бік справи ми мусимо зараз особливо напирати, і вже почали дещо робити, щоб знайти перевірення й власного усвідомлення нашого діялектичного світогляду, щоб знайти цей пробний камінь і для боротьби з немарксистсь-кими по суті напрямками, щоб знайти межу в протиставленні нас буржуазно-історичній школі. Ось в мене під руками лежить остання робота з „Історії України на соціяльно-економічному ґрунті“ академіка Багалія, що в ній він приєднується, з одного боку, наче б то на сто відсотків до марксизму, але, з другого боку, заявляє, що схему він приймає Грушевського. Як це так, що академік Баталій, що клянеться марксизмом, приймає стару буржуазну схему М. Грушевського з її тезою, антитезою і син-тезою. Це ж глибоке протиріччя! А недосвідчений читач повірить, що це правильна схема. Сталося це через те, що в Багалія немає по суті зрозуміння марксистської методології, а через те й нема марксизму, хоч є деклярація про марксизм.
Я тільки ще хотів би зупинитися на одному, на що ми повинні в нашій роботі звернути не меншу увагу, — це на проблемі історіографії. А що ми в нашій методології конструкції історичного процесу були дотепер інертні, то й для історіографії не більш у нас зроблено для утворення нашої марксистської історіографії. Наші товариші в Москві вже на цей шлях давно вступили, вступили енергійно на шлях складання марксистьскої історіографії, а ми до цього ще й думкою не підійшли, бо як слід ще не розуміємо, що наша історіографія, навіть оця новітня Багалієва, — це тільки одні бібліографічні списки, а не той роз-шифрувальник шифрованих цифр, що нам потрібний для виявлення громадської думки в тому чи іншому історичному творі, що це не отой розшифрувальник шифру тої чи іншої дійсности, а звичайнісінький бібліографічний, як кажу, список. Я думаю, що питання марксистької методології через розроблення історіографічних завдань чимало полегшить найти собі у нас належне місце, та що не доведеться ще раз читати таке, як у „Червоному Шляху“ 1927 р. в статті проф. Слабченка, що, мовляв, діялек-тика поховала вже методологію, не доведеться більше бачити отаке примітивне уявлення про методологію, мовляв, тепер не потрібна вона нам більше. Це помилкове думання. Мені здається, що, навпаки, нам доведеться надзвичайно уважливо в нашій роботі зараз поставитися до методології, щоб прокладати дальші шляхи для марксизму, доведеться звернути особливу увагу на методологічні принципи в історичному досліді, щоб вміти находити чужі помилки та оминати у власних працях того, що дає підхід ідеалістичний, хоч би й за діялектичною, матеріялістичною вивіскою.
Я на цьому й кінчаю. Може, я висловлювався занадто прямо, але гадаю, що в нашій роботі отака прямота тільки допоможе нам і самим об'єднатися на єдиному фронті та об’єднати й тих, 
що бажають щиро станути на правильний марксистський ґрунт історичного досліду. Зараз у нас уже склалася чимала група таких однодумців, так серед дослідників України, як і серед західників, і з такою метою в-осени цього року ми й думаємо скликати установчий з’їзд історичного товариства, почати видавати свій орган, що в ньому, я думаю, ми й будемо все більше кристалізувати наш марксистський шлях.
Я гадаю, що в упертій боротьбі проти буржуазної історичної ідеології, в боротьбі не тільки за наш світогляд, але й за нашу методологію історичного розуміння, в непримиренній боротьбі з перевертанням основ революційного марксизму, хоч би й під прапором наче б то „революційного марксизму“, нарешті, через нашу дружню роботу з товаришами, що йдуть до нас, — ми досягнемо добрих наслідків в нашому культурному будівництві на порозі нового періоду нашого життя, в нашій соціялістичній революції.
Два „тижні радянської історичної науки“ за кордоном.
І
Яку вагу для наукового розвитку взагалі мають наукові конференції та з'їзди, не тільки міжнародні, а й краєві, — про це тут говорити не доводиться. Досвід наш за останні роки навіч виявив глибоку доцільність таких з’їздів, зокрема доцільність участи наших українських учених у міжнародніх з’їздах. Але вже особливу вагу мають наші суспільствознавчі конференції та з’їзди, де головним чином завжди виринає питання методології наукового досліду, що для нашої марксівської науки зокрема важливе в змаганнях за марксівську методологію й світогляд серед пануючих ідеалістичних та опортуністичних течій.
Такої особливої ваги набрала цього року перша участь наших істориків-марксистів в історичній конференції в Берліні, а ще більше — в „Шостому міжнародньому конгресі історичному“ в столиці Норвегії — Осло. На цих бо двох історичних зібраннях мала нагоду наша молода марксівська школа історична, зокрема українська, не тільки вперше виступити перед закордонними вченими із своїми науковими здобутками, а ще й протиставити свою методологію, як єдино правильну, ідеалістичним течіям. Про те, яку вагу мало вже саме запрошення наших молодих марксистських сил на ці обидві конференції, і говорити не доводиться. Адже ж уже оцей факт говорить сам за себе про те, що негативне ставлення закордонних учених до нашої марксівської науки тим самим закінчилося та що нашими марксистськими працями починають цікавитися й найбільш ворожі нам ідеологічно закордонні дослідники.
Берлінську історичну конференцію, на яку з України запрохано, крім мене, акад. М. Грушевського, проф. С. Семковського та В. Юринця, призначено було на початок липня 1928 року; формально її чомусь названо „Російський історичний тиждень“. Помилково також названо історичну виставку, влаштовану з нагоди цієї конференції „російською“, замість того, щоб назвати її по суті „виставкою радянської історичної науки“, а саму конференцію — „тижнем радянської історичної науки“. Помилка ця не випадкова. За кордоном, навіть у Німеччині, дуже мало знають про те, що наш СРСР — не сама Росія; зокрема мало правди знають про наше українське національне будівництво в пролетарській державі. Незнання це питоме навіть такій організації, як „Німецьке Товариство для вивчання Сходу" — „Осте-вропа“, що і влаштувало нашу спільну конференцію з німецькими дослідниками-істориками. Довелося через те при всіх нагодах нам, так українським, як і руським делегатам, зокрема тов. М. М. Покровському, веСти в цьому напрямку широку роз’яснювальну кампанію, щоб розвіяти хоч у частині оце помилкове уявлення про наш Союз, що його, за відсутности нашої систематичної інформації, складають собі чужинці за старою формулою, а то й на основі нашептів та наклепів нашої білої та жовто-блакитної еміграції.
Як сказано вже, нашу радянсько-німецьку історичну конференцію в Берліні з метою зазнайомлення німецьких учених кіл з досягненнями нашої історичної науки влаштувало „Німецьке товариство для вивчання східньої Европи“ — „Остевропа“. Серед загально-німецького зацікавлення нашим радянським культурним процесом, „Остевропа“, треба признати, веде перед. Це науково-громадська організація, що на її чолі стоять: міністр Шмідт Отто — як голова, проф. берлінського університету, член райх-стагу Гетш — як заступник і фактичний керовник „Остевропа“ та д-р Ионас — як генер. секретар Товариства. „Остевропа“ вже торік, цебто 1927 року, вчинила першу спробу зблизити німецьких та радянських учених; торік з цією метою і влаштовано аналогічний „тиждень радянської науки“, як і цього року. Тільки торік, як висловився сам проф. Гетш, справа була легша, бо „тиждень“ влаштовано для дослідників-природників, між якими менше місця для ідеологічно-політичних розходжень, аніж між істориками, серед яких на перше місце висовується проблема методології — як ідеологічно-політична проблема.
Але не сама тільки „Остевропа“ цікавиться й досліджує тепер наше радянське культурне будівництво. В самому Берліні при університеті є окремо ще семінар дослідження східньої Европи, в першу чергу — нашого Союзу. Семінар цей саме підчас нашої конференції святкував 25-річні роковини свого існування. На чолі його стоять професори Стеглін та Гетш. Він має чималу бібліотеку, де, на жаль, за винятком деяких праць Грушевського, моїх та видань нашої Академії Наук, нічого більше немає з нашої української науково-історичної творчости, хоч руська література сучасна досить багата в реєстрі семінару, багата й емігрантсько-українська література, що її друкується зокрема „Українським Науковим Інститутом“ у Берліні, який, до речі, встиг в
останній час вельми активну розвинути діяльність біля видання своїх „Наукових Записок“, що виходять за участю Ліпінського, Томашевського, Дорошенка, Мірчука та інших. В семінарі Сте-гліна працюють близько ЗО студентів вищих років, між ними переважно руські ’та українські емігранти, яких, до речі, працює і в гетьманському інституті чимало. Аналогічні семінари є в Кенігсберзі, де працює молодий учений д-р Вінклер, у Гамбурзі — за керовництвом проф. Р. Соломона, в Липську, де вед^ його проф. Бравн; у Вроцлаві, нарешті, окремий є науковий інститут вивчання східньої Европи, що цікавиться передусім економічно-правовими питаннями з історії нашого Союзу.
Значить, зацікавлення серед німецьких наукових кіл нашим Союзом надзвичайно велике. На жаль, цьому зацікавленню, як виявляється, з боку УСРР дуже мало дотепер у порівнанні з РСФРР давали уваги, щоб поставити й нашу як слід інформацію, хоч би в таких межах, як це робить „Союзне товариство культурного звязку з закордоном“. Тож не дивно, що, коли про руську культурну творчість всюди в Німеччині знають та говорять, про наш український доробок нічогісінько не знають і живуть тим, що дають їм наші жовто-блакитні емігранти. Про цю непоінформованість- свідчить хоч би й оця вже сама назва нашої історичної конференції та нашої історичної виставки, до якої, до речі, у нас на Україні не було навіть достатнього підготовлений, в той час як в РСФРР готувалися до цього „тижня“, починаючи вже з весни 1928 року, через що наша участь у виставі й вийшла аж надто вбога й незначна своїми експонатами.
Наш „історичний тиждень“ відкрився 7 липня в залі Пруської Академії Наук урочистим засіданням у присутності представників німецьких гуманітарних наук та німецького уряду. Засідання відкрив жвавою промовою проф. Гетш, підкреслюючи необхідність спільної праці поміж німецькими та радянськими вченими, не зважаючи на те, що перші ідеалістичного, а другі здебільша матеріялістичного світогляду; зокрема зауважуючи про пильну потребу спільними силами й заходами публікувати архівні мате-ріяли, що торкаються справ світової війни. Далі вітав нашу делегацію міністр освіти, проф. Бекер, заявляючи, що і в історичній науці всі дослідники, без огляду на приналежність до тієї чи іншої „системи етично-національної“, мають змогу й мусять її мати в праці своїй до виявлення „об'єктивної історичної правди“, що є запорукою успішности всякого наукового досліду. Наш червоний посол М. М. Крестинський із свого боку в привітанні підкреслив особливе значення як попередніх, так і сучасних культурно-наукових зв'язків проміж народами так нашої союзної, як і німецької держави. Відповідаючи на привітання, іменем нашої делегації промовляв М. М. Покровський, вказуючи на те,
що російська історична наука, що з давніх-давен так близько стояла до німецької, і цим разом під прапором марксизму не збирається поривати з нею своїх зв’язків, сподіваючися, що свою марксистську методу понесе вона і в коло німецьких учених. По запитанні привітальних телеграм, між іншим і від німецького посла в Москві, гр. Брокдорфа-Ранцава, що висло-вився про нашу конференцію, як про засіб „не тільки самого наукового зближення двох велетенських суспільств“, урочисте засідання закінчилося.
Виставка нашого історичного доробку за 10 років, розміщена рівно ж у кімнатах Пруської Академії Наук, справді вчинила велетенське вражіння досягненням нашої наукової сили, як це й зауважила слушно німецька преса. Поділялася виставка ця на 16 відділів, що давали ілюстрацію: а) організації нашого історичного досліду, б) сучасного світогляду нашої історичної науки,
в)	джерел та матеріялів до політичної та культурної історії Росії,
г)	джерел та матеріялів до політичної та культурної історії інших націй, ґ) допоміжних історичних наук, д) історії церкви та релігії, е) історії філософії, є) історії педагогіки, ж) історії літератури, з) археології, и) історії музики, і) історії театру, ї) історії права та політичного ладу, й) іогорії народнього господарства, к) періодики наукових установ.
Одна істотна та прикра вада цієї виставки та, що всі ці відділи організовано в межах самої руської історії, заповнюючи їх доробком самої руської історичної науки, тоді як для нерусь-ких історичних дослідів, прим., для українського та для білоруського, приділено було один невеличкий відділ під загальною та ще й під такою помилковою назвою, як .Історія національних меншостей старої царської імперії“. Через це виставка й на ділі мала виключно самий руський характер. Чия це провина, важко сказати, — у всякому разі, і нашого Наркомосу (Укрнауки), щодо останнього моменту не виявив зацікавлення ані щодо самої конференції, ані щодо планованої виставки, тоді як руський Наркомос вкупі з руським Центральним Архівним Управлінням уже від весни лагодився до неї. Безперечно, що виставка мала б куди більший ефект так діловий, як і політичний, коли б у ній було організовано поруч з названими руськими відділами ще й аналогічні українські, кавказькі та білоруські відділи. Тоді справді 10-річний наш доробок ще більше міг би заімпонувати німецьким ученим. Адже ж і ми зокрема на Україні змогли б теж чимало цікавого показати в усіх названих групах виставки, не обмежу-ючися випадково невеличким матеріялом. Щоб якось виправити цю помилку, довелося мені одну з моїх доповідей у Пруській Академії Наук поставити так, щоб вона, хоч би словесно, все-таки будь-яку дала картину і нашого українського історичного доробку.
Доповіді нашої конференції почалися в понеділок в залі Академії Наук виступом М. М. Покровського на тему „Теорія виникнення московського абсолютизму“, а у вівторок читав я мої дві доповіді — одну на тему „Західньо-европейські впливи на формування ідеї соціяльного руху на Україні половини XIX ст.“, а другу — про „Здобутки української історичної науки за роки 1917 — 1927“. В останній доповіді я й намагався коротко з'ясувати організацію нашого історичного досліду, організацію нашої архівної, музейної та бібліотечної справи, вказати на сучасні течії в українській історичній науці та на основні праці з ділянки нашого доісторичного та історичного досліду. Подібне завдання поставив у своїй доповіді й тов. Юринець, що читаючи в середу на тему „Соці-яльний процес у дзеркалі української літератури XX ст.“, зачепив питання й нашого історично-літературного доробку.
З інших доповідачів треба вказати на лекцію акад. Платонова на тему „Проблема руської півночі в новітній історіографії“, проф. Єгорова, директора бібліотеки ім. Леніна в Москві, про „Бібліотечну справу в РСФРР“ та „До критики середньовічної історіографії Европи“, лекцію проф. М. Любавського про „Заселення великоруського центру“, лекцію тов. Дубровського, директора міжнароднього аграрного інституту в Москві, на тему „Столипінська аграрна реформа“, лекцію проф. Пічети з Менську на тему „Білоруська аграрна реформа другої половини XVI ст.“, лекцію тов. Адоратського, керовника Центр. Арх. Управління в Москві, про „Архівну справу в РСФРР“, нарешті — лекцію т. Пошу-каніса про „Солдатські ради Кромвеля“. Заповіджені лекції акад. М. Грушевського, проф. С. Семковського з України та проф. Богославського, тов. В. Невського і тов. Б. Фріче — з Москви не відбулися через неприбуття названих доповідачів на берлінську конференцію. Зокрема треба жалкувати,* що не відбулася доповідь акад. М. С. Грушевського, що його працям, не зважаючи на ідеологічно-методологічні їхні розходження з нашою марксистською школою, і ми, марксисти, надаємо величезного значення, як працям, що вчинили цілу епоху в нашому українському культурному зрості дореволюційної доби.
В суботу 14 липня закінчились наші лекції. Зацікавлення ними, не зважаючи на літні, вже гарячі, дні в Берліні, було над сподівання велике. Особливо молодь заповняла сквапливо залю засідань Академії Наук, щоб ухопити кожне слово з уст доповідача. Велике вражіння вчинили й наші українські лекції, що їх читав, як писав злосливо з нагоди мого виступу „Руль“, „развязный молодой человек, бойко говорящий по немецки“. Бурхливі оплески й гучне тупотіння, на старий німецький лад, ногами було жвавим відгуком зібраної многолюдної авдиторії на наші виступи на українські теми, що їх не цуралися
слухати з виключною увагою і співробітники „Українського Наукового Інституту“. Теплі та привітні були й відгуки на наші українські лекції і в німецькій пресі, не зважаючи на те, що вона виразно підкреслювала марксистський характер наших виступів. Як доказ цього зацікавлення з боку німецьких учених до наших українських виступів стане згадати хоч би про те, що мене з тов. Юринцем запрохали представники різних німецьких університетів, щоб після конференції приїхати до них та прочитати й там дещо на наші історичні й літературні проблеми, а хто й так, на літній відпочинок до себе, не лякаючися того, що ми — представники „оцього нового напрямку“ в історичній науці, який правдоподібно, як писав „Гамбургер Фремденблят“, „ще більш безумовно запанував на Україні, аніж в Росії“.
Але не менше зацікавлення викликали серед німецьких учених і мої та тов. М. М. Покровського і Юринця промови на урочистих бенкетах, що ними шанували нашу радянську делегацію офіціяльно не тільки німецькі вчені, але й представники уряду німецького. І в цих наших промовах, що являлися доповненням наших лекцій, ми намагалися ще раз дружно з М. М. Покров-ським підкреслити, що тільки наша Жовтнева революція принесла нам, українцям, не то політичне, а й цілковите культурне самовизначення, що оце позначається в бурхливому розквіті наших творчих сил взагалі, а в ділянці культури нової, соціялістичної культури — зокрема; зацікавлення було, до речі, таке велике, що навіть міністр військових справ, фундатор гетьманського інституту в Берліні, Гренер присвятив нам на урочистому прийомі у тов. Крестинського чимало часу, інформуючися про те, як розвивається наше нове будівництво на Україні, в той час як патріарх німецької історичної науки, Е. Маєр, у своїй урочистій промові на бенкеті „Остевропи“ спеціяльно підкреслив оцю новину в історичному науковому світі, що її вносить з успіхом молода українська наукова думка.
Одвіданням нашою радянською делегацією берлінської університетської бібліотеки, семінару східньої Европи, Таємного пруського архіву в Далем та нововідкритого Німецького державного архіву в Потсдамі закінчився наш „історичний тиждень“ у Берліні. Про організацію берлінської університетської бібліотеки не буду говорити. Вона здебільша відома у нас на Україні. Це стародавнього походження бібліотека, заснована ще 1661 року, приміщена в чудовому будинку „під липами“ з 7 вигідними читальнями на 1000 місць, з двомільйоновим книжковим фондом та 20.000 фондом періодичних видань, як нам пояснив ген. директор бібліотеки Крісс. Особливість її — це довідковий відділ, який за невеличку плату — 5 пфенігів — дає читачеві довідку про те, де і в якій книгозбірні в Німеччині можна знайти ту чи іншу
книжку, а за 10 пфенігів добуває її для читача, якщо вона за межами Берліну.
Про семінар вивчання східньої Европи я вже згадував. Додам тільки дещо з програми семінару. У літньому семестрі велися, міш іншим, такі дисципліни: а) практичні вправи до історії Росії від найдавніших часів до XVIII ст., що ними керував проф. Стеглін, читаючи одночасно на ту саму тему й загальний свій курс університетський, б) практичні вправи до політично-право-вого ладу Росії XX ст. з особливими увзгляненням радянського будівництва, що його вів приват-доцент київського університету, д-р Зайцев, читаючи аналогічний курс в „Інституті для досліду закордонного політичного та правового ладу44, в) практичні вправи до історії церковно-слов’янської та руської літератури й преси, що ними керував лектор Ляне; нарешті, г) практичні вправи до історії літератури й преси в Польщі, що ними керував лектор Бохнік. Проф. Гетш керував практичними вправами до історії балканського питання від найдавніших часів до сьогоднішнього моменту. В зимовому семестрі були ще й практичні вправи до історії чехословацької народности.
Таким чином, семінар цей — семінар швидше історії слов’ян, аніж східньої Европи. На жаль, про Україну не то що не було дотепер жодного курсу в семінарі, ба навіть жодна з тем, що їх розробляли та й розробляють тепер семінаристи, не торкалася української проблеми. На моє запитання, чому так систематично обминалося дотепер цю проблему, відповідали, що нема відповідної літератури, хоч охочих працювати над нею є чимало. І знов мені згадалося при цій нагоді наше легковажне ставлення до закордонної інформації про наші досягнення, про наш доробок, що лежить у домашній скрині під трьома замками. Згадалися й прикрі слова референта культурних справ у міністерстві закснрав, д-ра Юргенса, що скаржився передо мною на вперту мовчанку так нашої Книжкової Палати, як і ДВУ, з приводу його пропозиції книжкового обміну, та прохав ще раз порушити цю справу. Невже ж не зрушимо ми раз рішуче нашу отаку байдужність, що шкодить вельми нам навіть політично, замовчуючи нашу дійсність у національному питанні, так чудово вирішеному нашим Жовтнем, та чи довго ще даватимемо нагоду жовтоблакитній еміграції поширювати побрехеньки, немов у нас, на радянській Україні, національна проблема так і залишилася при старих, дореволюційних відносинах? Адже цією брехнею при даних умовах живуть навіть такі, що признаються до радянської нашої програми, як це й виявилося в бесіді декого з семінаристів зі мною.
Таку саму непоінформованість про наш доробок зустрів я при оглядинах „Пруського таємного архіву“ та „Державного німецького архіву“. Випадково захоплені мною примірники „Архівної Справи“, що їх я залишив на виставці та в обох архівах, викликали просто здивовання. „Невже ж у вас і такі є речі?“ — спитав мене директор пруського таємного архіву Кер, коли я йому вручив два примірники нашого архівного журналу, розказуючи про організацію нашого архівного матеріалу. Мені здається, що тепер, коли в Німеччині так гостро поставлено питання про спільні заходи з нашими вченими в справі видання архівних матеріалів, що торкаються закордонної політики взагалі та імперіалістичної війни зокрема, і ми на Україні чимало знайшли б таких матеріалів, придатних до оголошення, одержуючи в обмін з Німеччини те, що нам дуже потрібне для нашого досліду над українським питанням у міжнародніх відносинах того часу. Але для цього треба, щоб у Німеччині знали, які матеріяли є в нас не тільки з того часу, але й з ранішої доби, щоб взагалі знали, що у нас цікавого вчинено в архівній справі. А вчинено справді дуже багацько!
Пруський таємний архів — найстаріший архів у Німеччині. Для вивчання історії України — багатющий там матеріял, починаючи аж із XVI сторіччя. Складається він з таких відділів: а) відділ цивільної влади до часів реформи Штайн-Гарденберґа з фондами таємної ради, генеральної директорії та таємного кабінету; б) відділ цивільної влади після реформи Штайн-Гарденберґа з фондами всіх міністерств, цивільного таємного кабінету та інших центральних установ; в) відділ військовий; г) відділ королевства Вестфалії; ґ) відділ окремих фондів: д) бранденбурзький провін-ціяльний архів; е) бранденбурзько-пруський двірський архів. Виставка найважливіших документів цього архіву, влаштована з нагоди прибуття нашої делегації, переконала мене ще раз, як важко вивчати політичну історію України, а то й Росії, не використовуючи скарбів цього архіву, не говорячи вже про аналогічне використання віденських та паризьких матеріялів архівних, не менш цінних для нашої політичної історії. Тимчасом над цими матеріялами так мало працює українських істориків, та й то самі емігранти. З України ледве торік першою ластівкою вибралася в Париж тов. Татаринова-Багалій, а цього року пощастило побувати у Відні тов. Вікулові та мені в Берліні, та й то тільки принагідно.
Не меншу вагу для дослідження політичної історії України має й Німецький державний архів, заснований щойно 1919 року. Організація його дещо інша, аніж Пруського таємного архіву. Коли перший має структуру, складену за принципом історичного росту цього архіву, то Німецький державний архів поділяється на відділи за принципом тематичним, що впорядковує за строго централізованою методою зібрані з усіх усюд державно-німецькі фонди. В основному має він, як пояснював нам гендиректор архіву, фон-Мерц, два відділи: історичний та архівознавчий. Архівознавчий відділ має такі підвідділи: а) політичний, б) військовий, в) економічно-технічний, г) судовий, ґ) підвідділ представництва (покищо перебуває ще в Франкфурті), д) відділ приватних збірок, серед яких є ввесь фонд ген. Гофмана з початку. XIX ст., вся спадщина Ляссаля тощо, е) підвідділ довідково-контрольний, є) підвідділ організаційний, ж) бібліотека, з) архів мап, зокрема багатий фонд військових мап, серед яких чимало і з часів перебування німців на Україні з точними планами розташування німецького війська, повстанчих ватаг тощо, і, нарешті, и) підвідділ проклямацій усяких, фотографій, фільм, починаючи аж з 1848 року. Найцікавіші матеріяли, що торкаються Росії та України, зокрема військові мапи та листування й матеріяли часів Скоропадського та Центральної Ради, могли ми безпосередньо оглядати на влаштованій для нас виставці. Доступ до архіву, однак, досить важкий: на це треба мати раз-по-раз, коли йдеться про дослід фондів світової війни, погодження центральної влади, а саме — дозвіл міністерства закордонних справ.
До речі буде тут згадати, що обидва архівні управління бралися вже до оголошування своїх політичних фондів, що торкаються міжнародньої політики. Накладом „Німецького товариства видавничого для політики й історії“ в Берліні видано вже 40 томів цих матеріялів під заголовком „Велика політика європейських кабінетів 1871 — 1914 років. Збірник дипломатичних актів міністерства заксправ“.
На оглядинах Державного німецького архіву ми й закінчили наш „історичний тиждень“ у Берліні. Вражіння від нього, проведеного серед теплих відносин німецького вченого світу до нас, серед надмірної уваги до нас з боку німецьких офіціяльних представників, що й собі піклувалися нашим приїздом, залишаються у нас якнайкращі. Це тим більш треба підкреслити, коли зважити над сподівання великий успіх наших марксистських молодих сил серед ученої німецької авдиторії, оте напружене зацікавлення нашою марксистською методою. Правда, німецька соціял-демократія ігнорувала наше прибуття в своїй пресі, але це нам байдуже. Ми роз’їхалися 17 липня з Берліну з почуттям, що вчинили великий перелім у науковому зближенні німецького вченого світу до нашої радянської історичної науки. Зокрема ми, українські делегати, хоч і невеличкі нашою кількістю, кидали Берлін із переконанням, що наш „історичний тиждень радянської науки“ став і для української науки справді „історичним тижнем“. Ми кидали Берлін із гордістю, що серед стін старезної Пруської Академії Наук, перед лицем таких патріярхів німецької історичної думки, як Е. Мавр та Дельбрюк, вперше з успіхом захистили нашу матеріялістично-діялектичну методу та забезпечили й тут право громадянства для нашої молодої української
історичної праці, для нашої молодої марксистської школи української.
17 липня 1928 року роз’їхалася наша радянська делегація з Берліну хто куди. Більшість повертала домів. М. М. Покровський і тов. Адоратський поїхали в Монахіюм, проф. Пічета — в Кельн на виставку преси, проф. Єгоров — у Вроцлав, до Інституту вивчання Східньої Европи, тощо. Я й тов. Юринець подалися швидким потягом через Галле навпростець до Франкфурту над Майном, щоб усе-таки побувати декілька днів у тамешньому університеті, зокрема одвідати „Соціологічний інститут“ у Франкфурті, що ним керує старенький професор-марксист, почесний член нашого Українського Інституту марксизму, д-р Карло Ґрюнберг, відомий дослідник аграрного питання в Галичині та на Буковині, колись професор політичної економії у Віденському університеті.
Франкфурт над Майном, столиця тепер Ротшільда, старовинне німецьке місто з цілими кварталами своєї славної минувшини, з славетним своїм собором, де до сьогодні заховалася невеличка капличка, що в ній, починаючи аж з 1356 року, вибирали німецькі курфірсти німецьких цісарів, вчинило на нас вражіння після Берліну тихого провінціяльного містечка з своїми безконечно зеленими вулицями, з прибраними багато в квіти домами й віллами. Франкфуртський університет — один з молодих у Німеччині, а вже цілком його „Соціологічний інститут“, заснований щойно 1924 року на кошти приватних легатів. Це єдина науково-дослідча установа в Німеччині, що, поставивши собі за мету дослід соціальних рухів минулого й сучасного в їхніх різноманітних формах, так близько стоїть до нас, комуністів, та держить тісний братський зв’язок з нашим Українським Інститутом марксизму.
Соціологічний Інститут має окремий власний будинок, спеціально збудований до вимог праці в Інституті, має прегарну бібліотеку, що єдина в Німеччині багата й на всі майже наші українські видання, має чималий історично-революційний архів, що ним завідує дружина відомого німецького письменника — комуністка Роза Вітфогель. Серед співробітників його зустріли ми й декого з наших знайомих, між іншим, проф. Генріка Ґросмана, відомого дослідника Галичини й Польщі XVIII та першої половини XIX ст., прегарного історичного статистика. Професор Ґросман оце тепер досліджує робітничий рух у Західній Галичині другої половини XIX ст. та має на руках чималий архівний матеріал, між іншим — акти процесу соціялістичного в Кракові 1882 року проти Варинського і тов., якими мені й дозволив скористатися. До речі, на основі цього матеріялу, для мене дотепер невідомого, можна вже цілком певно встановити що й група Варинського, хоч і як різнилася її плятформа від платформи львівської групи .Праці“ — Франка, Данилюка тощо, на ділі й вона
була одним із секторів, що не лише своє походження завдячував „Молодій Громаді“, алей свою працю погоджував із Женевським керовничим центром „Молодої Громади“, заснованої, як відомо, С. Подолинським, Зібером, Терлецьким у половині 1870-их років.
Вельми доцільно було б видати й на Україні оцю проектовану працю проф. Гросмана, як також взятися до видання у нас його двох великих монографій з історії Галичини — одна, що вже надрукована під заголовком „Торговельна політика Австрії щодо Галичини“, друга, щойно в друку, на тему „Промислова політика Австрії щодо Галичини кінця XVIII та початку XIX ст.“ Не менш доцільно було б перевидати у нас праці д-ра Грюнберга та його учня Мізеса про аграрну проблему на Буковині та в Галичині кінця XVIII ст. та початку XIX ст., це майже одинокі праці з цієї проблеми того часу. Взагалі пора вже поставити на чергу дня дослід Західньої України, перевидати у нас цікавіші праці з цієї ділянки та допомогти виданню нових праць, що серед них на особливу увагу заслуговують готові до друку праці Роздоль-ського у Відні над соціяльними рухами в Галичині й Буковині першої половини XIX ст., зокрема про 1848 рік.
Крім одвідин Соціологічного Інституту, ми мали нагоду познайомитися та побувати вдома у двох німецьких знаменитостей: у відомого дослідника, проф. Франца Оппенгаймера, та у нашого комуністичного письменника, не менш нам усім відомого, хоч би в українських перекладах, Кароля Августа Вітфогеля, автора розправи про пробуджений Китай. Проф. Оппенгаймер запрохав нас одвідати і його семінар, що ми й вчинили, слухаючи доповіді одного з його аспірантів на тему про розвиток капіталізму в Китаї. Як виявилося, у Франкфурті над сподівання далеко краща поінформованість про нашу радянську Україну, аніж у Берліні, хоч би й в „Остевропа“. Між іншим, проф. Оппенгаймер, не зважаючи на свій старенький вік, надзвичайно бадьорий і чутливий до всяких соціяльних сучасних процесів, виявив надзвичайне знання наших аграрних сучасних проблем. Сам він не марксист, хоча вважав себе, як це й не раз нам казав „більшовиком і не меншим за Леніна“ і взагалі є того переконання, що його теорія селянського соціял-лібералізму — єдина правильна марксівська теорія, якою він, мовляв „випрямив“ Маркса. До нашої революції, однак, ставиться з повною пошаною та вважає її за єдиний можливий шлях для нашого соціяльного виходу в майбутнє з старих тенет московського феодалізму; через те й лаяв „старим дурнем“ К. Кавтського, мовляв — „на старість із глузду з’їхав“, виступаючи проти нашої Жовтневої революції.
Із Франкфурту 21 липня ми вирушили вранці до Майнцу, в окуповану французами територію, і Райном подалися на пароплаві в Кельн, щоб побувати на міжнародній виставці преси.
Мені особисто вперше довелося їхати прегарною долиною Райну серед мальовничих околиць, повних старовинних лицарських замків, усіяних рясно виноградниками й рясно обсаджених французьким та англійським окупаційним військом. Пароплав повно-повнісінький американців. Минаємо знамениту скелю Льореляй, і нараз наші американці заспівали відомої німецької пісні про Льореляй. Дізнаємося, що це американські німці їдуть на всенімець-кий „спортивний тиждень“ до Кельну. Інформуємося ближче у наших сусідів про мету цього „тижня“. Виявляється, що він має те саме завдання, що й паннімецький „тиждень співаків“ у Відні, скликаний на той саме час. Коли у Відні — батьківщині німецької національної музики Шуберта — 150.000 співаків-німців з усіх країн роблять демонстрацію проти Італії, то в Кельні, під боком Франції, 250.000 спортовців-німців з усього світу таку саму політичну демонстрацію роблять проти Франції. Не даром Еріо зараз же приїхав особисто з Парижу в Кельн ласкати побуджені націоналістичні почування німецькі обіцянками „вічної дружби“ Франції з Німеччиною.
Увечері о 7 годині ми вже в Кельні. Народу наїхало сила-силенна. Всеньке місто рясніє прапорами міськими й державними. Настрій всюди вельми піднесений. Виставка преси так і тане — губиться серед цих настроїв. Ледве встигли ми знайти манісіньку кімнатку у одного з кельнських міщан, і то за ціну нечувану — 12 марок на день. До готелю й не приступитися. Нарешті, і ціни непомірно високі. Навіть носильник — і той здер з нас 5 марок.
Про міжнародню виставку преси не буду говорити. Про неї, певно, вже писали в наших часописах. Адже чимало побувало харків’ян на ній. Скажу тільки те, що наш союзно-радянський павільйон, що виступає на чільне місце проміж ненімецькими павільйонами, найкраще з їх геть усіх справляє вражіння і своєю методою виставки, й матеріялом багатим. Не дивниця тому, що одвідувачів завжди повнісінько в ньому, куди більше, аніж в інших, ненімецьких павільйонах. Організаторам виставки нашої треба справді висловити подяку за їхню дбайливу вмілість поставити й прибрати наш павільйон так цікаво й багато. Не буду описувати й цього надзвичайного національного свята, влаштованого з нагоди роковин батька німецького спорту Яна, під самим боком у Франції. Німеччина офіціяльно, безперечно, зараз орієнтується на Захід, куди тягнуть її, з одного боку, німецькі соціял-демократи, з другого — німецькі фінансові кола, використовуючи безпомічність Німецької Національної Партії, що одна тільки не від того, щоб шукати зв'язків на нашому Сході перед польською та французького сусідкою. Не буду описувати кельнського собору, що залишає незатерте ніколи вражіння своїм клясичним ґотицьким стилем. Не буду описувати й спортивного
стадіону надмірних розмірів, що не поступається і перед франкфуртським стадіоном, для якого і слів не добереш, щоб показати всю його величність.
А франкфуртський стадіон, справді, щось нечуване у своїй величності. І чого тільки там немає! Велетенські басейни на тисячі купальників, грецькі театри просто неба, десятки спортивних майданів усякого призначення з чудовим устаткуванням — все це за містом, серед сосново-дубового лісу, справляє вра-жіння, справді, казки. Німеччина взагалі вельми дбайливо взялася за спортове виховання молоді, асигнуючи на це велетенські суми, заощаджені на військовому бюджеті.
Кельнський університет притягав, однак, в першу чергу нашу увагу, то ми й поспішили зараз же після оглядання преси туди, щоб ознайомитися з його молодим соціологічним інститутом. Структура цього інституту вельми оригінальна. Це фактично асоціяція трьох окремих інститутів, що формально називаються відділами. Покищо працюють тільки два з них: соціяльно-політичний, що на його чолі стоїть колишній міністр внутрішніх справ Гуго Лін-деман, та соціяльно-економічний з директором фон-Візе, відомим автором теорії відношень, що заперечує закономірність розвитку, а наближається до Ріккертовського принципу описування. Третій відділ для історії та організації праці з Христіяном Еккертом щойно розпочинає працю, вивчаючи тепер питання праці приватних службовців та робітників на підприємствах торговлі. Кожен з відділів, за винятком останнього, видає свій окремий орган-квартал ьник, досить дбайливо редагований. Взагалі, це вельми характерне для кожної німецької наукової установи, що вона, крім систематичного оголошування друком окремих своїх монографічних праць, за всяку ціну дбає, щоб мати ще й окремий періодичний орган для публікації поточної своєї праці. З цього боку ми на Україні дуже залишаємося позаду, дарма що в нас чимало є нагромадженого такого матеріялу дослідного, що вимагає свого окремого видавництва періодичного. Згадаймо хоч би про наш Український Інститут марксизму. Адже наш „Прапор марксизму“ своїм мішаним змістом не може вдовольнити всебічно цієї потреби, а окремих „Записок“ для кожного нашого відділу якось важко добитися було й до сьогодні. Через те й вилежується у нас чимало цінного матеріялу, даремно виглядаючи своєї появи у світ. А говорити про вагу вчасного оголошення тієї чи іншої статті не доводиться. Треба сподіватися, що хоч цього року наш інститут почне видавати окремі „Записки“ для кожного відділу, і цим забезпечить вчасну появу праць наших дослідників та й дасть змогу, нарешті, нормального обміну нашим видавництвам із закордонними, бо й це у нас не налагоджено як слід.
Кельнський „Інститут для досліду соціяльних проблем“, хоч і далекий взагалі од марксизму — між його співробітниками знайшли ми тільки одного близького нам ідеологією дослідника, — це асистент проф. Ліндемана, д-р Ріхард Вебер, автор прегарної монографії про споживчі товариства, — все таки праці його для нас, марксистів, своїм фактичним змістом вельми цінні. Згадаймо хоч би працю проф. фон-Візе про вплив степу на виробничі процеси, нарешті, про велику колективну десятитомову працю інституту над проблемою міських бюджетів та взагалі комунального господарства. Зв’язки наших економістів з цим інститутом, ба й взагалі з кельнським університетом, що в центрі своєї програми має економічно-політичні проблеми та вельми цікавиться й нашою економічною політикою, були б через те вёльми бажані, хоч * би з огляду на інформацію про наші власні досягнення з цієї наукової ділянки.
Подякувавши керовникам інституту за вичерпну інформацію про роботу інституту, ми рушили 26 липня вранці через Рур до Гамбургу, де вже чекав нас тамешній університет, наперед оголосивши в пресі, що прибудуть радянські вчені з України читати лекції. Виїхали ми вранці через Дюссельдорф, Ессен та Дортмунт серед чудової години, що й дало нам змогу вільно оглянути кипучу від топленої сталі, вічно задимлену безконечними домнами країну, яку так недавно ще обсіли окупаційним військом союзники.
Опівдні прибули ми до Гамбургу. Величезна пристань, наповнена сотнями великих та малих пароплавів, зразу нам нагадала, що ми в одному з найбільших торговельних міст світу. Вражіння надзвичайне від цього старовинного осідку торговельних компаній, що його патриції вже в XIV ст. торгували й нашим українським крамом, що своїми каналами, розкиненими по місту в радіюсах від велетенського, серед міста розложеного озера Альстер, нагадує почасти Венецію.
А вже немов у казці стало нам воно перед очима, коли З серпня, напередодні дитячого свята, увечері запалахкотіло воно сотнями тисяч паперових ліхтариків, блукаючих серед зоряного вечора по безконечних левадах-май данах, парках-квітниках, то ховаючись кокетливо під плакучими вербами, то гойдаючись весело на човниках серед дзеркального плеса міських каналів.
Та годі нам було милуватися красивим містом, що свої високі димарі оповило зеленими вінками. Ми поспішали оглянути те, що для нас, наукових дослідників, безпосередньо має насамперед значення. Одвідавши нашого генерального консула, тов. Кантора, та проф. Р. Саломона, керовника семінару східньої Европи, ми поспішили перш за все безпосередньо ознайомитися з цим семінаром та гамбурзькими інститутами.
Семінар вивчення східньої Европи вельми молоденький, з по-революційної колиски, через те й не встиг ще налагодити свого окремого видавництва, як це, прим., поставлено хоч би у Вроц-лавському інституті для досліду східньої Европи, що видає свій „Річник культури й історії слов’ян“. Він і невеличкий кількістю своїх аспірантів та співробітників — усього їх 8, та організація його праці, треба признати, зразкова, обминаючи, очевидно, його ідеологічний, у даному разі явно ідеалістичний, напрямок. Проф. Саломон встиг за цих кілька років придбати окремі фонди й прегарне приміщення для свого семінару, придбавши вельми цінну бібліотеку, серед якої я знайшов, прим., усі видання женевські 1870 — 1890-их років. Нарешті, й праця тут більш наукового, аніж політичного характеру, вже хоч би тому, що жодного емігранта немає серед складу цього семінару. Тут уже починають розробляти й українські проблеми, прим., один з докторантів працює над М. Драгомановим, інший — над декабристами. На жаль, новітньої української літератури й тут я не знайшов, хоч старання проф. Саломон робить великі і її заповнити для себе. У складі семінару — вельми талановиті дослідники, дбайливо дібрані, серед яких перше місце займає асистент д-р Епштайн.
За допомогою „прикомандированого“ нам згаданого Епштайна, який щодня вранщ з’являвся до нас з метою інформації в огля-ненні наукових установ Гамбургу, нам і вдалося основно познайомитися з отакими важливими для нашої спеціяльности установами, як Гамбурзький архів для міжнароднього господарства та Інститут для закордонної політики.
В Німеччині є дві установи для вивчання міжнароднього господарства: Інститут у Кілі та Архів у Гамбурзі. Перший веде працю під теоретичним ухилом, другий досліджує міжнародне господарство з практичного боку. Архів велетенський, збирає матеріял, одержуючи газети й журнали з усіх усюдів, крім з України, звідки якийсь час надсилано йому одинокого „Украинского Экономиста“. Заступник директора, д-р Найль, повторив нам ті самі жалі, що в Берліні д-р Юрґенс, а саме — що українські видавництва часописні, навіть такі офіціяльні, як „Вісти“, чомусь не надсилають своїх видань. Він і прохав нас передати їм гаряче прохання надсилати в „Архів“ по одному примірнику своїх газет, прохав також допомогти добути термінологічні словники нашого Інституту наукової мови в Києві, щоб доповнити термінологічний міжнародній каталог Архіву й українською термінологією, для чого вже і є навіть один співробітник, що яко-тако знає й нашу мову. Прохав теж дуже наших економістів дописувати до їхнього часопису-тижневика „Вісті світового господарства“, що виходять уже тринадцятий рік у спілці з Кільським інститутом.
Після „Архіву світового господарства“ оглядали ми „Гамбурзький и інститут для досліду міжнародньої політики“ Як співробітники „Архіву“, так і члени цього Інституту з д-ром Марковим на чолі, жалкували дуже, що ніяк не мають дописувачів з України і через те зневолені вміщати в своєму журналі „Європейські розмови“ — самі статті з антирадянським поглядом, як, прим., стаття Георга Клайнова в квітневому номері за 1928 рік, замість того, щоб протиставляти їм аналогічні статті з радянського боку. Між іншим, цікавилися дуже нашою „Асоціацією сходознавства“, прохали надсилати в обмін її видання та взяти постійну участь у їхнім журналі.
ЗО липня в понеділок по обіді вітав нас у великій залі гамбурзький науковий колектив, вислухавши з великою увагою мою й тов. Юринця лекції, на які прибули й представники міської влади. Читали ми на ті самі теми, що і в Берліні, поширюючи їх ще більш інформацією про наш пореволюційний доробок, який, як заявив проф. Саломон у своїй вступній промові, тільки через революцію 1917 року знайшов своє місце розвитку в правильному вирішенні національного питання. Довго лунали оплески сповненої залі — і це було ще одним висловом того зацікавлення німецьких дослідників проблемою нашого культурного розвитку.
Урочистим прийомом у нашого генерального консула, тов. Кантора, закінчився наш короткий час перебування в Гамбурзі. На прийомі з приводу нашого від’їзду фуло мало не 40 учених та представників влади, звичайно, знов без соціял-демократів. Проміж присутніми зустріли ми ще раз відомого філософа, проф. Касірера, директора тропічного інституту, проф. Нохта, що є й членом медичної секції Харківського Наукового Товариства, світового значення юриста, проф. Ліпмана, та інших знаменитих учених німецьких. 5 серпня під полудень ми сіли вже на пароплав, ще раз вітаючи гостинних наших гамбуржан, що вийшли нас провожати, і рушили в Осло. Хоч як прохали нас із Кенігсбергу хоч на день-два заглянути й до них та прочитати їм щось на тему з польсько-українських взаємин в історії, — брак часу і втома не дозволили нам туди поїхати. Адже ще треба було зібрати сили для міжнароднього конгресу, нарешті, цікаво було й ближче познайомитися з красовитою вітчиною Ібзена, Б’єрнзона, Гамсуна, Ґріга, Амундсена й інших світочів людської думки. Туди й повіз нас норвезький пароплав, спершу через нільський канал, а далі вздовж берегів Данії, через Категат та Скагерак, уносячи нас щораз далі від країни заліза й бетону, наближаючи нас щораз ближче до зелених таємничих фйордів норвезького узбережжя.
II
Шостого серпня вдосвіта замаячили вже перед нами оксамитно-зелені береги ослівського фйорду. Нарешті всміхнулася нам під золотистим промінням ранкового сонця і сама столиця Норвегії — Осло, вмиваючися спросоння в тихому плесі ослівської пристані. Довгий гудок сирени — і кінцевої мети нашої подорожі нарешті досягнуто. Збираємося зараз же до секретаріату конгресу, що сьогодні міститься ще в будинкові Норвезької Академії Наук. Завтра він працюватиме вже на місці самого конгресу — в будинкові ослівського університету.
В невеличкому затишному будинкові Академії, захованому в садах східньої околиці Осло, приймає нас, сердечно вітаючи а приїздом, генер. секретар конгресу, Д-р Гакон Віґандер. Виявляється, що ми перші з чужоземців-конгресистів. Ну, й гаразд. З Академії, віддавши наші картки президентові конгресу Гальд-занові Кутові, він же й президент норвезької Академії Наук, та невідмінному секретареві Академії — Олафові Брокові, поспішаємо на призначену нам кватиру в Студентському Будинкові Центральному. Будинок напрочуд чепурний, увесь у квітах, глибоко захований у затишному саду, робить вражіння якоїсь курортної дачі. Таких будинків в Осло чотири — всі на субвенціях добродійних товариств, що обслуговують незаможні шари студентства. Заможні бо живуть коли не в студентських отелях, то на приватних кватирах.
Влаштувавшись у відведених нам кімнатах, збираємося з візиток) до нашого посольства, де зустрічає нас, через відсутність тов. Колонтай, секретар посольства, тов. Мирний. Разом з ним їдемо оглядати місто. Невеличке вено — всього не сповна 300.000 мешканців; нагадуючи своїм розташуванням нашу Ялту, місто вражає нас своєю культурною чепурністю, мережевом безконечних садів та квітників. Особливо приємне вражіння справляє на нас робітнича половина міста з двома типами робітничих будинків — одні масові гуртожитла, другі чотири-сімейнї дачі. І перші, і другі однаково привітні, хоч, як роз’яснював нам тов. Мирний, система робітничих дач не приймається серед робітництва, що воліє мешкати в масових гуртожитлах: через це квартал дач, званий „сад-містоц, нині здебільшого урядницький, не робітничий. Історично-культурних осередків чимало в Осло; чимало й чудових, художньо-архітектурних будівель: серед них перше місце займають будинок норвезького стортингу та будинок університету разом з національною галерією та історичним музеєм. Напрочуд гарні й околиці Осло, сполучені з містом електричними залізницями, з повік незабутніми краєвидами ослівського фйорду; повно тут і старезних історичних пам’яток.
Цілий тиждень минув у нас за оглядинами міста, його пам’яток, його околиць. В межичасі побували ми й дома у проф. Олафа Брока, що запрохав нашу делегацію до себе, приглянулися й до внутрішнього культурного життя Норвегії, що живе нині палкими суперечками біля проблеми літературної мови для Норвегії. Тимчасом як частина норвезької інтелігенції цупко тримається „ріксмоль“, с.-т. старих мовних традицій літературних, вироблених на данських зразках — так званої „мови королівської“, поступова частина з проф. Г Кутом на чолі намагається боронити громадянські права народньої норвезької мови, т. зв. „ляндсмоль“, що нею нині користується більшість шкіл у Норвегії і що має серед художньої літератури таких мистців, як лірик Веньє та повістяр Ґанборґ. До речі сказати, „ляндсмоль“ набула собі в Норвегії права громадянства вже на початку XIX ст., коли письменник Австен складав для неї граматику. В 1870-их роках вона, однак, уступила місце для „ріксмоль“, і тільки в XX ст. знову постало питання про повернення їй того права громадянства.
А тимчасом день за днем приносить з усіх усюд щораз нових конгресистів. Напередодні відкриття конгресу зібралися майже всі заповіджені учасники конгресу, що серед них можна було бачити не тільки стареньких корифеїв історичної науки, а чимало й молоді, навіть студентів вищих університетських курсів, чимало й так собі гостей — членів сімей конгресистів. Загалом усіх учасників конгресу було близько 800. Серед них, коли не брати на увагу хазяїв конгресу — норвежців, найчисленніша була делегація французька, що мала разом з Альжером 103 представники. Після Франції найбільш численно була репрезентована Німеччина з її 88 делегатами та Польща, що надіслала на конгрес 47 своїх представників. З інших значних числом делегацій треба згадати про італійську — 38. англійську — 37 та Сполучених Держав — 36. Загалом були репрезентовані на конгресі всі університетські країни. Були представники й від таких позаєвропейських країн, як Єгипет — 2 делегати, Аргентіна — 2 делегати. Бразілія — 3 делегати, Канада — 2 делегати, Чілі — 2 делегати, Колумбія — 1 делегат, Японія — 1 делегат, Сіям — 1 делегат, Південна Африка — 2 делегати, Турція — 1 делегат, Уругвай — 2 делегати.
Наша радянська делегація з європейських країн була досить нечисленна. Тимчасом як Бельгія мала 14 делегатів, Чехословакія — 11 дел., Данія — 34, Естонія — 5, Фінляндія — 8, Греція — 3, Югославія — З, Голяндія — 21, Румунія — 16, Швейцарія — 10, Еспанія — 13, Угорщина — 10, руську історичну науку репрезентували всього на всього 8 делегатів, українську — 2 делегати, білоруську — 1 делегат. Що правда, заповіджених делегатів з нашого Союзу передбачалося більше, але, на жаль, не всі прибули на конгрес:
з РСФРР не прибув проф. Тарле та проф. Пресняков, а з України не прибули ані проф. Федоровський, ані проф. Грушевський, хоч про їхні вельми цікаві доповіді було заздалегідь оголошено, не прибув і проф. Слабченко. Врешті, не всі й ті, що прибули, читали свої доповіді. З РСФРР, наприклад, не читав проф. Лукін, з БСРР — проф. Пічета. Безперечно, це явище вельми негативного характеру. Наша українська історична наука, не говорячи вже про руську, на ділі могла дати два-три десятки видних учених і в два рази більше наукового молодняка, і тим самим більш реально, аніж інші країни, що понадсилали чимало й студентства, репрезентувати свої досягнення. Тимчасом, через обмежене число командировок, не зважаючи на всю науковість виголошених доповідей, могло скластися зайве й хибне вра-жіння наче б то убогости наших сил.
Отже, на майбутнє нам треба уважніше ст&витися до нашого представництва на наукових закордонних з’їздах, тим паче, що участь у таких з’їздах має величезне значення для справи як безпосередніх наших наукових зв'язків, так і для самого визначення місця нашої науки серед чужоземних наук світу. А що справді велетенське значення мають взагалі наші культурні зв’язки з закордоном, про те ще раз говорити тут нема чого. Я вже відзначав ту цілковиту непоінформованість закордону про наш культурний доробок, ті брехливі вигадки, що їх, через брак нашої інформації, поширює біла та жовтоблакитна еміграція. І всі ці вигадки закордон сквапливо сприймає й ними живе, не знаючи, що на ділі у нас твориться. Та й звідки ж йому знати, коли наших праць не то що не перекладається чужоземними мовами, а й не поширюється через обмін з закордоном, коли на закордонних з’їздах, мов біла птиця, тільки час від часу вирветься невелика частина наших учених? Отже, не дивно, що в історичних підручниках за кордоном пишуть про нас, як про „природне явище служилих людей та ремесників доби середньовіччя, повних нахилу до руйнації та мучеництва, зі в спадок від Достоєвського одержаною вірою в прихід тисячолітнього царства“. Адже чистісінько таке піднесено ослівському конгресові в збірнику зразків західньо-европейської дидактики! (див. Report on nationalism in history textbooks, II, ct. 33). Треба сподіватися, що отакі „квіточки“ не попадуть більше до матеріялів педагогічної комісії міжнароднього комітету історичного, що надрукував цим разом отаке!.. Треба сподіватися, що в майбутньому західньо-европейські вчені взагалі не повірять більше наклепам нашої еміграції, як не повірили вже цим разом виступові білоемігранта, проф. Ростовцева, що з’явився на конгрес від імени американського університету в New Heven і вмістив у норвезькій газеті Aftenbladet від 15 серпня з нагоди обрання проф. М. Покровського на члена президії конгресу кахливо брехливе інтерв'ю про стан нашої радянської науки, ще й з особистими випадами проти проф. М. Покровського, на що дістав належну відповідь не тільки від наших позапартійних радянських учених у тій же самій газеті та в інших, а й від самого конгресу. Від імени конгресу президент Кут змушений був в урядовому часописі АїїепроБЇеп заплямувати виступ проф. Ростовцева, як негідний для члена конгресу, підкреслюючи значення присутности проф. Покровського не так навіть як представника радянського уряду, а як відомого на ввесь світ ученого.
Як уже сказано, наша радянська делегація на конгресі була одна з найменш численних. В її складі з головуванням проф. М. Покровського були такі вчені: з Росії — проф. М. По-кровський, як представник Комуністичної Академії й одночасно уряду РСФРР та Союзу, проф. Волгін та Преображенський від першого московського університету, проф. Лукін від Т-ва „Историк-марксист“, проф. Дубровський від Міжнароднього Аграрного Інституту, проф. Козмінський від Рус. Асоціяції Дослідчих Інститутів соціяльних наук, проф. Богаєвський від ленінградського університету та проф. Адоратський від Центр. Арх. Управління РСФРР; з України — від Харківського Наукового Товариства та Українського Інституту марксизму, проф. В. Юри-нець від Укр. Інституту марксизму. Проф. М. Грушевський від ВУАН, проф. Федоровський від Інституту Народньої Освіти в Харкові та проф. М. Слабченко від Інституту Народньої Освіти в Одесі не прибули. З Білоруси прибув проф. Пічета.
Вже цей перелік показує, як замало було репрезентовано на конгресі нашу науку. Не тільки не було репрезентовано найважливіших наукових наших установ, а й наукових ділянок, через що секції конгресу навіть у четвертій частині не мали наших доповідачів, тимчасом як кожна з європейських націй намагалася заповнити всі секції своїми доповідачами та ще й стільки гостей надіслала: ці гості збільшували собою секційні авдиторії, збираючися по черзі в тій чи іншій залі, де читав їх делегат, щоб нагороджувати його оплесками, в разі неприємної мовчанки.
Що правда, вага нашої радянської делегації, не зважаючи на її нечисленність, все ж таки на конгресі почувалася достатньо, дякуючи хоч би серйозності наших доповідей. Через це й було обрано до Президії конгресу голову нашої спільної радянської делегації — М. М. Покровського, через це й було забезпечено наше представництво від РСФРР та України в міжнародньому комітеті історичному, через це, нарешті, і було шановано представників як руської, так і української делегації запрошенням на такі офіціяльні прийоми, де бували тільки по одному представнику від окремих великих націй та відомі корифеї історичної
думки. Але куди б більша була вага нашої делегації, коли б кожна наша союзна республіка надіслала бодай по стільки делегатів, скільки дала невелика Румунія, не говрячи вже про Польщу. А тимчасом наш Союз дав усього 11 делегатів, і то тільки з західньої своєї половини, дав, нарешті, спеціялістів з усенького Союзу тільки для чотирьох секцій, замість хоч би по одному з кожної республіки для всіх 16 секцій.
Конгрес відкрився 14 серпня вранці в університетській залі в присутності норвезького уряду, цілком діловим характером, без усяких привітань, короткою промовою президента конгресу, проф. Кута, після чого негайно почалися доповіді пленарного засідання. Першим читав проф. Кут на тему „Проблеми національної ідеї за новітньої доби*, другим — французький абат Бодріляр з Парижу на тему .Релігійна психологія Людовика XIVa, третім — німецький проф. Бранді з Геттінгену про „Кароля V та володіння світової держави“, за ним — бельгієць проф. Пірень з Gaud про .Поширювання ісляму в средньовіччі“ нарешті, проф. Кайдер з Вашінгтону про „Сучасний стан американської історичної науки в її дослідженні цивілізації до 1492 р.“ Цим перше пленарне засідання закінчилося, і по обіді негайно почалися засідання секцій.
Усіх секцій, як сказано, було 16, а саме: секція допоміжних наук, архівна та публікації текстів, друга — передісторична та археологічна, третя й четверта — історія старого світу, п’ята — історія середньовіччя, шоста — новітня історія Европи, сьома — історія Америки, Далекого Сходу та колонізації, восьма — історія релігії та церкви, ' дев’ята — історія права, десята — історія соціяльно - економічна, одинадцята — історія наук і літератури, дванадцята — історія мистецтва, тринадцята — методологія історії, чотирнадцята — викладання історії в школах, п’ятнадцята — історія північних народів, шістнадцята — національне питання. Крім того, були окремі секційні засідання, присвячені питанням іконографії, історії війська, історії медицини.
Треба визнати, що секція національного питання, хоч і невеличка — доповідей тут відбулося всього 10, переважно польських, — "стояла в центрі уваги всього конгресу і своїми відгуками проходила червоною ниткою по всіх секціях, бо надзвичайно багато ваги надавалося цій проблемі на всіх засіданнях. Адже не випадково конгрес почався доповіддю президента Кута на тему про національне питання. Не випадково, нарешті, майже всі доповіді шостої секції були виразно просякнуті цим питанням, головним чином, доповіді поляків, німців та французів. На жаль, ми жодної доповіді, присвяченої безпосередньо національній проблемі, не спромоглися поставити. Довелося нам обмежитись тільки окремими виступами з нагоди окремих доповідей, як це було, наприклад, після лекції проф. Кута, коли забрав слово я,
підкресливши значення клясової боротьби в розвиткові національної свідомости.
Наша союзна делегація виступала зі своїми доповідями в отаких секціях: проф. Адоратський у секції допоміжних наук на тему — „Архівна справа в РСФРР", проф. Богаєвський у секції стародавньої історії на тему — „Глиняні божища мінойської Крети", проф. Дубровський у секції нової історії на тему — „Селянський рух у Росії XX crop.“, проф. Преображенський у секції історії релігії на тему — „ Реалістичні явища первісних вірувань", проф. Волгін у секції соціяльно - економічній на тему — „Соціялізм та егалітаризм в історії соціяльних теорій", проф. Козмінський у тій самій секції на тему — „Англійське село тринадцятого сторіччя"; наостанку в тій же таки десятій секції зачитав я мої дві доповіді, одну на тему — „Західньо-европейські впливи на ідеологічне оформлення соціяльного життя на Україні половини XIX сторіччя", ДРУГУ про „Емський акт 1876 р.и. Проф. Покровський читав свою доповідь на пленарному засіданні кінцевого засідання на тему — „Початки руського абсолютизму з погляду історичного матерія-лізму". Проф. Лукін та Пічета не зачитали жодної доповіді, а проф. Юринець свою доповідь на тему — „Головні течії в сучасній українській літературі" читав у секції історії літератури.
Отже, з усіх 16 секцій наша делегація разом репрезентувала тільки п’ять; з того руські історики виступали в чотирьох секціях з шістьма доповідями, а українські в двох з трьома доповідями. Мали ще зачитати дві доповіді проф. Федоровський, одну в секції передісторії на тему — „Бронзова культура на Україні на основі нових дослідів", другу в секції середньовіччя на тему — „Пам'ятки з доби переселення народів на Україні", та проф. М. Грушевський одну доповідь у секції нової історії на тему — „Україна й політична ситуація Східньої Европи в середині XVII ст.“. Тези цих доповідей було оголошено в „Résumés des communications présentées au congrès", але, як сказано, обидва доповідачі, на превеликий жаль, не з’явилися на конгрес, а через це й відпали вельми цінні реферати їхніх найновіших дослідів, як відпала доповідь і проф. Слабченка з Одеси про Запоріжжя XVIII ст.
Як сказано, в центрі уваги конгресу стояло національне питання, Спочатку окремої секції для національного питання не передбачалося. Її утворено щойно напередодні конгресу, головним чином, заходами польської делегації, що заповнила цю секцію своїми доповідями. З них слід відзначити такі, як проф. Валек-Чарнецького з Варшави про „Проблему національности в стародавній історії", проф. М. Гандельсмана з Варшави про „Проблему національности в історії середніх віків" та проф. Дембінського з Познані про „Проблему національности в новішій історії"; цікаці були також доповіді проф. Штейнакера з Інсбруку на
тему — „Держава, народ, батьківщина в розвитку романсько-німецьких націй" та проф. Айзенмана з Парижу про „Деякі нові моменти в ідеї національности“.
Але й поза цим, коли б навіть не було організовано секції національного питання, ця проблема червоною ниткою проходила майже по всіх секціях. Цій проблемі почасти було присвячено й другу доповідь проф. Кута в секції нової історії на тему — .Значення клясової боротьби в історії", з приводу якої довелося виступати мені в дискусії, доповідь у тій же таки секції проф. Онкена з Мюнхену про „Німецькі впливи в європейському національному русі XIX ст.“, доповідь проф. Србіка про „Німецьку єдність років 1815 — 1866, як європейську проблему", доповідь проф. Войтковського з Познані на тему — „Польща, слов’янофільство і панславізм XIX ст.“, проф. Кнаковської з Познані на тему — „Франція, Пруси і польське питання 1848 року“ і т. д,; їй було присвячено третину доповідей і на пленарному зібранні, між іншим, проф. Каліссе з Риму на тему — „Єдність Італії в історії формування“.
Та це й не дивно. Серед сучасного напруження національних чвар на Заході, що дуже відчувалися й на конгресі, в першу чергу між французами та поляками, з одного, і німцями — з другого боку,серед боротьби за своє існування таких національних державних новотворів, як Польща, Угорщина, Чехословаччина тощо, національне питания мимоволі приковує до себе увагу й зацікавлення, примушуючи шукати в науці всіляких засобів для оборони тих чи інших національних інтересів. Не даремно цьому питанню з боку методології в минулому році присвячено спеціяльну історичну конференцію в Франкфурті, скликану Між-народньою Асоціяцією Культурного Співробітництва, де німці, італійці та поляки разом з французами сперечалися, шукаючи розв’язання проблеми рухової сили національного розвитку.
Зрозуміло, що в методології розроблення цього питання, як і взагалі інших доповіданих на конгресі проблем, неподільно панувала виразно буржуазна ідеологія. Це особливо позначалося в секції методології історії, що для неї немов за резюме став красномовний доклад проф. А. Допша з Відня, зачитаний на кінцевому пленарному засіданні на тему — „Натуральне та грошове господарство в світовій історії" Тут відомий дослідник під оплески авдиторії об’явив явно ворожий похід проти історичного матеріялізму, що його на тому ж таки пленарному засіданні так блискуче боронив у своїй доповіді проф. М. Покров-ський. Це позначалося зокрема і в секції викладання історії, що в основу її праці було покладено висновки пацифістської церковної організації Universal Christian Conference of life and work. World Alliance for promoting international friendship through the churches, що
піднесла конгресові „славнозвісний“ свій Report on nationalism in history textbooks, про що вже була мова. Ідеалізм і націоналізм, два провідні гасла цієї виразно буржуазної ідеології, так і били ключем у цих двох секціях, черпаючи своє надхнення з секції національного питання та з історії церкви й релігії, розливаючися широко по всіх інших секціях. Отже, не дивно, що нам на практиці доводилося зустрічати в німецьких університетах, як цілі роки присвячується на Заході семінарському розробленню іконографії та історії релігії, коли на конгресі вони посідали таке чільне місце.
І справді, не сама німецька школа, а загалом усі західньо-европейські школи пильно акомпанують мотивам скаженого націоналізму та шовінізму, мотивам релігійної містики, що ними живе сьогодні не.сама тільки Італія. Про це наочно свідчили не тільки зібрані Universal Christian Conference „квіточки", — про це свідчили й доповіді згаданих вище секцій, де проф. Люїчі Кредаро з Риму рекомендував свої рецепти, як виховувати молодняк у націоналістичному дусі, читаючи доповідь про „Значення націоналізму в викладанні історії“, або проф. Оляр з Парижу з аналогічною доповіддю на тему — „Патріотизм у викладанні історії“, або проф. Бертрам з Гіссену, читаючи про „Новий тестамент та історичний метод“. Що правда, в секції методології були й такі цікаві доповіді, як проф. Галецького з Варшави на тему про* „Поділ історії на хронологічні періоди“ або проф. Терне з Обу про те „Чи справедливо говорити про історичні періоди“, але вони чомусь пройманули без широкого зацікавлення.
Само собою зрозуміло, що за такого „ухилу“ конгресу питання зовнішньої політики й собі мусило забирати чимало місця в доповідях конґресистів. Секція нової історії в першу чергу цікавилася цим питанням, маючи в центрі такі доповіді, як проф. Тарне з Обу про „Пилипа II і Дон-Жуана Австрійського“, проф. Меєра з Геттінгену про „Якова І з Англії“, проф. Гецевича з Парижу про „Тільзіт та Ерфурт“, згаданий уже доклад проф. Србіка про „Проблему німецького об’єднання“, проф. Кнаковської з Познані про „Францію, Пруси та польське питання 1848 р.“, проф. Ангіяля з Будапешту про „Політичні взаємини Англії та Австро-Угорщини 1848 — 1851 років“, проф. Паже з Парижу* про „Взаємини Франції та Росії 1860 р.“, проф. Братіяну з Букарешту про „Російсько - румунські відносини за війни 1877 — 1878 р.“, проф. Кібаля з Праги про „Дипломатичні заходи чехословацької держави“ і т. д. Таке помічалося і в секції середньовіччя. Зате дуже дбайливо обминено всі питання, що стосуються до світової імперіялістичної війни 1914 р.; цілком знехтувано й питання історії робітничого руху та соціялізму.
Що правда, чимало уваги віддано й аграрному питанню, що помічалося переважно в секції соціяльно - економічній. Це
питання було порушене в доповіді проф. Теодора Меєра з Праги в темі „Основні явища економічно - історичного розвитку“, в доповіді проф. Булля з Осло на тему про „Робочий план для студій розвитку соціяльних норм селянської спільноти“, в доповіді проф. Тименецького з Познані про „Історію соціяльного руху Східньої Европи в середньовіччі“, в доповіді проф. Блока зі Страсбургу про „Проблему аграрної системи французьких поселенців“, проф. Рутковського з Познані про „Генезу дуалізму в аграрній еволюції Европи наприкінці середніх віків-, проф. Шеллера з Роттердаму про ,Аграрну індустрію XVII — XVIII ст.“, проф. Пацельта з Відня про „Землеволодіння та селянське право розпорядку“ Але ці доповіді дбайливо обминали всілякі проблеми клясової боротьби та революційного руху, як взагалі уникали і всі інші жодних бодай натяків на революційні події. Досить буде відзначити, що навіть про Велику Французьку Революцію ніде не згадувалося на конгресі, хіба тільки в доповіді проф. Маріона з Парижу про „Пісні за часів французької революції-та в доповіді лікаря Лявастіна про те, що більшість її діячів, як це доводив Тен, були психічно-анормальні люди.
Видима річ, що такий „ухил“ праць конгресу, що, замість секції історії робітничого руху та соціялізму, поставив секцію історії релігії, почасти випливав з того, що на конгресі, не рахуючи невеличкої радянської делегації, марксистів-істориків не було. Що правда, Норвегія все-таки мала двох — це проф. Кут і проф. Буль, обидва члени норвезькоі соц. - дем. робітничої партії. Проф. Кут, президент конгресу, зачитав навіть окрему доповідь у секції новітньої історії на тему — „Значення клясової боротьби в новітній історії“; де намагався, спираючися, головним чином, на явища селянських рухів, довести, що клясова боротьба, як змагання однієї підлеглої кляси вирватися з власного поневолення, впливає не тільки на розвиток соціяльних відносин та політичного устрою, а й служить засобом національного самовизначення — як культурного, так і політичного. Але, крім цих, досить невиразно виявлених щодо марксистського методу, доповідачів, комітет для скликання конгресу, на чолі з тим же таки проф. Кутом, чомусь не запросив навіть таких сумирних „марксистів“ в історії та економіці, як Гільфердінґ, Оппенгаймер, Кунов, Кавтський, дарма що чимало й з них посідають професорські катедри. Очевидячки, навіть їхній октройований „марксизм“ не до серця буржуазній європейській науці.
Зрозуміло, що за таких умов невеличка група радянців-марксистів, розпорошена серед шістнадцяти секцій конгресу, губилася цілком серед ідеологів буржуазної науки, не встигаючи навіть стежити за працями конгресу, хоч, що треба визнати, доповіді радянської делегації були одні з найбільш ділових,
обґрунтованих і науково витриманих праць, доповіджених конгресові. Про це свідчить хоч би те явище, що при повній відсутності з нашого боку „збирання авдиторії“, все-таки зацікавлення слухачів на секційних доповідях радянських учених завжди можна було бачити: десятків два-три, а то й більше, слухачів, зважаючи на практику відвідувань засідань конгресу, були аж надто задовільною нормою.
Конгрес закінчився 18 серпня вранці другим пленарним засіданням, де було заслухано доповіді: проф. Каліссе з Риму на тему про „Італійське національне об’єднання в процесі його історичного формування“, проф. Допша з Відня про „Натуральне та грошове господарство в світовій історії“, проф. Покровського з Москви на тему — „Походження руського абсолютизму з погляду історичного матеріялізму“, проф. Голянда Розе з Кембріджу на тему — „Наполеон та його політичні взаємини зі Сходом“, проф. Зелінського зоВаршави про „Людину старого світу й модерної доби“, проф. Иоргі з Будапешту про „Взаємини між Сходом та Заходом в середньовіччі та погляди на ці взаємини“. Треба визнати, що доповіді ці, за виїмком доповіді М. М. Покровського, нічого по суті нового не дали; не дивниця, отже, що авдиторія слухала їх з недвозначною байдужістю, не зважаючи на вельми велику красномовність доповідачів.
Перед закриттям конгресу відбулося засідання сеньйорів делегацій, де й погоджено було, щоб черговий, себто VII Світовий Конгрес Історичний відбувся у Варшаві. Цього особливо домагалися, підтримуючи прохання польської делегації, французи та бельгійці. Було погоджено також, щоб до Міжнароднього Комітету Історичного, зокрема до його педагогічної секції, запрохати для доповнення одного представника нашої Союзної Академії Наук, одного представника руської історичної науки і, нарешті, одного представника української історичної науки. На таких представників наша делегація рекомендувала акад. О. Ф. Ольденбурга від Союзної Академії Наук та проф. Покровського М. М. від руської історичної науки. Щодо делегата від української історичної науки, то наша делегація прохала покищо залишити це місце вакантним, до погодження цього з Українською Академією Наук та українським урядом.
Запрошення представників руської та української історичної науки до Міжнароднього Комітету Історичного стало ще за один доказ, якого великого значення слід надати нашій участі в VI Міжнародньому Конгресі Істориків. Воно, нарешті, ще раз потверджує мою думку, що на Заході нині надзвичайно велике зацікавлення нашим Союзом, його не самою тільки науковою творчістю. Коли переглянути зголошені делегатами конгресу доповіді, можна так само бачити це зацікавлення. Безперечно, на
це зацікавлення, зокрема підчас конгресу, не малий вплив мав наш радянський тиждень істориків у Німеччині, що про нього так багацько писала не тільки німецька преса. Отже, не дивно, що більшість конгресу так уперто домагалася, щоб черговий конгрес відбувся під боком СРСР, у Варшаві. Не дивно, що видатні французькі вчені запитували мене, чи не можна підготовити тиждень радянської історичної науки, аналогічний до німецького, ще й у Парижі, а проф. Айзенман з Парижу навіть запропонував скликати на 29 рік невеличку передконференцію в Парижі з наших та французьких учених у справі підготування такого тижня. Не дивно, зрештою, що члени редакції новозасно-ваного Bulletin d’information des sciences historiques en Europe orientale, як проф. Люкініш та Гандельсман, запропонували мені та М. Покровському постійне співробітництво в цьому журналі, бажаючи мати систематичну інформацію про розвиток нашої історичної науки; між іншим, вони висловили жаль, що в першому номері щ>ого журналу, що вийшов у липні 1928 року, не було змоги вмістити статті й про нашу радянську історичну науку. Про те ж таки, нарешті, свідчить і той факт, що норвезьке товариство культурне — Clarté влаштувало після конгресу публічне засідання своїх членів, запросивши наших представників читати лекції про наш науковий розвиток: ми це й зробили, делегувавши на засідання проф. Преображенського та проф. В. Ю. Юринця з доповідями — першого про розвиток наукової праці в РСФРР, другого про культурні досягнення на Україні після Жовтневої революції.
У	неділю 19 серпня увечері покинули ми зелену столицю Норвегії, що так привітно зустріла нас — радянських учених, принагідно шануючи в той час у себе ще й сміливих учасників арктичної експедиції „Красіна“; про їхні геройські зусилля мали ми нагоду почути на доповіді проф. Самойловича, зачитаній у тісному колі на вечірці у нашого посла норвезького, тов. Колонтай.
Я, проф. Юринець, Волгін та Преображенський подалися потягом, минаючи незабутні краєвиди, до столиці Швеції, Стокгольму, відомої своєю красою та величністю „Північної Венеції“, з її пребагатими пам’ятниками культури, зокрема з чудовим національним музеєм та етнографічною колонією, влаштованою серед розкішного парку. Проф. Покровський з дружиною залишився ще спочивати в Норвегії. Дехто з нашої радянської делегації, як проф. Пічета та Дубровський, повернули на південь, на історично-етнографічну виставку в Копенгаген, влаштовану з нагоди конгресу, а далі до Німеччини — попрацювати в тамешніх архівах. Інші взяли участь в екскурсіях, влаштованих для учасників конгресу, щоб ознайомити їх з норвезькими краєвидами та культурними рсобливостями, зокрема на північному й західньому узбережжях Норвегії.
23 серпня вранці, повні незабутніх вражінь, минули ми наш союзний кордон, а через години дві вже всміхався до нас серед дощових хмар Ленінград, немов прохаючи у нас пробачення за органи наших Наркомосів, що так мало розуміють ще й досі велику вагу участи нашого Союзу в закордонних з'їздах наукових, допомога в наукових командировках наших учених за кордон, закордонних видань наших наукових праць. Адже ледве чи можна назвати розумінням хоч би таке явище, що оце мало місце з нагоди VI Міжнароднього Конгресу Історичного. Треба сподіватися, що надалі наші наркомосівські органи уважніше ставитимуться до питань нашого культурного зв’язку з закордоном взагалі, а наукових взаємин — зокрема, щоб цим забезпечити не тільки внутрішній ріст наших культурних та наукових досягнень, а й місце цих досягнень у науковому рості світу. Нема чого ще раз доводити, що в цих взаєминах не останнє місце повинні мати і наші суспільствознавчі дисципліни, а не тільки технічні та природничі, як дехто й тепер ще гадає. За кордон, мовляв, хай їздять представники прикладних наук, а нашим історикам, економістам, соціологам, мовознавцям тощо досить місця в межах нашого Союзу для їхньої праці. Нам і на цій ділянці культурної нашої творчости треба мати однаково щільний зв'язок з закордоном, хоч би через те, що ми стоїмо нині на порозі великої методологічної нашої творчости в гуманітарних науках, яка може завоювати для своєї матеріялістично - діялектичної основи не саме тільки визнання закордонними вченими, а й чимало послідовників серед наукової молоді, що, не задовольняючись уже віджитою ідеалістично - психологічною концепцією методологічною своїх учителів, блукає безвихідно між раціоналізмом та економічним механізмом.
А вже зокрема дуже важливо встановити такий щільний зв’язок для наших гуманітарних наук українських. У РСФРР такий зв'язок сяк-так усе-таки підтримується, поволі вводячи його на нормальні рейки, завойовані ще старими буржуазними школами. За доказ цьому служать не тільки більш систематичні виїзди за кордон руських дослідників — суспільствознавців, зокрема молодих марксистів, а й чимале перевидавання праць з цієї наукової групи за кордоном. Не те на Україні. На Україні до революції взагалі було проскрибовано українську науку, зокрема історичну, через що за старих, буржуазних порядків про жодні її зв'язки й мови бути не могло. Тепер ми цю науку, згідно з програмою нашого культурного будівництва, згідно з нашою національною політикою, викохуємо, забезпечуємо їй однакове право громадянства в нашому Союзі, як і для науки руської. І вона, забезпечена здобутками нашої соціялістичної революції, підтримана руками визволених з клясового гніту робітників та селян України,
буйно росте, виправдуючи й цим перед усеньким світом програму нашого Жовтня. Але за кордоном, не маючи за собою ніяких впливових традицій, українська наука ще й досі є terra incognita, якщо її не вважається там, за старою практикою, тільки за фрагмент руської науки. Влаштована Німецьким Товариством для вивчення східньої Европи науково-історична виставка в Берліні стала за знаменний зразок такого розуміння української культури взагалі, навіть серед таких, як здавалося б, найкраще про цю культуру поінформованних кіл, як німецькі. Щождо французьких, англійських, італійських і інших кіл науково-культурної суспільности, то про них нема чого й казати.
А що ми зробили досі, щоб розвіяти таке розуміння, яке, до речі, ставить у неправильне освітлення перед культурним суспільством Заходу і саму справу нашого Жовтня, лишаючи одночасно місце ще й для всіляких брехливих наклепів з боку нашої еміграції? Що зробили ми, щоб допомогти нашим молодим гумані-таристам-марксистам у їхніх самочинних спробах розвіяти це нерозуміння, допомогти, нарешті, їм самим рости в їхніх „вилазках“ по той бік нашого ідеологічного та політичного фронту? Чи подбали ми, щоб підтримати їхні наукові зв’язки з ученими Заходу, щоб популяризувати на Заході їхні праці та взагалі наші науково - культурні здобутки з цієї ділянки, хоч би через переклади важливіших з цих праць чужоземними мовами, і цим завойовувати право громадянства серед світової науки і для нашої молодої суспільствознавчої дослідчої праці взагалі, для її нового матеріалістично - діялектичного методу, замість тримати наші здобутки на цьому секторі в замкненій скрині, для самого тільки хатнього вжитку?
Треба сподіватися, що зроблений цього року скромний почин не буде одним з випадкових епізодів у налагодженні наших культурних зв’язків з закордоном, а стане за початок нормальних взаємин, зокрема в суспільствознавчій марксистській групі нашого культурного росту. Треба сподіватися, що наші молоді сили наукові знайдуть цим разом уже постійну підтримку НКО для налагодження їхніх наукових екскурсій за кордон, їхніх наукових та й особистих зв’язків, які, до речі, і собі немаловажливу відо-грають ролю в культурних взаєминах. Треба, зрештою, сподіватися, що наше Державне Видавництво цим разом охоче візьме на себе обов’язок перевидати за кордоном основні наші праці дослідчі з ділянки марксистського суспільствознавства. В першу чергу ми зможемо, таким чином, проторувати нашій українській революційній культурі, нашій українській революційній науці битий шлях для завоювання і на Заході належного їй та її марксистському діялектичному методові права громадянства.
Відкриття українського товариства „Історик-марксист“, союзна конференція істориків-марксистів і чергові завдання на історичному фронті1)
І
Яке значення має історична наука для суспільства в його громадському та політичному життю, про це й говорити не доводиться. Це розуміла й буржуазія вже в той час, коли цю історичну науку складала для себе ідеологічним засобом тієї політичної боротьби, що її вела з феодалізмом за буржуазний устрій у суспільстві. Вже тоді, коли історична наука була щойно в пелюшках, виступаючи під назвою „прагматичної історії", вже тоді мала вона навчати на зразках минулого того, що мало бути гаслом для майбутнього. Таке значення для істеричної науки надає й тепер буржуазія, надає їй в той час, коли вже валиться старий буржуазний устрій, коли розвалюється старий буржуазний світогляд. Адже ж і нині не менше цупко хапається вона за цю науку, захищаючись проти пролетаріяту, аніж у той час, коли вона сама наступала на феодальне суспільство. Досить буде згадати про останній міжнародній історичний конгрес в Осло, що стільки уваги приділив розумінню історичної науки, як засобу боротьби на ідеологічному фронті і в політичному житті проти загрози соціялістичної революції.
Не меншого значення для історичної науки надавала в нашій українській дійсності й наша українська буржуазія, намагаючись і собі зробити її школою виховання українського суспільства за гаслом націоналізму, що мав стати програмою на шляху його політичного самовизначення. В той час, коли російська буржуазія, хапаючись за історію, намагалася на всі лади і в такий спосіб вирвати з корінням всяку спробу самовизначення української нації, зростання буржуазних елементів цієї української нації висувало одного за одним ученого речника буржуазних інтересів цієї нації, щоб і науковим шляхом захищати право цієї нації на її буржуазне самовизначення. Згадаймо тільки про
автора „Истории Руссов“, що від неї почалося народження української історичної науки уже на переломі XVIII і XIX сторіччя, і яка основною своєю метою ставила собі завдання виправдати в минулому сучасне її змагання до української самостійносте Згадаймо відомого історика Костомарова, що в його руках історична наука зробилась ареною боротьби з великодержавними інтересами російського капіталу і російського самодержавства, протиставляючи цьому самодержавству дрібнобуржуазну феде-ралістично-республіканську природу української нації. Згадаймо про останнього з представників буржуазної української історичної науки М. Грушевського, що після Драгоманова й Антоновича наявно став проповідувати, що вивчення української історії, що вивчення українського минулого „має стати школою для виховання національної свідомости в суспільстві“, цебто пропаганди оцього націоналістичного світогляду серед широких мас українського населення, що в 1917 р. так уперто намагався організувати „Українську Народню Республіку“, прикриваючи її буржуазну природу для обману трудящих мас соціялістичною наче б то вивіскою.
Але скільки буржуазія,такзахідньо-европейська, які російська, та й наша українська, такого значення надавала історичній науці, вважаючи її за школу громадського й політичного виховання молодого покоління, стільки й марксизм, виступаючи з гаслами боротьби пролетаріяту проти буржуазії за диктатуру пролетаріату, за повалення буржуазного демократичного устрою в ім’я будування справжньої пролетарської демократії, й собі не менше значення надавав і надає історичній науці в цьому змаганні пролетаріяту з буржуазією. Адже ж перш за все в історичній науці марксизм відкривав та демонстрував всі ті рушійні сили, що неминуче доводили до загибелі капіталізм, як один з етапів історичного розвитку суспільства, та вели водночас до соціялізму, що має стати новою добою в людстві, після того, як скасуються основи клясового устрою суспільства. - Вчення про цей соціялізм у Маркса — Енгельса та Леніна в першу чергу спиралось на історичне дослідження, що й привело їх до висновку про кризу капіталізму й неминучість соціялістичної революції, вказавши й нам, що історична наука і для пролетаріяту має велетенське значення, бо ніщо краще за неї не може виявити неминучости загибелі капіталізму й складання основ нового комуністичного суспільства.
У нашій радянській дійсності, що на шостій частині земної кулі покінчила вже з капіталістичним устроєм і склала перші міцні основи для соціялістичного будівництва, значення історичної науки набирає вже безпосередньої ваги, як одного із чинників, що нам допомагає в цьому соціялістичному будівництві. І коли
буржуазія в свій час намагалась історію зробити одним із своїх засобів громадського й політичного виховання поколінь в ім’я виправдання її ідеалів, стільки, й тим більше, для нас, у процесі нашого соціялістичного будівництва, історична наука має стати цим засобом, що нам допомагатиме не тільки науковим виправданням неминучости соціялізму, але й вихованням широких трудящих мас в тій правді, що тільки соціялістична революція зможе принести їм оце визволення, якого прагнули вони, за яке боролись стільки віків.
Історична наука у своїй старій основі буржуазного світогляду переживає нині небувалу кризу, переживає, до речі, її не тільки в межах нашого Союзу, наявно відходячи від старих буржуазних методів, від старого буржуазного світогляду, єднаючи щораз більше своїх дослідників біля Марксової методи. До цього признається й сама буржуазія на Заході, де ще наче б то непорушні назовні заховались основи старого 'буржуазного ладу. Відомий буржуазний німецький вчений Ернст Трельч у своїй монументальній праці „Історизм і його проблеми“ щиро признається, що серед сучасних подій клясової боротьби у всьому буржуазному світі розгубились і далі розгублюються всі ті світоглядні й методологічні основи, що на них так довго, так давно, так міцно спиралась буржуазна історична наука, й що нині оця наука — саме через оце розгублення — опинилась в безвихідному становищі, не знаходячи для себе більше тих цінностей, що їх утворила вона на протязі більше, ніж одного сторіччя.
У нашій українській дійсності ця криза буржуазної історичної науки ще більш позначилась. А позначилась вона не тільки в тому, що один з її ватажків, Д. Багалій, що ще недавно заперечував не тільки марксизм, але й будь-яку закономірність в історії, сьогодні той самий Багалій не тільки що зрікається старих своїх буржуазних поглядів на історію, але й намагається приєднатися до ідеологічних гасел нашої революції, намагається стати в науці й собі під гаслом марксизму- Вона позначилась ще й тим, що патріярх українського націоналізму в історичній науці М. Гру-шевський і собі став переглядати свої історичні цінності, намагаючись і собі підійти ближче до вимог нашої ‘революіш в свойому історичному дослідженні. Це все, безперечно, полегшує нашому пролетаріятові зробити історію своєю школою, своїм засобом перевиховання молодого покоління під гаслами марксизму й ленінізму, під гаслами нашої Жовтневої революції.
Але криза буржуазної історії, хоч і .віщує її загибель, ще не кінець цеї науки, як довго існує ще буржуазія та ще й при владі, як це є серед більшости країн світу. Безперечно, що буржуазія цю кризу ще довго намагатиметься всіляко лікувати. Виступ Трельча — це сигналізація не тільки цієї кризи в буржуазній науці, це сигналізація ще й з метою перестороги та заклику її лікувати, заклику знайти будь-який вихід з цього безвихідного становища. І те, що нині в буржуазній історії лунають кличі повернути до доби романтизму та його методи в історичній науці, одкинувши навіть його .методу закономірности й монізму, те, що вона закликає нині до сліпого фанатізму й фаталізму в історії, протиставляючи їх марксистській методі історичного ма-теріялізму, це й є оце саме шукання буржуазією засобів лікування смертельної кризи в сучасній буржуазній історичній науці.
Через те, хоч як сприятливі нині для нас умови, щоб зробити історію одним із засобів нашого соціялістичного будівництва та готування шляхів марксовій науці ’й на Заході, маючи на оці всю важливість ідеологічного єднання й там інтелігенції з завданнями пролетаріяту, нам з подвоєною увагою треба стежити, щоб ця історична наука справді стала пролетарською зброєю в боротьбі робітничої кляси з буржуазією, треба стежити тим більше, що в нас, у нашому Союзі, зокрема в нашій українській дійсності за умов НЕП’у, за умов деякого відродження капіталістичних елементів у нашому господарстві, так в місті, як і на селі, спостерігаються також спроби лікування отієї самої смертельної кризи в буржуазній історичній науці, що її завдала наша революція. Адже ж за межами СРСР і УСР-Р ще стільки залишилось території, заселеної українським населенням, де ще не зруйнований капіталістичний устрій, де все ще ростуть елементи національної української буржуазії, де все ще працюють на гррмадсько-політичному й ідеологічному фронті проти нас недобитки української контрреволюції, відкіля й собі мандрують невидимими стежками до нас гасла реставрації захитаної буржуазної націоналістичної історії.
Відомо бо, що ці недобитки української контрреволюції вкупі з українською буржуазією, які ховаються на Західній Україні та на задвірках західнього капіталізму, за допомогою оцього капіталізму всіх вживають заходів, щоб рятувати стару українську історичну науку, лікувати її смертельні рани. Вячеслав Ліпінський та Науковий Український Інститут в Берліні готуються на це, замінюючи стару дрібнобуржуазну програму українського націоналізму в історії наявно консервативним гаслом станово-феодального аристократизму й монархізму, шукаючи для цього основ в історії старого станово-козацького устрою. З другого боку, Донцов — речник українського фашизму — й собі висуває новий рецепт для історичного українського світогляду, проповідуючи гасла так званого „вольового активного націоналізму“, що своїм раціоналізмом та шовінізмом має скасувати старі гасла українського націоналізму в історичній науці з їх демократичною вивіскою, з їх дрібнобуржуазною природою, шкідливою своїм
утопізмом, що на думку не тільки самого Донцова, але й Лі-пінського, тільки дурманить українські маси даремною надією на ніколи нездійсненну національну згоду українців з сусідами. Ліпінський через те й рекомендує замінити дотеперішній демократизм української історіософії гаслами феодального монархічного аристократизму, тимчасом як Донцов збирається замінити „провансальство“ Костомарова, Драгоманова, Грушевського кличем бойового фашизму, вольового націоналізму.
Але й у нас, як сказано, в межах СРСР, в нашій українській дійсності спостерігаються спроби реставрації старого буржуазного світогляду в історичній науці, хоч і не так наявні й не так бойові, як за межам УСРР. Адже ж Грушевський хоч і зарікався своїх націоналістичних принципів в історичному світогляді, все таки до марксизму не прийшов, а залишився й далі вперто на грунті своєї дрібнобуржуазної теорії про так звану, „позакля-сову“, „безбуржуазну“ природу українського історичного процесу. Що це була за теорія? Колись Костомаров після Драгоманова. згодом, нарешті, й Грушевський, протиставляючи український історичний процес російському, в ім’я буржуазного самовизначення української нації, визначали цей процес, як процес, що розгубив в історії української нації її владні кляси й залишив її тільки з одним клясово недиференційованим селянством, як єдиним носієм українського національного відродження. Через те ця нація — позаклясова нація, у якої своєї буржуазії немає, немає свого поміщицтва, своєї аристократії, немає своїх промисловців, через те ця нація, на думку Грушевського, й є позаклясова безбуржуазна нація.
Оцю теорію, що прикривала собою суто буржуазні змагання українського націоналізму, ховаючи їх за вивіскою демократизму й народництва, і тепер захищає Грушевський, та ще й гуртує біля неї молодих нащадків для боротьби з марксизмом, що, на його думку, зводить складний історичний процес до механічного спрощення, а в українській нашій дійсності хоче нав’язати українській, на його думку „мужицькій“ нації, мовляв, чужий їй по національності пролетаріят, оспорюючи тим самим ґрунт для пролетарської революції на Україні. Адже ж на свойому ювілеї 1926 р. він виразно заявив, що наша селянська Україна стане тільки тоді робітничо-селянською країною, коли свідомі селянські маси увіллються в робітничі верстви міста, у фабрики, шахти, а тим самим і приєднають чужий дотепер українству пролетаріят до української нації.
Але не один тільки Грушевський робить спроби реставрації у нас буржуазної історичної науки, що вживає заходів повернути нашу історію назад до федералістично-анархістичної теорії Драгоманова, у нас працюють нині біля цього завдання й більш
праві носії тієї реставрації, вже цілком національно-кадетського, не дрібнобуржуазного зразку, такі, як Василенко, Єфремов та інші. Безперечно, що ці спроби реставрації основ буржуазної історичної науки в нашій українській дійсності чималу несуть для нас загрозу в нашому культурному будівництві соціялізму, несуть загрозу, до речі, не тільки тим, що організують біля себе декого з молоді проти марксизму, але й через те, що, намагаються навіть вдертися то явно, то потайки і в самі лави марксистів істориків, захоплюючи то одного, то другого непомітно на свій бік. Загроза ухилів націоналістичних у бік дрібнобуржуазного світогляду в методології історичного досліду зараз у нас не менша, аніж загроза самого протиставлення української буржуазної науки марксистському світоглядові в історії. Адже ж марксистський світогляд в нашій українській історичній науці не так давній і не так уже міцний, щоб не рахуватися з тією загрозою та не лише захищати себе на свойому ідеологічному фронті, але й гуртувати сили для наступу проти того чи іншого збочення в бік буржуазного українського світогляду, тим більше, що натиск з боку буржуазних елементів у нашій дійсності, натиск буржуазного світогляду нині щораз помітніший, щораз настирливіший.
Ось чому постає нині пекуча потреба організації марксистських сил в українській науці, зокрема, в історичній її ділянці, організації їх для боротьби не тільки з ворожою нам ідеологією серед буржуазних кіл нашого вченого суспільства, але й з цими ухилами в нашій дійсності, що неминуче виростають і будуть виростати серед лав марксистського ідеологічного фронту. Ось чому так неминуче зростає потреба скласти ідеологічний осередок, що став би ширшим, аніж історичні катедри Українського Інституту марксизму, об’єднанням революційних марксистських сил для боротьби з однією та другою загрозою на нашому ідеологічному фронті. В РСФСР таке об’єднання вже існує кілька років. Це Російське товариство „Историк-марксист“ при Комуністичній Академії в Москві. На Україні до сьогодні такого широкого об’єднання не було. І тільки зараз здійснюється воно з відкриттям на Україні Українського Товариства „Історик-марксист“, що ставить собі завдання: „об’єднання всіх марксистів, що провадять наукову працю в ділянці історії для наукового розроблення питань цієї історії й методології історії з погляду марксизму для боротьби з буржуазними та дрібнобуржуазними течіями в історичній науці, що ставить своїм завданням критичне висвітлення поточної літератури з марксистського погляду, допомогу своїм членам в їхніх наукових працях та вишколенні марксистського світогляду, а, врешті, що ставить своїм завданням широку пропаганду й по: пуляризацію марксистських метод, марксистського світогляду
в історії та ознайомлення широких мас українських з досягненнями марксизму в ділянці історичної науки“.
Треба щиро вітати цей почин, підготовлюваний на протязі останніх років сквапливою працею його заснувачів, головним чином, робітників Українського Інституту марксизму, що перші взяли на свої плечі важке завдання промощувати шлях для марксизму в українській історичній науці та побажати якнайкращих успіхів молодій організації на її важкому відповідальному становищі каменяра невтомного, що лупатиме з усіх сил буржуазну ідеологічну скалу до повної перемоги марксизму-ленінізму на фронті нашої культурної революції. Треба вітати цей почин ще й тому, що, організуючи об'єднання марксистів-істориків на Україні, вкупі з готовим вже об’єднанням російських істориків-марксистів при Комуністичній Академії, це дасть почин ще й до об’єднання істориків-марксистів у всенькому нашому Союзі, що прискорить нашу перемогу, перемогу марксизму-ленінізму в цій культурній революції.
II
В кінці грудня й на початку січня цієї зими працювала в Москві перша Всесоюзна Конференція істориків-марксистів. Зібрала вона з усіх країн нашого Союзу вперше марксистський авангард на історичному фронті, щоб підвести підсумки дотеперішній впертій боротьбі з антимарксистськими течіями в нашій історичній науці, вказати не тільки на досягнення, але й хиби наші в цій боротьбі та визначити основні завдання нашого істо-рико-ідеологічного фронту. З цього боку вона стала почасти відповіддю на Міжнародній Історичний Конгрес, що мав місце влітку цього року в Осло, і який наявно виявив тенденцію до мобілізації представників буржуазної історичної науки на боротьбу з марксизмом.
Не дивно тому, що змисл доповідей, поставлених на союзній конференції, мав не тільки науковий, але й політичний характер, підкреслюючи, що спілка науки й політики — основне завдання для всякого історика-марксиста, та що ідеал вченого історика-марксиста — не отой академічно-аполітичний професор, а озброєний діялектичною методою непримеренний ленінський борець дослідник в обставинах соціялістичного будівництва. З цього боку значення Союзної Конференції істориків-марксистів велетенське. Воно й історичне, бо, вперше зібравши, як сказано, з усіх країн нашого Союзу істориків-марксистів, вона — конференція — перед усім світом показала наочно, що цей фронт войовничого марксистського історизму не складений прихапцем, а реальний, могутній, озброєний у всі засоби наукового досліду, наукбвого методу, всебічно вдосконалений. Вона виявила, що цей фронт врешті й багатий не тільки кількістю своїх сил, але й якістю цих сил, що вміло боряться з наступом буржуазної науки, водночас даючи одсіч наявним та підпільним буржуазним спробам наступати на цей наш фронт.
Як проходила Союзна Конференція, про це вже у свій час у пресі говорилося, може, часом і не зовсім точно, може, й не завсігди ретельно передаючи зміст та напрями цієї праці, — це вина інформації з боку секретаріяту конференції — загалом, однак, вона менш-більш відома, через що не доведеться широко зупинятися на цьому питанні. Праця конференції загалом ішла в секціях, коли не вважати на інформаційні доповіді на пленарному засіданні, що заслухало звіти про працю Російського товариства „Історик-марксист“, Українського товариства „Історик-марксист“, інституту ім. Леніна, інституту Маркса — Енгельса, Російського Центроархіву та Українського, та доповідь т. М. М. Покров-ського на тему „Ленінізм та історична наука“.
Секції працювали такі: секція історії ВКП(б), секція історії народів СРСР, секція історії Заходу, соціологічна секція, методична секція, крім цього, комісії: комісія для вивчення озброєних повстань та революційних воєн і комісія для вивчення історії робітничої кляси СРСР. З важливіших доповідей, поставлених у секціях, треба назвати в секції історії партії: В. Нев-ський — Історія партії як наука, Сидоров — Робітничий контроль над виробництвом в революції 1917 р., К. Попов — Питання переростання буржуазно-демократичної революції в соціялістичну. В секції народів СРСР: Галузо — Періодизація національно-визвольного руху в середній Азії, Яворський — Сучасні антимар-ксистські течії в українській історичній науці, Ванаг — фінансовий капіталізм в Росії, Панкратова — Проблеми вивчання робітничої кляси в Росії, Махарадзе — Проблеми історії Грузії XIX ст. В секції історії Заходу: Молок — Червневі дні 1848 р., Лукін — Проблеми вивчення епохи імперіялізму, Фрідлянд — Підсумки вивчення великої французької революції за 10 років. В соціологічній секції: Марр — До питання історичного процесу в світлі яфетичної теорії, Аптекар — Марксизм і етнографія, Рохкін — До питання про генезу історичної теорії Маркса. Жаліти доводиться, що не було змоги заслухати ще такі зголошені доповіді, як М. Яворського — - Проблема схеми української історії, В. Ігнатов-ського — Повстання 1863 р. в Білорусі та М. Свідзінського — Проблема вивчення селянських спілок на Україні в революції 1905 р. В секції методики треба назвати такі доповіді, як Кривцова — Про викладання історії в ВУЗ’ах, Мамета — Про основні напрямки в питаннях викладання історії,. Слуцького — Про підручники історичних дисциплін у школах.
Як вже видно з назв доповідей, теми праць конференції були актуальні, так з наукового, як і з політичного боку. Тож не-дивно, що майже всі вони проходили при вельми жвавій участі многолюдних авдиторій, встановляючи не тільки фактичний бік окремих проблем, але й намічаючи шляхи для дальшого їх розроблення, маючи під собою грунт попередньої й сучасної кля-сової боротьби пролетаріяту і його партії в окремих країнах, маючи перед собою девіз змагання за революційний марксизм, за ленінізм проти вульгарного матеріялізму і дрібнобуржуазних течій.
Закінченням конференції й було ухвалення резолюції в напрямі консолідації марксистів-істориків під єдиний прапор войовничого революційного марксизму на спільному фронті змагань за цей марксизм, за ленінізм, передбачаючи черговий перегляд марксистських борців-істориків в недалекий час уже на Всесвітньому Конгресі істориків-марксистів.
Такий короткий зміст оцього велетенського значення явища — першої Всесоюзної Конференції істориків-марксистів. Які ж чергові завдання стоять перед нами в зв'язку з цією конференцією? Генеральне завдання накреслила вже сама Конференція, нагадуючи всім історикам-марксистам, що ми є войовничі марксисти, а через те нашим основним обов’язком є непримиренна боротьба з чужими марксизмові й клясово-чужими для пролетаріяту ідеологіями та їх пережитками, зокрема, в даний момент, коли представники цих чужих ідеологій підносять голову та переходять в наступ на марксизм. Вона накреслила й генеральну тактику в цій боротьбі, звертаючи увагу, що в цьому відношенні й мови не може бути в лавах марксистів-істориків про будь-який „невтрал ітет\ про будь-які поступки, про будь-який опортунізм та академізм, та що все мусить бути підпорядковане в цій боротьбі основній меті — боротьбі за визволення пролетаріяту й будівництво соціялізму у всьому світі. Вона різко й осудила в резолюції всі виявлення оцього „невтралітету“ й опортунізму, що трапляються в лавах істориків-марксистів, ховаючись за „об’єктивно-наукову працю“, вона осудила й оцю „академічність“, що за неї маскується дехто з марксистів-істориків від органічного єднання науки з політикою.
В зв’язку з цією генеральною лінією й виникла ціла низка вже конкретних завдань праці наших істориків-марксистів. Перше з них — це питання чіткої марксистської схеми так суцільного історичного процесу народів СРСР, як і с*еми кожного з цих народів, зокрема, у відношенні до цієї загальної схеми. Треба сказати, що це питання не знайшло вирішення * свого на Конференції, зокрема, в секції історії народів СРСР, не
зважаючи на те, що дискусія з приводу таких доповідей у цій секції, як Панкратової про „Проблеми вивчення робітничої кляси в Росії“, або Махарадзе „Проблеми історії Грузії XIX ст.“> не кажучи вже про інші, наче б то досить загострила цю проблему, а тимчасом це питання дуже важливе нині, коли замість дотепер практикованої перестарілої схеми „Історії Росії“ настирливо виростає питання про схему „Історії народів СРСР“, висунену нами, коли з другого боку не менш настирливо виростає й питання про окремі національні схеми кожного з цих народів та їх місця в загальній схемі історії народів СССР, Питання й не легке, маючи на оці, що практика декого з російських істориків-марксистів у вирішенні цього питання ще й дотепер механічно додержується перестарілої схеми ' Історії Росії“ в той час, як на славетних „місцях“ виростає подекуди тенденція свої національні схеми розглядати окремо від загального історичного процесу СРСР, штучно ізолюючи їх від зв’язків з цим загальним процесом. В цьому напрямі доведеться ще дуже багато й дуже обережно попрацювати, щоб скласти основні віхи для цих нових схем та вже раз прикінчити з тим помилковим поглядом, що схема „Історії Руського народу“ може заміняти суцільну схему історії народів, що входили в склад колишньої Російської імперії, а разом і з цією новиною, що національну історію цих народів можна розглядати незалежно від цієї „руської історії“.
Очевидно, що проблема нової схеми колишньої „Історії Росії“ в тісному стоїть зв’язку з проблемою національного питання в оцій „Історії народів СРСР“. Без правильного вирішення цього питання й мови бути не може про правильне розроблення вищезгаданого питання — питання соціальної схеми „Історії народів СРСР“ і національної схеми кожного з цих народів. А тимчасом і ця проблема — національна проблема — ще менше знайшла своє виявлення на Конференції, не зважаючи на те, що зачитано три доповіді з .національної історії. Що більше, в директивній доповіді М. М. Покровського про „Ленінізм та історичну науку“ ніякогісінького натяку на це питання не було, хоч про все інше йшла мова. А вже ж усім відомо, що Ленін завжди стільки уваги звертав на цю проблему, та що національне питання настільки місця мало в історичному процесі колишньої Росії, що його оминути — значить помилково викладати хоч би й саму російську історію. А це тим більш треба було сказати якраз М. Покровському в цій директивній доповіді, щоб за його прикладом марксистська молодь і собі не оминала це питання в своїх працях, плутаючися до речі хоч би й у старій офіційній термінології історичній зразку „Малороссия“, „Югозападный Край“, „Новороссия“, тощо, що її зустрічаємо
в працях хоч би й за редакцією того ж М. Покровського. Треба було сказати, врешті, й тому, щоб не однобоке було тлумачення так важливої постанови Конференції, як питання боротьби з „етнографізмом“ в історії, який до речі все ще пливе в працях не тільки окремих неруських істориків, але й серед руських дослідників, що за давнім звичаєм елімінують залюбки навіть з загально-російського історичного процесу все, що не „руське“, за те сквапливо „русифікують“ всі ті явища, що, безперечно, виросли на своєрідному національному грунті та своє окреме оформлення знайшли в обставинах національних особливостей цього грунту.
Правильне, ленінове визначення місця й значення національного питання в історії народів СРСР допоможе нам вельми вести рішучу боротьбу з націоналістичними ухилами в історії. Боротьба ця особливо нині має велетенське значення. Але цей ухил є не тільки в окремих істориків-дослідників, що пишуть свою національну історію, як про це помилково інформовано пресу й наше радянське суспільство. Він є, як це вже вище вказано, і серед руських істориків. Про боротьбу в історії з цйм ухилом у бік деякого великодержавного шовінізму, не менше загрозливого від націоналізму, на Конференції однак не сказано жодного слова, не сказав і сам М. Покровський у своїх виступах; ще більше, спроби декого з наших українських істориків звернути увагу Конференції й на цей бік хиб він сам осудив з місця, як єресь в марксизмі, через що й відгукнулася преса не цілком ретельно на цей бік нашої дискусії. Цю помилку треба негайно й безумовно виправити в нашій практичній роботі. Ми на Україні вперту ведемо боротьбу з ухилами націоналістично-українськими, ми поставили вже низку доповідей, сиґналізуючи цю загрозу і в пресі, ми, врешті, самі поставили аналогічного змісту доповідь на Конференції. Ще треба чинити це й руським- історикам, замість того, щоб затуляти очі на дійсність та чванливо заявляти, як Кривошеїна в „Известиях“ з 11 січня, що „на местах господство буржуазных и мелкобуржуазных течений гораздо сильнее, чем в центре", треба вчинити ретельно, поглянувши критично й на свойому терені на націоналістичні хвороби, тим більше, що це буде виконанням директив нашої більшовицької партії, що сигналізує небезпеку не тільки з боку, наприклад, одного українського націоналізму, але й з боку російського великодержавного шовінізму.
А широке, здорове розгорнення всебічної, нещадної критики необхідне для вирівнання тих чи інших збочень з правильного шляху Ленінового методу в історичній науці. Треба признати, що дотепер ми такої всебічної критики ще і в руській історії не маємо, коли не згадувати окремих питань, як, приміром, боротьба
з „економічним матеріялізмомц, змагання за проблему „націоналізації фінансового капіталу за основи походження самодержавія“ ще менше маємо її в нашій українській історіографії, яка покищо працює над питанням боротьби з націоналістичними ухилами в історії. За нашої доби, коли марксизм в історичній науці щойно кладе перші основи, така здорова, всебічна критика, не тенденційна та самохвальна, допоможе нам оминати ті чи інші підводні скелі, властиві тим чи іншим національним ухилам в організації марксистської історичної науки.
А підводні ці скелі неминучі в нашій дійсності. На них спотикаються не тільки молоді, але й старі, здавалось би, випробувані, марксисти. Досвід з троцькістською характеристикою революції 1905 року, як революції „социалистической“, в якій „об’єктивно інших революційних сил не було“ ще й дотепер гуляє в „Русской истории в самом сжатом очерке“ вкупі з визначенням тієї революції,як „випадків руських, сказати б навіть петербурзько-московських“, що до їх „окраины“ внесли тільки „кое-что“, — один з багатьох, що надзвичайно показові для можли-вости такого спотикання. Правда, М. Покровський 1925 року зазначив, що його старий погляд на революцію 1905 року, як на „соціялістичну“, а не „буржуазну“, помилковий, але він до сьогодні ніде не сказав, що ця помилка стосується й характеристики революції 1905 р., як революції „руської“ чи навіть „московсько-петербурзької“. На цих підводних скелях, треба признати, спіткнувся й я у свій час, згадати хоч би мою популярну роботу „Коротка історія України“, що про неї на Конференції говорив Горін, підсовуючи, до речі, тенденційно й інший змисл цих моїх помилок. Одна з них - це не точне формулювання дієвих сил революції 1905 р., яким я надавав і буржуазії на першу пору революції без застереження деяке революційне значення, зокрема щодо скликання Державної Думи, хоча я ніколи й ніде не заперечував визначення основної рушійної сили в цій революції за пролетаріятом і селянством, підкреслюючи водночас, що буржуазія боролася в цій революції з цими рушійними силами.
Я признаюся, що така загальна характеристика буржуазії, яку я дав у цій книжці, ще й без застережень, справді помилкова, але вона не такого змісту, що його тенденційно підсунув мені Горін, заявляючи, що я буржуазії надаю виключне значення; помилковим вважаю й цей мій вислів, наче б то буржуазія, щоб перешкодити пролетарській революції, сама в березні місяці 1917 року вчинила революцію, хоч я розумів під цим, як це виходить з усього тексту, що тут іде річ не про те, що надумав Горін, а тільки про захоплення буржуазією весною 1917 року влади в революції, започатій і довершуваній робітництвом вкупі з селянством та армією, йде мова про
державний переворот, схоплений буржуазією в революції з жаху перед революцією та з метою рятувати імперіялістичну війну, як це й виправлено в чергових виданнях цієї книжки. Ці, як і інші, помилки не трапилися б при своєчасній правильній критиці, до якої закликав я завжди наших істориків, закликав і на Конференції, та не гуляли б безконтрольно і в моїй книжці, яка, до речі, написана ще за доби, коли, як правильно сказав М. Покров-ський, „когда-нибудь и кому-нибудь“ все таки треба було почати цю працю. Безперечно, що здорова критика, не тенденційна, .на вихват“, як Горіна, нам нині вельми потрібна для більшого удосконалення нашої праці, необхідна й систематичніша інформація про те, що робиться на історичному фронті в нашому Союзі, щоб оминути таке прикре явище, як те, напр., що наші руські товариші історики, за виїмками, взагалі не цікавляться тим, що робиться на історичному фронті у нас на Україні.
Ще одне наше чергове завдання — це те, щоб застерегти тих, що вчаться, застерегти не тільки від помилок, що ми їх за нашої доби робимо, ба й ще довго робитимемо, доки не встановиться всебічно розроблених за марксистським методом основних питань нашої історії, але й взагалі застерегти від впливів буржуазних та дрібнобуржуазних історичних течій. Питання боротьби за молодь в історичній науці через те нині наше бойове завдання. Адже ж чи все гаразд у нас з виконанням цього завдання? Чи можемо ми з певністю сказати, що ми вже оволоділи нашим молодняком? Гадаю, що коли б ми сказали так, то це скидалося б на таке безпідставне самочванство, як у статті Криво-шеїної, що в ній вона хвалиться непогрішністю в єресях „центру“. Адже скільки ще в нас вишівських катедр, де виховну роботу все ще ведуть не марксисти, скільки наукових установ, де все ще не марксисти виховують наш науковий доробок у ворожому нам світогляді.
Ось такі конкретні завдання на нашому марксистському історичному фронті. Безперечно, що не всі вони вичерпані в цій статті, а тільки основні, бо коли ще глибше розібратися в сучасному становищі нашої історичної науки, що має таке велике політично-виховне значення, — то ще десяток один, два знайдемо цих завдань, тим більше, що скільки ще цілини на нашому секторі наукового досвіду.
Але, показуючи чергові завдання нашої історико-войовничої діяльности, ще треба організувати їх виконання, організувати й наші сили для цього виконання, притягаючи на свій бік і всіх тих, що бажають іти за нами, хоч би й не володіли ще достатньо вони нашим марксистським методом. Ми мусимо через це мати ще організацію, що перевірятиме колективно нашу працю, удосконалюючи нас самих, що вкупі з цим буде й школою
для тих, що стати бажають на марксистський шлях. Такою організацією й мусить стати єдина Асоціяція істориків-мар-к с и с т і в, що об’єднуватиме наш марксистський фронт під єдиним прапором ленінізму для праці в конкретних обставинах нашої боротьби з буржуазною, ворожою нам ідеологією. Таке єдине об’єднання в цій боротьбі нам неминуче не тільки з тактичних, але й з принципіяльних міркувань. В республіканському ма-штабі така єдина асоціяція істориків-марксистів — це єдине товариство істориків-марксистів.
Але помилково було б думати, що таке єдине об’єднання, що така єдина асоціяція можлива і в союзному маштабі, як асоціяція осіб, а не товариств, що працюють кожне в своїх конкретних обставинах, різних в окремих республіках. В такому розумінні єдина асоціяція осіб, хоч би й з відділами на місцях, як бюрократично-централізована організація, не допомагатиме, а шкодитиме нашій праці, бо механічно буде пристосовувати методи боротьби й завдання її з одної дійсности в другу. Безперечно бо, що в нашій українській, приміром, дійсності спільні завдання цієї боротьби та її метод в інших доводиться реалізувати обставинах, аніж в РСФРР, чого ніхто не стане заперечувати, як ніхто не стане сумніватися, що у нас і ворожий нам ідеологічний фронт в інших організується обставинах, аніж в РСФРР. Через це, на мою думку, запропонована Союзній Конференції постанова про зміну російського товариства „Історик-марксист“ на єдине союзне товариство „Історик-марксист“, як єдину асоціацію осіб в СРСР, не виправдується дічим і помилкова, не говорячи вже про те, що вона порушує основні принципи нашого союзного будівництва. Єдина через те доцільна форма організації для виконання спільних наших завдань, проголошених Конференцією, — це є д ин а асоціяція республіканських товариств, що діють в окремих республіках, об’єднаних поміж собою в єдиній братерській спілці, як це й висувала делегація Українського товариства „Історик-марксист“, як це ще раз потвердила й Президія Українського Інституту Марксизму. Тільки асоціяція республіканських товариств забезпечити може своєю гнучкістю правильне виконання спільно покладених на нас — істориків-марксистів, що працюють в різнихнаціональних. обставинах, оцих єдиних і спільних завдань та директив, що їх дала союзна Конференція, та що випливають неминуче з її генеральної лінії.
А все-таки ця слушна наша думка знайшла неслушне обвинувачення з боку декого з учасників конференції, ба навіть і самого М. Покровського, обвинувачення в націоналізмі та в інших гріхах і єресях, хоча, до речі, самі обвинувачі через таке заперечення цієї думки, що його висували на конференції й
пресі, якраз падають самі в ухил націоналізму, якого вже ніяк не можна виправдати оцим „неряшеством“, що з ним виступив публічно М. Покровський проти критики, а тим самим на захист великодержавних збочень в окремих руських історичних працях.
Треба сподіватися, що Рада Російського Т-ва „Історик-мар-ксист", яка фактично є автором цієї помилкової пропозиції про єдине товариство союзне, все-таки перегляне ще раз її, зваживши й наші міркування, та що справді дружньо з Українським Т-вом „Історик-марксист“ і іншими республіканськими товариствами дасть змогу скласти не бюрократичну, а реальну єдину братерську спілку для спільної боротьби з спільним ворогом за спільні завдання, за соціялізм.
Треба сподіватися, що й оцих декілька конкретних питань, що їх я порушив у зв’язку з Конференцією, найдуть також свій реальний відгук у цій дружній нашій братерській праці, щоб дружньо допомагаючи взаємно викривати наші власні помилки й ухили, щоб дружньо гартувати наші спільні сили, дружньо точити й наш марксистський метод для тим успішнішої нашої перемоги в будівництві соціялізму. Перші наші здобутки, як виявила Конференція, вже чималі. Але цим задовольнятися не треба, не треба й пишатися, що наче б то все в нас гаразд, Перед нами ще довгий, важкий шлях, чимало ще на йому непередбачених ворогів і перешкод. Будьмо ж і ми озброєні всебічно для здійснення тієї остаточної перемоги, що, здійснюючи заповіт Леніна, принесе визволення пролетаріяту та будівництво соціялізму у всенькому світі.
