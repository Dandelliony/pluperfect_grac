
1930,16 лютого, Київ.
Вельмишановний Дмитро Йванович!
Дуже важкі висунуто проти мене обвинувачення при перевірці Інституту. Я маю всю надію, що майбутнє мене все-таки виправдає од цих обвинувачень. Аджеж живуть ще люди, що були свідками мого минулого.
Але залишатись на дальше членом Президії ВУАН та секретарем першого відділу для мене ніяк неможливе. Я й вніс через те листа до Президії і ВУАН, щоб зняти з мене ці обов'язки зараз принайменше для того, щоб не заважати праці ВУАН моєю особою. Я Вас дуже прохаю, як голову відділу приняти мою заяву до відому та доручити секретарювання комусь іншому тимчасово до [виходу] нового секретаря. Покищо я підготую Вам на письмі звіт першого відділу за минулий рік для сесії, який Ви використаєте для відчиту на сесії.
Стан у мене більше, аніж важкий. Я серед нервного припадку лежу вже другий тиждень дома.
Жаль страшенний, коли б прийшло ся кидати ВУАН та Україну взагалі. Але я готов на все, щоб [таки виявити, на] скільки мене помилково обвинувачують, хоч заслуговую всю кару за те, що до тепер я публічно не виступив з критикою мого минулого. Тоді певно не було б тих обвинувачень, ЩО Сьогодня сиплються на мене з усіх боків,
Я справді почуваю себе, як трупище, що ще в силах тільки ходити та говорити, як щось зайве в нашому суспільстві, що ножем ріже мене по живому тілі. Стаття [нрзб.] мене добила до кінця — а що в ній не наговорено, не написано!
Написав велику свою автобіографію, може, якщо зараз не вдасть ся мені скинути з себе все те болото, що полетіло на мою голову, то може колись хтось прочитає і скаже своє слово. Адже живі ще люди — свідки мого минулого!
Пробачте, Дмитре Йвановичу, що Вас турбіую цим листом, та мені й до нікого більше писати. Свої відцур дійсь, а вороги так і не почують од мене слово скарги та нарікання! Прохати їх про свідоцтво для мене не стану, хоч би пришилось і вмерти серед оцього сорому. В мене совість чиста і це мене ще підтримує в надії, що все-таки правда виявиться.
Але жити мені зараз преважко — краще було би сьогодні вмерти, аніж отак животіти.
Невідомі листи
203
Ще раз простіть, що Вас турбуюсь, та хоч Ви не згадайте лихим словом. Ваш М.Яворський
1930, 2 квітня.
Ленінград, вул. Халтуріна, 27.
Будинок учених
Вельмишановний Дмитре Йвановичу!
Вам певне вже відомо, що я виїхав в Ленінград, одержавши відпустку в ВУАН на 2 місяці. А виїхати пришилося з двох причин: раз, що сидіти в Київі і не являтися в ВУАН, як цього вимагали, було мені за важко при моїй праці, друге, що й літератури не мав я достатньо під рукою в Київі. Тут я й буду ждати, що скаже сесія з приводу мене, а в одночас і часу даремне гаїти не буду. Врешті, як що сесія мене здійме з ВУАН — як що буде на це директива, все одно на якийсь час, в Київі працювати буде мені важко. Приццеть ся тоді на довше залишитися в Ленінграді, доки себе не очищу від фантастичних докорів. Так ось я й виїхав сюди через те, як той ізгой, виїхав можливо на довго, оставивши сім’ю в Київі.
Тепер дозвольте до Вас звернутися з одним проханням. Чи не могли б Ви у Вашому збірникові надрукувати мою працю. Очевидно, прийдеться оголосити її під іншим прізвищем, щоб мати безпристрасну на неї критику. Праця така: це перший розділ з книжки про історію громадського життя й думки на Україні, в розмірі 8 аркушів на тему: “3 історії громадського життя на Україні X- — XIII ст.” Підрозділи такі: 1) на провесні громадського життя, 2) основи формування класового суспільства X — XII ст., 3) природа класової структури Київської Руси, 4) наростання класових антагонізмів в кня-жодружин[йому] укладі, 5) політична боротьба українського міщанства за самоврядування, 6) боротьба за феодалізацію України, 7) шляхи формування громадської думки, врешті 8) татарщина — епілог княжодружин ного укладу. Праця сперта виключно на перших джерелах так наших, як і чужих, написана вона вже наполовину, через три тижні скінчу її писати, ще два тижні піде на редагування й друкування на машинці і 15 травня міг би її Вам вже вислати. Її хотять взяти тут, але я по російськи не хотів би її раніш друкувати, занім появить ся на українській мові. До кінця року думаю закінчити ще два розділи: другий про боротьбу кляс і партій на Україні XIV — XV ст. розмірам 8 арк. та про “Дві у ніг, що обніме XVI сг. і перші роки
XVII ст. Всі ці три розділи мають скласти перший том, після другий том буде присвячений XVII ст., а третій XVIII ст.
Моє матеріальне становище зараз дуже важке, а мені під моїм прикрим почуванням важко звертатися до когось з проханням позики на непевне майбутнє. Через що я подвійно зацікавлений у Вашій відповіді, оскільки знаю, що Ваш ака[демічний] збірник буде друкуватися на кошти або ДВУ або Кни-шспілки, через що й авторський гонорар можливий. Очевидно, що мого авторства цеї праці Ви не виявляйте; як що буде Ваша згода, я Вам її вишлю до друку під псевдонімом.
Іще одне прохання вже до т.Горбаня1, якого адреси не знаю. Він одержав з закордону книжку про похід татар XIII ст. Я дуже його прохаю через Вас вислати її мені на один тиждень. Врешті спитайте т.Пилипенка1, може й за моїм підписом можна друкувати в ДВУ цю працю окремо, тоді ще простіше була би справа.
Жду нетерпеливо на звістку.
Завжди Вас поважаючи.
Підпис
Ленінград, вул.Халтуріна, 27,
Будинок учених
Вельмишановний Дмитре Ивановичу!
Ви певно читали в “Правді” зач.[исло] IV письмо генерального] секретаря] т.Косіора* в моїй справі. Вона начебто починає повертати в кращий бік. Основне, що зняли з мене пятно шкідника та дають можливість науково працювати. Не знаю тільки, як буде з Академією, чи радше зо мною щодо Академії. У всякому разі всю маю надію, що через якийсь час здіймуть з мене і інші обвинувачення. Це дає мені сил до інтенсивної як ніколи праці над громадським рухом поки що X — XVI сг., що його готую на осінь в розмірі 28 аркушів.
Знаючи Ваше відношення до мене, як до того, що щиро працює, я звертаюся до Вас з проханням, досить неприємним для мене, а саме — я зараз сиджу без гроша, та роботи припинити не хочу. Чи не були б Ви ласкаві позичити мені до кінця цього року, не пізніше, 200 крб. Вибачте за сміливість! Вдячний Вам буду безконечно, як допоміжкикові моїй роботі, про яку я Вам писав. Можливо, що скоріш віддам, скоро тільки закінчу першу частину цеї
праці, яку буду друкувати й по-російськи в Ленінграді в видав[ницгві] “Прибой” та по-українськи в ДВУ На всякий випадок до кінця грудня поверну. Я зараз справді в важких умовах, а кидати праці не хочу, що її бажаю Вам вислати до ознакомления в рукопису.
Я прохав вмістити частину її в Вашому збірникові, але боюся, що розмір за великий буде.
Дмитре Івановичу! Не гудіть людину, що спіткнулася, вся надія с в мене, що я знова стану на ноги моєю невсипущою працею. Аджеж правда не пропадає безслідно.
Ще раз прохаю в т. Горбаня книжку про напад татар, оцю, що вийшла за кордоном. Будь ласка, передайте йому.
А на мене не гнівайтеся.
Нетерпеливо жду відповіді Вашої й допомоги.
З прив[ітом].	Підпис.
Ленінград, вул. Халтуріна, 27
Вельмишановний] Дмитре Івановичу!
Спасибі за листа. Не знаю, чи Ви одержали вже другого мого листа, якого в части я зараз хочу Вам пригадати, дуже Вас прохаючи мені дати малу позику, доки я не закінчу тут моєї' праці. Як що Вам зараз не можливо, то у всякому випадкові виручайте хоч частиною, бо я просто не маю нічо[го] в кишені, а звертати ся до товаришів не хочу, доки не буду оправданим,
18 квітня їду в Москву, де будуть переглядати ще раз мою справу і через те й залишаюся без гроша, бо витратив на залізниці те, що мав. Будь ласка, дуже прохаю не відмовте хоч чим небудь виручити зараз, щоб я міг пробути тут до половини хоч би травня, як не довше. А то по правді сказати через днів декілька й їсти не буде що.
Я зобов’язуюсь, як що зараз не поверну боргу, [нрзб] мені не вдасться все поладнати, то не пізніш 1 грудня ц,р.
Будь ласка, виручайте, до смерти не забуду.
Ваш	Підпис.
Ленінград
Вельмишановний Дмитре Ивановичу!
Велика-велика Вам дяка за добрий вчинок. Маю всю надію, що він матиме взагалі велике значіння на цьому зломі мого життя, скеровуючи його на шлях ще більш енергійної праці. За це першу мою працю й присвячу Вам восени вкупі з поверненням мого боргу.
З Москви я вернув ще в кращому настрою, ще очистивши себе від обвинувачень, одержавши запоруку що через два-три роки на всякий випадок повернуть мене назад в партію.
Між іншим, там взнав я, що мені багацько шкодили й мої “друзя”. Але про це окремо колись буде мова. Зараз краще мовчати.
Я працюю зараз, як ніколи.
Вертати збираю ся після сесії.
Написав до ДВУ також — і працюю.
Ще раз Вам глибока моя дяка.
Підпис.
