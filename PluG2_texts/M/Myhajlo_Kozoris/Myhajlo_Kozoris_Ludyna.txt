Людина з перспективою
В містечку Л. всі знають д-ра Данька.
Як його не знати?..
Тут проживав двацять років його батько» пенсіонований судовий канцелярист, тут родився він, бігав колись у гімназіяльному мундурі.
І тепер він щоденно проходить засміченими вулицями з виглядом поважного громадянина.
Його всі знають. Знають його повненький вигляд, його животик і підбородок, мов у вось-мимісячного годованого кабанчика, його йорк-шірський ніс і рот і невеличку борідку.
В суді, в гурті, пізнавали його блискучу лисину, поглядали з пошаною на його м'ясисту фалду вздовж чола, а малі сірі очі своєю впертістю заставляли - дрижати противника.
А йому всього трицять років.
Д-р Данько знає свою ціну.
Він знає, що відомо дуже багатьом в містечку, що він „порядна“ людина, що не п’є, не грає в карти й не курить, що складає в касу гроші, що він адвокатський кандидат з усіма іспитами, що має через рік право відкрити власну канцелярію.
Це все в очах де-яких мешканців, що мають дочок на порі, дає солідну марку.
Тому всі з ним вітаються, кланяються, тому в його на повних губах завжди легка усмішка ситости й задоволення.
А його мамуня не вміє знайти йому похвал і перед собою і перед сусідами.
 — Мій Петрусь, це особлива дитиночка. Він такий чистенький, такий акуратний. Він ніколи не скине вбрання, щоб як-небудь.
Він кожнісінький раз гарненько вичеше, складе акуратно виглажені рубці. Він у мене як з ігли.
А їстоньки — він у мене „не каприсує“.
Він — чи лучше, чи гірше — все з’їсть, чистенько, акуратно.
Добро буде якійсь із ним.
А сусіди завидували...
Д-р Данько людина з перспективою, з твердим планом на майбуття.
В нього намічені життьові етапи, до яких
він іде з упертістю своїх малих оченят.
Через рік треба відкрити адвокатську канцелярію. Для цього потрібні .гроші. Своїх збережень не можна рухати. Це залізний капітал.
Він переконаний, що коли він вкладає працю, то хтось другий повинен вкласти гроші.
Цим другим має бути майбутня жінка. Ясно, він мусить оженитися багато.
Це перший етап.
Другий — він одкриє канцелярію, мається розуміти тут у рідному місті.
Для підвищення фірми треба, замісць маминої невеличкої хати, побудувати пристойну каменичку з балконом, верандою, як годиться для „меценаса“. На це зужиє частину жіночих грошей.
І це третій етап.
Але він людина громадська і задовільнити-ся тим не може.
Треба заснувати, для рятунку села від лихварів, кредитове товариство.
Він назове його „Рідна Каса“.
Тому, що він вкладе в його й свої і решту жіночих грошей, його виберуть директором, і він як адвокат буде вести ще всі судові справи товариства. Це збільшить і прибуток і повагу, і це четвертий етап.
Але потім він мусить висунуться по-за вузькі межі брудного містечка.
Мріє про ширші горизонти.
З вдячности за його широку громадську діяльність, його мусять вибрати послом. Мається розуміти, що рахує в першу чергу на довжників майбутньої каси. Він дасть їм свої гроші, тому і в праві вимагати їхніх голосів.
Він мусить виплисти наверх, і це буде п’ятий етап.
А потім — потім побачимо.
Треба тільки збудувати міцний фундамент.
Він, вірить у свою зірку і впевнений, що не залишиться позаду.
Перший крок до здійснення своїх планів уже зробив.
В руках у його нумер газети „Діло“, і він перечитує з насолодою на останній сторінці об'яву:
„Адвокатський кандидат, доктор прав, з усіма іспитами, рік до відкриття канцелярії, з маєтком, літ ЗО. симпатичного вигляду, з гарною громадською опінією шукає дружини Оферти неанонімні інтелігентні, гарні панночки до 22 років, з більшим посагом.
Фотографія конечна, за діскрецію гарантія. Оферти до 20 січня „Poste restante“ — Львів, головна почта „Надія“.
Опускає руку з газетою на живіт, що горбиком підіймається перед носом, заплющує очі й мріє солодко, як десь десятки молодих гарних дівочих очей з цікавістю перечитують ці рядки, як у їхніх голівках зароджуються наміри й надії, і всі вони звязані з його особою.
Розплющує очі й знову перечитує.
Цікаво, чи зголоситься яка зі знайомих? Ха, ха, ха!
Ще п'ять днів до двацятого.
Такі довгі ці дні.
Коли-б тільки Микола скоро зі Львова оді-слав.
Цікаво, чи багато буде. Того двацятого ніяк не діждешся.
Правда, на його мають і тут око. Запрошують, приймають. Він не від того, щоб не піти. Він товариська людина.
Вечірня година, гарна дівчина, смачна вечеря, — цим не слід нехтувати.
Жінка лісничого чепурить свою Ірочку й готова піднести йому мов пахучу квітку. Вдова попадя — захвалює свою Стефу.
Приємно забавлятися.
Тільки він придержується певних меж, щоб собі ніхто не робив непотрібних надій.
Ці всі не для його.
Він у дуже гарних відносинах з жінкою судового начальника. Говорить їй компліменти, а вона щебече йому любі слова. Дипломатично рекомендує йому при цьому свою сестричку Ванду.
Коли-б у неї гроші, — думає д-р Данько.
А то тільки вертлива польочка з задертим носиком в ріденьких батистах.
Слухає услужно щебетання пані начальникової, тисне пухкеньку руку, говорить чемні фрази, а дальше немов не розуміє.
 — 	Ви справжній джентельмен, — говорила йому в-вічі пані начальникова.
• А дома казала до Ванди:
 — 	Ну й кабан! Я йому вже мов на лопаті,
а він ні бе, ні ме..........................
Прийшло
Двацять третього листонош приніс до канцелярії.
Він не відкривав.
В канцелярії?.. Ні, ніколи!
Таку важну справу, певного роду святу, можна полагоджувати тільки в спеціяльному оточенні.
Кінчив на гвалт справи й біг до дому з загадковим пакетом у кешені.
Пообідав скоро, випив з нагоди такої хвилі дві шкляночки столового, не сказав турботливій мамі ні слова і зачинився у своїй кімнаті.
Ліг на софі й обережно, зі святковим настроєм розпечатував.
Висипались і рожеві й голубі й алабастрові з солодкаво-нудним запахом.
Було тринацять...
Трйнацять?.. Тьфу, чорт побери! Таке фатальне число. І дурак-же той Микола. Не міг, до чорта, спалить одного.
Хотів поза вічі вилаяти, але стримався.
Микола правий, — міркував. — Він листів не читав. Міг би спалити як-раз найцікавіший.
Тринацятка попсувала настрій.
Але в міру того, як читав листи й оглядав фотографії, лице засівалося квітами. Прочитані складав на живіт, розрізував чергове і смакував як налоговий п’яниця чарку.
Такого приємного післяобіддя він не пригадував у житті.
Було і весело й цікаво і приємно й романтично. Очі пана доктора сяли травнем, хоча на вікнах мороз розмальовував акварелі.
Вісім заяв відкинув зразу.
В них була й музика й інтелігенція й гарне личко і „порядний дім“, а грошей обмаль.
Яких там десять-двацять тисяч злотих, — це не гроші.
Першенство дав двом заявам. Фізіономіям їхніх власничок можна було дещо закинути, але кешеням нічого.
Три, менше прибуткові, оставив у резерві. Все планово.
А адвокатський досвід диктував:
На слово, голубчику, не вір. Треба розвідати через об’єктивних людей, чи ці янголята не брешуть.
Правда, це нелегка справа.
Але доктор вірив, що за його послідовносте і впертосте немає нічого неможливого. Вірив, що через два-три тижні статистичні дані
будуть у порядку.
Потім захропів солодким післяобіденним сном.
 
 — Знаменито, слово чести, знаменито, — говорив д-р Данько, перечитуючи через кілька днів об’яви „Діла“.
Це, пане добродію, сам чорт краще не видумає.
Поїду, обов’язково поїду.
 — Коли це?.. П’ятого лютого?.. Перечитував ще раз для певносте:
„Дня 5 лютого б. р. в залі Народнього Дому перший великий студентський баль. Прийди, красавице, не пожалує: бутности! 
Так, з інтригою.
Шию даю, що там неодна з моїх кандидаток буде. Можна буде наочно оглянути крам, — міркував заінтригований доктор.
Найкраще поїхати обіднім потягом.
Буду у Львові о сьомій годині, а там поки повечеряю, поки поголюся, пострижуся, як раз пора буде. Не треба готелю брати.
Рахував, скільки грошей взяти з собою, щоб незабагато, бо на гроші завше охотники знайдуться.
Найбезпечніше не мати їх при собі.
 
Як о півдесятої пан доктор ввійшов до залі, вона була вже оживлена.
Вистроєні пари проходжувались довкола.
Д-р Данько у фраку ніс маєстатично свого животика обтисненого білою камізолею, з-за якої красувалася червона, шовкова хусточка.
Кланявся направо й наліво знайомим і тримався на боці, щоб мати вільну руку для стратегічних маневрів.
 — 	Здоров, меценасе!
Хтось безцеремонно хляпнув його по плечах.
Доктор обернувся неприємно вражений.
 — 	Ах, це ти, Лєгавий? Ти-б. при людях хоч не лупив так сердечно.
Вітались.
 — 	Ти, Кабанчику, не сердься, бо твої пухкенькі плечі аж просяться, щоб до них діткнутися.
Ти тільки подивись на його, — говорив до товариша.
 — 	Оця худібка божа колись в університеті була радикалом, хотіла навіть перейти. до есдеків. А тепер, бачиш, яка ситенька, хоч золоту медаль бери,
Меценасе, коли вже „провінція" приїхала, то маю надію, що покаже себе гідно в буфеті. Десь гроші поплісніли в панчосі...
Я можу сьогодні дотримати компанії, бо в мене добрий настрій.
І пішов серединою залі і розкланювався з усіма, бо не було там такої людини, яка не знала-б „Легавого".
Лєгавий — вічний студент, без якого не можуть обійтись ні одні вечорниці, ні одна забава. Він промишкував увесь Львів і всю провінцію. Він знав усіх дівчат і їхні .кондуїти — ходяче інформаційне бюро.
 — 	У мене такий нюх, - хвалився.
Звідси й „Лєгавий".
Заля поповнювалася що-раз більше. На тлі чорних фраків виглядали дівочі сукні ріжно-барвними квітами.
А поважні мамуні солідними тушами підпирали стіни залі й думали, чи пощастить сьогодні їхнім доням.
 — „Обсервували" всіх кавалерів, розпитували про них у сусідок, робили свої замітки
Д-р Данько не помилився. Зі свого обсерваційного пункту біля колони він угледів де-кілька своїх кандидаток.
Не міг рішитися, з котрою в першу чергу познайомитись?
 — 	Чого, меценасе, пасеш так очима?..
Вгледів? Пора вже, пора. Диви, голова блищить, — підморгував Лєгавий.
 — 	Ти як раз мені потрібний Ти всіх тут знаєш?..
 — 	Дівчат?
 — 	Еге...
 — 	Чи я їх знаю?..
їхні мами не знають їх так, як я... Я-ж їх вже вісім років обтанцьовую.
Вони, голубчику, на моїх очах виросли, й на моїх очах, сирітки, старіються.
Де-ж, такі женихи, що дотягають до лисої голови.
 — 	А хто це он там, білявка в голубому?
 — 	Добрий , смак у тебе, меценасе. Це золото — не дівчина; це таке як молоденький білий крілик. Бачиш, хлопці за нею батальйоном.
Та й що до монети, якийсь там домик і садок, словом коло двацять тисяч злотих, шляхецькою валютою.
 — 	І тільки?.. А ця брунетка?
 — 	Ця?.. Років двацять чотирі...
 — 	Двацять чотирі?..
 — 	Чого здивувався?..
Д-р Данько мало не виговорився, що вона писала йому двацять один.
 — 	А побренькачів?..
 — 	Швах... Так, ні бе, ні ме. Надіється на якогось вуйка.
Але я бачу, що ти шукаєш грошей, то говори так просто з моста. Я висватаю тобі крезову дочку, он ту, що біля тієї носатої мамуні.
Правда, вона почне вже двацять сьому вену, але за те залізна каса з чотирма замками.
Циферблят, сам бачиш, а що до грошей, то на шляхецьку валюту...
 — 	Плюнь ти, Лєгавий, на ту шляхецьку валюту. Ти краще на доляри. Це коротший рахунок.
 — 	Кажеш на доляри, хай буде на доляри. Щоб не збрехати — сорок тисяч.
Сорок тисяч?.. Певно?..
 — 	Чи певно? У неї ще додаток є, якась там ямка в Бориславі, що капає...
Відсотки нафтові, голубчику.
Треба-б тільки трохи відмолодження зробити, трохи перелякерувати.
 — 	Я бачив в одному місці її фотографію й думав, що вона молодша.
 — 	Певно з перед п’яти років?... Але біжу, бо занятий.
 — 	Ти в комітеті?...
Що за дике питання?... Мається розуміти...
Що береш? — Доктор підсміхався.
Добру вечеру і сотню папіросів.
І будеш обтанцьовувати провінцію?
А мені що? Наш брат привик. Хай собі сліпа, крива, рапата, мов щітка від підлоги, — мені байдуже.
Я дивлюся догори, як танцюю... Ніби шевцеві не все одно, якого черевика мне?
Ну, меценасе, бажаю щастя... До побачення при буфеті.
А аранжер вигукував уже дзвінким голосом:
 — Панове, прошу, ангажувати!
Музика, вальс!
Зірвалась повінь тонів.
Пари заворушились і попливли.
Д-р Данько не міг рішитися. Думав про сорок тисяч. їх власничка сиділа біля мамуні й
ніхто до неї не підходив.
 — Aléa jacta est! — сказав для заохоти д-р Данько й рушив до неї.
Знайомився, просив.
Простягнула до його червоні, оголені руки.
їх затягнув загальний вир.
А як робили вже другий марштур по залі, д-р Данько робився щирим і говорив:
 — 	Я, панно Лідо, маю приємність вас знати не від сьогодні.
 — 	Мене?
 — 	Вас, панно Лідо. У мене ваш лист і ваша фотографія.
Панночка не спустила вниз засоромлених очей, по звичаю доброго тону.
Пригорнулася дужче, дивилася сміливо в його безбарвні очі, що з гори в’їдалися вперто в неї, залазили на саме дно серця, немов би там сподівалися знайти ключ до тієї каси, в якій лежить сорок тисяч...
А музика грала легкого мрійливого вальса.
Нічний сторож Іван Паляниця трубить. Дме у бляшану, вартову трубу, що надуті лиця мало не полускають.
Трубить біля читальні, біля коршми, біля церкви, лізе на дзвінницю.
З хат, з темних сіней вибігають перелякані ґазди, біжуть розпатлані і кричать з далека:
 — 	Гей, Іване, що за ґвалт?
 — 	У читальню йдіть, на віче, — гукає з гори Іван.
 — 	На віче, на віче, на віче! — гомонять заспокоєні вже люди і вертають повільно додому, та передають тим, що стоять на воротах.
А в хаті причісують пальцями голови, беруть капелюхи, чи шапки, і йдуть статочно, по-ґаздівськи до читальні.
 — 	Ти куди під ніч? — питає ґаздиня чоловіка.
 — 	Не бабська справа, то не питай, — відповідає ґазда і замикає сердито двері за собою.
А в читальні над столом блимає лямпа світлом завбільшки як котячий язик. За столом під стіною сидить пан посол. Стола відсунули дальше від лави, бо живіт пана посла не помі-щувався у тому віддаленні, що вистарчало для ґаздівських животів.
Посол спер велику, трохи лису голову на руку і балакає з кількома сільськими головачами.
Голова читальні бігає по кімнаті, мацає чогось кожну лавку під стіною, нишпорить біля
холодної печі, йде до вікна.
Він немов у гарячці.
До кімнати входить обережно перший ґазда. Стає біля порога, каже „славайсу“, дивиться в один то в другий бік, мабуть шукає місця, дивиться опісля пильно на гурт біля стола, що не звертає на його уваги і йде в кут. спирається, і застигає в дожиданні.
Приходить другий, третій, — десятий, всі поволі, обережно з широко розкритими очима, немов би сподівались побачити вовка чи ме-дведя.^
Всі тиснуться біля порога, хоча напереді зовсім порожньо.
 — Гей, ґазди, а посуньтеся наперед, а то задню стіну завалите, — говорить голова.
Ґазди посуваються повільно, немов борять-ся з якимось великим натиском зпереду, і віддалення між першою лавою людей і столом робиться що раз менше.
А через пів години Петро Ціворик, що стоїть
 на самому переді, махає рукою до тих, що ззаду і кричить:
 — Гей, люди добрі, майте поміркунок, не пріть так, а то животом стола переверну.
У кімнаті духота давить легені. У сінях повилазили
 вже на скриньку від глини перекинену догори дном
У відчинені вікна тиснеться десяток голів, одна понад другою, а на подвір’ї все більше густеє.
Йдуть та йдуть. Як не йти, коли трублять, та ще до читальні?
Війт та вчитель ледви протиснулися до стола. Розпирали людей на оба боки, мов піскову зарву, що хоче живцем засипати.
А як у кімнаті не було вже де соломинці впасти, як де-які ґазди посідали вже на піч, мов на хори, голова читальні біля стола підніс руку до гори, бо його малого зза людей не було видно, і говорить:
 — 	Панове ґазди! До нас приїхав несподівано наш пан посол, та й хоче нам де-що сказати.
Треба вибрати голову зборів і секретаря.
 — 	Я думаю, що на голову зборів треба вибрати голову читальні, а секретарем пана вчителя, — заревів на всю читальню постійний агітатор пана посла, що приїхав разом з ним, і знав усі села, всіх селян і всі коршми.
Як голова відкрив віче, і дав слово панові послові, цей почав.
Дорогі мої, панове виборці!
Після цього вступу він відкашлянув два рари і дальше вже поїхав мов по маслі.
 — Вже третій рік, як я був у вас. Ще перед виборами до парляменту. Дякую вам дуже
красно, що ви своїми голосами, що ви їх дали на мене, помогли нашій хлопській партії перемогти панів.
 — 	А-диви, коли пригадав собі, аж на третій рік! Файна подяка, — шепоче сусідові рудий Андрій.
 — 	Я був так дуже занятий посольськими справами, що не мав часу скоріше до вас заглянути.
Але тепер настав такий час, що чесному хлопському виборцеві не можна бути байдужим.
Уряд тепер у непорозумінні з парламентом.
Пани не хочуть нічого чути про домагання наших радикальних, хлопських послів. З дня на день треба сподіватися розв’язання парламенту і нових виборів. Нас, радикальних, ваших послів, панове виборці, хотять знищити. Чуєте?.. На нас завзялися. А знаєте чому?.. Бо ми стоїмо за хлопську справу, за вашу біду.
Але треба вам знати, що це тільки наша заслуга, що уряд був примушений прислати кукурудзу на весні для наших голодних сіл.
А на печі говорить кум Іван кумові Олексі на вухо:
 — 	Чи чуєте, куме, який масний, такой без смальцю лізе. Ну й крутить, ну й пащекує!
Бо чи чуєте, вже знову вибори?..
А кум Олекса байдуже відповідає;
 — 	Яка тут дивниця, куме?.. Це вже його адвокатський фах брехати. „Хрисцінин“ мусить
добре подумати, поки збреше. А він бреше напам’ять.
Це вже який кому господь писок дав.
А посол продовжує з запалом:
 — Ця кукурудза панам сіллю в оці. Нам вона, панове виборці, коштувала великих трудів. Ми знали, що без цієї допомоги наш бідний хлоп пропав-би. Нашим виборцям треба тепер писати по газетах, треба кричати на вічах, що своїх хлопських, радикальних послів вони не дадуть кривдити.
Панове виборці, ви повинні голосно кричати всім і вся, що як уряд посміє розв’язати парлямент, то при нових виборах усі теперішні радикальні посли все одно будуть знову в пар-ляменті.
Пан посол говорив що - раз голосніше, щораз завзятіше. Минало пів години, минало три чверти, година, а промова пана посла плила мов ріка весною.
А люди поспиралися один другому на плечі і закам’яніли з розкритими ротами і вибалушеними очима.
Як скінчив, маса захвилювалася то в один то в другий бік, хтось насилу став протискатися на двір.
Голова питає, чи хоче хто з виборців говорити.
Маса мовчить.
А коло печі випростовується високий мов тичка ґазда з білим мов повісмо волоссям, підносить два пальці в напрямку до стола і м я-ким, як у дитини, голосом каже:
 — 	Я хочу...
Всі передні голови раптом повертаються в його бік.
 — 	Іван Макогін має голос...
І Іван починає:
 — 	То-то, що говорили пан посол, то воно ніби все рихтельно.
Правда, ми є хлопи, радикальні хлопи, і пани не злюбили нашої хлопської політики.
Це цілком рихтельно, і ми знаємо, що нас ніхто не любить.
Але я хочу одно сказати. Я не то, що-би тото, як його сказати, хотів скаржитися, але я хочу сказати за тоту сировицю.
Ви, люди добрі, пам’ятаєте, як перед виборами, тут у читальні, пан посол говорили, що сировицю ми маємо через місяць, а найбільше через півтора.
 — 	Можете сміло бочки лагодити!-
казали пан
посол.
Я, правду казати, після виборів узяв стару бочку зпід капусти, підбив обручі, заднив, вистругав чопа.
Та що тут говорити? Це не тільки я.
І кум Петро свою зпід муки також ладнав, — усі лагодились.
Ждемо ми півтора місяця, ждемо два, ба й три, півроку, рік, досі ждемо, а сировиці як нема, так нема. Хоч би яка маціцька
писулька за сировицю від пана посла прийшла.
Так і всі бочки порозсихалися.
Це вже для нас зовсім нефайно, та й для пана посла, бо сировиці нам для худобини так треба, як умерти.
А більше не маю що сказати, най другі ґазди говорять...
Потім забирає голос кривий швець, що то його Клянчиком прозивають. Його не видко поміж людьми, тільки пискливий голос добувається десь знизу, мов із пивниці.
 — Я, панове ґазди, хочу сказати за тоту кукурудзу. Скотини у мене нема, тому мені за сировицю „байбардзо“.
То-то, що пан посол казали за що ніби то прислали з Віґні, то файно.
Як нема що їсти, то благо як є й кукурудза.
Ви самі знаєте, що робилося на весні.
Бідний нарід погибав з голоду.
А тут раптом кажуть єґомосць на проповіді: Люди добрі, наш посол вдарив по телеграфу, що з Віґні йде для села кукурудза.
Нарід так зрадів... Навіть ті, що дрімали на проповіді,: — посхоплювались. Ціла церква пошепки тільки за кукурудзу й говорила.
Казали, що для нашого села йдуть три вагони.
Як три, най буде три, і це файно.
Я так утішився, бо знаєте шестеро дітей, найстаршому вісім, а в хаті нема чим ока запорошити.
Кажу я своїй: Ти, Марино, злагодь якого доброго мішка, витріпай та позашивай, щоб не сипати по дорозі.
Так собі й міркую: 3 пів ґелетки лишу на насіння, бо казали, що якась гамериканська, а зо дві-три ґелетки розідру й буде на чир на якийсь час.
Але минає тиждень - другий, такі вони довжелезні, аж десь на третій пішла чутка: кукурудза вже на станції.
Схопився я на другий день раненько, збудив сусіду Максима, запряг він свою конячку, пообіцяв йому вже за вигоду чоботи направити, вхопив я мішок і на всякий випадок жінка кинула ще півмішечка, і гайда на станцію.
Але коло хреста переймає нас склепар і питає:
 — 	Куди?...
 — 	По кукурудзу, — кажемо.
 — 	Не тратьте, люди добрі, днини, - каже, — і завертайте де дому, бо кукурудзу буде ділити завтра комітет.
 — 	Який комітет? — питаємо.
 — 	Єґомосць, голова читальні і війтів Петро.
Так як би нам хто по писку дав.
Вернули ми.
На другий день раненько ми знову на станцію. А там народа видимо-невидимо. Чуємо, що то один вагон на три села.
Як стали вичитувати з якогось паперу, як став нарід товпитися, мало мішків людям не пообривали.
Як прийшла десь під вечір черга на мене, то вже нічого не було.
А війтів Петро каже мені: Лізьте у вагон,
там порозсипалося трохи, та позмітайте.
Що робити? Маю я вертати на посміховисько з парожним мішком?
Поліз я, змів то руками, то мішком, було зі сміттям не ціла ґелетка.
Промаяв цілу днину, а діти цілий день ще перебирали, бо повно сміття було, докупив ще в Іцка пів ґелетки на борг, роздер на жорнах у Микити, та й така моя чорна та темна кукурудза була.
А де-хто, правда, нічого дістав. От голова читальні нічого собі мішечок несли, війтів Петро доброго пів міха двигав. Кажуть, що єґо-мосць узяли дві ґелетки на насіння.
Але мені здається, що для бідного чоловіка цілком все одно, чи тота кукурудза була, чи ні, то ліпше було її не присилати, бо то тільки бідний нарід думками собі ночі збавляє,
та й днину тратить.
Та й я скажу, що хлопові все одно нічого не дають, чи є посол, чи ні, то хлопові цілком
однаково. А ті вибори, то тільки на те, аби хлопа шандари кольбою в боки штовхали, аби його вели до арешту та й аби хлоп робочу днину тратив.
Після цього вже ніхто нічого не говорив, тільки всі галайкотіли так, як ґеґають дикі гуси, що летять ніччю, та й з дороги зіб’ються.
 
А як у читальні опустіло і як після людей осталося тільки погане повітря, а біля стола чути було тільки постійного агітатора й писаря пана посла, що гомонів до невеличкого гурту і розмахував руками, — тоді приступив до пана посла місцевий дяк з покірливістю собаки, що хоче дістати кістку і говорив на вухо:
 — Єґомосць просять вас дуже файно зайти до них на слово.
Пан посол немов очікував такого закінчення, бо шлунок домагався свойого, і покванко вийшов з читальні. З ним ішов голова читальні з церковним старшим братом, за ними агітатор з дяком, а війт плентався ззаду нерішучо, бо не знав, чи йому, як урядовій особі, слід іти, чи ні, а кортіло дуже.
Як увійшли до сіней, молодий, повновидий пан-отець одкрив двері вітальні, взяв пана посла за руку
і ввів до ясно-освітленої кімнати.
 — 	Ви, пане посол, пам’ятали-б трохи і про себе. А то ви там з людьми без кінця. Я дуже радо пішов би був послухати вас, але знаєте — (говорив тихо на вухо) — наш епіскоп має дуже чутке вухо. Якось воно, знаєте, священник — на радикальне віче.
Хоч я людина поступових поглядів ..
А потім голосно.
 — 	Що це, з парляментом щось не гаразд? Пахне розпуском?
Нічого, подбаємо, щоб наші знову там сиділи. Ми не дамося шляхті.
 — 	Про мене, — говорив знеохочено посол, — коби дотягнути до кінця, і мене більше в посли ніхто не заманить.
 — 	Що? — удавав дуже здивованого панотець.
 — 	Дійсно!.. Знаєте, наш нарід такий, що йому ніколи й ніхто не догодить. Це прірва, в якій дна немає.
Я з сил вибиваюся, нищу сам себе і свою сім’ю матеріяльно, а тут ще до мене мають якісь дикі претенсії, якесь невдоволення.
Той сировиці хоче, а той кукурудзи не дістав. Треба було ще мені самому їхати ділити.
 — 	Пане меценасе, хто звертав би увагу на такі дурниці? Якесь там хамло немитим рилом гавкає і ви берете собі це до серця?
На дурнях світ не стоїть. Хай собі хто що хоче хляпає язиком, а ви як передова людина мусите виконувати свій патріотичний обов’язок.
Чи так? — питав агітатор, звертаючись до присутніх „представників“ села.
 — 	Цалком рихтельно, — притакували вони.
А в другій кімнаті було чути, як розкладали посуду на стіл, як хтось одкорковував пляшки і як тоненько дзвеніло шкло.
 
Підчас цього на мельниковому кутку йшли два ґазди: ткач Гаврило з поштарем Ільком. Ішли поволі, бо на дворі було темно, а під ногами робилося слизько від дощу, що став накрапати.
 — 	А що-ж він там говорив? — питав Гаврило, — бо я вже тільки на подвір’ї постояв.
 — 	Гадаєте, куме, що багато втратили? Ні...
Говорив, що знову вибори будуть.
 — 	Вибори?.. Ого, мене вже не здуриш. Я вже знаю ці вибори.
Бо то я, знаєте, перед тамтими виборами... здибає мене той ґавратий його писар і кричить, що пропадає справа, бо Перець агітує за польським паном, і дає людям по шість корон за голос.
 — 	Що-ж, — кажу йому, — дороги ми йому до людей не загородимо?
А він мені: а ви загородіть. Зробіть йому щось таке, щоб йому відхотілося. Могорич даю...
Правда, він тоді почастував мене по-людськи.
А я з коршми та й прямо на Медведівку. А там у Перця файних дві копиці сіна стояло, так по два вози.
Черкнув я і засіяло. Думаю собі ніхто не побачить, а йому буде знак.
Та на мою біду, якісь хлопці ночували з кіньми і підгледіли.
Чую, мій Перець мене в суд.
Прийшли „ферлядунки“, йду я до канцелярії та й кажу: — Пане посол та й доктор, така і така справа, заступіть... А він мене до писаря, щоб записав.
Бере писар від мене справу й каже:
 — 	Шість корон.
 — 	Я — шість корон?.. Та це через вас...
А писар каже:
 — 	Як пан посол скаже без грошей, то так і буде.
Я знову до посла, а він мені:
 — 	У мене тисячі виборців. Як я буду всіх даром заступати, то з торбами піду. А в мене жінка та й діти.
Плюнув я йому під ноги, та й пішов.
 — 	Ну, та й що? — питав зацікавлено поштар.
 — 	Ніби ви не чули? Пішов я сам на суд, „зафасував“ півтора місяця, та й все.
А тепер най він мені ще пів слова скаже за вибори, то я йому скажу:
 — 	Най ті шляк трафить, — і більше нічого.
