Читанка для діточок руських в народних школах
О ладі в господарстві
Маркіян Шашкевич
В однім невеличкім місті вибрала старшина кількох людей добрих і вислала їх в сосіднії села збирати поміч для нещасливих погорільців сего міста, тії люди прийшли в однім селі раненько на обійстя одного богача. Взріли они го перед хлівом і вчули, як наймитові випоминав, що шлиї і мотуззя од воза не повідчеплював і через ніч на дошці лишив. Ой, не много нам ся тут надівати, сказав один, а другий одповів: Хто знає, приступім, може він не такий лихий, як ся нам видит. Господар приймив сторонних приятно і хороше, а ідучи з ним до хати, сказали єму, з якою прийшли просьбою. Але ж як они ся зчудили і задивовали, коли сей господар немалий подарок в грошех їм приніс і єще обіцяв, що нещасливим привезе дерева, хліба і іншої поживи. Стороннії не могли му ся надякувати і таки по правді сказали добросердному сему чоловіку, що ся не надівали по нім так много доброти, зчувши, як недавно наймита за єго невелику неувагу добре вилаяв.
– Добрі люди! тим саме, що-м на всьо дбав, нічого не марнував і не гайнував і, хотяй-би невелике недбальство, зараз перестерігав, прийшов-єм до того гаразду і щастя, що тепер бідним і худобним нещасливим помогчи можу.
Коли хто достатки сего світа має і видит свого брата, що бідує, і зачиняє перед ним серце свое; як може милость Божая в нім пробувати?
Іоан, 4, 17.
О помочі нещасним своїми руками
Маркіян Шашкевич
Один багатий купец вертав раз о півночі домів, а ідучи мимо кузні одного коваля, чув, що сей ще зо всіх сил ковав. Купец добрий звідався у сего коваля, чи не може вижити, не продовжаючи роботи аж до опівночі?
Коваль відповів: Для мене через день досить заробляю, але, знаєте, хата мого давного приятеля і друга недавно погоріла, а той нещасливий з женою і двоєма діточками не має чим жити; я проте що день двома годинами борте встаю і двома годинами пізніше лягаю і таким світом під конец кождого тижня зложу заробок двох дней і передаю сему бездольному. Ба, коб я сам да-що мав! але я сам худобний і не могу більше нічого вчинити, щоби єму мою любов вказати.
– Добрий чоловіче! озвався купец, – виджу, як хороше і повне милості ближнього твоє серце. А іще більше твоє діло, бо виджу, що сей нещасливий не вдасться тобі ніколи розплатати.
– Ой, пане! не боюся за мене, я лиш хочу єму помогчи, я знаю дійсне, коли-б я на єго місці був, він би для мене так само вчинив.
– Майся гаразд, любезний! не хочу тя таїти, сказав купец і вийшов.
Купец, переймений добротою коваля, загадав нагородити єму. На другий день прийшов знов до кузні ковалевої і рік: Тут маєш сто червонців они твої, роби з ними, що хочеш. Тобі треба би лучший долі. Того маленько гроша вигодит тобі накупити си більше зеліза і ремісло твоє розширивши, на старі літа дещо призбирати.
Але як дуже задивовався тот купец, вчувши від коваля тії слова: Дякую вам за вашу доброту: але прошу вас, не наперайте на мене, щобим сесі приймив гроші, бо я їх не заробив і нужда на мене не натискає. Чуйте мене: от даруйте тії гроші тому бідному, для которого я тепер роблю, а которого огень в крайную нужду уверг. Сей ся ними запоможе, а мені тогди мирненько ночі ночувати.
Добродійний купец, не могучи добросердного коваля умолити, щоб приймив гроші, пішов за єго радою: поміг нещасній родині з нужди, а в цілім місті величали коваля і славили великодушє єго.
Твоїм іміньом помагай бідним і не одвертайся від нуждующих. а Бог добродітельним на тебе гляне оком. Паєш много, давай много; маєш мало, то дай мало, а з охочим серцем.
Тов. 4, 6 – 9.
О милості і вдячності ко родичам
Маркіян Шашкевич
Один князь їхав понад поле і взрів чоловіка, що весело співаючи орав. Добрий князь зайшов собі з ним в бесіду і довідався по немногих звіданьох, що теє поле не єго, що він наймаєся одному господареві за невеличку заплату. Чудувався тот князь не мало, як сей [чоловік] може так невеликим заробком вижити і ще до того так собі весело виспівувати.
Але наймит так єму відповів:
– Я і сего всего заробку не спотрібляю для себе, лиш третя часть з него мусит ми годі ставати.
– А то ж яким світом? запитав єго князь: – де ж дві часті діваєш?
Орющий так відповів князеві:
– Добрий пане! одною частію виплачую довгії мої, другу часть визичаю, а трету часть собі придержую і з неї жию.
Князь тої єго заганки не порозумів, а робітник так му витовкував:
– Бачите, чесний пане! ділю я мій заробок на три часті. Одну часть даю моїм старим родичам, що вже знемогли і робити не дужают, бо они мене зростили і, коли-м ще маленький був і до роботи нездалий, яшвили і приодівали. Другу часть даю моїм дітем, то єсть так: купую для них одежу, хліб, книжки і іншії потрібнії річи, щоб ся добре і без журби о поживу учити могли, а надіюся, що, коли я ся постарію і не буду здужав заробити собі на кусень хліба, они мене також спомагати і живити будут, а з третьої часті, як вже казав-єм, сам жию.
Як же думаєте, діти, не хороше ж тот бідний зарібник говорив? і ще хорошче ділав.
Подобало ся тоє доброму князеві дуже, що [він] своїх родичів і свої діти так миловав. Поставив го на ноги, дарив го хатою і полем і таким світом допоміг му, що ще много літ весело і в гаразді прожив. Бо Бог благословит такії діти, що своїх родичів честят, їх слухают, в роботах з охотою підперают, а на старость розвеселяют і виживляют. А в святім письмі так читаєм: «Прилігай к твоєму отцеві в старості єго і не спечали єго, доки жив; бо, честиш отця, сам честь, а не честиш матір, сам ганьбу маєш» (Сирах).
Пам’ятайте, діточки, чтіт отця і матір, а довго будете жити і на світі гаразд вам буде.
О помочі ближньому в роботах єго
Маркіян Шашкевич
«Добре так, хороше так робиш!» похвалив духовник Олексу, которий з своїми діточками каміння на ниві зберав і в млаку метав, а з млаки мокру і гноїсту землю на ниву возив: «таким світом вчиниш твоє поле жирним, а мокровину висушиш і на ній добру сіножать мати будеш. Най тя Бог благословит і дасть щасливу роботу!»
Хороше і приятне склонився селянин духовникові, поцюлував го в руку, і діточки також, і оповідав так:
– Вже від кількох літ уважав-єм, що моїй ниві не стає; але не мав-єм коли до тої тяжкої взятися роботи; але тепер, коли мені Господь Бог милосердний дався помочі на моїх діточках дождати, вдало ми ся прочистити моє поле. Тепер я тую роботу на дві неділі борше зробив і загадав-єм мому сусіді прислугу учинити. Сусіда мій добрий сам хотів ся до тої роботи забрати, але станула му на перепоні тяжка єго недуга, з которої вже тепер подужує. Оже ж бачите, чесний отче, він о тім не знає, а я радуюся дуже, що тихонько єму теє зробити вдало ми ся: він сам не вдав би тої роботи сего року скінчити, а сівба вже туй-туй.
– Як то ви кажете, чоловіче добрий? – запитався отец духовний: – ваш сусіда не знає, що ви для него робите?
– Не знає, ані слова о тім не чув, – одвічав селянин.
– То може вам потому не заплатит так, як заробили-сте? – рік священник.
– Заплатити? – зачудовався Олекса. – А хто ж би за таку прислугу брав заплату? Сусіда так саме для мене також би був учинив, коли-б я недуговав. Вже для мене досить потіхи і заплати буде, коли увидит своє поле чисте і врадуєся.
Тут заясніли радостію очі духовного отця, взяв го обома священними руками за голову, стис, поцюлував і поблагословив. «Най тя Господь Бог святий благословит за твою доброту і за твою милость! най ти Бог дасть дожитися потіхи на твоїх діточках і на всіх твоїх наміреньох. Отец в небесах всемилостивий, которий милує побожних і своїм ближним помагающих, най ти многими і веселими літами заплатит за тую прислугу, що-сь твоєму сусіді вчинив».
Бач, як то мило і любо, коли браття мирно з собою сидят.
Що хочеш, аби тобі другії чинили, чини ти їм також.
Матфій, 6, 12.
Добросердний старец, садящий садовину
Маркіян Шашкевич
Чужесторонний пан, їдучи селом, увидів сивенького старця, що грушку садив.
– Який тот старий нерозумний, – озвався тот пан: – думає, що ще молодий, і хотів би ще з тої щепи пожитковати.
Єго товариші також старого гулили. Пан, приступивши до старця, запитав:
– Много тобі літ?
– Вісімдесять минуло, – відповів старий господар; – але, слава Богу, ще-м здоров, як той, що тридцять має.
– Як же довго ти ще жити гадаєш? – запитався чужесторонний пан, – що іще в таких літах молоді щепи садиш, которії так пізно пожиток дают. Нащо собі такий труд задаєш, которий тобі ніякого хісну не принесе?
– Пане! – рік старец: – я рад, що мені Господь Бог позволив ще тії молодники садити, і не дбаю, чи з них овочі кушати буду. Я думаю, що ся належит так чинити, як наші отці чинили. Они садили дерева, з которих овочами ми ся радуєм. Коли ми трудами наших отців хіснуємся, чому ж би нашим дітем і послідникам з наших трудів не пожитковати? Мені ся видит: що отец не пожиє, то ся синові лишит.
Тут вибігло правнучатко старого із хати; а чужий пан, що ся урадував бесідою і наукою старця, дав дитині подарок.
– Хто ж би тепер сказав, – повів старец, – що я надармо трудився, коли тот молодник, которий тепер насадив-єм, зараз первого дня овочі мені приніс?
Добре то кажут: хто добре чинит, зараз заплату приймає від Бога. А хто о тім знає, що тра добре чинити, а не чинит, той гріх має.
Яков, 4, 3.
Лис і Вовк
Маркіян Шашкевич
Лис впав в вовківню і кричав помочі. Вовк, почувши, прибіг посмотріти, що такоє?
– Ах, побратиме, поможи ми, бо загибати мені.
– Ах, бідна сирота! – пожалував вовк. – Але скажи ж мені, як ся теє стало? Чи давно вже, як там гибієш? Тобі має бути там дуже холодно? Тра було стерегтися.
– Потім ся будеш випитувать і сміяться, а перше поможи ми відси.
Коли видиш нещасного – не питайся, як давно, яким світом і через кого попався в недолю, лиш помагай щоскорше.
Воли
Маркіян Шашкевич
Початок лихого буває милий і солодкий, але кінець тяжкий і гіркий.
Не хтіли воли з весни в ярмі ходити, восени не хтіли снопи до стодоли стягати. І що ж з того випало? Господар взимі, не маючи чим жити, порізав воли і поїв.
Сонце і Земля
Маркіян Шашкевич
Жалкувалася земля перед сонцем на облаки: «Що з того, що розганяєш мраки ночі і високо ходиш, коли тя за-про хмари видіти тяжко, котрі тепла твого до мене не допускають і ще до того не раз громами мене разять».
Сонце промовило: «Не нарікай, сестро земле, то твої діти, ти їх сама родиш».
Так люди часто сами винуваті своєї журби і свого смутку.
Вовк в овечій кожі
Маркіян Шашкевич
Вовк, нарядивши на себе кожу овечу, всунувся межи стадо і поїдав ягнята. Але овчар пізнав го, піймав, забив і повісив на дереві з овечою кожею, щоби був другим на пересторогу. Сусіди, видячи теє, дивувалися сему ділу і питалися овчаря, нащо він так свої вівці вішає? А вівчар одповів: «Гляньте-но добре; бачите, хоть то овеча кожа, але в ній ходило вовче тіло».
Не судіть людей зверха і по їх словах, но по їх ділах.
Ворона в павинім пір’ї
Маркіян Шашкевич
Ворона, назбиравши пір’я, що павичі поронили, пристроїлася в него, а влізши межи пави, дуже ся гордила чужою красою. Але пави, постерігши обман, верглися на ню і стали висмикувати своє пір’я, а з ним висіпали і питоменне воронине. Ворона потім на стид і на ганьбу, а другим птицям на сміх, гола літала.
Не величайтеся і не гордіться чужою заслугою і не присвоюйте собі чужої хвали, бо чи перше, чи пізніше постережуться люди на тім, а стидитеся ймете.
З чужого коня і серед дороги злізай.
Дві Ворони
Маркіян Шашкевич
В гарячий день летіли дві ворони. Схотіло їм ся дуже пити, а не було ні потоку, ні става. На щастя своє, взріли вони збанок з водою; але що шия у збанка вузька і довга була, годі їм було короткими дзьобами води досягнути. Трудилися много, щоб судину розбити або вивернути, але надармо. Розсердилась одна і полетіла. Но друга стала промишляти і порадила собі. Недалеко судини лежали камінці; носила ворона по одному і мітала в судину так довго, аж вода ся піднесла, і вона доволі напилася.
Не скучай собі, хотяй би які труди були, а всяке діло, що заміриш, – довершиш. Начаток завсігда гіркий, но затеє кінець солодкий.
Кривий і сліпий
Маркіян Шашкевич
Кривий і сліпий прийшли разом над глибоку ріку. Хромий боявся брести, щоб не впав, а сліпий боявся, щоб де на глубінь не зайшов. «Знаєш ти що, – сказав хромий до сліпого, – візьми мене на плечі; мої очі будуть тебе вести, а твої ноги будуть мене нести».
Пристав сліпий на теє, і оба щасливо через воду перебрели.
Чоловік без чоловіка ніколи ся не обійде; а коли один другому помагати будуть – весь світ в гаразді буде.
Трубар
Маркіян Шашкевич
Трубар в час війни трубив і, от неприятеля ймений, так го молив: «Не забивайте, добрії люди, я-бо невинний, я ні одного із вас не забив і не маю нічого при мені, лиш сесю трубу». – «Ціло за теє заслужив-єсь смерть. Сам-бо не годен-єсь битися, а годен-єсь других на битву підбудити».
Хто другого на лихе діло нарадить, сам також виноват.
Олень і Бик
Маркіян Шашкевич
Товстий бик і скороногий олень паслися разом у лузі.
– Оленю! – сказав віл, – єсли нас звір нападе, не будем утікати, але поборемся з ним хоробро.
– Борися ти, – одповів олень, – нащо мені битися з сильнішим, коли я втечи перед ним могу.
Як нерозумно в пригоду іти,
Коли ся можна біди встерегти.
