Озірк на вийсте мови люду козакоруського і його вкраїн
[…]
За самого пана Котляревського і до тепрого навіть часу кожний з наших писців, заперш ще свої праці, яка б вона не була, – уже гадає і міркує, як би то йому в нашої абетці яку б викидку зробити; зараз приздачує її до звичної йому витинки (помісцної), не важа на те, що наша мова не кутком ж десь сіла, а має в себе чимало ще інших помісцних витинок: по дес-біч Дніпра: Чигринську, Подольську, Волинську і Приадеську; по Дніпру і по шуй-біч його: Чернигську, Харківську, Полтавську, Самарську, чи Запорозьку (по Дніпру, де пороги); та ще: Чорноморську, Кальміуську, чи Таньгородську, і Задунайську.
Хоча ці бростки мови всі занавіть одного великого дерева, і кожний українець, де б він в своїм краї не повертався, добре тяме скрізь помісцну нашу річ і не питається двічі, щоб її вчовпати; тале ж важайте, панове: всьому була своя доба; і на те вже минулось, щоб писати помісцною мовою; вона хоч і гарна, не гич про те казати; тале ж гарна в своїх лишень куточках. А нам? Чиже ж і нам перебуватись нею? Ой ні, панове! Нам треба мову, вироблену і достоту приздачену до нашого життя, щоб проте її не цуратись та не хапатись за інші. Всі ж бо ми вже бажаємо, – здавна бажаємо довести рідну мову до такого скутку, – та ба!.. Не моя ця річ, скрізь вона чується: бо помісцна мова завше не повна навіть і негаразд вдоволити тріби рясної і великої нашої мови, як тісний хутор козакові: йому треба шир-степ, йому треба вола, щоб линути орлом і не мати собі припинки... Кожна вже з помісцних мов до знаку нам добре, і кожний навіть баче, що в цих дрібних мовах далеко нема того, чого шукає наше тепречне життє і його звичаї.
Тим часом і за добре кожний знає, що найгарніша і найздатнійша з мов наших помісцних є мова чигринська (чи дес-бічня українська). Чигринська мова, по своїм витинкам і характерові, була спозаколи ще і завше чистою і вприймною мовою люду козакоруського, як і Києво-Чигринський край був його заповітнім ж кублом.
Спозадавнього часу, ще аж за Нестора, ми мали в себе дві мови: самопособню річ розмовну, яка не дуже-то була сходжа з іншими мовами славяньского люду, і біблійську, чи святословну.
Розмовна річ трималась проміж посполюдом, а святословна завгеть була письменна. На неї ми чули святобливу річ слова Божого, виспівували йому хвалу і славословили місць його в Сіоні. Хоча ця мова була скумпована загля всього люду славяньского і, по своїй витинці, характерові і словам, була пособня (невчим ж її все посполюдє наше недостоту тямило), тале ж ця мова, як святоблива річ, притрималась в нас і, в своїм заповіті, була непорушня.
Розмовна ж річ не таку собі долю мала: як живе слово, вона вироблялась, бросталась і довелась до тепрої статі, як ми її чуємо. [...]
Так ся було чи з давного вже часу чи, ледве, не з початку XVIII-го віку, як всі наші свічнійшії і славні невгаразд люде, притьмом поп’ялись на поталу чужої праці, хаючи своє рідне і снадне, ласючись ніяк не притульним і не притяжним до наших заповітних основ родовитого буття. Все пійшло в розгардіяш і, не змавши собі ради, потяглося врозтіч. Не Київ і Теплинь-Край, як рідна вприймна неня, пригортали наше серце до свого заповіту, а інши місця ласили нас; і основи некчемного космополітства закопошились в серці нашим; затлумлені ж очі дивились та не бачили навіть, що ся стало з нами і яке це марево ми стежимо...
[…]
Гай, гай! Багато примів б я, що казати, та вибачайте, загаївсь вже, а не маю коли; треба вернутись до своєї річі: В тогодню добу література наша, як наменилось, не важа на ці величні, невгаразд, праці, повагом все далилась від мови посполюдної. Наші працьовці всі притьмом потяглись за іншим ласом і не було кому очкнутись та подивитись на наш бростливий і гарний данок божий. Позатлумились наші очі, ми ся не тямили і про те не дбали, що в себе мали; та й пішло наше з світа, як лист по воді...
. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .
І сталось тоді все більш вже визначатись розраїннє нашого краю на дві лави: східню і спадню; а сперш не чульно нам було це розраїннє і ми не дуже важали на Андрусовський трактат 1667 року, бо були розраяні, неначе б море ціпом; а тепре? Тепре не та вже річ навіть: з гайдамацтвом згинула остатня облава нашого посполюдного єднання і, з того ж часу, обидві наші України почали вживати не односну навіть долю; минулось наше всідіймне життє і почали ми псутись, як оковита горілка вибрудками води чи квасу.
Некчемні похлині закрутили веремію і, неначе б вітри, почали бурхати в причиллє наших паланок: Волині, Полісся, Чернигської, Харківської, Курської і далі на східень. Ці похлині, в дві лави, заносили до нас з своєю брудою і чимало інших слов, якими порошили і сміччили нашу посполюдну мову. Тале ж мова не полова, – ніякий вітер її не вивіє; і хоча в причилі паланок вона і дуже зпсулась, а таки не згинула і не згине, бо мова не полова.
Де ж не було цих похлинь і вадливого бурхання, там внерушилась чиста достотня наша мова; торіч: в Києвочигринської паланці, Подолії, Покутті, в придніпрянських місцях Полтавської і скрізь, ген далеко, по Дніпру, аж до самої навіть Таврії; в Черномор’ї, Помор’ї і скрізь по селах наших задунайців і кошах козацьких.
Література ж наша, далючись від мови посполюдної, все більш хилилась до церковнославяньскої; а за остатнього гетьмана нашого Кирила Розумовського, згола звелась вже на суто біблійську* і латве з’єдналась з літературою московською, бо односна ж була в основах і бросталась вихтовцями нашої ж родині, яки вистачали свої праці по всьому світу славяньского життя.
Так навіть звелась наша стара література, далючись від живої посполюдної мови і, не маючи собі підтримки, – звелась та й згинула; бо з тої руми, на яку вона стала, з початку ще Унії, не повинна була до іншого скутку звестись: далилась, псулась, та й згинула.
Тим часом посполюдна мова, неважа на те, що була покинута, захаяна (та й те більш тими, кому не важко навіть і душу свою кинути), повагом собі вироблялась і бросталась проміж простолюдом, обцем з живими основами його заповітного життя. За якого вдання і скрізних помісцних похлинь визначилось в великому нашому краї, як то наменилось, чимало помісцних мов.
Всі ці помісцні мови мали і мають свої пособні витинки, з чималими вхилками; скрізь по цих Українах є свої пособні співи, думки, легенди і було своє всідіймне життє. За такими розкошами нашого краю і рясними оздобами посполюдної скарбниці наша родовита мова не повинна була довго тулятись по закутках своїх, а стала визначатись і хутко квітчатись по великому полю світського життя. В гаразд же, Боже, Твоє нам згоже!.. Бо настала доба бажаємого скутку: Прокинулось в письменних працях достотнє слово, і наша родовита література стала вистачатись на світ Божий, як день по ночі.
Першу славу на цьому герці зажив собі полтавець наш пан Котляревський, вистачивши світу віршовну «Енеїду» написавши її такою мовою, як слободжан каже свої побрехеньки; а далі почали писати: Могила2, Основ’яненко, Писаревський, Шереперя3, Артемовський-Гулак, Корсун, Александров4, Макаревський5, Петренко, Ходоківський6, Мазюкевич7, Боровиковський, Максимович, Ісько-Матиринка8, Куліш, Метлинський, Карпенко9, Шевченко, Забіла, Гречулевич і др.
Чимало їх праць повистачено вже світу; а трохи не стільки ж здавна чекають цеї сподіванки, чекають та бростаються. Всі ці праці писані на помісцних наших мовах, а найбільш на полтавської та харківської. Найгарнійші ж з них ті навіть, в яких витримана більш києвочигринська мова; так в працях панів: Артемовського-Гулака і Шевченка ми бачимо таки вже визначки, яких сперш не було і не чулось по мовах цебічних.
Завгеть цих праць, писали і пишуть вихтовці нашого краю і на інших ще мовах. Ці праці величні і завше вартимуть достотньої дяки; та й ніде правди діти! Вони вальнійші нам за всі побрехеньки та балутабеньки, дечого, хоча б і на рідної мови. Найвальнійші ж з них панів: Маркевича, Гоголя, Бодянського, Максимовича, Чайківського10 і друг. Їм наша найприхильнійша і найповажнійша дяка! Їх ласка і дотепна праця розгорнула очам нашим приполи марної пелени, якою здавня було позап’яте всідіймне наше життє. Вони нам вистачили все, про що ми тільки чули, та не достоту знали і не худко б ще зазнали, коли б не їх поважна змога.
Хоча києвочигринська мова не дуже визначалась сперш в нових літературніх працях наших, бо, як наменилось, обидві наші Вкраїни не односну долю вживали; тале ж така бростлива і гарна мова не повинна була нишкатись і, в згодній час, почала нам визначатись своїм pай-боже рясним полем. Прибура11, Чарий12, Курай13, Чернушенко14 і друг., в своїх заласних поспівах, виказали нам всі розкоши цеї гнучкої мови, співучої і здатнійшої до розмови.
Важайте ж, панове, і читайте; на цю річ я квапивсь їх вистачити світу, – міркуючи:
«Що той, хто тяме,
Не той, що тягне...»
Вибачайте ж ме, панове, вашеці прошу; та й нехай буде ваша ласка до завше вам прихильного –
– М. Куцого
Житомир
20-го квітня 1857-го року
