Виступ А. Я. ВИШИНСЬКОГО
На пленарному засіданні Генеральної Асамблеї 14 листопада 1947 року
Питання, яке стоїть тепер перед Асамблеєю, являє собою, безперечно, великий інтерес і не тільки з теоретичного боку, але і з боку практичного. Це питання виходить разом з тим далеко за межі юридичної компетенції, тому що, по суті кажучи, питання поставлене перед нами по першій резолюції 6-го комітету, зводиться до того, щоб не тільки уточнити те, що сказано в Статуті про функції Міжнародного суду, але, щоб визначити його компетенцію, що стає більш важливим щодо інших головних органів організації об’єднаних, націй і, в першу чергу, щодо Генеральної Асамблеї та Ради Безпеки.
Коли це так, то в такому разі, зрозуміло, дане питання виходить за межі ординарного юридичного або правового спору і набирає великого політичного значення. На цій сесії Генеральної Асамблеї ми, на жаль, не раз уже стикалися з спробами деяких делегацій ревізувати Статут організації Об’єднаних націй, щоб пристосувати його до тих своїх завдань і цілей, які часто розходяться з завданнями і цілями організації Об’єднаних націй. Принципи, закладені в Статуті організації Об'єднаних націй, очевидно, не всіх тепер задовольняють належною мірою. Навпаки, для деяких делегацій вони перетворюються на свого роду перешкоду, на перешкоду для розв’язання тих завдань, які не збігаються з завданнями організації Об’єднаних націй. Зокрема, ці делегації зіткнулися з перешкодою у вигляді правил 18-го розділу Статуту, в якому зазначено, яким шляхом можна було б переглянути або змінити Статут.
Ми розглядаємо даний випадок як один з показників такого роду політики, яка провадиться останнім часом в організації Об’єднаних націй, яка зводиться до того, щоб під виглядом всякого роду поправок резолюцій зробити спробу змінити Статут в тому напрямі, який буде необхідний або важливий для тих або інших представлених тут делегацій.
Не маючи змоги, а, може, вважаючи не просто трудним і надто клопітним, змінити Статут з додержанням встановленої процедури і ставити питання про зміну Статуту або тих, або інших його частин, ці делегації, що представляють відповідні уряди, вважають, очевидно, значно зручнішим вдатися до всяких обхідних способів і обхідних маневрів.
Замість того, щоб змінити Статут, намагаються прийняти окремі рішення або окрему рекомендацію у будь-якому питанні, що здається абстрактним і специфічним, як це часто буває з юридичними питаннями, і шляхом такого окремого рішення провести необхідні зміни на практиці без того, щоб вносити відповідні зміни до Статуту. Це я повинен сказати, щоб визначити ту вихідну позицію, з якої радянська делегація розглядає і австралійський проект, вбачаючи в ньому спробу шляхом приватного рішення, яке пропонується тут у відповідній резолюції за № 165, фактично внести серйозну зміну в обхід Статуту до практики організації Об’єднаних націй. Справді, в цьому проекті резолюції пропонується, щоб Генеральна Асамблея рекоментувала органам організації Об'єднаних націй і спеціалізованим установам періодично переглядати, як говориться в проекті резолюції за № 165, складні та важливі питання права, що стосуються компетенції Міжнародного суду, зокрема питання права, що стосується тлумачення Статуту організації Об’єднаних націй або Статуту спеціалізованих установ: рекомендується запитувати в Міжнародного суду про консультативні висновки на схвалені таким чином питання. Таким чином, австралійською резолюцією пропонується надати Міжнародному судові право тлумачити Статут організації Об’єднаних націй.
 Радянська делегація вважає це неправильним. Радянська делегація цілком згодна з польською делегацією, яка заперечує проти цієї пропозиції. В даному разі виходить якраз протилежне тому, про що говорили тут учора, зокрема, п. Даллес, — не польська делегація механічно йде за Радянським Союзом, а радянська делегація йде за польською делегацією, звичайно, не механічно, як і польська делегація робить це не механічно, а по всій своїй совісті і по всьому своєму чистому розуму.
Так ось я кажу, що радянська делегація вважає позицію польської делегації правильною і підтримує польську делегацію. Правильною тому, що, як і польська делегація, ми, радянські делегати, вважаємо, що Міжнародний суд не має права за Статутом займатися тлумаченням Статуту.
Тут уже наводилась історична довідка про спеціальну комісію, яка складалася з представників компетентних держав, коли я не помиляюсь, це були Сполучені Штати Америки, Англія, Франція, Бельгія, Норвегія і Югославія, які всі погодилися на певних принципіальних положеннях, що знайшли свій виразний відбиток в їх доповіді, відомій під номером 87 від 9 червня 1945 року. Цю доповідь наша радянська делегація поширила серед усіх делегацій. Тому я на неї можу тут лише послатися, не цитуючи її докладно. Але я не можу не сказати, що ця доповідь являє собою великий принципіальний інтерес, як з юридичної, так і з політичної точки зору.
До чого зводились тоді висновки і пропозиції, сформульовані представниками цих країн у тільки-но мною відзначеній доповіді юридичного підкомітету? Ці пропозиції зводилися, по-перше, до того, щоб кожний орган організації Об’єднаних націй — Генеральна Асамблея, Рада Безпеки та ін. — сам тлумачив Статут у процесі його застосування, в процесі здійснюваної ним практики. Хто застосовує Статут, той і тлумачить Статут. Що означає ця формула? Для кожного юриста ця формула елементарна. Для того, щоб застосовувати Статут, треба його розуміти. Для того, щоб його розуміти, треба в ньому розібратися відповідно до практичної обстановки. Отже, хто покликаний застосовувати Статут, той повинен його правильно зрозуміти, повинен правильно витлумачити, бо в даному випадку, як і в інших, розуміння рівнозначне тлумаченню. Цілком природно, і так буває в усій судовій практиці будь-якої держави, що, коли суд повинен застосувати будь-яку статтю кримінального кодексу, він не може цього зробити, якщо він
не розуміє цієї статті або неправильно її тлумачить.
Дивно було б думати, що суддя, який застосовує кримінальний кодекс у тих чи інших практичних випадках життя, був би позбавлений права тлумачити його так, як він його розуміє. Тому природно, що той, хто виконує Статут, той його і тлумачить. бо без цього не можна правильно йото застосовувати.
І ось та комісія, про яку я зараз говорив, цілком правильно сформулювала цей принцип, який є єдино вірним і надійним керівництвом в усякій діяльності. Що Бона сказала? Вона сказала, що хто застосовує Статут, той і тлумачить Статут. Але як же бути в такому випадку, коли при застосуванні Статуту різними органами виникне якась колізія? І на це запитання комісія відповіла, що в такому разі вони, ці органи, які зіткнулися в тому чи іншому розумінні тієї чи іншої статті Статуту, можуть звертатися за консультативним висновком або до М:жиародного суду, або до комітету юристів ad hoc або до конференції, що спеціально скликається в цьому питанні. 
Ця комісія намітила три таких способи. Коли ми звернемося тепер до резолюції австралійської делегації, то виявляється, що в ній перевага віддається лише одному способу, а саме зверненню за консультацією до Міжнародного суду. Всі інші способи в ні й навіть не згадуються. Це дає
право вважати, що, на думку австралійської делегації і всіх делегацій, які підтримують її проект, перевага в способі розв’язання колізійних питань віддається зверненню до Міжнародного суду. Це один бік справи. Радянська делегація вважав, що це неправильно, бо ця справа має і другий бік, більш принципіальний, а саме, чи вправі Ми, як це пропонується австралійською резолюцією, надавати право Міжнародному судові тлумачити Статут організації Об’єднаних націй? Ми вважаємо, що це неправильно. Дозвольте викласти коротко наші міркування і в цьому питанні.
Більшість 6-го комітету, прийнявши пропозицію австралійської резолюції, тим самим підтримала ті пропозиції, які спрямовані на те, щоб Міжнародному судові надати право тлумачити Статут. І таким чином, по суті кажучи, в усіх тих випадках, коли йтиме мова про розуміння того чи того пункту Статуту Генеральною Асамблеєю або Радою Безпеки, — Міжнародний суд буде поставлений над Генерального Асамблеєю і над Радою Безпеки.
Справді, що означає надання Міжнародному судові права тлумачення Статуту? Які будуть наслідки того, що Міжнародний суд даватиме тлумачення Статуту? Це означає те, що Генеральна Асамблея повинна буде прийняти тлумачення, дане Міжнародним судом, як обов’язкове для себе. Такий напрям і дається, по суті кажучи, (авторами австралійської резолюції; або ж, (Навпаки, вона повинна буде відкинути тлумачення Міжнародного суду. Що ж вийде? Тут можуть бути два випадки. Перший випадок — це коли Генеральна Асамблея відкине тлумачення Міжнародного суду, не погодиться з судом. У такому випадку логічно запитати: для чого ж Генеральна І Асамблея зверталась до Міжнародного суду, коли вона не бажає зважати на тлумачення або думку Міжнародного суду? Другий випадок — це коли Генеральна Асамблея погодиться з тлумаченням суду. В такому разі Генеральна Асамблея буде явно дискредитована. Доведеться визнати, що Асамблея менш кваліфікована і компетентна в розв’язанні питань, у яких Міжнародний суд розійшовся з Асамблеєю. За таких обставин чи не було б послідовнішим і логічнішим взагалі розв’язання всяких складних питань передавати па попередній висновок Міжнародному суду. Але таке становище несумісне з гідністю ні Генеральної Асамблеї, ні Міжнародного суду.
Ми в шостому комітеті через наших представників заперечували проти зазначеної рекомендації, вважаючи, що ухвалення рекомендації, яка грунтується на австралійській пропозиції, було б, крім усього іншого, прямим порушенням Статуту. Справді, які юридичні підстави є для того, щоб запроваджувати таке нове правило, як надання Міжнародному судові права тлумачити Статут. Я вас прошу назвати мені відповідну статтю Статуту. Тут виступив п. Еватт. Я не чув, щоб він називав що-небудь, крім статті 65-ої, крім статті 36-ої, крім статті, скажімо, 96-ої, коли я не помиляюсь. Але ж дозвольте, в статті 36-й говориться про те, що Міжнародний суд має право тлумачення договорів, а не Статуту. Але нам кажуть, а хіба Статут не є договором? Звичайно, в широкому обивательському розумінні — Статут це договір. Але в юридичному розумінні різниця існує між Статутом і договором. Коли б такої різниці не було, то не треба було б говорити про Статут і про договір окремо. Тимчасом, така різниця існує.
Коли Статут і можна назвати договором, то договором особливого роду — те, що називається договір sui generis, і ознакою такого особливого характеру є, по-перше, те, що він є не двостороннім і не тристороннім і не п’ятистороннім, а він є таким багатостороннім і всеосяжним, який уже втрачає свій характер угод у звичайному розумінні цього слова. Нарешті, чи не є ознакою цієї своєрідності такого договору, нього договору sui generis, та обставина, що, наприклад, у Статуті не існує вказівки на те, в якому порядку може та чи та держава денонсувати цей договір, те, що є обов’язковою ознакою, приналежністю, як кажуть юристи, всякого договору.
Коли ви уважно прочитаєте наш Статут, то ви повинні помітити те. що в Статуті ООН нема статті, яка говорила б про денонсацію Статуту.
Наше негативне ставлення до надання Міжнародному судові права тлумачити Статут випливає з принципіального ставлення до положення Міжнародного суду, як головного органу ООН, до інших головних органів ООН. Звичайно, ви можете сказати, що проте все-таки існує стаття 65-та. І ось тут, навіть учора, — голландський представник, відповідаючи моєму українському товаришеві, говорив про те, що коли стаття 36-та не дає підстави Шоукроссу притягати Вишинського до Міжнародного
суду, то в усякому разі є для цього стаття 65-та. Але коли він бажає користуватися статтею 65-ою, тобто правом одержувати від Міжнародного суду консультацію в юридичних питаннях, то тоді йому взагалі до мене нема чого звертатися, тому, що коли він потребує будь-яких порад юридичних консультантів і спеціалістів, то хай він до них і звертається. Я цих порад в даному разі не потребую і тому не маю ніяких підстав ані приймати виклик Шоукросса, про що на весь голос і урочисто тут заявив Шоукросс, ані відкидати цей виклик. Я вважаю, що він звернений зовсім не на адресу і являє собою звичайне коливання повітря.
Таким чином, залишається стаття 36-та Статуту, яка цілком точно визначає компетенцію Міжнародного суду. Я тверджу, Що в статті 36-ій Статуту нема жодних вказівок на право Міжнародного суду займатися тлумаченням Статуту. Прошу пригадати думку експертів в особі підготовчої комісії в Сан-Франціско про те, що кожний орган, який виконує Статут, і тлумачить Статут. У цьому зв’язку можна легко зрозуміти, чому в Статуті організації нічого не сказано про те, що Міжнародний суд може тлумачити Статут. Адже не можна крім того плутати тлумачення Статуту з консультацією:	консультація-порада
 — це одна справа, а тлумачення — інша справа. Одна справа — тлумачити закон, а інша справа — консультуватися з спеціалістами або з спеціальною установою з приводу того чи того закону.
Справді, ми маємо статтю 65-ту, яка дає право різним органам звертатися за консультацією до Міжнародного суду. Але сказано — «за консультацією в юридичних питаннях». Отже, коли ви тепер на цій підставі твердите, що Міжнародний суд має право давати консультації з приводу статей Статуту, то це повинно означати не більше і не менше як те, що ви вважаєте, що тлумачення статей Статуту і самого Статуту це і є консультація в юридичних питаннях. Але навряд чи можна уявити собі більше перекручення справжнього значення тих слів, які вживаються, ніж це припускається в даному разі. Коли ми говоримо про консультацію в юридичних питаннях, то треба ж мати па увазі, що тлумачення статей Статуту зовсім не є суто юридичною справою і консультація в юридичних питаннях зовсім не є тим, що називається тлумаченням Статуту.
Візьмімо конкретний який-небудь приклад, аналогічний тим питанням, які тут тепер ставляться. Ось ми сперечаємося відпоєно міжсесійного комітету або так званої малої асамблеї. Нам кажуть, що міжсесійний комітет засновується або заснований відповідно до статті 22 Статуту- І тепер п. Шоукросс пропонує: ви не згодні з цим, ви кажете, що це порушення Статуту, ходім до Міжнародного суду, хай Міжнародний суд скаже, чи порушували ми — Генеральна Асамблея — Статут, чи ні. Але це смішна постановка питання. По-перше, не покликаний Міжнародний суд вирішувати, має рацію чи не має рації Генеральна Асамблея, ухвалюючи те або інше рішення. Він не покликаний говорити і того, має рацію чи не має рації та або інша делегація, яка заперечує проти тих або інших рішень. --- Але справа в тому, по-друге, що і по суті тлумачення Статуту не є юридичне тлумачення. Коли ви запитаєте: чи правильно застосована стаття 22-га до міжсесійного комітету, то що ж на це можуть відповісти юристи? Вони скажуть: стаття 22-га говорить про те, що Генеральна Асамблея має право «засновувати допоміжні органи. Генеральна Асамблея вважає, що ось цей комітет є допоміжний орган. Отже ніяких порушень статті 22-6г-нема. Ось так міркуватиме юрист.	
Але політик міркуватиме інакше. Він скаже, що морально ви справді можете послатися на статтю 22-гу. Але це формальне користування вашим правом і формальне застосування цієї самої статті — політично неправильне, це не відповідає тому духові і букві Статуту, якій повинне відповідати кожне рішення, ухвалюване Генеральною Асамблеєю.
Питання про правильність застосування в даному разі статті 22-ої не може бути розв'язане юридичним аналізом цієї статті. У цій статті нічого не сказано про те, що саме треба розуміти під допоміжними органами, і чи є міжсесійний комітет допоміжним органом. Але це не можна вирішувати шляхом юридичного тлумачення статей Статуту відірвано від тлумачення політичного. Адже ж не випадково навіть Даллес тут ось, з цієї кафедри, поділив усі мотиви і заперечення на дві категорії — юридичну і політичну, — коли він говорив і захищав заснування міжсесійного комітету. Юристові, я кажу, тут нема чого робити, бо не питання не юридичне, а, в першу чергу, політичне, а юридичне воно лише остільки, оскільки тут порушується дух Статуту, відбитий в юридичних формулах, — порушується порядок аміни Статуту, відбитий в його статтях і т. ін. і т. д.
Ті, хто говорить, що тлумаченням Статуту повинні займатися судді в Міжнародному суді, забувають правило, що судді — члени Міжнародного суду — менш за все повинні підпадати під вплив політичних тенденцій.
Коли, скажімо, конфлікт між Албанією і Великобританією почнуть судді Міжнародного суду розбирати з точки зору політичної, то я заздалегідь знаю, що вирок буде ухвалений проти Албанії, тому що політичні симпатії цих суддів, що представляють різні уряди, па жаль, такі ж, як і їх представників у Генеральній Асамблеї, а більшість цих представник а, як ми бачили, настроєна так, що ми не дуже можемо бути захоплені цими настроями. Але коли судді розглядатимуть питання юридично, то я готовий покластися на їх компетенцію. Звідси висновок, — тлумачення Статуту, яке є не стільки справою юридичною, скільки політичною,
як це видно, скажімо, з питання про законність або незаконність заснування грецької комісії для контролю і нагляду над суверенними державами — Югославією, Албанією або Болгарією, — ані з погляду юридичних доводів, ані ще більшою мірою з погляду політичних доводів, — не може бути надане Міжнародному суду.
Крім того, не можна допустити, щоб будь-якому органові було дане право контролювати діяльність Генеральної Асамблеї або Ради Безпеки. Я тверджу, що австралійська пропозиція не відповідає ні змісту, ні духу, ні принципам нашої організації, ні тим засадам суверенності кожного з учасників цієї організації, ні всьому тому, що пов’язане з поняттям тлумачення Статуту, з нашою практичною роботою. Адже справа доходить навіть де того, що пропонується, щоб Міжнародний суд брав участь шляхом тлумачення Статуту ООН у формулюванні таких принципіальних положень, які бажано бачити встановленими на майбутнє. Що це означає? Це означає, що Міжнародний суд повинен бути втягнутий в ту практичну, політичну роботу нашої організації, яка займається виробленням принципів на майбутнє, тобто політичними питаннями. Міжнародний суд, виявляється, повинен бути втягнутий а гущавину політичної роботи, а значить і політичної боротьби, яка зосереджена утоне може не бути зосередженою в органах Організації Об’єднаних націй.
Ця тенденція не має нічого спільного з справжніми завданнями і принципами Міжнародного суду, як це сказано в Статуті. Ця тенденція є виявленням прагнення зламати Статут, зламати його принципи.
Ось чому радянська делегація вважає необхідним заперечувати проти австралійського проекту і голосувати проти нього.
Два слова дозвольте сказати про інший документ, під номером 169.
Радянська делегація вважає неправильною пропозицію, яку містить ця третя резолюція, — ця резолюція теж шостого комітету, складена спеціальним підкомітетом на основі спільної франко-іранської пропозиції, — є цілком зайвою. Те, що в пій правильне, — повторює Статут організації Об’єднаних націй, а те, в чому вона не повторює Статут, те, де вона, так би мовити, проявляє свою оригінальність, — є неправильним, таким, що суперечить Статутові. Проект революції виходить з твердження, що при розв’язанні спорів між державами необхідно найчастіше переважно звертатися до суду, як кажуть, використовувати послуги суду. Але мн проги такої, я б сказав, сутяжницької тенденції. 33-тя стаття Статуту говорить інше. Вона говорить, що сторони, які беруть участь у будь-якому спорі, продовження якого могло б загрожувати підтриманню міжнародного миру і безпеки, повинні насамперед старатися розв’язати спір шляхом не звернення до суду, а шляхом переговорів, шляхом не звернення до суду, а шляхом посередництва, шляхом не звернення до суду, а шляхом примирення, арбітражу, якій теж особливою формою примирення і яку не треба змішувати з судовою формою, і потім уже шляхом судового розгляду, або звернення до регіональних органів, або угод, або іншими мирними засобами за своїм вибором.
Ось дивіться, яким духом перейнятий наш Статут, коли він у 33-й статті говорить: якщо виникнуть між державами спори, то постарайтеся, насамперед, усунути спори шляхом переговорів, примирення, арбітражу, посередництва і т. д. Це — дух миролюбності. Це — та благородна думка, яка проймає собою Статут від початку до кінця.
Але ця благородна думка комусь не подобається. Не хочуть, очевидно, щоб у першу чергу зверталися до переговорів між зацікавленими державами, щоб зверталися до посередництва, примирення, а вже потім у крайньому разі зверталися до судового розгляду. Резолюція говорить цілком недвозначно про те, що належить звертатися саме до судового розгляду в першу чергу. Вона звертав увагу держав, які не визнали обов’язкової юрисдикції суду, на необхідність визнати таку обов'язковість, вона звертав увагу держав на бажаність включення в договір умов єднального характеру, що передбачали б зверненні до Міжнародного суду переважно. Чому переважно, я питаю? На якій підставі я повинен переважно звертатися до Міжнародного суду, всупереч тій рекомендації, яка висловлена в принципі і закладена в Статуті статті 33-ої про переговори, про примирення, про посередництво і арбітраж? Радянська делегація вважає, що це — надумана пропозиція.
Щодо франко-іранської пропозиції з цього приводу, то ми не можемо визнати, що вона має будь-яку серйозну логічну підставу. Більше того, вона прямо суперечить статті 33-й Статуту. Проект резолюції закликає держави, які не визнали обов’язковою юрисдикцію Міжнародного суду, відповідно до статті 36, пункт 2 і 5, статуту суду, визнати таку юрисдикцію якомога більшим числом держав з найменшим числом застережень. Але якщо в проекті резолюції звертається увага на можливості, надані статтею 36, то такий заклик, у резолюції Генеральної Асамблеї є зовсім зайвим. Вона тільки повторює те, що говориться в самій статті 36. Однак природно, що ніхто не бажає займатися такою пустою справою, як просто повторення. Тут є якась рація. Яка ж тут рація? А рація та, що стаття 36 говорить про факультативність звернення, а тут хочуть цю факультативність перетворити на обов’язковість, що суперечить основним принципам, висловленим у преамбулі статті 36, в тій самій преамбулі, за яку було немало боротьби в підготовчому періоді, тому що є ряд держав, і в числі їх Радянський Союз, які не визнають і не можуть визнати примусову юрисдикцію.
Куди ж нас веде ця франко-іранська угода з приводу цієї обов’язкової юрисдикції? Вона веде до порушення статті 36, пункт 2 Статуту.
Зважаючи на викладені міркування, радянська делегація не може приєднатися до цієї угоди, до цієї резолюції і повинна буде голосувати також і проти цієї резолюції, як такої, що явно суперечить встановленим у цій галузі принципам Статуту.
