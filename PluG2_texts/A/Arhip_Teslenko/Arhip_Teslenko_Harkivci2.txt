С. ХАРКІВЦІ, лохвицького ПОВІТУ
(НА ПОЛТАВЩИНІ)
А в нас злодії «здравствують». Проти великодня оце уночі, як люде в церкві були, «христувать» заходились. У того, слухай, вікно вилупили, булки повитягали. У того крашанки були, та нема. У того образи порундало, грошей шукало.
Жалко, що наші селяне, а особливо багатирі, все це на «вчених» звалюють: на тих, що у церкві не завжди бувають, хрестяться не густо, що, мовляв, у бога не вірують.
 — А вже той, що хреститься, ходить до церкви, не стане таке вироблять, — розсуждають вони. — Бога побоїться.
Ну й гарно ж тепер у нас у селі. Садки такі сиві стоять, саме цвітуть. Глянеш на село з вигону — сиво-зелене море. Так і поринають у йому хати, хліви. А пахощі! Аж у носі лоскоче. Соловейки й не вгавають.
