Високошановний добродію!
Як будете писать що до мене про мої твори, то пишіть... пишіть, будьте ласкаві... не знаю й як...
Діло в тім, що у Харківці як попаде письмо до мене, то... не знаю, що з ним зроблять писар та стражник... вороги.
Тут як є од поліції мені!..
Рукописи, які тільки були в мене, забрали. Одну готовив, хотів до вас послать — взяли. Самого місяць і сім днів у тюрмі держали... 4 Не знаю й за віщо.
Батька так надрочили, що хоч і за книжку не берись.
Так Ви, будьте ласкаві... чи не можна б заказним мені. Значить:
Лохвица, Полт[авской] губ [срнии],, с. Харьковцы, Архипу Тесленку.
Прихильний до Вас Архип Тесленко (А може, ще й на пошті розпечатають...)
