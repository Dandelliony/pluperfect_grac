20 квітня
Високошановний Євгене Харлампійовичу!
Не знаю, чи клопотавсь про мене В. Ф. Русинов 2, чи ні, тільки ніякий лікар до мене не заїздив.
Страшні лікарі в нас, цур їм. От розкажу я вам про одного популярного в Лохвиці Петра Николаевича Андрияшева.
Повезли мене перед святками до його. (Поклопотав один з учителів місцевої второкласної школи.) Був він у больниці. Приймав «глазних». Учитель пішов до його, розказав йому про мої обставини, прохав оглядіть мене і взять у больницю. Оглядіть він не схотів мене, сказав: «Я неглазных на дому принимаю — от 5 час[ов] веч[ера]». Що тут робить? А ще тільки дві год[ини] дня. Поїхали ми в «номера». Ось і ті 5 год[ин] веч[ора]. Поїхали додому до його. Прихожа. Народ. Через який час одхиляє двері. Сунули.
Я: «Господін доктор, я тяжко хворий, мене якби...»
Він: «Приедете завтра в больницу. Не могу же я на дому так принимать».
Так! Значить, без грошей. Розказали про мої обставини лихі, так він смикнув куди: не заплатить, мов. Оце вплинули на почуття!
Я таки: «Так я ж сьогодні приїхав...»
Махнув рукою, нічого. Одхиляе знов, я:
 — 	Так, господін...
Він: «О вас хлопотали, чтоб у больницу, ну, вот и приедете завтра».
 — 	Так прошу, осмотрите, может, и не стоит в больницу.
Махнув рукою: іди, мов. Іду, а він все-таки своєї:
 — 	Ну, не могу же так на дому... что это? Не могу!? — І так суворо коло мене, штовхає. «Оглядів». Положив я йому карбованця на стіл, — покращав зразу:
 — 	Так остаєтесь в больнице?
 — 	Остаюсь.
 — 	Завтра приедете? Или... если хотите, можна сегодня.
 — 	Сегодня.
Вольниця. Суп з плівою, каша суха. Лічіння — порошки, хоч пий, хоч ні. Високомірство отих «барышень»-фельд-шериц.
Раз заходить Андріяшев до мене:
 — 	Кутаєте? (Може, це вплив Русинова.)
 — 	Нічого кушать.
Він так подививсь, далі:
 — 	А что ж вам дать?
 — 	Молока до каші мм... і...
Він мерщій од мене.
 — 	Наталия Сергеевна! Вот Тесленку каши. Спросите его.
І не обзивалась до мене Нат[алія] Сергіївна].
Так я через тиждень і виписавсь з больниці.
І все це щира правда.
21 квітня
А гроші, мабуть, вернуться в Київ3. Упевняю вас, що якби я їх получив, то не скористувався б і однією копійкою, зісталися б комусь. А це нечесно. У мене є грошенят трохи, і ті лежать цілісінькі. Є у нас яйца, сало, .масло потроху, навіщо ж далі тратить гроші? Є і та, що ходить топить. Договорена.
Доводиться їсти яйця і на 4-й день після того, як зварені. Так. і інше. Догляд за мною... ну, та нехай. Не покращав би, .хоч би стільки не було грошей у мене. Бо це сестра батькова, а батькові в одну шкуру, щоб родичі «ухажували», щоб чужі не розтягли майна. Вона й приндиться. Одну «родичку» послали змазать восени стелю на хаті — чисто цибулю «московку» забрала. Цій родичці я недавно одказав в молоці, — носила погане. Розсердилась і як набрехала на мене
432
«куховарці»: «Архип і так казав на вас, і так, і лаяв». Як убіжить та в хату — лихо! Діжа наготовлена на завтра була, — «не буду пекти, — починає, — винесу в хижу діжу. Я он і «така й така»... Бо* з вами... і ходить більш не буду до вас».
Немало довелось попортить крові, поки ублагали її. Витопить, завжди додому іде.
А оце на проводи підпило трохи два «хазяїни» і до батька:
 — 	А що син? Як?
 — 	Боліє.
 — 	Ага, так йому й треба, сякому-такому. Старався, щоб царя не було, бога, хай же його самого не буде! Заплутав Русєю! А гроші то з Києва які прийшли йому? (Знають!) А книги які у його? Чорні!
Батько там на їх кричав, а дома — на мене.
З щирою повагою до вас Архип Тесленко
