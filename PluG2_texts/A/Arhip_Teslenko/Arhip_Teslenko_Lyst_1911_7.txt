Високошановна Маріє Миколаївно!
Щиро дякую, що забрали оповідання]!. Хотілось би вам дещо сказать про високомір’я пана того, та неприємно згадувать.
А мене це звалило уже. І не топлю. Встать з постелі ще таки можу, так уже з трудом, з трудом. Не знаю, що звалило мене — чи хвороба, чи голод. Боюсь, щоб не лежать довго. Нікому ж мені й води піднести. Прийде сестра батькова, протопить, та з тим і додому. А батько... таке воно: нетямуще, нежалісливе, недочуває, старе. Лежить на печі собі. Брат на вчителюванні.
Записав я одинадцять колядок. 9 дівчачих і 2 хлоп’ячих.
Записав три щедрівки дівчачих, чотири дітських. Посівання записав. Записав п’ять веснянок, вісім (8) петрівок.
Таких пісень декілько.
Записав сто двадцять весільних з дрібними.
Все це в зшитку, є й на окремих папірцях, і його треба переписать, та вже, мабуть, не переписувать мені.
428
І тепер я не знаю, як буть.
Колядки і інше таке переписали б, може, й без мене, та весілля... Хоча в мене коло кожної пісні помічено збоку.* де співається — чи надворі, чи в хаті — і ким. Та так вони в мене не підряд записані, позмішувані, — диктували так.
Не скінчив і оповідання] «В пазурях чоловіка» — сумна дійсність з тюремного та етапного життя. Хоча все-таки головніше записано. І мені здається, що й з таким кінцем можна б... Думаю послать у «Засів». Дуже нечисто переписано тільки. А перед масницею я послав у «Село» опов [ідан-ня] «Що б з мене було?». Приклав марку для відповіді. Одповів Сірий, що написано гарно і буде поміщено або в «Селі», або в «Л [ітературно] -н [ауковому] в[існику]», ще, каже, не знаю, бо прочитав тільки половину. (А воно довге.) В усякім разі, каже, воно знайде місце у нашій літературі.
Та й не знаю, це воно, мабуть, тільки потішають мене...
«В пазурях чоловіка» теж довге.
А що ж це буде з моїми оповіданнями? Помру, і це ж всі загинуть вони! Дарма працював, дарма писав.
А може-таки яке видавництво там забагатіє та заохотиться видать їх хоч отам геть-геть після смерті автора.
На всякий випадок подаю Вам список їх (тільки не з тим, щоб Ви там турбувались, клопотались, а як само видавництво надума. А ні, то й не треба).
«Ґ р о м [а д с ь к а] думка», рік 906:
1)	Радощі, № 34.
2)	Школяр, № 69.
3)	Любов до ближнього, № 80.
4)	У схимника, № 104.
«Р а д а» за 1906 р.
5)	У городі, № 3.
6)	Наука, № 6.
«Нова громада», р. 1906:
7)	За пашпортом, кн. 3.
8)	Хуторяночка, кн. 7.
9)	Син, кн. 11.
«С е л о» за р. 1910:
10)	Страч[ене] життя.
11)	Тяжко, № 38.
429
«Р а д а» за рік 1910:
12)	Поганяй до ями, № 36.
13)	Немає матусі, № 111.
14)	Прощай, життя! № 117.
15)	В тюрмі, № 156 і 157.
16)	Нй чужині, № 196 і 197.
17)	Щэ робити? — «Світло», кн. 3.
Всі ці оповідання у мене є по примірнику.
Всього найкращого вам.
З щирою повагою Архип Тесленко
А книжки селяне у мене на захват беруть. Багато вже й порозстрьопувано.
