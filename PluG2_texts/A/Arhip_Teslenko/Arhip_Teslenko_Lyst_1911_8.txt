Оце, дивись, посилочка. Тут оповідання моє. Ото голка стримить, зашиєш і здаси на пошту. Воно й некончене і переписане погано, та нічого. Місяців через п’ять-шість запитаєш у редакції про його так:
«Високошановний п. редакторе!
А що з оповіданням мого покійного брата «В пазурах чоловіка»? Якщо не погодилось до друку, то пришліть мені його накладною платою».
Вкажеш свій адрес.
Потім зостаються мої оповідання, друковані в «Раді» тощо. Оце в пакуночку за 1910 рік, а у тій хаті в грубці, в ящичку — за 1906 (пориєшся). В цьому ящичку і материні гроші. Яуєні? У грубці в тій хаті.
Оповідань цих бережи, бо їх не здобудеш нігде. Бач, газета тільки день живе. А може, хто надума видать їх окремою книжечкою, от у тебе і будуть, буде з чого видавать.
Бережи!
Ще є мої оповідання у «Новій громаді», кн. З, 7 і 11 У «Світлі» одно, кн. 3.
У «Селі», окрім «Страч [еного] життя», є оповід[ання] «Тяжко», № 38.
Потім зостаються пісні.
Оці колядки, щедрівки, веснянки, петрівки можеш і ти переписать. Тільки кожну колядку чи пісню треба переписувать по один бік паперу і не в тетраДці, а на окремому листкові, хоча б і саму найменшу пісню. Яка пісня, такий і листок.
А перепишеш, одішлеш:
 Киев, Паньковская, № 8, кв. 6. Марии Николаевне Грин-ченко.
За весільні — як знаєш.
А книжки українські, які є в мене, це мені подарила ця ж Грінченчиха. А попередні, що й у Гармаша 1 пропали, дав С. О. Єфремов. в Грошей не платив я за їх.
До Грінченчихи, якщо будеш посилать колядки, звертайсь так:
«Високошановна добродійко!
Оце, що переписав з зшитка покійного брата, посилаю Вам (додаси свого, як треба буде).
З повагою Іеремія Т.»
На всякий випадок мій адрес: (вкажеш).
Архип
«Раду», що на мене виходить, виписує Співак 2. А «Літ [е-ратурно]-наук[овий] вісник», «Засів» і «Світло» виписую я. Скористуєшся. Тільки обережно. Тепер українство страшно давлять.
Значить: «Вісник», «Засів» і «Світло».
