
З учено-кабінетної міфології XIX віку
І
Як усім відомо, на спаса (6 серпня ст. ст.) несуть наші люди до церкви святити яблука й іншу садовину. А що під той час люди вже й пообжиналися, то несе собі кожен до церкви святити й «спасового снопа» або – частіш – «спасового вінка», що з колосся сплетений. Та воно свято не тільки в церкві: обжинки святкуються в кожного хазяїна ще й на полі, скоро він обробиться (тобто ще й перед спасом), – і отам на лану, на стерні, між іншим, одбувається в декотрих наших сторонах одна дуже цікава обрядова церемонія: женці заплітають «спасову бороду». Робиться воно ось таким побутом. Як дожинають женці лан, то не вижинають його вкрай, а лишають жменю колосків на корінню. Те недожате колосся зв’язують у пучечок червоною ниткою (або й білою) або виплітають коло сяну китицю, ніби бороду, пригинаючи колосинки волоттям до землі. Ото і єсть «спасова борода» ; на Підляшші звуть ЇЇ «перепілка» , так само як на Поліссі «перепелиця» , на Волині «коза» , деінде – знов по-інакшому. Подекуди (прим., на Підляшші та на Волині) оповивають «спасову бороду» стрічками та квітами. Потім обполюють траву навкруги «спасової бороди», чи там «перепелиці», чи «кози», виминають із волоття трохи зерна та й закопують зерно в землю навкруг «спасової бороди» або попросту сіють зерно поміж корінням отих недожатих колосяних стеблів. Подекуди (прим, у Чернігівщині) коло «бороди» кладуть окраєць хліба та дрібок солі. До того приказують: «Роди, боже, на всякого долю, – і бідного, і багатого». Упоравши «бороду», женці співають всякі пісні: співають на славу своєму хазяїнові та хазяйці, що мають зараз женчиків погодувати-почастувати, та на глум чужим хазяям, які ще не пообжиналися. Співають :
Ой чия ж то «борода» 
Сріблом-злотом обвита? 
Ой чуй, пані, чуй: Вечерять готуй! 
Сріблом-злотом обвита, 
Красним шовком обшита. 
Ой чуй, пані, чуй: 
Вечерять готуй! 
Нашої пані борода 
Сріблом-злотом обвита.
Ой чуй, пані, чуй: 
Вечерять готуй!
Сріблом-злотом обвита,
Красним шовком обшита. 
Ой чуй, пані, чуй: 
Вечерять готуй!
А чужої пані борода
Мочалкою обвита.
Ой чуй, пані, чуй: 
Вечерять готуй!
Або ось друга співанка:
Ми-то женчики! ми-то 
Пожали всеньке жито.
А другії – ліниві: 
Стоїть жито на ниві!..
Вітають свого хазяїна (що зветься, скажемо, Якимом) та висмівають чужого хазяїна (нехай він буде Йван), звертаючися до свого хазяїна ось як:
Оце тобі – «борода» , 
Хліб-сіль і вода. 
Ой чиї ж то женці 
Да все шолудйвці? 
Іванові женці 
Да все шолудйвці: 
Жита не пожали, 
Якимові женці – 
Серпи поламали.
Да все чорнобривці:
Жито пожали,
Серпів не ламали,
Таки свому пану
Слави доказали .
Часом до такого співання додають напочатку ось яку приспівку: «Сидить ворон на копі, Дивується бороді: Ой чия ж то борода, Сріблом-з лотом обвита?» і т. д. , – дивується ворон, бо він, ворон, багато по світу літає, а такої чудернацької бороди ще не бачив. Замість ворона згадують іноді лісового гостя ведмедя . Або знов замість ворона й ведмедя часто (мабуть, найчастіш) згадують півня, бо одно, що голосистий півень повинен знати всяку новину, а друге – що цей добродій теж з бородою та ще й з неабиякою, червоною: «Сидить півень на копі, Дивується бороді» . Або зачинають співати так: «Ходить Ілля по межі, Дивується бороді» , бо в північній Україні саме зажинають на Іллі (20 липня), а в Україні південній якраз під Іллю вже одходять жнива . Часом (от, на Воронежчині), як починаються швидко жнива, то люди кажуть: «Бач, як Ількові бороду розчісують – косять!» і – додає записувач – «до Іллі так уже викосять жито, що й на бороду Іллі не оставлять; а хто – так сам оставля бороду в полі» .
Окрім заплітання «бороди» (а воно звісне не по всіх наших сторонах), одбуваються на обжинках ще інакші обряди і співається чимало всяких пісень. Основна й най- , більш розповсюджена обжинкова церемонія – тая, що і женці роблять зеликого вінка з колосся, уквітчують ним , гарну дівчину та й співаючи йдуть з нею до господарів ! тієї ниви, де для них наготован о частування й гостювання .
Бібліографія наших обжинків величенька. Ми найпередше зазначимо скількись таких видань, де є згадка за недожату жменю колосків або й запитання спасової «бороди» з колосяного волоття; звідти ж ми вище й наводили тексти пісень про бороду:
а – б) L. Gołębiowski, Gry i zabawy różnych stanów w kraju całym, lub niektórych, tyko prowincyach (Варшава, 1831). На стор. 264 – 270: «Obżynki», тісніш – обжинки на Підляшші. Згадано про звичай не І дожинати на полі kilkadziesiąt kłosów , зв’язувати докупи їхнє волоття і випалювати коло них землю» ażeby na rok przyszły bez śnieci i miotły zboże wzrastało; takowa garstka żyta, zostawiona w polu, j nazywa się przepiórka (стор. 266; терміна «борода» – нема). Найбільш оповідає Голембиовский не про «перепілку», а про те, як і заплітають обжинковий вінок-сніп і несуть до господаря обжатої , ниви. Безперечно, не звідки як з Голембйовського (бо в тих самих висловах) скопіював відповідні уступи К- W. Wójcicki: Zarysy demowe, [ т. III (Варшава, 1842), стор. 340 – 345, де він описує znakomity w j Rusi podlaskiej obrzęd: Dożynki !
в) Про обжинкову «перепелицю» (спасову бороду) на Поліссі – див. «Маяк», 1843, т. IX, кн. 21, стор. 55, в додатках Срезневського та Метлинського (стор 45 – 57) до статті К. Сементовського «Замечания о праздниках у малороссиян». 
г) А. Терещенко, Быт русского народа, СПб., 1848, часть V: «Обжинки», стор. 103 – 143 (звістки російські і українські ідуть [ суміш). Та в часті VI (СПб., 1848, розд. І: «Обрядные праздники») на стор. 39 коротко згадано, що коли збіжжя доспівало, то «женщины (в Малороссии) отправлялись с песнями в поле, и одна из них, взяв в горсть колосья, завивала их узлом». (Тільки ж не сказано, щоб цей вузол звавсь «борода», або «перепелиця», або як).
д) А. Метлинський, Народные южнорусские песни, Киев, 1854, стор. 322 – 328: «Зажнивные». Особливо див. на стор. 325 – 328 тексти пісень із Борзенщини про «бороду», з описом обряду заплітання. 
е)П. Чубинський в «Трудах этн[ографическо]-статист[ической] экспедиции в Зап[адно]-Р[усский] край» 1870-их рр. дещо передрукував із Метлинського, та є в нього й новий, свій матеріал. Див. т. III: «Народный дневник» (СПб., 1872), стор. 225 – 253.
У Чубинського пісні і обряди – головним чиним з Чернігівщини (звід ти й пісні про «бороду», стор. 226 – 230), та єсть і з усяких губер ній і місцевостей України. На стор. 253 – про обжинковий вінець.
ж) «Zbiór wiadomości do antropologii krajowej», Краків, 1887, т. XI. І. Корernicki, Przyczynek do etnografii ludu ruskiego na Wołyniu, стор. 130 – 228; написана на підставі матеріалів, що призбирала С. Рокосовська на Звяголыцині. На стор. 184 – 187 «Obźynki» оповідається про «спасову бороду» (стор. 184 – 185), але побільше про той вінець із колосся (główny przedmiot obrzędowy ), який приносять женці господарю, і подаються тексти 12 пісень.
з) Н. Сумцов, «Спасова борода» (яку він «неоднократно» сам бачив в Охтирському повіті на Харківщині). – «Этнографическое обозрение», 1889, кн. III, стор. 127 – 128. Головним чином це не етнографічний опис, а фольклорно-демонологічна розвідка.
и) Вас. Доманицький, Народний календар у Ровенськім повіті Волинської губернії. – В XV томі «Матеріалів до української етнології» (Львів, 1912), стор. 62 – 89 . Про «козу», або «бороду» (себто «кілька незжатих стеблин пашні, зв’язаних чим-небудь близько коло колоса») див. стор. 75. На стор. 75 – 77 дано тексти війкових пісень, де женці бажають щастя господареві.
Для звісток не про «бороду», а попросту про обжинкові пісні (тексти) та про інші (вже без «бороди») обжинкові обряди (прим., про сніп-вінок та про ходіння із снопом до господаря) назвемо із старшої бібліографії от що:
а) И. Кулжинский, Ліалороссийская деревня, Москва, 1827, гл. II, «Обжинки» (стор. 41 – 52). Сентиментальне поміщицьке оповідання про те, як женці, пообжинавшися, величають свого щедрого пана жнивними піснями (та про «бороду», як сказано, згадки нема).
б–в) Wacław z Oleska, Pieśni polskie i ruskie ludu Galicyjskiego, Львів, 1833. Звідси передруковано (вже не польськими буквами) у Пл. Лукашевича, 1836 .
r) Zegota Pauli, Pieśni ludu ruskiego w Galicyi, Львів, 1839, т. І, стор 48 – 59. На стор. 48 – про обряд підношення колосяного вінця господареві через найуродливішу дівчину (без порівняння з тим, що оповідав Голембиовский, 1831, про Підляшшя); а все інше у Жеготи Паулі – тексти пісень, де славлять або жартівливо гудять господаря.
д) Малорусский литературный сборник, изд. Д. Мордовцев, Саратов, 1859, стор. 253 (три пісні).
е) В збірці «Зоря Галицкая, яко альбум на 1860», Львів, 1860, стор. 547 – 548 – дванадцятеро обжинкових пісень з-над Серета.
Оце була найпомітніша література, аж доки з’явилися великі збірки пісень Головацького та вище вже згадуваного Чубинського. Перша з них – 
ж) Я. Головацкий, Народные песни Галицкой и Угорской Руси. В части III, отдел 2 (Москва, 1878) на стор. 188 – 208: «Обжинковые или жатвенные песни, когда приносят хозяину венок из колосьев» – 23 №, де величають господаря, що женців частує, і нагадують про свою нелегеньку жнивову роботу. Менша, аналогічна низка обжинкових пісень, – в части II (М., 1878), на стор. 531 – 534 – 14 № пісень з вінком-снопом.
з) Про велику збірку Чубинського (1872) вже сказано вище (бо там є звістка про «спасову бороду» і відповідні пісні). З іще пізніших згадаємо тільки дві:
и) О. Кolberg, Pokucie, obraz etnograficzny. В т. I (Краків, 1882) на стор. 206 – 207: «Dożynki» – оповідається про піднесення дожинкового вінця з колосся господареві, подається два малюнки таких вінців і ноти до пісні. В т. II (Краків, 1883) на стор. 241 – 246 тексти 13 пісень про жнивову роботу (одна з нотами).
і) Б. Гринченко, Этнографические материалы, собранные в Черниговской и соседних губерниях, т. III. Песни (Чернігів, 1899), стор. 133 – 140: «Жнивові пісні» – близько 30 № почасти взагалі про важку жнивову працю, почасти – величання або прохання до хазяїна, якому несуть колосяний вінок. Окрім чернігівського матеріалу, є з десяток пісень подільських та з півдесятка волинських.
Повнішої бібліографії не подаватиму, бо коли яка єсть іще, то читач легко її знайде, погортавши книжку Б. Грінченка «Литература украинского фольклора 1777 – 1900», Чернігів, 1901.
Близько до вкраїнського церемоніалу справляються обжинки (або «дожинки») у білорусів і навіть у великорусів. У піснях трапляються при тім, очевидячки, й варіанти. В Білорусі, як видко хоч би із збірки П. В. Шейна , люди, заплітаючи на обжинках «бороду» з недожатого волоття, співають про те, що, мовляв, «сядзиць козёл на мяжѣ, дзивуицца бородзѣ: Чыя ж гэта борода, уся мёдом улита» і т. ін. ; себто з пісні виходить, що навіть цап, бородатий спеціаліст, повинен на чудну волотяну бороду аж дивуватися. Або знов про білорусів Смоленшини оповідає Шейн , що «поле жнеи не дожинают до конца, а оставляют в нем недожатым небольшой клочек, называя его «бородой» того хозяина, у которого работали. Все жнеи садятся вокруг «бороды», поставив перед собою «бабу» (а «бабою» зветься останній дожатий сніп, одягнутий у сорочку і напнутий хусткою) и завтракают. Затем все с песнями отправляются домой во двор хозяина поля; впереди идет одна, избранная, с «бабою» в руках. По окончании ужина «бабу» относят в «овин». Про такий почесний «имянинный сноп» у великорусів Смоленщини та ще й Тульщини спопуляризував звістки, літ на п’ятдесят перед Шейном, туляк І.Сахаров у своїх, на жаль, не раз у раз певних «Сказаниях русского народа» (1-ше вид. вийшло 1836 – 1837 р.). У Сахарова є докладне оповідання про те, як великоруси Смоленщини та рідної йому Тульщини той «имянинный сноп» одягають (чи вдягали) в сарафан і кокошник і несуть (чи несли) з піснями на «господский двор» . «Старина-старина! как была ты мила нашим предкам и как мы, их потомки, успели скоро променять тебя на заморские причуды!», – не втерпів Сахаров, щоб при тім гірко не воздихнути (стор. 49). Він додав іще й інакшу звістку: «В Костромской губернии при начале жнитвы оставляют на поляне клок несжатого хлеба, что называется у них волошка на бородку. Волошкою называют они верх снопа, а колос – волокном» (стор. 44). І до цього, в дусі любої для Сахарова «старины-старины», що за нею він так гіренько зітхав, додав він ще й інші звістки, цілком покладаючися на чужі здогади, яких перевірити не міг. На них ми далі спинимося.
ІІ
В кінці 1830-их та початку 1840-их рр. вищезгаданий хліборобський звичай – облишати трохи колосся на ниві та й закручувати з волоття «бороду» – притяг до себе увагу ученого протоєрея Ів. Сабініна (при посольській церкві в Копенгагені, в Данії). Він шукав аналогій між міфологією староруською та скандінавською, вірував, що скандінавський бог Одін та руський бог Волос це те саме, і був певен, що коли люди залишають на полі «волотку на бородку», то слово волошку треба розуміти не як колосяну волоть, а як давальний відмінок од староруського божого ймення. Мовляв: волошку=Володку=богу Волосу; тобто «спасова борода» є не що інше, як «Волосова борода».
Попереду (коротко й побіжно) висловився о. Сабінін у своїй статті «О происхождении наименований: боярин й болярин» в ЖМНП, 1837 (т. XVI, октябрь, стор. 42 – 85, про Волоса на стор. 80). А за шість літ він у тому самому журналі вмістив розвідку «Волос, языческое божество славяно-русов, сравненное с Одином скандинавов» (ЖМНП, 1843, т. XL, октябрь, стор. 17 – 52), і в ній, між іншим, розвив ту саму свою давнішу думку геть ширше й виразніше.
«Остались несомненные, очевидные следы существования одиновой религии между славяно-русским народом, неразлучным! (неразлучные? – А. Кр) с именем Волоса. В Костромской губернии, в Нерехотском уезде, крестьяне, сжав рожь или яровой хлеб, оставляют клок несжатого хлеба, по их словам, Волошку (правильнее, Володку) на бородку», – каже о. Ст. Сабінін на стор. 47 – 48 і тут-таки додає примітку для тих, хто став би сумніватися: «Волошка или волош не значит верх снопа или всякий колос, особенно взятый, как думает Г. Снегирев (см. «Русские простонародные] праздники и суеверные обряды», выпуск IV, стор. 81, примеч. 13): но есть Володе уменьш. Володок, или, что то же, Волот, Волоток – грубейшее произношение славяно-русского божества Волос, уменьш. Волосок». Цілком переконавши не так читача, як себе самого, що вираз «волотку на бородку» значить: «Волосу на бороду», протоєрей Сабінін далі вже зовсім сміливо і без застережень пише: «В Воронежской губернии, в Нижнедевицком уезде, старушки пред жатвою завивают Волосу бороду, то есть, собрав горсть колосьев и не вырывая их из земли, перегибают и завязывают узел в знак того, чтобы рука жницы уже не касалась до них . Следовательно, у нас еще теперь чей-словян, живших в Мекленбургских и Ольдекбургских владениях, и русов, населявших Скандинавию, в честь Водена, или Одина. И у нас, по окончании жатвы, жнецы и жницы возвращаются с поля домой с торжеством и песнями, как у германцев, и после жатвы варят местами пиво, имеющее, по всей вероятности, то же значение, что Wodel-bier (Воденово пиво) у славян мекленбургских».
Найкращий тодішній російський історик М. Погодін поставився до цілої статті прот. Сабініна дуже негативно (1846) . Що ж до «Волосової бороди» зосібна, то Погодін виписав із Сабініна оцей самий уступ, якого ми вище навели та й, замість довго критикувати його, запитав з убивчою лаконічністю: «То ли Володок что волосок?» (стор. 310). З Погодіна не був філолог, та, мабуть, він попросту здоровим розумом відчував, що здрібнілая форма од Волос не була б Володок або Волошок. Та, мабуть, і саме вживання здрібнілої форми для бога викликало в Погодіна сумніви: коли нема здрібнілих форм Перунок (од Перун), Хорсик (од Хоре), то чому ж треба було здріб-няти ім’я Волос?
По-інакшому поставився до Сабініна і рішуче спопуляризував Володка Ів. Сахаров, отой, що журився – бачили ми, – чому забувають «милую нашим предкам старину-старину». Для Сахарова, малокритичного збирача-дилетанта, обернути колосяну волотку в бога Волоса була річ аж надто втішна, бо це справді була б «старина-старина». У II томі «Сказаний русского народа» Ів. Сахарова (СПб., 1849, кн. 7, «Народный дневник») ми читаємо на стор. 12-ій: «В Южной России, по рассказам о. Сабинина, перед жнитвою старухи завивали бороду Волосу (ЖМНП, 1837, № 11). Собрав горсть колосьев, не вырывая жито из корня, они завивали их между собою и завязывали в узел. Борода Волосова жницами оставалась (оставлялась? – А. Кр.) неприкосновенною». А на стор. 44: «В Малоруссии старухи пред жатвою завивают бороду Волосу. До этой бороды во все жнитво не касается рука жниц». Якже «Сказания русского народа» Сахарова були приступні для якнайширшого кола читачів, то десь, певне, вони найбільше й допомогли тому, що Сабінінів здогад про заплітання бороди богу Волосу, поданий у Сахарова уже в формі незаперечимої аксіоми, прищепився серед широкої публіки. Перевіряти його не було в нікого охоти.
Ще минуло трохи часу – і «Волосова борода» почала фігурувати як відомая аксіома у людей солідніших, ніж Сахаров.
У Ф. Буслаева в статті «Русская поэзия XI и начала XII века», якою починалися славнозвісні тихонравівські «Летописи русской литературы» (1859, кн. I), ми читаемо: «Волос по обрядам русского народа, доселе употребляющимся, чествуется как божество земледельческое, именно в обряде завиванья на ниве Волосовой бороды» (стор. 29). Бачимо, Буслаев про заплітання Волосової бороди говорить уже наче про загальновідомий факт.
Але хто остаточно посанкціонував «Волосову бороду» в науці, так се великий тоді авторитет у справах староруської міфології А. Афанасьев уі томі своєї праці «Поэтические воззрения славян на природу» (М., 1865). На стор. 141-ій Афанасьев коротко каже, не покликаючися на жодне джерело: «Доселе уцелел обычай связывать во время жатвы пук несрезанных колосьев и оставлять его на ниве в честь древнего бога плодородия; это называется: завивать Волосу бороду». Ширше висловлюється Афанасьев на стор. 697: «Когда созреет хлеб в Южной России, жницы отправляются в поле с песнями; одна из них, захватив рукою пучок колосьев, завивает (закручивает) их на корню и потом перегибает или заламывает в какую-нибудь сторону, чтобы всякий мог видеть и ни один бы серп не коснулся сделанного «закрута». Это называется завивать Волосу бороду или оставлять, дарить ему на куст золотистых колосьев; в честь этой «бороды» поются обрядовые песни. Думают, что после такого обряда никакой лиходей и колдун уже не в силах наслать на хлеб порчу». У нотатці Афанасьев називає всі свої джерела: Терещенко, VI, 39; Сахаров, II, 12; ЖМНП, 1843, т. XL, ст. Сабініна, 47 – 49; Метлинський, 325 – 327. З-поміж названих у Афанасьева чотирьох джерел двоє (Метлинський та Терещенко) зовсім не кажуть, щоб обжинкова «борода» звалася «Волосовою» . Залишаються як джерела Сабінін та Сахаров. А що Сахаров сам зачерпнув свою звістку про «Волосову бороду» не звідки, як із Сабініна, то виходить, що і в Афанасьева одним-однісіньким джерелом про «Волосову бороду» був той самий прот. Сабінін.
Та так воно й надалі залишилося, і люди могли далі згадувати за «Волосову бороду», покликаючися ніби на цілий гурток імен: на Сахарова, на Буслаева, на Афанасьева – а забували або вже й не підозрівали, що фактично вони тим самим покликаються тільки на Сабініна.
В 1878 р. у розгарі тієї пам’ятної спірки про «Слово о полку Ігоревім», яку викликав Всев. Міллер, з’явилося було наче ще одне свідчення про «Волосову бороду», але те свідчення вийшло з дуже неспокусливого й непринадного джерела.
Всев. Міллер у своїй голосній розвідці «Взгляд на «Слово о полку Игореве» (Москва, 1877) підніс, як колись і Погодін, низку сумнівів проти міфології «Слова о полку Игореве». І от, на оборону тієї міфології патріотично озброївся Єлпідифор Барсов, – бо адже ж, – жахавсь він, – «гипотеза Всев. Миллера затрагивает и подрывает мифологическую сторону «Слова», самую существенную и дорогую для историка древнерусской литературы» . Щоб оборонити оту свою дорогую міфологію, Єлп. Барсов наводив приклади, які він, мовляв, сам чував на селі в Череповецькім повіті Новгородської губернії. Декотрі з прикладів були попросту лиш свідоцтвом про нечувану Барсова наївність. Скаже хтось «дасть бог!» замість звичайного «бог дасть» – Єлп. Барсов дочуває тут поганського Даж-бога. «Полно тосковать! дасть бог, все минет», – сказала йому одна баба в Череповецькім повіті , – і Єлп. Барсов витолкував це читачам ось як: «Полно тосковать! Дажь-бог, все минет». Щоб ствердити не менше дорогого свого «Белеса», Барсов не обмежився на сабінінськіи «волотці на бородку». Ні! Він зважився подати автентичні (тобто самоковані) звістки із свого Череповецького повіту Новгородської губернії, якими сподівався захистити проти скептиків не одну, а разом обидві форми божого ймення: і Волос, і Белее. «Когда выжнутся, – пише він, – оставляют на поле небольшой кустик колосьев и говорят одной жнее: Ты верти бороду Волосу или Велесу – другояко скажут. Та три раза ходит около куста и припевает: благослови-ка меня, господи. Да бороду, вертеть: А пахарю-то сила. А севцу-то коровай. А коню-то голова. А Микуле борода» (стор. 803 – 804) . Яку ціну можна скласти цій пікантній звістці Єлп. Барсова, що в ній він за одним махом подбав і про Волоса і про Велеса («Волосу или Велесу – другояко скажут»), про це дуже влучно обізвався Всев. Міллер. І в усному рефераті, і в своїм журналі «Критическое обозрение», 1879 , Всев. Міллер з тонкою іронією заявив, що задля блага науки треба негайно та й то якнайнегайніш вирядити й послати в Череповецький повіт Новгородської губ. вчену етнографічну експедицію, щоб вона швидше записала ту дорогоцінну міфологію, якої ніде по цілій Росії, Великій, Білій і Малій, не можна почути, окрім як у барсівському Череповецькому повіті: «Ввиду возможности сделать важные открытия в Череповецком уезде, где сохранился в живых устах народа и Велес и Дажь-бог, было бы крайне важно снарядить туда археологическую экспедицию с целью отыскания древнерусских богов» (стор. 30). Позначна річ: ніхто з пізніших учених не зважувався покликатися на оцеє барсівське свідоцтво. Бо за Барсовим у Москві встановилася була непохитна слава людини, яка для націоналістично-сенсаційної мети не посоромиться піти на підроблення, фальшування. Коли він, приміром, публікував «Богатырское слово в списке нач[ала] XVII века» (1881) за власним рукописом і нікому не хотів показувати свого рукопису, то москвичі заочно бували певні, що в рукописі написано, мабуть, «Богатырская слава во веки аминь», а Барсов публікує: «Богатырское слово. Во веки аминь» на користь своїм міркуванням про «Слов о о полку Игореве». Виробилося навіть спеціальне дієслово «съелпидифорить», тобто збрехати архаїчною цитатою во славу «истинно-русской науки», і це був для всіх зрозумілий жартівливий термін ще й на початку 1900 р. Оі чому, коли хтось писав про «Волосову бороду», то покликавсь на незаплямованого Афанасьева, а не на Єлпіди-фора.
О. Потебня в своїх «Объяснениях малорусских и сродных народных песен», II (Варшава, 1887) , випадково торкнувшись (настор. 177 – 178) обжинкової «бороди», рахувався ніби з нестеменним, засвідченим фактом, що обжинкову «бороду» люди звуть «бородою для Волоса»; покликавсь він на Афанасьева. Тільки ж характеристично, що сам Потебня, знавець етнографії, витяг з обжинкових пісень зовсім інакші міфологічні висновки – висновки, де якраз Волос і не мав фігурувати. Ми вже бачили, обжинкові пісні кажуть, що на оту розкішно заплетену «бороду» дивується і св. Ілля (бо на Іллі зажинають у північній Україні), дивується і ворон на копі (бо ворон бувалая птиця, а такої бороди ще не бачив), дивується й «козел на меже» (бо бородань-козел добре повинен розумітися на бородах, а отакої ще не бачив), дивується й півень, дивується й ведмідь. І от Потебня виставив здогад, що «бороду» заплетено «первоначально» не для кого, як задля козла. (Чому ж і не задля ворона? і не для півня? і не для ведмедя? Вони в піснях так само дивуються на «бороду»! – А. Кр). Бо тут Потебня пригадав авторитетну для тодішніх міфологів німецьку розвідку Мангардта про польових богів – і висловився, що «душа нивы (сеножати и растения вообще) есть козло- или козообразное существо (как и Фавн, Сильван), преследуемое жнецами и скрывающееся в последний несжатый пук колосьев или последний сноп» (II, 178). Правду кажучи, отаким витолкуванням Потебня, по суті, касував згадку про великого поганського бога Волоса в обжинкових обрядах, бо навіть з Потебніного та Мангардтового витолкування виходило б, що обжинкова «борода» – то борода дрібненького польового демона, з типу фавнів, не того превеликого поганського «скотьяго бога Волоса», якого ми знаємо з літопису. Але не це ми хочемо підкреслити, а лиш те, що й для Потебні після «Поэтических воззрений» Афанасьева (які він і зацитував) не було сумніву, ніби народ зве обжинкову бороду «Волосовою» таки. Він не спорився проти такого, мовляв, «факту», але вияснення для «бороди» давав своє власне.
Ученик Потебні проф. М. Сумцов, подавши в «Этнографическом обозрении», 1889 (кн. III) демонологічну статтю «Спасова борода», зробив те саме (стор. 127 – 128), що й Потебня. Себто Сумцов зазначив, ніби «борода носит название бороды Волоса, бороды Ильи и проч.», але виясняв тую «бороду» так само, як Потебня, Мангардт, Бастіан і ін., себто що в недожатому волоттю ховається польовий дух і що хлібороби хотять його не випустити, а затримати собі і на той рік, задля врожаю. Бог Волос не грає в теорії проф. Сумцова, як і у Потебні, нікоторої ролі.
Та не те ми бачимо у всіх інших учених. Вони не стільки сподобали фавна-польовика, скільки величного бога Волоса. Кожен професор – історик руської літератури та народної словесності вже сліпо брав той «факт», що народ знає «Волосову бороду», що він лишає колосся «Волосу на бороду» (це «волотку на бородку»!) – і таким чином «Волосова борода» увійшла в учено-міфологічний символ віри. Одтоді та й до наших часів старі професори з університетських кафедр навчають молодих юнаків-студентів вірувати в «Волосову бороду».
От, візьмімо для наочного прикладу курс київського професора руської словесності П. В. Владимирова «Введение в историю русской словесности» (Київ, 1896) . При нагоді зазначимо, що цеє Владимирова «Введение» було аж до самої революції обов’язковим студентським і магістерським підручником не тільки в Києві, ба й по всіх інших університетах, не виключаючи московського. От що ми читаємо у проф. Владимирова (стор. 41): «Память о Волосе дожила до наших дней, сохранившись в выражениях и обрядах (оставить колосьев на бороду Волосу, завертеть бороду Волосу)»; (стор. 3): «...популярного языческого бога Волоса, дожившего в некоторых поверьях и до наших дней»; (стор. 81): «...обжиночным жатвенным обрядом «завить бороду» (из колосьев ржи, пшеницы) Волосу, Илье или Козлу» ; (стор. 106): «...важный и древний обряд – «завивание бороды» Волосу, Илье или козлу».
Або берім вступний університетський курс репрезентанта кафедри руської словесності в Казанському університеті відомого поважного професора А. Архангельського: «Из лекций по истории русской литературы. Накануне христианства и письменности» (Варшава, 1901) . Виголошуючи перед студентами вступне слово до історії літератури, проф. Архангельський каже (стор. 38): «По сохранившимся до сих пор обрядам, Волос – покровитель земледелия; при начале или окончании жатвы в различных местах России и теперь отправляются особые обряды, так называемые «волотки» (навіть! – А. Кр-), – напр. «завивают бороду Волосу», причем поются особые обрядовые песни и т. п.». Для проф. Архангельского не підлягає сумніву, що не дожати волошку на бородку це значить: «богові Волосові на бороду».
В 1906 р. В.Келтуяла випустив «пособие для самообразования» під заголовком: «Курс истории русской литературы», ч. І, кн. І (СПб., 1906). Там на стор. 114 подано «для самообразования» знов ту саму, мовляв, аксіому: «К этим (дожиночным) обрядам присоединяется еще один, состоящий в «завивании бороды» Волосу, Илье (т. е. «снопу-деду») или козлу, который является олицетворением нивы».
I у акад. Ф. Євг. Корша в його лінгвістично-міфологічній розвідці «Владимировы боги», 1908 оте зав’язування бороди «богові Волосові» наводиться без цитатних покликань на джерела, попросту як незаперечима всім відома аксіома: «...[Это] можно заключить напр. из живучести (навіть!) так называемого завязывания бороды Волосу на жнитве в Южной России» (стор. 4). А звідти у Корша й загальний висновок – що «память о Волосе сохранилась в крестьянском быту чуть ли не до XX века» (стор. 7).
Таку саму безкритичну довірливість бачимо ми і в галицько-українській науці. В «Історії української літератури» проф. (тепер акад.) Мих. Грушевського, т. 1 (Львів, 1923) ми на стор. 193 читаємо: «З обжинкових церемоній найбільш інтересне дожинання поля до останньої купини збіжжя, яке зав’язується «на бороду» Волосові або Іллі, або, нарешті, Спасові з різними обрядами. Парубкам, напр., кажуть пролазити через сю бороду; посівають збіжжя між стеблом, промовляючи: «Роди, боже, на всякого долю, на багатого і на бідного»; ворожать про будучий рік, кидаючи поза себе серпа, і т. п. Сей звичай зав’язування недожатої купини збіжжя стоїть в очевиднім зв’язку з широко розповсюдненими поза східнослов’янськими краями назвами останньої недожатої купини, або останнього снопа «цапом», або «козою»: се доволі правдоподібно пояснюється як останній притулок польного духу, представлюваного в виді цапа (сатира) . Деякі паралелі тому звісні і серед східного слов’янства; напр., «коза» в словнику Доля – недожата купина збіжжя; у нас, на Волині, воно зветься «козою» або «бородою» . Ся назва бороди здається найчастіша – борода Волосова , «Ількова», а нарешті спасова – мабуть, через закінчення обжинок і перенесення посвячення обжинкових вінків на Спаса». Далі в нотатці М. Грушевський називає свої джерела: «Чуб., III, стор. 227 – 228, записка з Сіверщини ; зав’язати Іллі бороду – в Слобідщині і Чернігівщині – Мат., VI, стор. 136; Сб. харк., 17, стор. 166; Афанасьев, І, 464 ; про Волосову бороду – Терещенко, VI, 39, Афанасьев, І, 697». З двох останніх (на яких М. Грушевський покликається для Волосової бороди) Терещенко, як ми вже бачили з вищенаведеної в нас цитати (стор. 316 – 317), не каже, щоб заплетений на полі «узел» звався «Волосовою бородою» або навіть будь-чиєю бородою; отже, залишається у М. Грушевського єдине для «Волосової бороди» джерело – Афанасьев. А вже ж Афанасьев, як ми теж бачили (стор. 324 – 325), зміг покликатися для «Волосової бороди» лиш на прот. Сабініна та на Сахарова, що сам зачерпнув свою звістку не звідки, як з того самого прот. Сабініна.
Бачимо, тепер і в російській науці і в українській уже забули, що вірування в «Волосову бороду» прийшло через єдине джерело – прот. Сабініна, який волошку на бородку обернув у Володку.
Думається, ми маємо непохитне право – після всього вищесказаного – назвати «Волосову бороду» кабінетно-вченою міфологією XIX в.
III
В тім кабінетно-міфологічнім процесі, що я його обмалював, чималу роль одіграло хліборобське слово волошка. Ми бачили, що не всі вчено-кабінетні міфологи навіть розуміли це слово, – тому варто, мабуть, трохи спинитися на нім. Воно спільноруське (бо є і в великорусів, і в українців) і спільнослов’янське.
В «Толковом словаре живого великорусского языка» В. I. Даля, т. I (М., 1863), на стор. 210 подано: «Волот[д]к а, волоть – нить, жилка, волокно растительное или животное. После трепки остается чистая волоть, волотка, жилка льна. || Стебель, стебелек, былинка, соломинка; || прядка трепаной конопли, пеньки; || (собир.) рученька или горсть стебелей; || (кур.) верхняя часть, вершина снопа, колосовище; (нижний) комель, огузок, брит; также у веника: волот и комель. «Что волотка к стогу». «По капельке море, по волотке (былинке) стог». «Волотка (колос) на бородку», говорят в Костр[омской] губ., покидая небольшой клок хлеба на ниве несжатым, что называют: «бороду завить».
І в нашій українській мові загальновідомі слова: волоть, волота, волотка, волот, волоття. Так звуться ті – кажучи по-російському – «косички», або «кисти», або «метелка», яка становить горішню (густу) частину колоса (особливо просяного) або яку ми бачимо на початках кукурудзи; рясний, густий колос зветься «волотистий» або «волотю-ватий» (російське «косматый, кистистый»). В весільних співах, як розплітають молодій косу, то рівняють її до просяної волотки. Приміром, у Метлинського в його «Народных южнорусских песнях» (К., 1854, стор. 206) ми знаходимо в пісні з Васильківщини (північної Київщини): «Ой просо, просо – волоття! Ой косо, косо – золоття!» В південній Київщині (напр., у Звенигородці) це співають ось як: «Ой просо, просо – волота! Ой косо ж моя золота!» У М. Номиса в його «Українських приказках, прислів’ях і таке інше» (СПб., 1864, стор. 6, б, № 313) записано чернігівсько-полтавську приміту з Конотопа й Пирятина: «Як миша їсть волот, так буде хліб дорог». Це слово внесено в усі українські словники, чи будуть вони з Великої України, чи з Галичини, чи з Буковини. В словарі з Великої України Б. Грінченка: «Словарь української мови», т. І (К., 1907, стор. 252, а) читаємо: «Волот – колос; метелка проса или овса; уменыи. – волоток. Волота (ж. р.) = в олот. Волотистий – колосистый (о просе, овсе). Волоття (ср. р.у собир.) – колосья проса или овса; у кукурузы – волосообразные кисти сверху». В словарі галичанина Є. Желехівського: «Малоруско-німецкий словар» (т. І, Львів, 1886, стор. 119, б) читаемо: «Волоть, волота, волотка – Rispe (panicula). Волоте – Rispenbund= волоть. Волотьоватий – rispenförmig. Волотюга – Speise aus Grünzeug». В буковинському «Русько-німецькому словарі» Омел. Поповича (Чернівці, 1904, стор. 43, б): «Волота – Rispe».
Це спільноруське слово волоть, волошка, волоття і т. ін. – відоме і по інших слов’янських мовах. По-сербськи: влат, влатье=«колос, колосся» (у хорватів lat), влатати – колоситися. По-словінськи: vlat, lat=Aehre, Rispe. По-польськи: prosiana wloć. По-чеськи: lat, lata, latka (u ovsa). По-лужицьки: los=Kolbe am Getreide. Додаймо до цього литовське: waltis=Rispe, прусське: wolti=Aehre. Отже, треба вважати, що це слово (у відповідній звуковій формі) існувало вже й у мові праслов’янській.
В писаних старих церковнослов’янських пам’ятках ми, одначе, наскільки я міг сконстатувати, не знаходимо сподіваного влатк, влатъка, влаткіе . Але є там інше, таки близьке слово – із звуком д: в пізній церковнослов’янській мові трапляється владк, так само, як у наших староруських пам’ятниках стрічається або володь, або – на церковнослов’янський лад – теж владь. Та визначає воно там не «колос», а відповідає грецькому хо[хт) або тсХоха|іо<;, латинському сота, crines, себто «волосся», «косми» (патли, коси). Німецькі слова Wald=«viic» та walten=«мати силу» чи не дозволяють гадати, що найточнішеє розуміння слова володь є «густа поросль, сильна поросль»?
Ми понаводимо виписки із декількох старих пам’яток, писаних у нас на Русі, і наперед зазначимо, що в одній з них, а саме в літопису (його ми згадаємо аж наприкінці), слово володь наближається й до «просяного волоття».
а) В Єфремовій Кормчій книзі, XI – XII в. сказано про покутних клириків (22-е правило Трульського собору): «Аще ли сего не отъвьргуться, – яко же и простьци, владь да ростять» (хайатсєр хаі оі Хаїхої ttjv xoiitjv титресретсооav) . Те саме й по інших списках Кормчої книги.
б) В Хроніці Іонна Малали в спискові XVI в., в приповісті про Трою, є такі речення : «Осмый [з тих, хто облягав Трою] – Нестеръ: великъ тѣлом и очима и носомъ, изеркъ, длъголикъ, густою володію, густобрадъ» (стор. 181 – 182); 11 – «Миріонисъ: низокъ, плечистъ, чистъ, добробрадъ, велеокъ, чрънама зѣницама, кудрявъ, густою владью» (стор. 182; по-грецьки oóXóftpl£). Або далі про жіноцтво: «Втораа – Андромахи ... добра бровма нарусо, кудрява, длъгою владью» (стор. 183); «третіа – Касандра... доброока, чрънама зѣницама, русою владью, кудрява» (стор. 183); «четврътаа – Полуксени... чръновласа, кудрява, велію владьюь (стор. 183).
в) В февральській Четьї - Мінеї XV в. б. Московської духовної академії, № 584 , яку я вважаю за копію з первопису київського: «Зѣло възлюбихъ владь (тиХоа[Шv, crines) и тѣло єя» (162).
г) В можайських (смоленських) «Вопросах Сильвестра и Антония» 1512 року волосся на бороді (по-грецьки хріХа) перекладено «владь» (л. 149).
д)В Пѣсни Пѣсней XVI в. синодальної бібліотеки (№ 17 за описом Горського) сучасній вульгаті «власи твои (тріХсоца) яко стада козицъ» відповідає рукописне владь (двічі – IV, 1 і VI, 4) .
є) В (білоруськім?) «Ж и т і ї Христа ради Андрея Б л[а]ж[е]н аг о» XVI віку б. Московської духовної академії, № 684: «Устретеся съ треми отроки во злотѣ влодиъ (л. 24, capillis flavis insignes, £avuoxó|Aoi<;) .
ж) В апрільській Четьї-Мінеї XVI в. синодальної бібліотеки (№ 91-265) в «Житії св. Акакія» слово владь попросту’ визнача поросль (те, що поросій-ськи «растительность»): «Ближняа земля пестрыми цвѣты украшаются и владь ймуть зеленующая» (л. 262) .
з) А коли ми поглягемо в старокиї’Еський літопис, то там знайдемо натяк і на сучасну «просяну волоть». А саме: під 6693=1185 роком ми вичитуємо, що той дружинник, котрий приніс до київського вел[икого] князя Святослава звістку про безталанний похід кн. Ігоря Сівер-ського на половців, прозивався Біловолод Просович: «Прибѣже Білсволодъ Просовичь и повѣда Святославу бывшее о Половцѣхъ». Див. в Іпатському списку л. 447 (друков. стор. 435)6. Хіба ж оцеє гінцеве прізвище не надто нагадує нам за «просяну волоть»?
Старописне володь і сучасне волоть – чи воно одне й те саме? Семасіологічно слова дуже близькі між собою. Чи й фонетично вони споріднені?
Для обережності я б утримавсь од позитивної відповіді. Недурно ж і Міклошич у своїм «Etymologischen Wörterbuch der slavischen Sprachen» (Відень, 1886) розглядає владь (володь) під пнем veld (стор. 378), а волоть – під volti (стор. 394). В кожнім разі контамінація слів володь і волоть могла одбуватися з дуже давніх часів.
IV
Можуть спитати: «Добре! коли покинутая на стерні волоть, яку на обжинках заплітають в «бороду», покидається не для бога Волоса, то для кого ж? Та й узагалі, навіщо вона не дожинається?»
Мені здається, відповідь не важко дати і без міфологічних екскурсів. Женці сподіваються, що коли вони не вкрай вижнуть збіжжя, а трохи покинуть на розплід, то буде врожай і на той рік. І ця віра стосується не виключно до збіжжя на полі, а й до всякого плоду, що росте чи на полі, чи на городі, чи в саду, чи в винограднику. «Та не всі-бо груші обтрусюи, покинь одну грушечку на розплід (або «на завод»)!» – кажуть наші українські селяни тому, хто хоче обтрусити грушеву деревину цілу . Більше можна сказати: таку повірку і я міг спостерігати, між іншим, серед сучасних православних арабів у Сірії та Палестині; вони, як оббирають виноградники, чи яблуньки, чи апельсинові дерева, чи інше щось таке, то покидають на дереві, от – на яблуньці, одне яблучко, «та ма йкун й и тім», («щоб дерево не було сирото ю»). Отже, на дерево дивляться так, як на курку-квочку, як на кицьку з киценятами і т. ін.: треба одну дитину покинути їй, матері. Заразом сподіваються, що неосиротілеє дерево чи рослина зародить і на той рік.
Можна знайти й інше пояснення, яке, зрештою, не суперечить попередньому, а тільки його деталізує. Вас. Доманицький у своїм «Народнім календарі у Ровенському повіті», спираючися, живовидячки, на слова самих селян, каже, що «коза» або «борода», тобто кілька незжатих стеблин пашні, зв’язаних чим-небудь близько коло колоса – це «емблема плодороддя», і, мабуть, для ближчого фізіологічного пояснення, додає: «у цей невижатий кущ кидає робітниця зерно розтертого колоса» . Може, в такому самому напрямі треба б витолковувати ще й один обряд коло тієї «бороди», а саме: як закрутять її та промовлять побажання, щоб і на той рік збіжжя добре зародило, то тоді молодь, хлопці й дівчата починають валити одне одного на стерню, волочити за ноги, качатися по стерні. Таку звичку зазначають у західній Україні Голембиовский з Вуйціцьким , Коперницький . В інакшому варіанті відома вона й на великоруській півночі, де, закрутивши «бороду» з волоття, «все, сидевшие кругом, припадают к земле спиной (тобто: перекидаються на спину) и, перекувыркнувшись через голову, поднимаются на ноги». Робиться це, безперечно, не «для получения потраченной силы» , а мабуть, швидше вже як пережиток емблематичного полового акту. Принаймні це збігалося б з думками новіших етнологів: «Продукты, необходимые для питания, всякого рода злаки и плоды, по убеждению руководствующихся магическими приемами, увеличиваются в количестве при выполнении таких действий, которые способствуют размножению» .
Німецькі міфологи, а за ними О. Потебня і його ученик М. Сумцов мають спеціально для ниви і для обряду з «бородою» свою особливу міфологічну теорію, про яку ми побіжно й згадували. Можна тут ширше зацитувати їх, та й то самого-одного Сумцова, пізнішого бо од Потебні:
«В основе поверий и обрядов с «бородой» лежит поклонение растительному или полевому духу, как покровителю жатвы и подателю плодородия. По немецким поверьям, кто скашивает последний колос, тот улавливает демона. В Швабии срезавшему последний колос говорят: Du hast die Roggensau (или Roggenwolf – зооморфическое представление растительного духа) и затем связывают колосья в виде свиньи и с шумным криком приносят их в гумно, где оставляют до следующего года. Подобного рода воззрениє встречается у диких и варварских народов. На острове Борнео приписывают рису дух Samangatpadi и совершают особые обряды, чтобы удержать этого духа у себя, чтобы жатва была хороша. Карены обращаются к духу риса с такими заклятиями: «О приди, душа риса! Вернись на поле, приди с запада, приди с востока!» и пр. Как при жатве ржаного поля, говорит Бастиан, оставляют (в Германии) отдельный сноп недожатым для того, чтобы дать убежище житной тетке, прогнанной из своей обширной территории, до тех пор ею занимаемой, так точно при культивировании лесных пространств в Ост-Индии обыкновенно оставляют пару пней для демонов, лишившихся доселеш-них своих обиталищ, сосредоточивая, так сказать, этим мир духов на более тесном пространстве» .
Безперечно, що й така теорія має дещо за собою. Тільки ж дрібний дух-польовик не є «великий скотий бог Волос» старокиївської (або й старішої) епохи, і «Волосова борода» зостається міфологією о. Сабініна та спілки, а не старих слов’ян.
