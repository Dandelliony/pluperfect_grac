«Hanka Fecit» 
I
Всім відомо, що вкінці XVIII і першій четвертині XIX століття зачав прокидатися національний дух у знімчених чехів.
Тільки ж першими часами гурток свідомих націоналістів був дуже і дуже невеличкий: мало хто був спроможний вірити в думку деяких патріотів (Пухмайра, братів Тамів, братів Неедлих, Палковича і, особливо, молодих парубків – Свободи, Лінди, Ґанки, Коллара, Челаковського і ін.) про те, що вмерлеє чеське письменство могтиме знову воскреснути і відродитися. Добровський (1753 – 1829), який своїми науковими працями поклав історичну підвалину для чеської національної самосвідомості і, таким способом, поміг ожити чеському письменству, зробив цю прислугу зовсім несвідомо; він дивився на чеську давнину, історію і мову як на предмет для археологічних наукових студій і вважав воскресіння чеської літератури (виключаючи хіба літературу чисто простонародну) за нездійсненну мрію. «Дайте спокій мерцям!» – казав він, і тому-то сам писав або по-німецьки, або по-латині і хіба зрідка-зрідка по-чеськи. А вже ж коли таким скептиком міг бути патріарх славістики, то що ж казати про широку масу!..
Нечисленні чеські патріоти розуміли, що знімчену масу швидше пробудять з її національної мертвоти і надихнуть національними чеськими ідеями не голі проповіді, а які-небудь дуже гарні витвори живої народної поезії (отакі, наприклад, як у сербів пісні, що саме тоді збирав Караджич) або які-небудь стародавні пам’ятники, звідки наглядно, навіч кожному, видко було б колишню славу чеського народу, – наприклад, стародавні історії або стародавні поетичні гвори в дусі руського «Слова о полку Ігоревім». В живій чеській поезії не можна було відшукати нічогісінько такого, як сербські пісні або (одкриті значно пізніше) великоруські билини. Тим-то празький гурток патріотів став шукати бажаних пам’яток давнини, і от, переважно коло 1816 – 1819 р. (почасти й пізніше), серед усяких дивовижних і аж надто таємних обставин, видобуто на божий світ семеро документів, що мусили показати незмірну, віковічну перевагу нації чеської над німецькою і викликати національну гордість. Ті семеро документів: «Пісня під Вишеградом», «Королеводвірський рукопис», «Зеленогірський рукопис» («Любушин суд»), «Пісня закоханого короля Вацлава І», «Чеські глоси на латинськім словарі «Mater ver-borum», Згорільські уривки св. письма, «Пророцтво Любушине».
1) «Пісню під Вишгородом» знайшов без свідків 1816 року на старій пергаментовій оправі одного рукопису студент Йосип Лінда. Вона мала походити з XII в. і бути гарним зразком стародавньої чеської лірики. Того рукопису, що на його оправі знайшлася цяя пісня, ніхто, окрім самого Лінди, не бачив.
2) В вересні 1817 року Вацлав Ганка, теж без свідків, відшукав на горищі церковної вежі в Королевинім дворі свій «Королеводвірський рукопис», віднесений до XIII – XIV в. Але то тільки самий рукопис, манускрипт той та найпізніші його частини мали походити з XIII – XIV в.; що ж до інших творів, які в нім містилися, то вони – так виходило – повинні були скластися значно раніше. «Забой і Славой (та Людєк – Ludwig)» оповідає про подію, яка могла одбутися хіба в VIII – IX віці; а з цієї поеми дихає енергічне почуття національної волі. Чехи-язичники виступають тут поетичними героями, так само в поемі «Честмір і Власлав», що оповідає про подію першої половини IX віку. Ще поетичніше малюється перед нами чеська давнина з пісні «Олень/». Поема «Людина і Любор» показує нам на-віч лицарські турніри у чехів іще за часів якогось князя залабського, поза Ельбою, хоч історія казала б нам думати, що турніри запроваджено в Чехії не раніш од XIII віку. Взагалі »весь «Королеводвірський рукопис» мав би свідчити на.м? що величезний культурний, щиро (національний розвій чехів датується од найстаріших часів, тих часів, коли сусіди-німці були ще попросту варварами.
3) «Любушин суд», або «Зеленогірський рукопис» прислано 1818 року до новозаснованого Чеського музею од якогось аноніма (пізніш вияснено було, що той анонім – Иосиф Ковар). Зоглядівши той манускрипт, учені-патріоти признали, що писано його в IX віці, себго раніш од будь-якого слов’янського пам’ятника. Подробиці Любушиного суду, де згадуються діви, що «u iednei su desky prawdodatne» , овідчили, що у чехів іще перед Кирилом і Мефодієм було своє письмо і писані закони. Вже коли й «Королеводвірський рукопис» вимальовував чехів перед нами на такім високім ступні духовного і на ціонального розвою, яким не могли похвалитися рівночасні з ними німці, то «Зеленогірський рукопис» простісінько заявляв, що й самі чехи IX віку свідомі були своєї вищості над німцями: «Nechvalno näm w Niemciech iska-ti prawdu» , – каже на Любушинім суді Ратибор. Виходило, що рідко котрий народ мав таку ранню виразну національну самосвідомість, як чехи. Так отже, національному почуттю чехів «Зеленогірський рукопис» підлещував, як бачимо, дуже. А разом він мусив придатися для філологів і для будь-яких істориків. Філологи могли б одшукати собі в нім деякі незвичайні слова або форми, що незвісні були з жодної іншої слов’янської мови і повинні були, очевидячки, вважатися за величезні. архаїзми; таким, наприклад, являється в уривку: «Sni-em (Сейм) слово «ot» (батько): «Wsak ot svei celedi vojevodi» ; задля недогадливих філологів Ганка додав у словарці, що ot – ótec як kot-kotec. Не менше цікавого і важливого матеріалу міг тут знайти і славіст-історик, бо, приміром, у тім самім «Sniem’i» він вичитував найточніші звістки про давній сімейний побут у слов’ян:
Wsak ot svei Celedi vojevodi, 
Muzie pasu zenu ruby stroiś,
I umrę li glava Eeledina,
Dieti wSe yty sbozlem viedno wladu 
Wlädyku si z rodu vyberuce,
Ку pleznie-dle w snemy sławny chodl, 
Chodi skmetmi, s lechy, władykami .
Правда, воно могло б здатися трохи чудним, чому це співець захотів так детально оповідати про всім тоді відомі і нікому з сучасників не цікаві звичаї, неначе хотів зробити велику послугу до тих істориків, які його читатимуть аж за тисячу год. Тільки ж коли не було сумніву про автентичність «Зеленогірського рукопису», то чи варто було історикам сушити свою голову над такими питаннями? Треба було просто брати дорогоцінні історичні звістки та радіти, шо співець забажав подати їх.
4) Одна з п’єс сКоролеводвірського рукопису» – «Олень» – і друга, зовсім ще невідома «Piesen krale Vaclava I» одшукалися 1819 року на оправі одного стародавнього манускрипта, якого, зрештою, нікому не пощастило побачити, бо він кудись таємниче пропав: вітер повіяв, рукописні листки вилетіли в вікно, і слід за ними загув; прислав рукописи скриптор університетської бібліотеки. Ганка заявив, що «Piesen» старіша од «Королеводвірського рукопису», мабуть, на ціле століття.
5) Середньовіковий латинський словар «Mater verbo-rum» довгий час лежав собі в Чеському музеєві, ніхто в нім нічого особливого не був доглянув, аж ось 1827-го року Ганка показав його німцеві Граффові – і тоді виявилося, що коло латинських пояснень знаходяться й деякі чеські приписки поміж рядками, та й то надзвичайно важливі. Знайшлася й дата написання, бо під однією мініатюрою, дуже гарно зробленою (а ніхто досі й не знав, і не догадувався, що на рукописі «Mater verborum» єсть такі артистичні мініатюри, дорогоцінні пам’ятки старочеського мистецтва) підписано було ймення переписувача Вацерада і маляра Мирослава (себто найчистіших чехів, а не німців) та 1102 ий або 1202-ий рік. Змістом своїм чеські глоси показували, наскільки давні німці стояли нижче он чехів; наприклад barbarus витолко-вувалося як tardus, obtusus, imperitus, stolidus, Nśmec. З пояснень коло назв римських богів виявлялося, що у чехів була сильно багата міфологія: Mars перекладався Свантовіт, Venus – Прія, Ceres – Жива, Hecate – Морана т. ін. Ці глоси повинні були виясняти, чому це в «Зе-леногірському» і «Королеводвірському» рукописах так багато поганського елемента: очевидячки, той елемент був довго сильним і живим серед чехів. Заразом ті глоси кидали новітнє світло на всю слов’янську теогонію, взагалі освітляли її новими, нікому ще не відомими фактами.
6) У інших слов’ян найстаршими пам’ятками письма були євангелія і інші святі книжки. 1828-го року Ганка одшукав уривки з такого самого пам’ятника чеського, тільки ж архаїчніші од усіх інших слов’янських. Це були «Згорільські уривки» Іванового євангелія, писані – на думку чеських учених – у X віці. Знайшов їх Ганка на оправі книжки «Disciplina et doctrina gymnasii Gorlicensis».
7) Найпізніше, вже аж 1849-го року, Ганка знайшов віршовані чеські «Пророцтва Любушині». Одшукалися вони теж на оправі давнього рукопису XV віку. Латинський текст тих «Пророцтв» Ганка знайшов уже передше, і вчені чехи віднесли латинський текст до XIV віку.
Неважко зміркувати, що всі оці знаходи, яким не було паралелей у жодного з інших слов’янських народів або й у німців, повинні були втішити національну гордість чехів до найвищої міри. Невеличкий гурток чеських (досі переважно лиш празьких) патріотів швидко зачав зростати на всеньку Чехію, бо всі ж бачили, що вони не якісь там дивні фантасти-мрійливці і що в них єсть твердий історичний грунт під ногами, і що чехи з давніх-давен стояли вище од німців та й, можна сказати, вели перед між культурними народами, і що вони ще в IX віці мали за «нехвальну» річ «iskati v Nemcech pravdu», ба й у XII віці слово «німець» було для них синонімом слова stolidus, barbarus, і що теперішні чеські патріоти не дику химеру на піску будують, тільки попросту свою славну давнину природним ходом наново відбудовують. Окрім величезної національної ваги, ці пам’ятки здобули першорядну вагу наукову, та й увесь учений світ мусив з пошаною дивитися на чехів. «Згадані документи, – каже один з російських істориків слов’янських літератур , – стали для слов’янських учених за найцінніші автентичні свідоцтва про чеську або й спільнослов’янську давнину, мову, міфологію, звичаї й норови, освіту; цитати з «Любушиного суду», «Краледвірського рукопису», «Mater verborum» і т. ін. являлися на підпору всяким міфологічним теоріям, розвідкам про стародавній громадський побут, розвідкам про форми старої слов’янської поезії і т. ін. – та й то не тільки в учених чехів (як-от у Шафарика, Палацького, Ербена і ін ), але не менше того у вчених росіян і українців (Бодянського , Срезневського, Афанасьева, Буслаева, Котляревського, Гільфердінга, Конст. Аксакова і ін.). На цих пам’ятниках виучувалося чеської мови нове покоління руських славістів, і для них Любуша та герої «Краледвірського рукопису» були такі самі знайомі, рідні особи, як герої руської літописі та «Слова о полку Ігоревім». На вироблення ідеї про спільнослов’янську єдність, про слов’янську культурну самостійність, про певну вищість слов’янської національної вдачі і т. ін. чеські поеми мали великий вплив, так само як сербський епос, руський перший літопис і інші першорядні пам’ятники старої слов’янської літератури» . Автор цих слів не згадав українця Руданського (1860). А вже ж і з передмови Руданського, і навіть попросту з того факту, що він заходився зладити переклад «Старочеських співів», ми бачимо, наскільки й він (як і інші наші письменники) одушевлявсь «Королеводвірським рукописом» .
II
Та нарешті правда мусила виявитися. Чимраз глибший і чимраз ширший та основніший розвиток слов’янознавства – палеографії, філології, критичної історії – зробив те, шо обороняти фальшовану патріотичну не правду, хоч би й яку любу для національної слов’янської пихи, стало кінець кінцем річчю неможливою, яскраво неприпустимою. Чеська слава, оперта на неправді, мусила, як дим, розвіятися, і тим гіршим, тим прикрішим було загальне розчарування. Коли слов’янин згадує тепер про когось із чехів з великою пошаною, так не про Ґанку, що винаходив тії тенденційні пам’ятники, а про об’єктивного, чистого душею Добровського, що не вагався назвати фальсифікатом (1824) і «Любушин суд», і потім – «Пісню під Вишгородом» та «Згорільські уривки» . Спершу таких людей, як Добровський, було не гурт (Копітар, Міклошич) ; далі в 1850-х роках сумніви загострилися, а під кінець 1870-х і на початок 1880-х років число об’єктивних чехів, для яких наукова правда була важніша од патріотизму, заснованого на неправді, значно побільшало; а вже ж по всій Слов’янщині ще пе-редніше розвивавсь скептицизм супроти чехів. І так, наприклад, колишній прихильник Ґанки, наш земляк професор] Бодянський іронічно потім згадував на лекціях у Московському університеті про Ґанку як про чоловіка, jenże Rykopisy Kralodvorsky a Zelenohorsky ne jenom zna-leze, ale i vynalezl («nicht nur gefunden, sondern auch erfunden» , – так само іронічно казав пізніше Гебауер). А один із відомих батьків російського слов’янофільства – проф[есор] В. Ламанський – дав своїй солідній розвідці (1879) насмішкуватий заголовок: «Новейшие памятники древнечешского языка». Про це дивись:
---