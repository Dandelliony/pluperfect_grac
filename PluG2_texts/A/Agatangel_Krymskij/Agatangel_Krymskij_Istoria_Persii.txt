
Спис джерел, арабською та перською мовою писаних, котрі цитуються в цій книзі
Один із талановитих іраністів, проф. Едв. Браун у своїй «A literary history of Persia» (т. I, Лондон, 1902, стор. 360) каже: «Великий літопис Табарі кінчається на 300 = 913 році, і хоч додаток Аріба Кордовського веде нас ще аж до 320 = 932 року, але далі ми вже позбавлені нашого найкращого джерела звісток, та й залежимо, головним чином, од усесвітньої історії ібн-аль-Асіра (пом. 1232), що скомпонував велику «Збірку літописів» («Кяміль ат-таваріх»)».
Ці Браунові слова справедливі лиш настільки, наскільки йде мова про швидкі справки загального характеру. Тоді справді Табарі IX в. та ібн-аль-Асір XIII в. – то будуть наші найкращі підручні праці. Тільки ж найцікавіші звістки здобуваємо ми здебільша з інших, розкиданих джерел, і ото ж їхній реєстр тут подається. Ми включаємо в реєстр самісінькі ті джерела, які в оцій нашій книжці справді цитуються (для подій тільки IX та X вв.), а використано нами джерел значно більше, тільки нема потреби називати їх геть усі, особливо всі історії багдадського халіфату та пізні перські компіляції) . Деякі спеціальні джерела вказані будуть іще й перед окремими відділами.
1. Хорасанець ібн-Тейфур Багдадський (819 – 893): «Sechster Band des Kitâb Bagdad von Ahmad ibn abi Tâhir Taifûr»; hsg. u. übers, von H. Keller, Лейпціг, 1908. Цей том, єдиний, який дійшов до нас, зачіпає собою саму епоху халіфа Ма’муна ; а ціла ібн-Тейфурова історія досягла, мабуть, аж 860-х pp. 
2. Хорасанський шиїт ібн-Вадіх Якуб і: а) Загальний літопис (довед. до 872 = 259 р.), вид[аний] по-араб-ськи Houtsma під латинським заголовком «Ibn Wâdhih qui dicitur al-Ja’qûbi historiae», 2 томи, Лейден, 1883; у II томі автор, що сам жив у східній Персії, дає чимало цікавих даних про своїх сюзеренів Тахіридів, але, на жаль, дуже мало каже про початок Саффаридів, до яких ставиться прихильно через їхнє шиїтство; б) Він - таки: Географія – «Кітаб аль-бюльдан» (пис[ана] в 891 = 278 p.), видана de .Goeje в «Bibliotheca geographorum arabicorum», т. VII (Лейден, 1892), відділ 2 .
3. Табарі (нар. 838, пом. 923): «Літопис», лейденське видання, III серія, т. 2 (Лейден, 1881, редактори Ст. Гюйяр та де Гує) і т. 3(Лейден, 1883 – 1884, редактори бар[он) Розен і де Гує). Оцеє колосальне, найдокладніше, найширше, а через те й найважніше джерело для епохи IX в. доведено до 300 = 913 року . » 
4. Абу-Бакр Сулі (писав в 900-х pp.; пом. 946): Історія аббасідських халіфів і їхнього поетичного письменства «Awpâq», не надруковано ще, але чималий рукопис з літературної частини є в хедівській бібліотеці в Каїрі , а шматки з історичної частини – в петербурзькій колишній імператорській бібліотеці (із збірки Ханикова 60, за роки 228 – 256=842 – 870), в азхарській мечеті в Каїрі (за pp. 295 – 318=907 – 930), в паризькій Національній бібліотеці (за pp. 322 – 329=934 – 940) та ще подекуди . Окрім того, Сулі часто цитується в других арабських компіляторів .
5. Хорасанець ібн-аль-Азхар (Абу-‘Абдаллах Мохаммед аль-Ахбарі, 1-ї половини X в.) до нас не дійшов, тільки ж ми маємо з нього виписки у Мас’уді X в. (в оповіданні, де фігурує один з Тахіридів); безперечно, в ібн-аль-Азхара таки, хоч і без його наймення – у ібн-аль-Асіра ХНІ в., і зовсім точно, з покликанням на ім’я ібн-аль-Азхара – у ібн-Халликяна XIII в. (в такому, як і в ібн-аль-Асіра, оповіданні про Саффаридів). 
6. Mас’уді (пом. 956), мабуть, чи не найважніше наше історичне джерело після Табарі, багдадець, що багато їздив по Персії і взагалі по світу, дуже освічений, всебічний письменник: а) «Морудж-аз-захаб» («Les prairies dor»), – писано в 336=947 p., видав з рівнобіжним французьким перекладом у дев’яти томах Барбіе де Мейнар (Париж, 1861 – 1877); про події IX в. див. т. VI (1871), т. VII (1873) і т. VIII (1874); б) Він-таки: «Кітаб ат-танбіх валь-іш-раф» («Le livre de l’avertissement et de la revision») писіано] в 956 p.; арабський текст видав де Гує в серії «Bibliotheca geographorum arabicorum», т. VIII (Лейден, 1894), французький переклад Carra de Vaux (Париж, 1897).
7. Селлямі Нішапурський (пис[ав] коло 955 p.): «Літописні оповідання про хорасанських правителів» («Волат Хорасан»). В арабському оригіналі до нас це важне джерело не дійшло, але ми звідти маємо перекладені на перську мову ексцерпти у Гярдізі XI в., Овфі XIII в. та монгольського двірського дієписа Джо-вейні XIII в., а по-арабськи – виписки в усесвітнього історика ібн-аль-Асіра XIII в. та його вченика – біографа ібн-Халликяна .
8. Саманідський дворак Нершехі (X в., в переробці XII в.): «Історія Бухари». Писано первісноту «Історію» арабською мовою для бухарського володаря Нуха І ібн-Насра (943 – 954), то того арабського первопису ми не маємо. У 1129 і 1178 pp. перероблено Нершехі мовою перською, з додатками і вкороченнями. Перський текст (і французький переклад ??) видав Ш. Шефер: «Description topographique et historique de Boukhara», т. І, перською мовою (Париж, 1892), т. II, переклад (здається, не пущено в продаж). По-російськи – за редакцією В. Бар-тольда: Мухаммед Наршахи, История Бухары. Перевел с персидского H. С. Лыкошин (Ташкент, 1897).
9. Хамза Ісфаханець (писіаві 961): Ком-пендіальна, мініатюрно прекоротенька всесвітня історія «Tâpix аль-омам», видав І. Готтвальд: «Hamzae Ispaha-nensis annales», ч. 1, арабський текст (Лейпціг, 1844 ), ч. 2, латинський переклад (Лейпціг, 1848).
10. Колосальна «Кітабаль - агâні» – «Книга пісень» (закінчена коло 963 р.) Абульфараджа Ісфахан-ського (897 – 967). Цитується за 1-м єгипетським виданням (Булак, 1285=1868, 20 тт.). Про перські обставини тут звістки взагалі чисто випадкові й побіжні, але подекуди трапляються і ширші (приміром, у зв’язку з Тахіри-дами, т. XI, стор. 5 – 17) .
11. Шабюшті (пом. 1000 р.): «Кітаб аб-дійарат» – «Книга про монастирі» (християнські, куди приїздили погуляти мусульманські письменники). Автор жив при дворі єгипетського халіфа, але родом був із Персії. Серед усяких розкиданих звісток є в нього спеціальний довгий екскурс про історію династії Тахіридів – див. лл. 44 – 46 в берлінському манускрипті (№ 8321 в Альвардтовому «Verzeichniss der arabfische Hschr. [Handschrift]», т. VII, 309), і тії звістки коротко, але змістовно переглянув по-німецьки Г. Ротштейн у ювілейній збірці на честь Т. Нельдеке: «Orientalische Studien», т. І (Гісен, 1906, стор. 155 – 170). Одним із Шабюштіевих джерел був, безперечно, ібн-Тейфур (у нас № 1) та, напевне, й Сулі (№ 4), чого не помітив Ротштейн у своїй розвідці.
12. Ібн-Міскавейх (пис[ав] після 982 p.), бовейгідський везір-скарбник (пом. аж 1030 р.): «Тад-жариб аль-омам» – «Що діялося з народами» – всесвітня історія, 6 тт., де давні події та й аж до початку X в. викладаються, правда, переважно дослівними виписками з Табарі , але зате історія X віку, себто вся друга половина ібн-Міскавейхової історії, виходить ніби природне, неминуче продовження для Табарі. Том 1-й опублікували факсимільно Амедроз і граф Каетані з повного царгород рукопису XII в. св. Софії (Лейден, 1909, в Гіббовій серії); т. IV надрукував де Гуе в «Fragmenta historicorum arabicorum», ч. II (Лейден, 1871) з неповного амстердамського рукопису; в цім фрагменті містяться події лиш 813 – 865=198 – 251 pp., але все однаково ібн-Міскавейх здебільша тут іде попросту за Табарі; а дуже важний т. V (за роки 897 – 938) видано факсимільно, та, на жаль, нечітко, як і т. 1-й, з того самого царгород-ського рукопису і в тій самій Гіббовій серії (Лейден), 1913 p. 
13. «Фіхрист» – «Бібліографічний покажчик» ібн- Надіма Багдадського (988 p.), історично-бібліографічний огляд арабського і інших письменств – видав Флюгель (Лейпціг, 1871).
14. Арабоязичних географів X в. здебільше повидавав де Гуе в серії «Bibliotheca geographorum arabicorum». Для нашої мети найважнішими будуть іще ненадрукований хорасанець Бєльхі (писав коло p. 921) , що його обробив Істахрі (коло 951): «Книга шляхів і країв» і, під тим самим заголовком, ібн - Xавкаль (977). Два останні – в «Bibliotheca geographo-rum arabicorum», т. I (Лейден, 1870; Істахрі) та т. II (1873; ібн-Хавкаль); обидва вони (Істахрі та ібн-Хавкаль) самі чимало попоїздили по Персії. Далі надто цікавий історично-географічний матеріал у цій самій де Гуєвій лейденській серії в тонко критичного й талановитого Мокаддасі (чи Макдисі, 985): «Bibliotheca geogra-phorum arabicorum», т. III. – «Descriptio imperii mos-lemici» (Лейден, 1877) .
15. Не по-арабськи, а по-перськи писано, і в лейденській арабоязичній серії, звичайно, не опубліковано анонімну ферігунідську географію, що зветься «Границі світу» – «Холуд ель-‘алем», а складено її 982 р. для одного князя з дрібної династії Ферігунідів, васальної бухарським Саманідам .
16. Антологіст-біограф Таалибі Нішапурський (961 – 1038): а) Багата на побутові подробиці «Йетімет ад-дахр» – «Перлина (нашого) віку» (Дамаск, 4 тт., 1304= 1887), де, крім І тома (поети Сірії та Єгипта), все присвячено поетам-персам, що писали по-арабськи (тт. II – III – західна Персія, т. IV – Хорасан і Заріччя) ; б) Він-таки: «Латаиф аль-ма’аріф» – «Цікаві звістки», édition de Jong (Лейден, 1867), присвячені бовейгідському міністрові ібн-‘Аббадові (пом. 995).
17. Історик-географ аль - Біруні (973 – 1048):
а) «Хронологія східних народів», видіаві по-арабськи Е. Захау (Лейпціг, 1878) і переклав по-англійськи (Лондон, 1879);
б) «Індія» (коло 1030 p.), по-арабськи видав Е. Захау (Лондон, 1887) і дав англійський переклад (Лондон, 1888; нове видання 1910) . У аль-Біруні трапляються звістки і про Х в.
18. Гярдізі (писав по-перськи коло 1050 р.) з замку Гярдіз недалеко Газни. Його перська «Краса історій», доведена до 1041 року і, часто заснована на арабській Історії хорасанця Селямі X в., цитується за оксфордським рукописом, що вибірки з нього надрукував В. Бартольд у «Текстах» (СПб., 1898), передпосланих до його дисертації «Туркестан в эпоху монгольского нашествия» (1900).
19. Xосрі, північний африканець, компілятор-антологіст: «Цвіт письменства» – «Захр аль-адаб» (1058 р.) цитується за єгипетським тритомним виданням 1293= 1876 на полях «4Икда» ібн-‘Абд-Раббихи. Серед перістого змісту Хосрієвої хрестоматії бувають звістки і про Персію X в. 
20. Писана по-перськи «Сіасєт - намє» – «Книга про політику» (1091 р.) сельджуцького славнозвісного везіра Нізамольмолька. Видав Шефер (Париж, 1891) з французьким перекладом (Париж, 1893). Для науки політикам везір часто згадує події попередніх століть, зрідка покликаю-чись на джерела (напр., на ібн-Міскавейха в розд. XLVII).
21. «Чехармекале» – «Чотири статті» (про чотири класи потрібних людей: везірів, поетів, астрологів і лікарів), що написав перською мовою Нізамі ‘Арузі Самаркандець (між 1110 – 1155 р.) для одного з гуридських (газнінських) князів. Видав Е. Браун у Гіббовій серії (Лейден, 1910); його ж таки англійський переклад (Лондон, 1899, відбиток з «Journal of the Rloyal] Asiatic Society»).
22. Самані з Мерва (1113 – 1167): «Кітаб аль-ан-саб» – «Книга генеалогічних прізвищ», алфавітний біографічний словник арабською мовою. Факсимільно видав Маргольйос (Лейден, 1912).
23. Багдадець з роду, Гарун ібн-аль-Аббас аль Ма’муні (пом. 1177=573 p.): «Історія хорасан-ських правителів» , праця, що на неї дуже часто покликається ібн-Халликян XIII в., навіть як оповідає не про хорасанців (приміром, про Бовейгідів, єгипетське видання, І, 364=англ. переклад, II, 333).
24. Ібн-аль-Джавзі (1116 – 1201), енцикло-педист-полігістор з Багдаду, суворий богослов-ханбаліт: а) «Всесвітня історія» – «Кітаб-аль-монтазам». Не надруковано. Каїрський рукопис тієї частини, де містяться події pp. 842 – 902 (228 – 289), коротко описав В. Бартольд у «Записках восточного отделения императорского Русского археологического о[бщест]ва», т. XVIII (1908), стор. 0147 – 0148 , і подав арабську (без перекладу) виписку про ‘Абдаллаха ібн-Тахіра та про Я’куба Саффара; б) Його ж таки: «Шозур аль-‘окуд» – «Блискучі намистини (з історії)» – цитується в нас за ібн-Халликяном XIII в. 
25. Овфі (до 1236), найстаріший, що дійшов до нас, перський історик письменства : а) «Збірка (історичних) оповідань» – «Джамі-ель-хікайат» (перською мовою); в цілості не видано, цитується за вибраними «Текстами» В. Бартольда (СПб., 1898), 1-а частина його «Туркестану» (стор. 83 – 101) та за англійськими витягами в «History of India» Елліота, т. II (1869, стор. 155 – 203) ; б) «Лобаб ель-ельбаб» – «Сама серединка таланів», перською мовою вид[ав] Едв. Браун (т. І, Лейден, 1907; т. II, Лейден, 1903).
26. Якут (1179 – 1229), вчений, книготорговець-біб-ліограф і подорожній, що об’їздив увесь Схід: а) Біографічний словник «Иршад» – Dictionary of learned men, edited by D. S. Margoliouth (т. І – - Лейден, 1907) і т. д. у Гіббовій серії; видання ще не скінчено; б) Він таки: «Моджам-аль-бюльдан» – «Географічний словник», вид[ав] Ф. Вюстенфельд, 6 тт. (Лейпціг, 1866 – 1873). Якут використав безліч усяких рідкісних джерел .
27. Месопотамець ібн-аль-Асір (1160 – 1232): Всесвітня історія – «Каміль», цитується за єгипетським виданням 1290=1873 р., т. IV (події 155 – 227=711-842 pp.), т. VII (роки 228 – 294=842 – 907), т. VIII (роки 229-369=907 – 980) і т. IX (роки 370 – 450=980 – 1058). В оповіданні про Персію ібн-аль-Асір здебільше йде попросту за Табарі IX – X в. (до 914 p.), але іноді дає звістки, почерпнуті, напевне, з хорасанця ібн-аль-Азхара першої половини X в. та «Хорасанських правителів» Селлямі Нішапурського (коло 955 р.) та з інших. Кажучи про Бовейгідів X – XI вв., ібн-аль-Асір побіжно покликається на бовейгідця ібн-Міскавейха X – XI в. та на його про-довжника ібн-аль-Хамадані XI в. та на багдадця ібн-Ма-кулю XI в. Про Газневідів він цитує Отбі XI в. Є в ібн-аль-Асіра уваги, вимірені проти ібн-аль-Джавзі XII в. і т. ін. 
28. Його вченик, «арабський Плутарх», ібн - Xалликян (1211 – 1282). Найславніший, критичний біографічний словник «Вафайат» – «Некрологи» (писано у Каїрі, починаючи з 1256 p.). Арабський текст у нас цитується за двотомним каїрським виданням 1310=1893 року , і рівночасно скрізь наводиться том і сторінка гарного критичного англійського перекладу de Slane’a: «Bio-graphical Dictionary» (Париж, 4 тт., 1843 – 1871). Ібн-Халликян покликається і на загальних істориків, таких, як його вчитель ібн-аль-Асір ХНІ в. (або ще й на Табарі IX – X в., ібн-аль-Джавзі XII в. і ін.); покликається він і на безліч істориків спеціальних: у статтях про Тахіридів і Саффаридів наводить він ібн-аль-Азхара та Селлямі X в. і Ма’муні XII в., в статтях, про Бовейгідів цитуються в нього: спеціальний бовейгідський історик Сабі X в., Та’алибі Нішапурський X – XI в. і т. д., і т. д. 
29. Мінгадж-и Сірадж Джузджані (1260), афга-но-індійський краянин: «Табакат-и Насирі» – «Наси-рові таблиці» , всесвітня історія, писана перською мовою, доведена з найдавніших часів та й аж до 1260 року. Маємо докладно (хоч не критично) коментований англійський переклад майора Г. Раверті (Raverty, 1873 – 1881, покажчик 1897, в серії «Bibliotheca Indica»), та для нашої мети вагу має, звичайно, не вся праця, а тільки перша її половина, що подає первісну історію багдадського халіфата та перських обласних династій, а найбільше відділ VII (Тахі-риди), VIII (Сафариди), IX (Саманіди), X (Бовейгіди). Праця, звісно, цілком компілятивна в цих відділах, та чимало тут є подробиць, яких нема в других загальних зводах.
30. «Фахрі» (1302 р.) – етико-політичний «Фахрійський домострій для володарів», де друга половина – історія халіфату, дуже художня, талановито-вимовна і аж надто цікава з культурного погляду своїми рельєфними подробицями. Автор ібн-Тйктака, писав по-арабськи в Мосулі, та симпатії його шиїтські, і Персія обмальовується в нього непогано. У нас цитується тільки той арабський текст «Elfachri», що видав W. Ahlwardt (Гота, 1860; було новіше видання Деренбурга, 1895). Єсть і переклади: російський (І. Холмогорова, 1863) та зовсім недавній французький (Е. Атаг, 1910, в серії «Archives Marocaines»), та, на жаль, їх не можна роздобути в Києві, і ми позбавлені змоги робити зсилки на ті переклади.
31. «Таріх - и Гозіде́» – «Вибраний літопис» (доведений з давніх часів аж до 1330 p.), що його, перською мовою, скомпілював Хемдаллах Мостовфі Казвінський, відомий іще й своєю географією «Нозхет ель-ко-люб» – «Втіха для сердець» (1340). Факсимільно видав «Гозіде» Едв. Браун у Гіббовій серії, т. І – перський текст (Лейден, 1910), т. II – сильно вкорочений англійський переклад чи огляд (Лейден, 1913) . Перським подіям IX та X вв. присвячено розділ 4-й, а саме відділ 1-й (Саффариди), відділ 2-й (Саманіди) та відд(іл) 5-й (Бовей-гіди). Свої джерела (23 №№) автор перелічує в початку книжки; мабуть, чи не половина з них іще досі залишається в рукописах, не видана друком.
32. Доулат-шах Самаркандець (писав 1487 в Гераті): «Тезкірет еш-шо’ера» – «Життєписи поетів» перською мовою і про поетів перських. Критично видав Едв. Браун (Лейден, 1901) і дав розвідку «The sources of Dawlatshah» y «Journal of the Rloyal] Asiattic Sodiety]», 1899 (січень, стор. 37 – 69). Одним із найстаріших і найголовніших джерел у Доулат-шаха була тезкіре (біографічна антологія) Абу-Тахіра аль-Хатуні XI – XII в., яка до нас не дійшла, а крім неї – «Чехар мекале» XII в., «Таріх-и Гозіде» XIV в. і ін., відомі й нам.
33. Mірхонд (1433 – 1498). З його великої всесвітньої історії («Ровзет ес-сефа»): а) відділ про Тахіридів цитується за окремим виданням Мітшерліха: «Mirchondi historia Taheridarum» (по-перськи з латинським перекладом, 2-е видання, Берлін, 1819); б) відділ про Самані-дів – Defrémery: «Histoire des Samanides» (Париж, 1845, перський текст, французький переклад і безліч важливих критично-історичних уваг); в) про Бовейгідів – Fr. Wilken: «Geschichte der Sultane aus dem Geschichte Bujeh nach Mirchond» у «Abhandlungen der königlische Akademie der Wissenschaften zu Berlin aus dem Jahre 1835», (Берлін, 1837, відділ «Historisch – philosophische Abhandlungen», стор. 1 – 120, перський текст, німецький переклад і критично-історичні уваги).
34. Пізню перську компіляцію всесвітньої історії «Таріх-и Xейдер» – «Хейдеровий літопис», писану в 1611 – 1617 pp., ми згадуємо й цитуємо лиш через те, що Вількен у своїх увагах до Мірхонда (про Бовейгідів, 1835, та ще й про Газневідів, 1832) понаводив з Хейде-рової компіляції XVII в. усі ті дані, котрих нема в компіляції Мірхондовій XV віку .
Два-три слова про допоміжні праці
Що торкається європейських обробіток перської історії IX та X в., то критичні проби освітлити науково цю історію робилися попереду перекладчиками деяких східних обробіток. Найвидатніше місце тут має Дефремері, що переклав Мірхондову XV в. сама-нідську історію: «Histoire des Samanides» (Париж, 1845; див. перекладачеві примітки на стор. 255 – 296).
З авторів загальних праць Г. Вейль – «Geschichte der Chalifen», т. II (Мангейм, 1848, період 749 – 945 p.) та т. III (Мангейм, 1851, період 945 – 1258 pp.) – за свою історичну нитку бере царювання кожного окремого багдадського халіфа і лиш отак торкається тих перських справ, що одбувалися за даного халіфування. Користується він, як джерелами, найбільше Табарі X в., ібн-аль-Джавзі XII в. та ібн-аль-Асіром XIII в. і його вчеником ібн-Халликяном – джерелами добрими; але як не всі томи ібн-аль-Асіра (ще ненадрукованого тоді) були в руках у Вейля, то він легко заміняє ібн-аль-Асіра його ексцерптором Абульфидою першої половини XIV в. або ібн-Хальдуном самого кінця XIV в.; вдається він і до інших загальнохаліфатських пізніх компіляторів, часом не минаючи й перських (Мірхонда XV в.).
У Авг. Мюллера – «История ислама», т. III (СПб., 1896; по-німецьки – 1887) – ми знаходимо два спеціальні розділи: «Возникновение персидских государств» (стор. 18 – 36, про Тахіридів і Саффаридів) та «Саманиды и Буиды» (стор. 37 – 50). Тут виклад систематичніший, ніж у Вейля (а Вейлем Мюллер користувавсь), та, на жаль, нема точних вказівок на східні джерела, якими користувався сам автор Авг. Мюллер, і через те читач не має змоги вивіряти його; у Вейля, навпаки, кожна звістка стверджується зсилкою на джерело і на лист рукопису. Лиш із спорадичних, випадкових Мюллерових уваг ми можемо довідатися, що в нього в руках були Я’кубі IX в., Табарі IX – X в., аль-Біруні XI в., ібн-аль-Асір XIII в., ібн-Халликян XIII в., словник лікарів ібн-Абі-Осайбі XIII в., «Таріх-и Гозіде» XIV в., Мірхонд XV в., себто й декотрі такі джерела, яких не було в Вейля.
У збірному «Grundriss der iranischen Philologie» (Страсбург, т. II, вип. 4, 1900, стор. 559 – 566) П. Хорн подав на сімох сторінках п’ятьдуже невеличких енциклопедичних статей: Тахіриди, Саффариди, Саманіди, Аліди в Табари-стані та Зіяриди і Буіди. Він одсилає читача до пізньої компіляції – Мірхонда XV в., та ще покликається на невикористане джерело – бухарську історію Нершехі X в.
Рівночасно з короткослівним Хорном випустив у світ В. Бартольд свою дисертацію «Туркестан в эпоху монгольского нашествия. Исследование» (СПб., 1900), де II розділ зветься «Средняя Азия до XII века». Тут, на стор. 181 – 266, дослідник спиняється попереду на мусульманському завоюванні Туркестану, а далі на періоді Тахіридів, Саффаридів та Саманідів, звертаючи свою увагу на соціально-економічний побут (династій Зіяридів та Бовейгідів він не чіпає, бо вони чужі для Туркестану). Підготовча частина до дисертації, під тим самим заголовком з додатком підзаголовка «Тексты», вийшла в світ за півтора року перед тим (СПб., 1898); там В. Бартольд повидавав чимало виписок з манускриптів. Ті виписки, звичайно, найбільше стосуються до головної мети в дисертанта, до відносин спеціально туркестанських, тюркських, а не перських, але трапляються тексти дуже цікаві і для передтюркського, іранського періоду (Гярдізі XI в.).
Коли не рівночасно з Бартольдом, то навіть трохи раніше повів свої наукові досліди над мусульмансько-перською історією з найстаріших першоджерел Едв. Браун (Edw. Browne), що далі видав «A literary history of Persia» (2 тт., Лондон, 1902 – 1906; т. І – од найдавніших часів до часів Фірдоусі, т. II – од часів Фірдоусі до часів Сааді XIII в.). Як видно із заголовку, найбільше цікавить Брауна історія культурно-літературна. Згідно з тими своїми науковими інтересами, він, укупі з своїми вчениками та товаришами, критично опублікував велику низку і перських і арабських відповідних джерел (переважно у видавництві Gibb Memorial Séries). Щоправда, ті публікації повиходили в світ (і виходять далі) вже після того, як Браун надрукував свою двотомну «History» (1902 – 1906), і одчиняють для дальших дослідників іще дуже широке, розлоге, нерозоране поле.
З 1908 року зачала виходити в Лейден і ісламська енциклопедія: «Enzyklopädie des Islam» (по-німецьки, а рівночасно і по-французьки і по-англійськи, тобто трьома рівнобіжними виданнями). Ця енциклопедія мала б бути останнім словом науки, видавати її заходилися три європейські академії наук та ще російська, а до співробітництва притягнуто було довгу низку авторитетних оріенталістів-спеціалістів. Перший том цього поважного словника уже готовий був 1913 року (статті по А – D). Думалося було, що ціле видання, геть усі три томи, закінчиться 1920 року. Статті про Персію та про перське письменство мали б міститися, певно, в останньому, тобто III, томі. Світова війна перебила цю працю на літері G (в 1914 році), і тепер невідомо, чи доведено буде її до доброго кінця і коли саме надійде там черга на загальну, провідну статтю «Персія» та «Перське письменство».
Саманіди, бухарські еміри
(875 – 999 чи 1005)
І
Дещо додаткове про джерела
Джерела і помічну бібліографію для саманідської історії вказано на стор. 119 – 132, разом із загальним джерельним оглядом для X віку.
Долучитися до цього має ще:
а) ‘Отбі (пом. коло 1036 р.), газневідський історик, що його «Ат-таріх аль-Йаміні» (про султана Махмуда Газневідського) надруковано на полях 10-го, 11-го і 12-го тт. єгипетського видання халіфатської історії ібн-аль-Асіра (Каїр, 1290=1873). Те, що надруковано на полях 10-го тому, має вагу для історії саманідської держави вже в другій половині її існування, коли їй довелося мати діло з газневідами. В Отбі, поміж іншим, є в т. XI, стор. 43 – 46, і загальний конспект саманідських царювань.
Із місцевих історій уже названо в загальному огляді під № 8 саманідську.
б) Історію Бухари, що по-арабськи написав Наршехі у X в., а другі переробили її на перське в XII в.
Додати варто:
в) Hесефі (ум. 1142): «Самаркандська історія», або «Кандіййе», в скорочені й переробці Несефіевого вченика та ще пізніших середньоазіатських письменників; щоправда, політичної історії тут не гурт, побільше місцеві «житія святих». Скількись уривків історичного характеру надрукував із «Кан-діййе» В. Бартольд у своїх «Текстах» (СПб., 1898), стор. 48 – 51. Російський переклад першої половини «Самаркандської історії» під заголовком «Кандия Малая» (себто вкорочена Несефієвим учеником) дав В. Вяткін у «Справочной книге Самаркандской области», вип. VIII (Самарканд, 1906) .
г) Історія Бейгека XII в., що її скомпілював у 1168 році Абуль-Хасан Бейгекі . Бейгек – місто й округа в Хорасані, на захід од Нішапура . Рукопис (179 лл.) – у Британському музеї в Лондоні, і описав його Рійо в своєму каталозі перських рукописів того музею (Supplement, 1895, стор. 60 – 61). Спеціальний розділ, присвячений в «Історії Бейгека» Сама-нідам, невеликий (лл. 38 – 39), але цікаві подробиці про них розкидано скрізь там і сям по книзі, особливо в другій половині її.
II
Саманіди в «Заріччі», як аристократичні васали аристократичних хорасанськнх Тахіридів; первісний їхній зв’язок із халіфською центральною владою. Як звалив Тахіридів Саффар (873), Саманіди
робляться самостійними.
«Саманіди – це одна з найкращих династій, яка панувала над людьми» , – якось випадково сказав про цих володарів аж надто авторитетний у своїх оцінках арабський історик, що уважно дослідив життєписи дуже й дуже багатьох усяких князів, царів та султанів.
Їхній рід – стародавній вельможний перський, із Бельху; а Бельх це класична Бактрія, на верхоріччі Амудар’ї, на лівому, південному боці ріки. За часів омей-ядських халіфів, у кінці VII та на початку VIII в., ця область підпала під владу арабських завойовників, і ми маємо звістку для 730-х років, що в бельхській окрузі є село Саман, а поміщик того села зветься «Саман-ходат», себто «саманський господар» . Він покинув рідну зороастрійську віру і перейшов із своєю сім’єю на віру мусульманську. Звідти й вступає до мусульманської історії фамілія Саманідів. Тільки ж родословие своє древо починали Саманіди із значно давнішої доби. Вони вважалися за безпосередніх нащадків Беграма Чубіна, славнозвісного воєводи VI віку у доісламській перській державі, що побунтувався проти шаха Хосрова II Пер-віза та був проголосив самого себе за «царя над царями» та й утік до тюрків у Середню Азію у 591 році. «Проти цієї саманідської генеалогії ще ніхто не спорився», – каже аль-Біруні, великий критичний учений X – XI в., що жив це під саманідським володінням і міг бути геть об’єктивним. Так само інші історики й поети, що належали до табору чужого або попросту й ворожого Самані-дам, звали цих емірів «Беграмовою династією» . Звичайно, що й далі, у пізніших істориків, навіть думки ніколи не бувало допускати для Саманідів інакший, не такий аристократичний родовід, як оцей напівцарівський, себто од Беграма Чубіна .
Та хоч поробилися мусульманами Саман іди ще за Омейядів, визначилися вони в халіфаті вже аж у період аббасідський, за халіфа Ма’муна, що 819 р. попризначав саманідську сім’ю губернаторами до всяких міст Ма-вераннагра, себто «Заріччя» (інакше – Трансоксанія, тепер – Туркестан): кого – в Самарканд, кого – в Фергану, кого – в Шаш (Ташкент), чи куди, – попереду без Бухари . Вважаючись за підданців халіфових, губернатори-саманіди однак у тіснішу васальну залежність пішли до новітньої хорасанської династії Тахіридів, що тоді й виникла та й була рідною для Саманідів і через свій освітньо-культурний дух, і через стародавній перський родовід, і через свої громадсько-політичні погляди й настрої. Вкупі з Тахіридами Саманіди не одкидалися аж до краю од фактичного зв’язку з халіфською центральною владою. Цей зв’язок (стор. 31 і 60) виразно давав себе знати тим, що Тахіриди засилали щороку прибутки з країни до Багдаду. Звичайно, що разом з тим країна не забувала свого права домагатися грошей із загальнодержавної скарбниці для своїх місцевих потреб. От халіф Мо’тасим (833 – 842), запевне без усякої охоти і навіть без пересердя, приневолений був заасигнувати два мільйони дирхемів на те, щоб прокопати великий арик в окрузі Шаш (ташкентській). «Яке нам з тобою діло до людей Шаша та Фергани! – спробував був він одмагатися од витрати, докірливо вдаючись до того вельможі, що обстоював оце мавераннагрське прохання.
 – Пане над правовірними! Хіба ж вони не твої підданці? – одказав той. – А вже ж для господаря, що добре пильнує своєї держави, і далекі люди і близькі – однаковісінькі.
Та халіф більше не сперечавсь». 
Відколи, в 873 p., династію Тахіридів звалив Якуб Саффар, Саманіди в Мавераннагрі не підхилилися новим господарям. Року 874-го вони навіть одтягли од Я куба Бухару (потім вона зробилася їхньою столицею) , а інвеституру почали здобувати безпосередньо з Багдаду (875) . Разом з тим вони зробилися, сказати, так що й зовсім незалежними од халіфа; щоправда, монету били з халіфовим ім’ям, споминали його на хотбі (єктенії), тільки ж і з адміністративного і з економічного погляду були вже геть самостійні. А втім, іноді було траплялося і так, що котрийсь халіф повертав сама-нідському емірові ті грошові військові витрати, які тому доводилося вчинити, воюючись проти такого свого супротивника, що й халіфові був не до серця .
III
Засновник саманідської могутності, видатний емір Ісмаїл ібн-Ахмед (892 – 907). Його блискуча перемога над Амром Саффа-ром (900) і величезний обсяг його держави: доля саффаридської династії. Емір Ісмаїл як путящий внутрішній правитель своєї держави, оборонець бідняків.
Найпершим представником цього нового, самостійного періоду в житті саманідської династії являється самаркандський саманід Наср І (875 – 892); тільки ж східні історики, хоч їм і відомо, що Наср І уже безпосередньо залежав од халіфа, розпочинають таблицю саманідської династії допіро з його брата І смаїл а, що мав столицю в Бухарі і що розбив саффарида Амра ібн-Лейса .
Ісмаїл (892 – 907) безперечно може вважатися за най-видатнішого володаря поміж саманідською династією з політичного погляду. Та саффарид Амр ібн-Лейс не склав тому ціни заздалегідь і прискорив свою загибель. Уперто він пнувсь і пнувсь до сюзеренних прав над саманідським Мавераннагром, бо, на його думку, вже ж геть усі права, які колись були у Тахіридів, являлися невідчужними і для Саффаридів; а багдадський халіф лукаво піддержував ті Амрові претензії, бо для халіфа, звичайно, раз у раз була добра рація нацькувати двох надто самостійних правителів одного проти одного . Катастрофа настала аж у 900 році, а ще за два роки перед тим посланці од халіфа привезли до Нішапура, Амрової хорасанської столиці, довгождану грамоту про те, що Заріччя доручається Амрові Саффарові замість Ісмаїла Саманіда. Емір Ісмаїл, обережна людина, радніший був іти на згоду та й прикінчити справу добрим миром. Він послав переказати Амрові, що, мовляв, нехай би за саманідською династією залишилося їхнє Заріччя, далека тая країна (тагр), а всіма іншими розлогими землями Персії нехай безтурботно володіють Саффариди . Амр на це не пристав і вирядив велике військо в напрямі до Бельха, щоб воно в тому місці перейшло ріку Амудар’ю і вдерлося в сама-нідські володіння. Та Ісмаїл встиг раніше переправити своє військо через ріку, до тієї Бельхської округи, на те, щоб війна провадилася на саффаридській території, а не на саманідській. І ось у рішучому бою, що одбувся у весну 900 року під Бельхом, Ісмаїлові дісталася блискуча перемога. Було в Амра щось 50.000 військових людей; чимало їх загинуло , інші кинулися навтеки і геть порозбігалися. Дивним дивом усі ті, котрі повтікали, порятувалися геть до одного, дарма, що їх було тисяч з п’ятдесят люду, – тільки самому Амрові, їхньому воєначальникові, не пощастило врятуватися . Бо, бажаючи втекти швидше, навпрошки, він з конем загруз у болоті, серед очерету; там його заскочили люди з саманідського війська та й притягли в полон до свого господаря Ісмаїла . Отак зловісно закінчилася для Амра Саффара тая битва під Бельхом 900 року, що «сталася зорею щастя для династії саман ідської» . Є анекдот (бродячий, бо його прикладають і до других побитих воеводів), що Амр, як приволокли його до сама-нідського табору та посадовили під сторожу, був виголодавсь. Один з його недавніх прислужників блукав був по полю; побачив він, що той дорогий бранець голодує, та й пішов роздобув для нього трохи м’яса, зварив те м’ясо тут-таки поблизу на полі і одбіг шукати солі. Лихо наднесло собаку. Собака всунув морду до горщика, вгризся зубами в кістку та й сильно попікся. З великого болю порвавсь він утекти, та не можна було йому видобути морду назад, і він в нестямі потяг цілого горщика геть за собою. Амр Саффар удавсь тоді до сторожі, що дивилася на цю комедію: «Оце для всіх нас наука. Вранці мою кухню ледве тягли чотириста верблюдів, а ввечері її потяг один однісінький псюра» .
Лукавий багдадський халіф, як дійшла до нього звістка, що Саманід Ісмаїл розбив Амра Саффара, то він послав щасливому переможцеві своє щире привітання і інвеституру на Хорасан та на інші краї, котрі були доти під саффарид-ським пануванням. Як годилося для інвеститури, крім писаної грамоти (‘ахд), надіслав халіф Ісмаїлові ще й прапор (лива), корону-діадему (тадж) та почесні вбрання (халати) . Ісмаїл одпровадив полоненого Амра до Багдада. Там безталанного Саффара одягли в гарний парчевий одяг, але на голову нап’яли «відлогу неласки» («бюрнос ас-сох-та»), посадовили на розкішно осідланого двогорбого верблюда, що він його колись сам був прислав як дарунок халіфові, та й провезли по вулицях столиці на показ народові; так звичайно робили з видатними небезпечними державними злочинцями. Зневажений Амр ібн-Лейс, їдучи отак на верблюді, покірно моливсь богові; народові було його шкода; поети поскладали відповідні моралізаторські вірші про цю подію . Трохи пізніше Амра скарано в Багдаді на смерть (902) .
Поміж саффаридських країн Хорасан реально перейшов під саманідську Ісмаїлову владу заразісінько після битви під Бельхом (900). Того самого року, знов «після битви, якої ще й не бачило те століття» , прилучив Ісмаїл до своєї саманідської емірської держави ще й Т а -баристан (мазендаранське південно-каспійське побережжя), де літ за тридцять п’ять перед тим під аграрну неспокійну нотку заснувалося алідське князівство, що з ним не могли дати собі ради й Саффариди . Забезпечивши тим чином за собою всю північну Персію (незабаром сюди долучено ще й медійську область Рея, по теперішньому Тегерана), Ісмаїл міг обернути свої військові зусилля на південь, до всіх інших саффаридських країн, на які він поздобував од халіфа інвеституру. А там, у Седжис-тані та Фарсі, онук Амра ібн-Лейса проголосив себе його наступником і не надто був охотивсь піддаватися Ісмаїлові, байдуже, чи в того була, чи не була халіфська грамота. Та за декілька літ захопили отого Амро-вого онука й наступника власні його повстанці^ і тоді під саманідську владу перейшов Седжистан, а далі й усі інші саффаридські краї . Кінець кінцем, границі саманід-ської Ісмаілвої держави, яку він покинув своєму синові, щоб він фактично їх обійняв і закруглив, простягалися од Бухари та й аж до Перської затоки, і од кордонів Індії та й аж до околиць Багдада.
Варто наперед зазначити, Ісмаїлова спадщина не дуже довго зоставалася ціла. Оті непомірно великі межі сама-нідської держави з політичним центром десь на північній окраїні, в середньоазіатській Бухарі, дедалі значно поменшали, як побачимо, через те, що повиникали ще нові династії замість знищених Саффаридів.
А втім, і Саффариди не були справді понищені, їхня батьківщина Седжистан (чи Сістан) давала їм неприступні притулки і надовго заховала їх од загибелі.
За другого Ісмаїлового наступника (Насра II Кар-мата, 914 – 943) саманідське правительство настановило одного з Саффарових нащадків за губернатора в Седжистані. В тому вбачають історики доказ саманідської великодушності , та, мабуть, чи не є це виразніший доказ тому фактові, що місцева сістанська людність тяжко любила саффаридську династію і піддержувала її . В кожному разі оці Саффариди вСістані виявили себе значно довговічнішими, ніж самі Саманіди в своєму Хора сані Бо потім настав час, що саманідська династія впала, отже ж сістанські Саффариди пережили і Сама-нідів, і Газневідів, і Сельджуків, ба навіть і монгольську люту навалу XIII віку. Автор «Таріх-и Гозіде» коло 1330 р. двічі зазначає , що й за його часів, у XIV столітті, саффаридські володарі панують у Сіста-ні (мабуть, лиш над деякими округами).
Та того мало. За часів шаха Аббаса Великого, року 1619-го один із саффаридського роду обробив перською мовою «Історію Сістану» (під заголовком «Іхйа ель-молюк» – «Оживіння для царів») . Тут він розповідає чисто всю історію Саффаридської династії в Сістані, каже, що й «Залізний Хромець» Тімурленк у 1402 р. затвердив тодішнього сістанського Саффа-рида на його князівстві (чи навіть «царстві») і що ті Саффаридські князі не переводилися в Сістані геть аж до того самого часу, коли оброблялася отая історія – «Оживіння для царів» 1619 p., бо й тоді (феодально, очевидячки) князював у Сістані 16-й нащадок Амра ібн-Лейса, авторів родич.
Чи можна поручитися, що й тепер у якомусь сістанському закуткові нема якихось князів Саффаридів? Ісмаїл уславивсь не тільки з того, що він був політично наимогутнішии володар поміж усіма Саманідами: ба як правитель він теж має почесне місце серед інших представників цієї неабиякої династії. Двома століттями пізніше, у кінці XI в., славнозвісний великий державний адміністратор везір Нізамольмольк у своїй «Книзі політики» титулує саманіда Ісмаїла «правосудний емір» («емір-і Аділь»), наче якогось Хосрова Ану-ширвана , і оповідає всякі характерні анекдоти про те, як Ісмаїл турбувався, щоб ніхто серед саманідських підданців не зазнав кривди; навіть узимку, серед холодного і навального середньоазіатського бурану-сніговиці, емір Ісмаїл, не беручи з собою ніяких товаришів, виїздив зранку верхи на головний бухарський майдан і самітно, не злізаючи з коня, чекав там аж до часу південної молитви, чи не вдасться до нього за судом-правдою якийсь покривджений бідняк-харпак . «Ет! хіба є тепер на світі такі еміри, яким був Ісмаїл Саманід?!» – журливо питається Нізамольмольк. Або от знов: автор «Самаркандської історії» Несефі XII в. зазначає той цікавий факт, що емір Ісмаїл, не так як інші східні володарі, ані разу не дозволив собі взяти щось із державної скарбниці на свої особисті потреби: все, що він витрачав на себе, витрачав він із свого власного добра, яке дісталося йому од дідів-прадідів. Та воно й не так важко було йому перебуватися самісінькими «своїми засобами, бо й не любив він розкошувати, був людина уміркована; навіть жінку мав він одну, а не гарем. Узагалі у дальших поколінь заховалася про еміра Ісмаїла пам’ять як про людину святу, і за Несефієвих часів (пом. 1142) володарі ходили босі молитися на його могилу. І знов читачеві згадуються Нізамольмолькові слова: «Хіба ж є тепер на світі такі еміри, яким був Ісмаїл Саманід?!»
IV
Саманіди X в. після Ісмаїла. Нормальніші, бо не такі розлогі, межі їхньої держави; їхні васали, Наср II Кармат (914 – 943) і його талановиті везіри. Найважніші саманідські володарі другої половини X в.; Нух II ібн-Мансур (976 – 997). На чому полягає слава саманідської династії?
Войовник-емір Ісмаїл помер року 907-го. Син його (Ахмед, 907 – 914), миролюбива людина, як взагалі вся дальша саманідська династія X в., силою інерції ще провадив деякі завоювання, закруглюючи величезну територію, покинуту йому на спадщину од його батька. Тільки ж незабаром саманідська держава, на чималу користь для самої себе, почала звужуватися. І от минуло якихось літ двадцять п’ять після Ісмаїлової смерті, повстали ще дві інші великі перські держави: зіяридська на заході північному та бовейгідська на заході південному (про них ще буде широка мова), і через них саманідська держава X в. замість розлогих Ісмаїлових, трохи чи не всеіранських границь, увійшла в природно-нормальні та й вигідніші межі на обох боках великої ріки Амудар’ї.
Більш-менш це була та сама територія, що й у Тахіри-дів, та не з однаковими центрами, не з однаковими метрополіями. Бо для Тахіридів корінною областю являлося Лівобережжя (Хорасан у широкому розумінні, з Ніша-пуром столицею), а Правобережжя (Мавераннагр, по теперішньому Туркестан) – то був для них тільки васальний додаток (де сиділи й тоді оці самі князі, Саман іди). Навпаки, для саманідської держави політичною основою була замість Хорасану їхня рідна метропольна область правобережна, «Заріччя» (Мавераннагр) із столицею Бухарою, Самаркандом та іншими такими містами ; і тут, на своєму Правобережжі, були Саманіди зовсім безпосередніми правителями. А Лівобережжя, чи «Передріччя» (Мадунаннагр), себто Хорасан і взагалі всі краї на південь од Амудар’ї, перебували під рукою окремого саманідського намісника-воєводи («сіпех-салар»), і резеденція його була в Нішапурі. На устях Амудар’ї і її долішньому течінні – в Хіві, що тоді звалася Хварезм, Xарєзм, – було в Саман ідів напівсамостійне шахство, із своєю окремою, васальною, стародавньою династією, яка присилала до Бухари не данину, а дарунки. Були в них ще й інші, тільки що дрібніші, такі самі дуже самостійні васали, котрі – з лівого берега Амудар’ї, котрі – навіть із правого, себто в Заріччі. Являючись, таким побутом, сюзеренами для чималого числа васальних династів-володарів, може, з цієї самої причини титулували себе саманідські еміри офіційно: «солтан ас-салатін» – «султан над султанами» . Ще ж величали їх і так, як багдадських халіфів: «емір ель-мо’минін» – «пан над правовірними» , та жодної новості в такім пишнім величанні не було, бо вже й Я куба Саффара звали його підданці «паном над правовірними» . Назвім побіжно ще деяких саманідських васалів крім хорезмського шаха.
Про васальних князів Саффаридів у Седжи-стані вже була згадка (стор. 140 – 141).
Ще інші васали в Саманідів на Лівобережжі малися в Джузджані, або Хузгані (тепер це частина афганського Туркестану), і там була дуже культурна династія ферігунідська. Так само в теперішньому Афганістані, в Г а з н і коло Кабула й Гінду-куша, геть близько до Індії, мали Саманіди собі васала, некультурного місцевого царка. Не дуже культурний був і васальний князь Гарчистана, гірської країни між Гератом і Мервом на верхів’ї р. Мургаба. Що ж до васалів на Правобережжі, то тут визначилися і політично і культурно еміри і сфіджабські (на північ од Ташкента) тачаганські, або на арабській лад «саганіанські» (в східній гірській Бухарі, над р. Сурхан, що вливається в верхню Амудар’ю з правого боку).
Що саманідські васали (Хорезм і др.) посилали в столицю Бухару самісінькі дарунки, а не данину, це ми знаємо приміром. з Макдисі X в. (в «Bibliotheca geographorum arabicoruni», т. III, стор. 337). Цілу сотню літ продержалася саманідська династія, відколи Ісмаїл розбив під Бельхом Амра Саффара (900) та позабирав його землі.
В першій половині X в. найдовше (бо літ аж тридцять) панував Ісмаїлів онук, уславлений поетом Рудакі, Наср II (914 – 943), вільнодумний емір – «карма т». Обставини, при яких посадовлено його, ще хлопчака, на бухарський трон, здавалося, не повинні б були ворожити великого щастя ані йому, ані його державі. Батько його (Ахмед, 907 – 914) загинув трагічною смертю через свою «тіло-охорончу» турецьку гвардію (з покуплених рабів, вихованих змалечку для військової служби), бо саманідські еміри так само як і багдадські халіфи, вважали за неминуче діло держати коло себе преторіанську охорону з купованих тюрків-сердюків («мамлюків», «голямів») ; і хоч у Саманідів преторіанське своєвільство не дійшло до таких нечуваних безграниць, як у халіфів, та будь-що-будь часом давалося-таки взнаки. Насрів батько, не надто покладаючись на вірність будь-якої людини, а раба-гвардійця зосібна, мав звичку – як лягав спати, то коло своїх дверей казав прив’язувати лева, і знав, що отой грізний ночувака напевне нікого не підпустить до його опочивальні. Та трапилося якось емірові бути на полюванні, і не поставили тоді лева коло емірового шатра на ніч. Його «голями» (сердюки), незадоволені через щось проти свого пана, влізли до шатра, вбили його тай утекли. Другі військові, котрі були з ним, привезли його тіло до Бухари, похобали, дали покійникові почесний титул «шехід» («святий мученик»), а на престол зараз таки й посадовили його 8-літнього хлопця, отого Hасра II (914). Як прийшли слуги взяти цю дитину на руки, щоб понести до трону, хлопець злякавсь. «Ви й мене хочете вбити, як убили татка?!» – плакав він та пручався з їхніх рук. Довелося довго уговкувати його та виясняти, що не вбити його хотять, а посадовити на таткове місце. Не диво, що ніхто тоді не міг шанувати такого князя . Подбали про його науку, дали йому суворого вчителя, що лупцював малого Насра II нещадно , а державні справи провадив широковчений письменник, талановитий енергійний в є зір Джейхані. У попередніх перських династій (Тахіридів, Саффаридів) не бачимо посади повномічних везірів; а в саманідській адміністрації путящий повно-мічний везір – це типова особливість, яка могла давати внутрішню силу державі навіть за будь-якого малозначного володаря. Джейхані провадив саманідське управління дуже добре, на дуже велике добро саманідській державі можна сказати, що весь лад дано їй од того видатного адміністратора Джейхані . Далі, з 920-х років, так само гарним путящим везіром у Насра II був Белье мі Старший . І вийшло, що часи панування Насра II залишили у нащадків якнайкращу згадку. Закінчив своє життя емір Наср II безталанно, бо замість правовірного суннітства, що доти тішилося офіційною пошаною в Маве-раннагрі, схиливсь до вільнодумного шиїтства («кармат-ства»); незадоволене духівництво, за допомогою турецької гвардії, приневолило його зректися влади та й передати трон своєму синові, мало замітному H ухові І (943 – 954) . Другу саманідську половину X в. заповнюють собою троє бухарських емірів: Абдельмелік І (954 – 961), його брат Мансур І (961 – 976) та Hух II (976 – 997). Вихвалені, а часом хтось подумав би, що навіть аж перехвалені сучасними їм істориками , ці Саманіди не дуже виблискували з погляду зовнішньо-по літичного. Навпаки, ми ще побачимо , що за пер шого з них, себто Абдельмеліка, вбивається в надто велику силу начальник турецької гвардії Альптекін, хорасан-ський намісник-воєвода; за Мансура І він (961) тікає до Афганської Газни і засновує там окрему державу; а за Нуха II та газневідська держава не перестає загрожувати лихом для держави саманідської. Не на політичній могутності полягає слава цих Саман ід ів, а на їхньому путящому правлінні (звісно, не без допомоги тямущих везірів, таких, як Бельємі Молодший, 961 – 974, у Мансура або Отбі, 977 – 982, у Нуха II ); полягає їхня слава на їхніх заслугах для культури, як матеріальної так і духовної, на заслугах для просвіти, для науки, для відродження перської національності. Історик перського письменства не може ж, наприклад, не зазначити, що емір Нух II (976 – 997), одразу як зійшов на трон, сказав поетові Дакікі віршувати староіранську «Книгу царів» , а наприкінці Нухового панування, дякуючи великому безсмертному Фірдоусі, та віршована «Книга царів», або «Шах-наме», вже була так що й готовісінька. Як у першій половині X в. найвидатніше саманідське ймення – емір Наср II Кармат, так у другій половині – емір Нух II ібн-Мансур.
1 взагалі геть про цілу саманідську династію, миролюбиву, культурну, віротерпиму й нелі-ниву, – що обіймає собою всенький X вік, або ще й ширшу епоху (900 – 999, або 875 – 999, не кажучи про раніші часи), доводиться визнати, що їхнє правління було великим добром і для Трансоксіани, і для підвладних земель. Столиці Бухара та Самарканд поробилися осередками цивілізації, художньої і матеріальної культури, вченості і наукової діяльності для значної, чималої частини мусульманського світу. А вже ж щодо історії письменства, то навіть із тих коротеньких звісток, які в нас побіжно й випадково наведено, можна вгадати (і про це буде докладна мова в своєму місці), що не чия, як сама-нідська, епоха переважно повинна вважатися за епоху перського національного відродження та процвітання та за золотий вік перської літератури. Перські та й арабські письменники (при-міром], араб ібн-Халликян XIII в. – автор біографічного словника) не знаходять слів, щоб достойно вихвалити цю династію – «найкращу на світі поміж усіма іншими династіями, що найбільше дбала про справедливість, віру та науку» .
V
Заслуги Саманідів як культурних правителів. Емір – «добрий хазяїн» своєї держави і дбає про добробут народних мас. Промисловість і торгівля; китайські технічні впливи; питання про історію паперу; торгові відносини з Волгою та з північною Руссю та Європою. Розумове життя; письменство і наука; емірська книгозбірня, описана філософом ібн-Сіною коло 997 року.
Ібн-Халликянові слова можна інакше переказати так: «Саманідське правління було найідеальніше, яке можна собі здумати на землі».
Що вважають на Сході за ідеал для правителя? На цю тему написано в східних літературах дуже багато всяких «політичних підручників-домостроїв», або «княжих зерцал» (коли прикласти до тих східних «домостроїв» західноєвропейський термін) . Між іншим, і славнозвісний везір-адміністратор XI в. Нізамольмольк написав для сельджуцьких султанів у 1091 році свою «Книгу політики» – «Сіасет-наме», та й її перший розділ присвячено міркуванням про те, яким повинен бути путящий володар . Після загальних думок про те, що цар – то божий обранець, якому доручено дбати про справедливість і добробут своїх підданців («завсіди радячись із везіром про справи державні, військові, фінансові і про добрий громадський лад», – додає Нізамольмольк у другому місці своєї книги) , Нізамольмольк далі каже конкретніше: «Володар повинен робити все, що веде його країну до щасливого життя – проводити підземні канали («карізи») і прокопувати од річок звичайні, непідземні канали-рукави, перекидати мости для переправи через великі ріки, дбати, щоб процвітали села і ниви, мурувати кріпості, засновувати нові міста, ставити в них високі будинки та гарні палати, заводити на великих («царських») шляхах станції-рбати для подорожніх і т. ін.». Бо цар, на думку Нізамольмолькову , то «кєтхода» (господар-хазяїн) для країни; і він, як добрий господар, повинен турбуватися про людей свого краю так, як про своїх рідних сім’ян та рабів.
Здається, що Саманіди (звичайно, вкупі з своїми везі-рами та іншими, поставленими од них урядовими людьми) задовольняли цьому Нізамольмольковому ідеалові аж-аж. Бо варто лиш перегорнути або якусь всехаліфатську історію, де говориться й про Саманідів, або якусь спеціальну «Історію Бухари» Нершехі X в. чи «Самаркандську історію» Несефі XII в. – і скрізь ми побачимо: все оте, що вказано у Нізамольмолька, саманідські правителі за два століття перед ним охоче й дбайливо переводили в життя. Ці всі заходи, очевидячки, не могли не йти на добро трудящим народним масам; чи городянам, чи селянам-хліборобам. До того ж, миролюбивий характер саманід-ської династії, що втікала од усяких військових сутичок і тим паче од завзятих війн із своїми сусідами, дозволяв не накладати на піддану людність ніяких трудних податків; та й усередині краю звичайно не було в Саманідів жодних важких міжусобиць, які б лягали економічним тягарем на людей: чи хліборобів, чи промисловців, чи купців. Через те податки і мито в саманідській державі були якнайлегші, якнайнормальніші, якнайвигідніші для народу . Правда, трапляються нам іноді такі звістки, як ота, що наприкінці саманідського панування встановлено було податок на спадщину, і люди дуже нарікали на таке «несправедливе» оподаткування ; тільки ж європейський досвід добре нам свідчить, що це є одна з найсправедливіших оплат, яка може бути, а ніяк не здирство. Навпаки, в саманідській державі, коли було треба допомогти людності грошима од правительства, то це охоче робилося. Сільські громади (мабуть, і хліборобські, а торгово-промислові – то це напевне), наприклад, коли доводилося їм викупати землю в поодиноких власників, наперед могли рахувати, що саманідське правительство дасть їм потрібну позику . Важко сказати, які заходи для піднесення народного добробуту ідуть допіро од самих Саманідів, а які попросту продовжують собою народолюбиву традицію ще тах і ридську (бо нам тахіридський державний лад не так докладно відомий, як саманідський) ; але що саманідське панування було для підданого народу не менше доброчинним, як тахіридське, так це стоїть понад усякими сумнівами.
Добре розвивалися в саманідських землях промисловість і торгівля.
Промисловість за Саманідів визначалася величезною різноманітністю. Географ Істахрі X в. каже, що людність Мавераннагра може перебутися без ніяких виробів з інших країв, бо всього має рясно у себе вдома . Другий тодішній географ, Макдисі , дуже докладно перелічує те, чим торгує Бухара, що вона продає іншим землям. Та й чого-чого там немає геть усякі є матерії: бавовняні, полотняні, суконні чи інші вовняні, шовкові, парчеві і т. ін., бо й бавовна своя, і шовк свій, і все таке своє; вироби шкуратяні (взуття і т. ін.) та ремінні-лимарські; металеві речі з міді, олова, криці та військова зброя (з металів Фергани) ; посуд (звичайний і розкішний); ювелірні дорогоцінності; самаркандський папір з ганчірок і т. ін., Цікаву культурну подробицю, повну мудрої науки для будь-якого покоління, переказує нам Макдисі: на базарі продавалися й вироби арештантів, засаджених до в’язниць саманідських; арештанти по тюрмах своїх не дармували, не гайнували часу, а путнє діло робили. Варто зазначити, що обробна промисловість витворювалася в Маве-раннагрі під сильним впливом од китайців [...], особливо в посудному виробі слідно безперечний китайський вплив . А от щодо паперу (з ганчірок), то в цій справі самаркандці, мабуть, чи не випередили і своїх навчителів-китайців, бо в Китаї папір з ганчірок з’являється допіро з 940 року, а в Самарканді – ще в VIII – IX в. А втім, коли не техніку, то хоч саму думку про те, що з ганчірок можна виробляти папір, могли самаркандці позичити не в кого як у китайців-таки; принаймні мусульмани в X віці твердо вірили, що і папір виробляти вчили їх уже ж не хто, як ті самі китайці . На кінець X віку в мусульманських землях самаркандський папір геть повитісняв і папірус, і пергамент. Той папір – навоскований, міцний, і рукописи, котрі писано на ньому, зостаються цілісінькі на протязі багатьох століть.
Всі рясні мавераннагрські вироби розвозилися на продаж по далеких сторонах. Тільки ж, хоч і каже Істахрі, що Мавераннагр, виробляючи все у себе вдома, міг би перебутися без ніякого чужоземного привозу, та вже ж і привізний торг був у Мавераннагрі неабиякий. Найважнішу вигоду для країни давала всяка привезена сировина. Головним пунктом для такого привізного торгу була Хіва (Хорезм) на низах р. Амудар’ї. Сусідні кочовики, наїздячи до Хорезма купувати собі матерії на одіж, чи щось інше, неминуче потрібне для їхньої обихідки, разом з тим пригонили туди на продаж численні отари овець чи іншу худобу, і з того був для хівинців великий зиск . Привозилися сюди сирові товари і з дальших країв, от як з Волги чи з її півдня – од хазарів, чи ще більше з її півночі – од волжанських болгар . Серед тих товарів, що їх привозили до Мавераннагру од болгарів, для нас цікаво зазначити: хутра (соболі, куниці, бобри, тхори тощо), ремінні шкури, віск, мед і слов’янські раби . Слов’янські раби – ці, очевидячки, з руських земель, а точніше – з північноруських; географ ібн-Росте (коло 903 р.) пояснює, що тих слов’ян до болгарів привозили на продаж варяги-нормани, захопивши їх через якийсь військовий наскік . Та й усі інші перелічені у Макдисі товари, дарма, що рясно їх було і в волзько-болгарській землі, вивозилися болгарами ще й із Русі. «Вся Русь, котра сидить по обох берегах Волги, везе до болгарів свій крам: хутра з соболів, горностаїв, білок тощо», – каже той самий географ ібн-Росте . Або знов ми маємо виразне свідоцтво у другого географа, ібн-Хавкаля (977 p.), що найкращі хутра здобувалися не де, як на Русі; русини продавали ті хутра до болгарів, а частина того краму ішла до Хорезма . Але й Русь – це ще не був останній наизахіднішии пункт, звідки йшов привізний торг до Хорезма, Бухари і взагалі до земель саманідської держави: адже геть усі прибалтійські краї, себто Фінляндія, Естляндія, Ліфляндія, Курляндія, Прусія, Макленбург, Шлезвіг, Швеція піддержували торгові зносини з саманідськими краями X віку. Про це яскраво свідчать незліченні саманідські монетні скарби, що їх і досі не перестають викопувати з-під землі, як у північній Русі (і Білорусі), так і на прибережжях Балтійського моря, включаючи сюди і Шлезвіг і Швецію . Відомий російський орієнталіст Френ іще 1823 року в своїй епохальній розвідці про арабського подорожника ібн-Фадлана (що описував Русь на початку X в.) звернув увагу на ці саманід-ські скарби (стор. 295) і зробив з того такий справедливий висновок: «Ота безліч середньоазійських монет X в., яких викопують тутечки багацько, що аж вірити не хочеться (jene, allen Glauben überschreitende, Menge, стор. 80), служить для нас доводом, що вивіз північних товарів (дорогоцінного хутра, бурштина-янтаря тощо) значно собою перевищував привіз південних товарів (матерій, самоцвітів і т. ін.), бо інакше важко пояснити, чому така сила східних монет позалишалася на європейській півночі». Літ на п’ятнадцять пізніш, у спеціальній розвідці про топографію відкопаних східних монетних скарбів Френ знову підкреслив: «У жвавому зв’язку північної Європи з Середньою Азією товари, що вивозилися з півночі в Азію, мали своєю вартістю перевищувати ввіз товарів азійських, бо інакше не була б поприходила така страшенна безліч азійських грошей (саманідських дирхемів і дрібняків) на Русь і в Прибалтійські країни» . Випадає тут зазначити, що на території південної, старо-київської Русі [...] саманідські гроші трапляється викопувати н є часто: видно, що Київська Русь свою сировину вивозила не до саманідської держави, не до Хіви і Бухари, а деінде. Для Київської Русі найпри-роднішою водяною торговою артерією була, звісно, не Волга, не путь до Середньої Азії, а Дніпро, що пливе до Чорного моря. Він для південної Русі давав собою іншу, вигіднішу славутню путь «из Варяг в Грекы» . Київські русини везли свої товари або просто до Царгороду, «в Грекы», або до ближчих торгових місць на Чорноморських берегах: до устя ріки Дуная , до Криму (Херсонес-Корсунь), до берегів кавказьких та малоазійських .
Матеріальний добробут, що панував у заможній сама-нідській державі, очевидячки, сприяв розвиткові і розумової культури. Звістки у географів X в. про той папір, який вироблявся в Мавераннагрі, самі собою вже натякають, що в цій багатій країні виріб паперу запевне мав йти вкупі з розвоєм грамотності, письменства, освіти, словом, усього того, для чого папір потрібний. І справді, історія літератури і науки дає тому натякові блискуче фактичне ствердження. Добру просвітню славу лишили по собі вже й висококультурні саманідські попередники – Тахіриди (приміром, Абд-аллах ібн-Тахір), що щиро дбали із свого Хорасану про подачу грамотності і науки для всього охочого люду, підвладного їм; а за саманідської династії ті давніші тахіридські заходи процвіли вже пишним цвітом. Освіта носила переважно характер гуманітарний, і ти маємо вказівки навіть аж на гіперпродукцію, на аж надмірний виріб інтелігентних сил, бо бачимо, що з’явилася й літературна богема, з’явивсь безробітний пролетаріат і з інших інтелігентних професій; це звичайний, природний наслідок переваги гуманітарних знаттів над реальними . І, як воно скрізь буває й завсіди, в тім крилася й деяка політична небезпека, бо безробітні інтелігенти – клас політично непевний . Про літературу саманідського періоду ширше розводитися тут нам нема чого, бо про цей «золотий вік» буде аж надто простора мова нижче, в окремому розділі в зв’язку з загальною картиною перського письменства ; а тутечки ми зазначимо тільки, що при дворі саманідських емірів існувала дуже цікава величезна бухарська бібліотека, її ми ближче знаємо через те, що коло 997 року за Нуха II (976 – 997) туди здобув собі вільний вступ од вдячного еміра Нуха II молодий філософ ібн-Сіна (Аві-ценна) в нагороду за вдатне лікування, і він її описав у своїй автобіографії .
Це був величезний будинок («дар») з цілою низкою світлиць; для кожного відділу науки або письменства окрема світлиця («бейт»), де стояли скрині, наставлені одна на одну, повні наукових і поетичних книжок, що всі вони були й закаталогізовані. Безперечно, що значна, коли не переважна частина тих книжок, була суто арабська; мовою вчених писань була тоді звичайно арабщина, і під науками в великій мірі розуміються або мусульмансько-богословські: теологія; догматика, право («фикх») і т. ін., або філологія арабської мови: граматика, риторика і т. ін. Та й сам ібн-Сіна виразно каже: «В одній світлиці знаходилися книжки з арабської філології («аль-арабіййє») та поезії, в другій – богословська юриспруденція, в кожній іншій – інші науки». На найпершому місці він, бачимо, сам ставить арабщину та іслам. Тільки ж не для них упросивсь філософ до цієї книгозбірні, але, каже, щоб почитати тих книжок, які торкалися його найближчої спеціальності – себто медицини , себто і лікарських, і природничих, і філософських (бо філософія і природничі науки тоді здебільша мали спільний інтерес). І дарма, що ісламське правовірство осуджує такі писання, ібн-Сіна знайшов тут для себе в емірській бібліотеці багате жниво. «Я переглянув каталог писань стародавніх авторів («та-ла’то фіхриста кютобі ль-аваіль»), – повідає філософ, – і сказав дати мені те, що мені було потрібне. Та й бачив я там такі книжки, що багатьом людям не відомі навіть їхні назви. Ні перед тим, а ні після того не доводилося мені бачити такої книгозбірні». Не диво було б, якби серед отих «писань стародавніх авторів» знайшлися манускрипти й доісламські, пехлевійські. Принаймні для попереднього ІХ-го століття ми маємо звістки про колосальні пехлевійські книгозбірні, приміром у Мерві, що туди їздили по науку й природні араби, не полінувавшись попереду навчитися по-пехлевійськи. «У нас, арабів, мова класично хороша, а от ідеї ми мусимо черпати з книжок перських», – казав один з таких арабів, що чималенько попрацював у пехлевійській книгозбірні .
І зміст бухарської саманідської бібліотеки, і присутність при емірському дворі отаких філософів, як ібн-Сіна, і поетичне розроблення таких сюжетів, як староіранська «Книга царів» – це вже вимовний покажчик неклерикал ьності в Саманідів І взагалі кажучи, всі оті численні удільні династії X в., на які порозпадавсь багдадський халіфат (Саманіди, Бовейгіди та Зіяриди в Персії, Хамданіди в північній Сірії, Іхшіди і, потім, халіфи Фатиміди в Єгипті, та, крім того, звісно, кордовські халіфи Омейяди в Іспанії), – усі давали тоді притулок вільній думці і науці, не рахуючися з теоретичними поглядами клерикального, обскурантного богословія.
VI
Тіньові боки саманідського ладу. Паралелізм влади цивільної і військової: везір та начальник гвардії. Впливове правовірне суннітське духівництво: улем-«остад» і його політична роль. Духівництво кличе турецьку гвардію скинути еміра Насра II за його карматське шиїтство (943); Нух І (943 – 954) і його святий везір. Початок політичного занепаду Саманідів. їхня загибель (999). Таблиця династії.
Були й тіньові боки в тому, здавалося б, напрочуд гарному державному ладі, що встановився за Саманідів. Найважнішою вадою являлося неєдиновладдя і постійна незгода поміж повномічними представниками влади цивільної і влади військової.
Теоретично вся безмежна повність влади знаходилася в єдиних руках емірових. Та практично всі державні справи вів везір, себто міністр чи точніше прем’єр-міністр, а військову найвищу силу мав начальник гвардії, що складалася побільше з купованих турецьких рабів. Везіри, загалом беручи, траплялися в Саманідів дуже путні, і отож вони й піддержували добрий лад у державі. Але за начальника гвардії найчастіше бував честолюбивий інтриган, завжди охочий, за допомогою своєї палатної гвардії, піднімати в княжих палатах заколоти, навіть скидати еміра з престола і замість нього садовити другого еміра, більш підхожого для військових своєвільників; це ж воно звичайно і скрізь отаке трапляється, де володар охороняє себе преторіанами. Везір і гвардійський воєвода, як і слід сподіватися, перебували в контрах один проти одного.
Була в державі ще третя особа, яка в цих відносинах не раз радніша була грати не послідню роль. Це – представник ученого правовірного суннітського духівництва. Суннітство являлося офіційною вірою всама-нідській державі. Щоправда, серед людності і Мавераннагра і особливо – Хорасана (з його видатною шиїтською святинею в Мешхеді) багацько було шиїтів ; ми знаємо, що й найбільший національний поет Ірана, саманідський хорасанець Фірдоусі, був шиїт. Володарі саманідські ставилися до шиїтства терпимо; але хоч тая терпимість супроти єретиків була не до мислі ані їхній турецькій гвардії, ані світському духівництву, направду еміри не забували шанувати правовірну суннітську віру як слід. Улеми, себто вчені богослови, тішилися в Саманідів усякими почесними перевагами: вони, приміром, не цілували землю перед володарем. З-посеред найученіших і найдостойніших ханіфітів бухарські еміри обирали собі порадчика, що його посада дуже нагадує собою теперішню посаду шейх-уль-іслама при турецькому султані; звавсь він попросту «остад» (наставник, професор) . Той саманідський улем, коли до його вдавалися, похваляв або не похваляв ті постанови, котрі мали вийти од еміра , або й сам він перший піднімав клопотання перед еміром у якійсь справі і подавав свою пораду. За його ж вказівками обсаджувалися й посади урядовців . Не важко вгадати, що симпатії цього «остада» та й взагалі духівництва повинні були більше хилитися на бік суворо правовірної турецької гвардії з її начальником, ніж на бік його супротивника – везіра.
Засновник саман ідської могутності емір Ісмаїл (892 – 907), що, мабуть, він найперший із Саманідів і завів турецьку гвардію у своїх палатах, не давав їй розпускатися й своеволити. Але син його (Ахмед, 907 – 914), ми вже це бачили, трагічно загинув од рук своїх охоронців – «го-лямів» . На княжий престол, як пам’ятаємо, посадовили дитину, хлопця Насра II (914 – 943). Та як підріс він, то виявилося, що й він не до вподоби ані своїм туркам-гвардійцям, ані правовірному духівництву. Двір цього саманідського еміра Насра II найменше міг похвалитися своєю ортодоксальністю: його талановиті везіри Джейгані та Бельємі Старший, що дали славу його пануванню, вже ж ніяк не могли б почванитися репутацією добрих право-вірів, бо Джейгані, коли вірити бібліографові X в., авторові «Фіхриста», попросту був прихильником зороастрій-ського дуалізма . А наприкінці свого недовгого життя сам емір Наср II захопився шиїзмом модного тоді радикального ісмаїлітського напрямку – «карматством». Вищі духовники-правовіри вдалися тоді за підмогою до проводирів турецького війська. Склалася проти володаря змова, і зчинивсь державний переворот. Довелося емірові Насрові II Карматові зріктися трону на користь свого сина Нуха І (943 – 954), а проти єретиків, чи в Заріччі, чи в Хорасані, уряджено було жорстоке переслідування: їх ловили, вбивали, а добро їхнє конфіскували .
Ця подія епохальна з того погляду, що вона сталася початком занепаду політичної саман ідської сили.
Новий емір (Нух І ібн-Няср, 943 – 954) на везірську посаду закликав якнайблагочестивішого факіха-«остада» ас-Сюлямі (що пізніше здобув собі титул «ісповідник-мученик» – «аш-шехід»). Цей побожний везір Сюлямі, бувши вез і ром, по-давньому своєму звичаю раз у раз моливсь та й моливсь, постував щопонеділка і щочетверга, невтомно писав богословські писання навіть серед своїх ділових офіційних годин, а державні справи порати не мав часу . За троє років свого святого везірування він усе подоводив до повного неладу: васали і правителі перестали слухатися центрально-бухарської влади і чинили розрухи та повстання, державна скарбниця перебувала в нужденному становищі, з людності двічі, – мовляв, ніби позику, – стягли податок , – військо не здобувало належної платні. Вояки побунтувалися та й убили ве-зіра, – інакше сказати, він загинув смертю «мученика-ісповідника» (звідти його посмертне прозвання: «аль-вазір аль-хакім аш-шехід») .
Та хоч і вбили нездатного везіра, а вже саманідські справи не пішли так добре, як ішли були колись. Культурно, духовно саманідська держава гарно далі розцвіта-лася ще й після того, себто і в другій половині X віку, але в політиці не все було гаразд; і, приміром, у порівнянні з південно-західною перською державою Бовейгідів, що саме отоді політично розрослася, саманідський політичний занепад відчувавсь зовсім рельєфно. Дарма, що саманідські еміри другої половини X в. були неабиякі люди , дарма що й везірів мали вони видатних (таких, як Бельємі Молодший або Отбі), – уже їм важко було налагодити розхитаний державний механізм, тим більше, що вояцька самоволя не переставала даватися взнаки і бути невпинним джерелом усякого політичного лиха.
У середині третьої четвертини X в. вбивсь у велику силу в Бухарі турок Альптекін, один із вислужених рабів-гвардійців. Щоб позбутися його настирливої опіки над собою, емір (Абдельмелік І, син Нуха І) вирядив Альптекіна з Бухари до Хорасану на важну й почесну посаду намісника-воєводи («сіпехсалар»); це, правда, була тільки палліатива, бо й з далечини, з Хорасану, Альптекін не переставав мати вплив на внутрішні бухарські справи: приміром, не випадало емірові ані закликати якогось везіра, ані змістити його без порозуміння з сіпех-саларом . Ту свою політичну силу захотів виявити Альптекін і тоді, як помер цей емір і постало питання про те, хто має бути його наступником. Та престол діставсь не тому кандидатові, котрого бажав Альптекін; бухарська турецька гвардія всупереч Альптекіновому бажанню на емірський трон посадовила інакшого саманіда (Мансура І, 961 – 976), і Альптекін, злякавшись за свою долю, втік із гуртом прихильних йому вояків до Афганістану. Тут він заснував газневідське царство, і отож воно й явилося почасти безпосередньою, почасти посередньою причиною загибелі саманідської держави. На історії газневідських султанів, Альптекінових наступників, нам іще доведеться далі спинитися з дуже й дуже широкою докладністю, а тут ми можемо коротко занотувати: до кінця X століття газневідська держава одібрала в Саманідів їхні південні володіння (Хорасан тощо); не хто ж, як вона-таки, захопила і східні землі династії бовейгідської; не од кого, як од неї, впав на перську цивілізацію та культуру перший згубний удар.
Та не самий Хорасан утратили Саманіди: не довелося їм залишитися і в своєму рідному Заріччі (Мавераннагрі). Бо рівночасно з газневідським запануванням у Хорасані (999) мавераннагрські володіння Саманідів, тобто на північ од Амудар’ї, з Бухарою, захопило місцеве північно-туркестанське тюрське плем’я, що на чолі його стояла династія Караханідів (чи Ілекханів). Відважний останній саманід витязь Абу-Ібрагім Монтасир (уб. 1005) силувавсь був літ шестеро вести проти тих турецьких заволок партизанську боротьбу, та нічого вже не вдіяв. З того часу назавсіди прикінчилося в Туркестані панування стародавнього арійського елементу, і господарями аж досі залишаються там тюрки.
Варта уваги тая обставина, що відколи запанували над Бухарою нові господарі – Караханіди, то різко вкорочується торг поміж Середньою Азією та чужими краями, з Руссю – зосібна. Якщо саманідські монетні скарби (X в.) викопуються на Русі пудами, то скарбів XI в. (себто з монетами караханідськими), можна сказати, зовсім не доводиться викопувати видно, що торг припинивсь.
