209. До Б. Д. Грінченка
Звенигородка, 20 янвГаря 1907
Дорогий товаришу!
Вчора прийшов Ваш лист, сьогодні знов була пошта, – і знов не було коректури Гирича. Зробіть милостиву ласку, вчиніть щось!
Друкарню можна заспокоїти тим міркуванням, що за мої додатки вона може накинути скільки там доведеться . Але, будьте ласкаві, зверніть її увагу, що велика частина виправок виникає через недбальство самої таки друкарні: поперекидано букви догори ногами, замість скобок наставлено «марашек» (чорних шпон), густо-часто натикано марашок замість наголошених літер і т. ін. іт. ін. а до того всього – переважна частина виправок, які я був поробив у першій коректурі, зісталася невиправлена, і через те в другій коректурі я мусив поробити їх наново!
Опроче, не стає часами цілих шматків набраного тексту.
Коли друкарня бажає, щоб швидше одзволити шрифт, дак це ж од неї самої й залежить. Можу чим завгодно ручитися, що я перепинок не чинитиму. В мене дальша коректура лежить готова, та я її не присилаю, бо бачу, що, доки друкарня не видрукує перших двох аркушів, вона не може виправляти дальших коректур: треба попереду одзволити ті акцентовані літери, які зайнято під два перші аркуші і яких, очевидячки, більше не стає в касах.
Простіть, що Вас турбую так сильно. Але ж це не тільки моя власна справа, ба й справа доходу для «Просвіти».
Питаєтеся про Марка Проклятого. І я, так само як і Ви, не знаю ані вкраїнського, ані руського оповідання про нього у фольклорі. Пам’ятається мені, що начебто писав трохи про це Халанський у своїй нудній праці «Славяніские сказания о Марке Королевиче». Та я не пам’ятаю сього гаразд, бо ніколи не мав терпіння перечитати цю скучну й довгу працю (в «Русскіом филоліогическом вестніикеї»), повну вопіючих натяжок, а тільки перегортав її. Точніші звістки могтиму Вам подати з Москви, де, між іншим, скільки пам’ятаю, трохи цікавився приказкою про Марка в пеклі Вс. Міллер, як збирав був звістки про бродячі «мотивы нисхождения в ад» (Іздубар – ассірійський, Геракл і Цербер і т. ін.).
Чи не пришлете мені 1-ої кн. «Літературно-наукового вісника»? Як їхатиму, привезу Вам. Бо купувати (виписувати одну книжку) нема рації, а мій передплатний примірник пішов, звичайно, до Москви.
Чи були на лекції Стешенка? Що таке він набалаказ про «антидемократичний» напрям?
Ваш весь А. Кримський
P. S. Коли б друкарня одтягалася з коректурою, то нехай це скаже рішуче: тоді я знатиму, що треба буде мені вдатися до якоїсь московської друкарні (resp. Гат-цукової або Гербекової), а для цього я повинен буду заздалегідь написати до Москви, щоб часу дурно не гаяти.
210. До О. І. Левицького
Звенигородка в Київщині,
Високошановний Оресте Ивановичу!
Дякую Вам за Ваше щире слово про «Українську граміатику». Шкода, що не міг Вам тепер-таки прислати ще двох випусків, які вже давно під набором (16 + 8 арк.), тільки ж у таких друкарнях, які навряд чи випустять їх у світ раніш як восени.
Щодо Вашої уваги про пам’ятники XVI – XVII в., то Ваша правда: звідти виписок у мене мало. Та це не з моєї вини. Всі мої томи «Архива», Несторових «Чтений» і деякі річники «Киевіской старины» з нотатками на полях (робленими поволі з давніх літ) загинули за часів залізничної забастовки кінця 1905 року (бо я їх послав був залізницею з Москви до Звенигородки). Довелося переробляти роботу наново, та й уже не вдома, а в Румянцевському музеї, бо вдруге покупити ті самі книжки я якось не зміг зараз. А втім, Ви далі побачите, що то тільки в перших аркушах небагацько є зсилок на видання Археографічної комісії, а в дальших – є вже чималенько.
Ви пишете в своєму листі, що могли б мені прислати деякі видання Археогріафічної комісії. Декотрі томи «Архива Юго-Западной России» я вже попідкупляв (у Си-мінського на Подолі та ін.), та мені не стає от яких:
а) ч. І, т. VII. (Памятники литературной полемики).
б) ч. VII, всі три томи. (Акты о заселении).
в) Указатели – обидва томи.
г) Сборник летописей, относящихся к истории южной и запіадной Росісии (1888).
д) Сборник материалов для истории Киева (1874). Коли б, за Вашою ласкою, Археогріафічна комісія
прислала мені оці видання (навіть не дурно, тільки за знижену ціну), то я був би Вам дуже вдячний, бо мені не пощастило їх роздобути сюди на літо, а в Москві я їх використав не гурт. Так само був би я Вам надзвичайно вдячний, якби міг сюди дістати VI том Несторових «Чтєний» (де Печерський Пом’янник), навіть не за знижену ціну, а за номінальну. Може б, Ви, з ласки своєї, розпорядилися в «Обществе Нестора-летіописца» про це? Як я їхав через Київ, то хтів був покупити VI том «Чтений», та якраз отого самого тому й не було в книгарнях. Тим часом для справок він мені й зараз потрібний. Вибачайте, що Вас турбую цим.
Ваш щирий прихильник
Л. Кримський
Адрес: Звенигородка, Киевской губ.
211. До Б. Д. Грінченка
118 липня 1907 p. 
Дорогий товаришу!
Спасибі Вам за Ваші книжки, з яких «Перед широким світом» я перечитав не одриваючися зараз-таки, як був розпакував посилку, Ви знаєте мою думку: це одна з найкращих Ваших речей; яка сміливо може стати поруч белетристичних писань. Що ж до друкарні Гирича, то, невважаючи на мої листи і Ваші заходи, не присилає вона мені коректури. Будьте ласкаві, візьміть у неї мого рукописа і перешліть мені, – то я зміркую, з якої сторінки можна верстати те, що вже набрано; а рукописа можна буде набрати пізніш і вставити. Або вже якось дам собі раду, – тільки аби мати рукопис в руках, бо позаочі нічого не зміркую. Перечитав граматику Тимченкову та й заспокоївся про с є б є: ні! я ще не такий антипопулярний! Хто з читачів подужає виклад Тимченків, для того мій виклад повинен здаватися архіпопулярним. А то, бачте, досі я був сердився на себе, що граматика моя виходить дуже вчена.
Весь Ваш А. Кримський
«Вісник» наваживсь надрукувати чорним по білому, що він інтересніший од «Нової громади»!
212. До Б. Д. Грінченка
Москва, 19 17/XII 07
Дорогий товаришу!
Не сердьтесь, що я не одписував Вам на Ваші листи. Я і фізично слабував, і душею страждав. Через що – це для Вас річ нецікава, бо, щоб зрозуміти, треба б знати точні подробиці мого московського побуту; а писати про них – довго, та й не варто. Загально скажу, що страждання мені завдає сім’я Міллерів, з якою, мовляють, чорт мене мотузочком зв’язав. Не перший, та й, мабуть, і не останній раз розходжуся я з ними, і кожен раз ота процедура розлуки одбувається з мученням, з тратою нервів. Надто близько поріднивсь я з ними, щоб вірити, ніби розлучаюся з ними вже навіки; от і тепер – зірвав з тею сім’єю, а знаю, що не промине й рік, як знов вони притягнуть мене до себе і знов упаду я до них в лоно; а коли знаєш це, то тільки нервуєшся і сердишся на свою прив’язчивість до людей, що через неї не можна швидко забути тих, з ким розійшовся.
А не розійтися зараз – не можна було, бо далі вже невидержка мені...
Ет! не варто Вас загаювати цими дрібницями... Можу тільки сказати, що для роГоти це все вийшло на дуже велику користь. Заживши собі самітним життям, я невсипуще працював та й працював. Між іншим, і для граматики зробив чимало . Сподівався випустити в світ 2-й вип. І тому к різдву, та не пощастило. Київський останній піваркуш готовий буде, очевидячки, вже аж після різдва; в Москві в мене зостається незверстаних ще три аркуші, що к різдву їх допіру зверстають, а видрукують аж в январі. В усякім разі ждати вже недовго.
Погано тільки, що й пропасниця моя мене не кидається. Страшенні, люті морози; навіть здоровісінькій людині важко вийти подихати чистим повітрям, а з пропасницею – то вже й поготів. Знесилився дуже. Виїду звідси, мабуть, на 1-й день різдва. Якщо снігові заноси не переб’ють, могтиму Вас побачити на 2-й день різдва. Сподіваюся, що январ, який я перебуду в Звенигородці, верне мені мою силу й здоров’я.
З газет бачив, що і в Вас не все йшло рівнесенькою стежечкою. Хоч би ідіотська справа з «Рідним краєм» з поводу Вашої драми... І як не сором був кому-кому, а то Олені Пчілці – не тільки допускати гидоту в свою газету, ба ще й свою примітку додавати «од редакції» (примітку до Вашого листа)! Це щось неймовірне, нечуване – рівняти Вашу п’єсу до «перерібок» Старицького! та й я н а - певне знаю (згадуючи те, що сам чув колись од самої-таки О. Пчілки), що вона не могла написати свою примітку інакше, як задля кумівства, бо вірив свої слова у неї бути не могло!.. Ви не повірите, як сильне обурила мене оця вся справа.. .Обурила не стільки навіть з прихильності до Вас, скільки з болю за нарушену справедливість, свідомо нарушену... А поза цим одиначним оголошеним фактом інтуїтивно вгадуєш цілу низку всяких інакших схованих фактів, відносин і т. ін., – і вгадуєш, що вони не могли жити цю осінь і зиму рівненьким, безжурним життям, насолоджуючись тільки «красою душ людських».
Тепер про літературні справи.
Дуже гарні в Вас і Вашої жінки переклади з Ібсена і др. Розмови ідуть такою природною мовою, що наводять ілюзію, ніби це оригінальна річ, а не переклади. (До речі. Я якось із уст народу чув слово марево не в значенню «міраж» або «фата-моргана», але в значенню російського «призрак». Може бути, замість «Примари» кращий заголовок був би «Марево»?).
Фольклорного мотива на пісню «Ой на горі та женці жнуть» не можу згадати і од других не довідавсь. Пригадуються психологічно близькі мотиви з «1001 ночі» («Ну-реддін і прекрасна персіянка»), та там нема типа Сагайдачного. «Розумний бреше, щоб правди добути» – це єсть староруське оповідання. Див. у Веселовського в «Соломоне и Китоврасе» – «Притча о судах Соломоновых». Там уся літературна історія.
Питалися про слово мазепа. По-перськи jb (мазе) – спина, хребет, а Ц (па) значить «нога», а прикметник мазепа дословно значить «хребтоногий» себто неповортливий, «неуклюжий» – як сказали б по-російськи. Єсть і друге перське слово : музіпа; воно по-російськи близенько передається словом «озорник», себто шкооний (як кажуть у нас про котів, що крадуть харч із кухні, про корів, що залізають у город, і т. ін.). Те слово складається з арабського причасника музі ((£у) шкодний, шкодливий, та
знов з того самого па (ljl-нога. Та я не думаю, щоб наше мазепа пішло з музіпа\ воно, очевидячки, вийшло з мазепа. Маю до Вас прохання. Як я приїду в Київ, то буде свято, книгарня – зачинена. Покупіть мені, з ласки Вашої, 4-й том «Історії» Грушевського (2-е вид.), а коли вийшов 6-й том то й його. Вибачайте, що турбую своїм дорученням.
Весь Ваш А. Кримський
