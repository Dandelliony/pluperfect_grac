135. До П. Г. Житецького
Бейрут у Сірії
1897 р., 29 января/10 февраля
Дорогий Павле Гнатовичу!
Здається, що вже цілу вічність не писав до Вас! Тільки ж скажу по щирій правді, що, відколи я приїхав до Бейрута, я не мав ані хвилинки вільної. Я був вивчив стародавню арабську мову, якою, справді, пишуть і тепер письменні люди, але звичайна публіка не розуміє. Щоб не загинути навіть просто з голоду, я мусив узяти собі вчителя і цілий день учитися нової мови. Аж допіру оце можу вже сказати, що навчився сучасної мови; тільки ж скільки часу і енергії коштувало мені те знаття!
Живу серед арабів, у арабській сім’ї, де ніхто не знає інакшої мови, як арабської. І навкруги арабщина. Язиком мислі тепер для мене стала мова французька, бо всякий араб, який може більше-менше залічуватись до інтелігенції, виховавсь у французів-ієзуїтів. Сам я не хочу ні до кого навідуватись, тільки ж мене навідують цілі сотки отих сфранцужених арабів, щоб побалакати з «москобієм» (так звуть тут усякого, хто з Росії, а слово «рус» не вживається). Правда, останнім часом я вивчився дуже добре їх випроваджувати, але передше не вмів того робити, та й самому ж цікаво було познайомитись з тутешнім народом. Враження – якнайпоганіше. Іще католики (resp., мароніти) – так-сяк, а вже ж православні – така погань, що аж бридота бере. Лицемірство, безідейність і безідеальність, жадоба до грошей – ото їхні прикмети. Навіть діти – і ті вже здеморалізовані. Православних шкіл добрих немає, православні діти мусять іти до ієзуїтів, а через те з дитячих літ привчаються кривити душею: у школі воно ніби католик, а вдома лає католиків, а знов піде до школи – знов католикуэ. Найвище духовенство в православних – греки, а тії, звісно діло, не хтять дбати про школи, бо як просвітиться народ, то не так легко буде його визискувати. «Православное палестинское общество» заснувало в Сірії і Палестині скількись початкових шкіл, але все те не до пуття, і до тих шкіл піде хіба тая дитина, в якої нема вже ніякісінької надії на кращу освіту. Школи «Палестинского общества» дуже елементарні, а найбільше вони не до смаку всім через те, що в них заборонено французьку мову. «Общество», бачите, сподівається, що воно колись своїми школами вижене з Сірії французьку мову (католицьку!). Ну, дай боже нашому теляті вовка спіймати! У католиків є тут університети; французька мова панує по всій Туреччині взагалі, а в Сірії особливо; треба селитися десь н а краю Бейрута (отак, як я зробив), щоб знайти сім’ю, де не знають французької мови; уся торгова кореспонденція і книжки не інакше ведуться, як мовою французькою, etc., etc., etc., – навіть на австрійській пошті не говорять інакше, як по-французьки (та ще по-італійськи), – і «Общество» сподівається викоренити французький вплив скількомась шкілками! – православні мені дуже жалілись на все цеє. «Ми, – кажуть, – нічого не маємо проти вивчення московської мови, ми б навіть згодилися, щоб найбільша частина науки викладалась по-московськи – тільки ж щоб і французької мови вчили, бо вона нам тут так потрібна, як хліб». Буде тому років з п’ятеро, православні надумались (щоб не залежати од ієзуїтів) заснувати собі інститут для дівчат з програмою, не нижчою од католицької; частину предметів малося для практики викладати не по-арабськи, а по-французьки. Інститут зачав робити велику конкуренцію ієзуїтським Soeurs de charité . Та довідалося «Палестинское общество». Надавши якийсь-там орден голові шкільного товариства (m-me Sursog), воно випрохало собі дозвіл прислати до інституту шестеро російських учительниць, щоб вони вчили бажаючих російської мови, коли такі знайдуться. Найнявши ж таких учительниць, «Общество» н є сказало їм, що інститут не власність «Общества», а навпаки; ба навіть одну з-поміж них воно поставило за директрису інституту. І всім їм «Общество» загадало: вигнати з інституту французьку мову, а натомість запровадити російську. Бідні дівчата, вихопленії (за винятком «директриси») просто з восьмого класу гімназії, приїхали цього року до Бейрута і заходились були витісняти французьку мову. Але що тоді сталося 11 Я не можу Вам передати всього обурення арабів, як побачили вони, що на їхню школу, засновану на їхні складки, робляться такі замахи, що виявилася звідкілясь новітня директриса, яка хоче порядкувати, що московки, яких школа згодилася допустити необов’язковим способом, тепер хтять виперти французьку мову. Несподівано, силою реакції, теперечки проявилася в Бейруті така ненависть – до російської мови, що й сказати важко. Кумедія із інститутом ще не скінчена, але не важко вгадати її кінець: або арабам пощастить виперти бідолашних московок, одурених «Обществом», і тоді інститут і далі цвістиме, або «Общество» новими орденами загарбає інститут собі, і в такім разі в нім зостануться самі-но стипендіатки «Общества», а решта дівчат покине школу і піде до ієзуїтських Soeurs de charité, щоб там лицемірити і деморалізуватись.
Я Вам був згадав, що мовою мислі зробилася мені тепер мова французька, бо од неї ніде не втечеш тут, навіть по глухих закутках. Тільки ж мені пощастило попастись у таку сім’ю, де знають тільки свою рідну мову, і в такий круг, де й другі люди (знайомі моїх хазяїв і їхні родаки) теж знають тільки арабську мову. Через те я був правий, коли написав вище, що без доброго знаття сучасної арабської мови я б міг навіть загинути з голоду. Тим-то я був примушений дуже пильно працювати над одним-однісінь-ким предметом – арабською мовою – цілих три місяці, які я тут. Про роботу для словаря не було чого й думати (коли навіть для листа для Вас не було часинкиї). Звісно, далі піде діло краще: в мене стане більше вільного часу, але я вже бачу, що добре зробив, послухавшись Вашого наказу і не взявши з собою Ваших матеріалів. Про обробітку не було б чого й думати тут: добре, що знайдеться тут час хоч на просту працю – збирання нового матеріалу. Оце зачну виписувати слова з южноруських апокрифів, виданих од Франка.
Поки що скінчу. Щиро Вас люблячий і шануючий
А. Кримський
Мій адрес: Beyrouth,Syrie, Turguie d’ Asie, a M-r Agathangelos Krymski. (Вулиці й хати не зазначую, бо тут однаково не розносять пошту, а кожен адресат, що сподівається л иста, сам приходить на пошту і питається, чи нема
чого).
Посилаю «Шах-наме», просю прийняти як пам’ятку.
136. До О. Я. Кониського 
Бейрут, 3 февраля ст. ст. 1897 Дорогий Олександре Яковичу!
Щодо своєї помилки з Леонтовичем, то я, на всякий випадок, надумався дещо зробити і надрукував у 3-м ч. «Зорі» свою заяву. Аж спокійніше стало на душі після того!
Що ж до Вашої думки, щоб я написав статтю про Котляревського, то треба признатися, що т у т я цього ніяким способом зробити не можу: я привіз з собою тільки філологічні книжки і ні однісінької української літературної чи історично-літературної. Як же ж писати щось про Котляревського, коли нема під руками ніякісінької потрібної книжки? Та думається мені, що міг би я владнати справу трохи інакше: в августі 1898-го року я буду вже вдома, то тоді й могтиму написати статтю. Не буде пізно? Бо тут, щиро Вам кажу, це річ неможлива.
Про Шевченкові листи нема ще й досі звістки: вони у кн. Гагаріна в Москві по якихось скринях, і він каже, що написав до своїх родаків і прохав їх розшукати листи та переслати. Та відповіді нема.
Стає мені важко жити в Бейруті. Це город християнський, здебільше православний, і отож, відколи Росія виступила проти Греччини, мене всі вітають лайками, а двічі кидали каміннями і гукали: «Оце москобі! бийте його! бийте!» Можна би вдаватися за поміччю до мусульманської поліції, та якось соромно кли кати мусульман проти християн. Тим-то терплю. В усякім разі Бейрута не покину і зостануся тут ще 18 місяців.
Ваш А. К.
137. До Б. Д. Грінченка 
Бейрут, 2 марта 1897 
Дорогий товаришу!
Знову Вам посилаю дещо, а саме Руданського. Марки просю зліпити і вернути мені, як Ви це, спасибі Вам, зробили з переднішими листами. Просю Вас і раз у раз так робити. В апрілі я спродав в один московський магазин цілу скриньку старих марок, а гроші одіслав (долучивши, правда, ще дещо) у Полтаву на пам’ятник. А за Ваші книжки Вам спасибі. І «Стефенсон», і «обкладки» дуже цікаві. Дуже добре було б, щоб цензура дозволила якнайбільше таких книжечок. Щодо кінця «МаріїІ Стюарт», то найкраще буде, коли Ви його вишлете на адрес: Марии Ефимовне Крымской, Звенигородка, Киевской губ.
Питаєтеся про свою драму. Писана вона дуже жваво, захоплює увагу читачеву, мова дуже гарна. Але з історичного погляду вона мене не задовольняє, так само як і з етнографічного. Етнографічних подробиць усіх вилічувати не буду, а вкажу, напр., дуже ярку: жінки в Туреччині не ходять з одкритим обличчям, їх ніхто побачити не може, жоден мужчина не може з ними балакати так, як балакає Халіль з Аміною; других неточностей етнографічних, кажу, вилічувати не стану, скажу тільки, що вся обстановка не дихає на мене Сходом. З історичного боку теж закинути можна багацько. Я, не хвалячись, скажу, що багато перечитав наших і польських письменників XVII віку; особливу увагу я звернув на побутовий, на культурний бік тогочасного українсько-польського життя, бо давно вже мав на думці написати гумористичний роман з 16-го століття і через те зібрав матеріали. І ото, як читав я Ваші «Ясні зорі», то я нічогісінько не знаходив у них такого, що віяло б тогочасним духом. Звісно, це моє особисте, суб’єктивне враження. Та, думається мені, не тільки я, а й усякий скаже: «Не з 17-го віку Дмитро!» І Аміна теж: коли вона має бути продуктом Туреччини, то я рішуче скажу, що це постать неможлива; коли ж вона мала б виробитися під умовами життя вкраїнського, то теж треба поставити над нею знак питання. На мою думку, Ваша драма – драма сьогочасна, а не давня. Ви, трохи позмінювавши дещо, могли б її переробити на сучасну!
Така моя щира гадка. Ви хотіли щирої, я Вам і сказав щиру. Гнівайтесь або простіть.
Може бути, я трохи й зміню свою думку, як дочитаю драму до кінця (бо надруковано досі лиш три дії). Що на театрі вона матиме поводження, про це нема що й балакати. Охоче пришлю Вам рецензію «Діла», скоро надрукується.
За мною ще багато рецензій. Про «Этнографические материалы» почав та ще й не скінчив, бо з черги мусив спершу дати рецензійку (дуже швиденьку) на «Материалы» Ястребова та одвітити Довнарові. Його «письмо в редакцию» друкувалось з мого відома і за моєю згодою (Ви, певне, прочитали його в «Этнографическом обозрении», – то тепер треба було дещо одвітити. Мабуть, «Киевская старина» згодиться надрукувати мою відповідь, яку я вже й одіслав. Вашого «Неймовірного» вдома покинув Коли не шкода прислати сюди ще оди н примірник, то напишу рецензію . Та все роблю поволі, бо є всякої роботи багатенько. По-арабськи, правда, я вже навчився чисто все розуміти і доволі добре самому балакати, та ще роблю багато в тім самім напрямі, хоч, правда, не так багато, як перше. Зате читаю по-арабськи дуже-дуже багато: окрім того, що велить мені моя програма, читаю багато просто для себе, щоб якнайкраще пізнати Схід. По-вкраїн-ськи написав за той час небагато: дві рецензії для «Зорі» . . ., далі написав, як Вам відомо, доволі довгу Вашу оборону проти когось із «б)Ковиниів», далі – з пару кореспонденцій до «Буковини», нарешті – довгеньке оповідання «Розтління нравів» В тім оповіданні, де оповідається про Бейрут, нема н якої брехні чи видумки, все – щира правда; тільки ж, щоб читачам було читати цікавіш, я одяг етнографію і взагалі свої спостереження в белетристичну форму. Коли мені пощастило в моїй «Psychopatia nationalis» не дати читачеві занудитись, то й на «Розтлінні нравів» він не занудиться. Коли ж ні – тощо діяти! Так і буде вже... Не хтілось мені спершу братися за белетристичне перо, та не втерпів-таки. Знаєте: «важко не писати сатиру», як каже Горацій.
Бажав би почути Вашу думку про «Шах-наме», – по троху й про мій переклад, а найбільше про те, чи не нудні шматки я вибрав. Мені здавалося, що я повибирав такі, які й не спеціалістові цікаві будуть, та чи так воно?
Тепер про «Этнографическое обозрение». Ні, Ви помиляєтесь. Певне, не 11 крб., а тільки 10 крб., – принаймні, мені так пам’ятається. Коли ж додати кошти пересилки (1 крб. 10 коп.) та одкинути ті 5 крб. 50 коп., що я був Вам винен, то вийде, що Ви мені винні 5 крб. 60 коп. Як схочете вислати, то вишліть на ім’я моєї сестри. А то, звісне діло, можна й заждати, доки я верну в Росію.
За 1896-й р. поки що вийшла справді одна книжка. Нема де правди діти, «Этнографическое обіозрениеі» дуже спізняється, особливо ж минулого року.
Коли б Вам справді захотілося колись оселитися в Сірії чи Палестині, то нема нічого легшого: запишіться на службу до «Палестинского общества», платять учителеві більше-менше 2500 франків річно, то мало хто охотиться їхати, бо європейських забав (театрів, чи що) тут немає, а природу не кожен любить. Кожні два роки даються служащим в «Обществе» гроші на переїзд до Росії, – і отож, звичайно, бува так, що приїде вчитель або вчителька до Росії та й не хоче більше вертатися до Сірії. «Скучно», – кажуть. Щодо мене, то я б повік тут зостався, – так тут гарної Неділя в мене вільний день, то я ходю-ходю серед тутешніх лісків, садів та полів, що розкинулися по горах, та й налюбуватися не можу. Особливо ж любо дивитися на Ліван та на море. Жалівсь я був Вам на тутешню їжу, що вона – чисто рослинна; а тепер я так до неї звик, що на м’ясо і дивитись не хочу. Оздоровів зовсім.
«Словаря» «Киевской старины» не маю, бо, мабуть, він вий шов разо м з декабрською книжкою, а тая не прийшла сюди. А з январською книжкою не дістав ані шматка «Словаря». Чи й не було? Дозі Вам прислати не можу, бо щодня вчитель мій читає мені з нього одну годину по-араб-ськи (перекладає), а я йому усно перекладаю його мову на французьку (це задля того, щоб привчатися до живої вимови). Книжка В. Ірвінга ні до чого не здасться, бо вона повна грубих помилок і фантазування. Дозі («Essai sur e’Histoire de l’islamisme» ) можна виписати з Лейдена (Hollande, Leyde, a M-r E. J. Brill, libraire-éditeur). Ціна йому разом з пересилкою буде Вам коштувати З крб. паперових. Нк писатимете в Лейден, то на всякий випадок зазначте, щоб Брілль вислав рекомендовано. 
Ваш А. Кримський
P. S. «Букіовини» не висилаю, бо слово в слово я переписав статейку у своїй відповіді. Новина: сойм звелів «Просвіті» під загрозою, що одбере субвенцію, друкувати все фонетикою.
P. P. S. Мене командировано до августа 1898-го року.
138. До І. Я. Франка
22 Бейрут, 18 22/ІІІ 97
Дорогий товаришу!
Галицькі вибори скінчилися, тим-то рішаюся писати до Вас сміливо, не боючись, що відповідь не прийде.
Посилаю 3 крб. на передплату «Житя і слова» 1897-го р. Із «Буковини» я довідався, що вже вийшла принаймні хоч одна книжка за цей рік. Будьте ласкаві, пришліть мені все те, що вийшло вже, і присилайте далі.
На Звенигородку не шліть нічогісінько. Книжки, що Ви вислали в январі, ще й досі не прийшли. Повідомляють мене, що вони вже в Порт-Саїді. Бога ради, звістіть мене, скільки коштувала Вам тая пересилка. Мені давно хочеться порахуватися з Вами, та Ви мовчите, нічого не одписуєте.
«Апокрифи», спасибі Вам, прийшли. Гарне видання! Тільки ж Крехівська Палея – пам’ятник не южноруський, а новгородський або псковський. Книжка прийшла позавчора, тоще не встиг заналізувати її, але вже бачу, що Крехівська Палея писалася не в Южній Русі.
До речі. Ви згадуєте про Коломийську Палею, що вона вже вийшла вся. Я так і не встиг побачити другого випуску. Чи він у Вас є? Бо, коли пам’ятаєте, в мене є квиток на 2-й вип. тої Палеї, – квиток, за який заплачено Вашими грошима (Ви того бажали). Звістіть. В Москві є в мене брат, то він може взяти од видавців той випуск (коли він справді вийшов) і переслати Вам.
Ваш А. Кримський
Адрес: Beyrouth (Syrie, Turquie d’Asie), a M-r Agath. Krymski.
139. До О. С. Маковея Бейрут, 
18 27/ІІІ 97 
Високоповажаний добродію!
Вчора я Вам вислав статтю про політичний дух, який панує в Сірії. Сьогодні оце шлю дві заміточки: одну – про жидівський «розгром» (як кажуть у Росії) і другу – про фонетичну правопись. Про жидів – це я виписую дословно з того листа, який до мене прийшов сьогодні.
Написав я гумористичну повістку з побуту тутешніх арабів (хтів був писати етнографічну статтю та й і сам не знаю як – взяв та й написав белетристичну гумореску!). Я би був охоче прислав її до «Буковини», коли б Ви пообіцяли мені не дуже виправляти її, себто не виправляти мого синтаксису і зоставити цілими слова: вона, вони та закінчення -ський, -цький.
Ваш А. Кримський
140. До П. Г. Житецького 
22 Бейрут, 18 22/IV 97 
Дорогий Павле Гнатовичу!
«Ищите прежде царствия божия, а сия вся приложатся Вам...» Оці Ваші слова, будьте певні, вік буду пам’ятати. Я щиро працюватиму над словарем, не дбаючи про ніякісінькі премії, тільки про те, щоб до пуття дійти... А втім, можу по щирій совісті признатися, що ніколи я не працював задля якихсь там кар’єр, матеріальних вигод і т. ін.: скільки себе згадаю, працював я тільки через те, що мені любо було працювати. А обставини самі собою складалися так, що я, зовсім проти своєї сподіванки, знаходив собі і якусь матеріальну користь. Я, напр., ніколи не дбав про літературний заробіток і ні в кого не просив роботи для себе: аж от, проти моєї волі навіть, знаходилися раз у раз людці, що притягали мене до якихось видавництв, де за працю платять. І за професуру я ніколи не марив – та знайшлися люди, що потурбувалися за мене більш, ніж я сам (проф. Міллер), і розміркували, замість мене самого, яким шляхом я маю піти попереду, а яким потім, щоб усе сталося для мене якнайкраще... Отак і з словарем буде: працювати без усякої гадки про якісь академічні нагороди, а коли вони потім прийдуть, то це буде для мене несподіванка.
Поки що зараз я ще не багато зробив: ото тільки, що Франкові «Апокрифи» переглянув, та й усе. Та самі знаєте, що в спеціальній командировці не багато часу зостається для інших праць. Я зараз зробився таким арабином, що аж-аж-аж! За рік і три місяці верну до Росії, літом уложу собі курс для своїх будучих студентів, а як приїду далі в Москву, то в мене дуже багато буде часу для української (sc. словарної) праці. Бо навіть для магістерської дисертації (орієнталістичної) в мене є вже готовий матеріал, і обробляти його зовсім-таки не доведеться багато.
Дякуючи тутешньому гарному кліматові, набрався здоров’я і оптимістично дивлюся на світ. Ах, як би я бажав, щоб Ви тут побували! Тут усяка хвороба кудись іщезає – щоправда, тутешні люди дуже нещирі: звісно, левантинці, – мішанина семітів і греків, яких недурно звуть culmen sceleritatis . Та я навіть на них дивлюся поблажливо й вибачливо, бо тутешня природа виганяє з серця всяку злість і родить душевну гармонію... в душі європейця, додам (бо в тубільців я щось не помічав «душевної гармонії», а навпаки – величезну дисгармонію). Навіть своєї розвідки про Соболевського ніяк не можу послати до «Київської старини», бо що зачну писати – то все здається дуже різким, тон – занадто войовничим. Так ото ще й досі не послав нічого до редакції.
Руданського т. І зараз немає в мене, а буде, мабуть, тижнів за три. Та, певне, матиму тоді вже й том 3-й («Приказки»), бо коректуру останніх його листів прислано мені вже два тижні тому. Все те заразісінько попересилаю Вам. А тепер засилаю до Вас мою белетристичну пробу. З передмови побачите, що воно таке. Додам іще, що в першій повістці дуже крута мова, бо тая повісточка друкувалася в одній галицькій часописі: і галицька редакція дещо поперекручувала, і сам я тоді не навик писати; а потім тая повістка пішла без змін до передруку. Цікавий би я дуже почути Вашу думку про свою белетристику. Перші дві повістки, я знаю, зовсім дитячі; на опрочих лягла й пізніша печать.
Щиро Вас люблячий і глибоко поважаючий
Ваш А. Кримський
P. S. Чи не будете ласкаві зробити мені невеличку прислугу? Виріжте тую марку, що наліплено на конверті, і перешліть мені; коли ж у Вас не загубилися марки на передніших моїх посилках, то і їх, спасибі Вам, пришліть. Це не для мене, а на добродійні цілі.
141. До Б. Д. Грінченка 
Бейрут, 18 9/V 97:
Дорогий товаришу!
Мою статейку в Вашій обороні Франко не надрукував каже, що багато буде честі для «старого батька Перебенді», коли на всяку його увагу одповідати. Він радить мені вдатися до «Буковини». Я йому на те написав, що бажав би таки бачити свою статейку ніде, як у «Житі! і слові». Не знаю, що він одвітить. Я зрештою не думаю, щоб обидві замітки, виміряні проти Вас, писав «старий батько Перебендя»: рецензію на катеринодарську брошуру, певне, писав не він. А втім, хто його знає!.. В усякім разі, Кониський зачинає мені робитися дуже несимпатичною людиною. На всякий випадок посилаю Вам вирізки, де говориться про Вас. Не знищуйте їх, а переховайте для мене. Примітки, які там є, я поробив, читаючи вперше, – не вимазуйте їх.
Щодо Ваших «Ясних зір», то бачу, що Ви на мене вже образилися. Poetarum irascibile genus . Ta таки Ваша відповідь мене не задовольняє. Я ж бо не в тім бачу ненормальність, що Аміна балакає з невольниками-парубками (Ви покликаєтесь на сестру візира Гусейна і Конецьпольського), – ні: мене вражають усі розмови Амінині з Халілем. Це річ таки неможлива. Ви кажете про Аміну, що їй «так натурально зневажати закони і звичаї того життя, яке вона так ненавидить». Але ж це не од неї залежить: баша їй би був не дозволив балакати з кимсь стороннім; з невольниками – інша річ, бо то «бидло»... Ох, я б бажав, щоб Ви пожили хоч тиждень на Сході, то Ви б навіть тепер, за часів уже підупаду ісламських звичаїв, побачили би таки, наскільки неточно обмалювали Ви жіноцьке східне життя. Що знатним туркеням було волі більш, ніж другим, це правда, і історія серайля нам про це свідчить ярко, – тільки ж то була воля зовсім інакшого сорту (політичний вплив), не така, щоб жінкам можна було балакати самим із кимсь чужим... Або знов: чужа людина Халіль має право йти в сад, де ходить жінка башина! Такі сади зачинялись і зачиняються щонайміц-нішими брамами... Чи знаєте, що, напр., і тепер у «європейськім» Бейруті ніхто не сміє приглядатися до якоїсь жінки, завішаної вуалем, що йде шляхом? Бо бува часом так, що брат або чоловік тієї жінки стоїть десь поблизу і зараз штиркне цікавого кинжалом.
(На превеликий жаль, в мене вже нема того ч. «Зорі», де є спис дійовим особам. Через те не згадаю точно, хто саме Халіль. Якби він був дуже близький родич, напр., брат башин, то Аміна могла би мати дозвіл од баші балакати з Халілем без вуалю).
Ваші звістки про з’їзд сценічних діячів дуже цікаві. Я російських часописей читаю мало: «Новое время», що приходить на тутешній російський дівочий інститут, та «С.-Петербургские ведомости», які дістає консул. Більше нічого, – «Русских ведомостей» не бачу. Це дуже-дуже добре, що Ви заявляєте про свої права, і хоч часописи не дозволено видавати, але й самий факт петиції має вагу. Я дуже-дуже радий був довідатися про всякі ті заходи. Та от ще скажу: чи знайомі Ви з «С.-Петербургскими ведомостями»? Газета, правда, консервативна, але чимало де в чому симпатична. Тепер вона обстає за правами поляків і теж давала місце дечому українофільському (ювілей Мордовця, некролог Куліша з полемікою проти «Нового времени»). Дуже охоче вона друкує все проти цензури і навела чимало фактів цензурного безправ’я в Польщі. Чи не знайшлось би кого в Вас у Чернігові, щоб зложив статейку про цензурні тиранства проти українського письменства?
В мене є тут зайвий примірник «Листів на Наддніпрянську Україну». Може б Ви схотіли собі мати? Сама книжка, очевидячки, Вам би не коштувала нічого, а пересилка коштувала б із карбованець. Звідси, з Сірії, листи, хоч і товсті, не звернуть поштово уваги, бо всяк думатиме, що я описую Вам тутешнє життя, природу і т. ін., а через те й лист важкий виходить. Чи хочете?
Дуже зараз роботи багато. Через те кінчаю.
Ваш А. Кр.
P. S. «Розтління нравів» – це так я придумав переложи™ один дуже архаїчний арабський вираз, якого сучасний араб не зрозуміє. В моїй повістці мені декілька разів довелося мати діло з церковно-письменською арабською мовою, – то я, щоб лучче підчеркнути архаїчність мови у декотрих персонажів повістки, вкладаю їм вуста наші церковнослов’янські слова, тимчасом як інші люди в повістці говорять чисто по-вкраїнськи, себто по-народному – арабському.
P. P. S. Марки, як звичайно, перешліть.
142. До О. Я. Кониського 
Бейрут, 18 15/V 97 
Високоповажаний Олександре Яковлевичу!
Нарешті кн. Гагарінові прислали з Москви спадщину його жінки по її опікунові. Листів Шевченка до Як. Лазаревського не знайшли: чи і їх подерла княгиня, чи, може, московські родичі її не змогли їх тепер одшукати, не звісно. Прислано тільки от що:
1) Офорт з підписом: «Т. Шевченко. 1859». Намальовано величезну вітласту вербу, що схилилась над річкою. Поблизу скали.
2) Його ж малюнок олівцем: степ, неподалечку гірка й байрачок, у траві лежить убитий козак, а коло нього схилився його товариш. Підпис: «Помер козак – луна гуде». На тім самім листі паперу є й другий малюнок, теж із козацького побуту. Малюнки доволі недбалі.
3) Видання Жемчужникова «Живописная Украйна» без чч. 5, 7, 8, 9, 21, 27, ЗО. Потім, після ч. 30-го, є от які: ч. 38, 43, 45.
4) Офортовий портрет історика Маркевича (1804 – 1860), отой самий, що поганенько видала «Киевская старинаї», з тим самим підписом («Ныне волосы мои седы» etc.). Малюнок Жемчужникова,
5) «Дівчина плаче» – малював Жемчужников. Покрашений трьома чи чотирма барвами. Здається, Катерина. Підпис: «Жемчужников, Париж, 1861».
Чи мають усі оті речі якийсь інтерес для любителя?
Ваш щирий прихильник
А. Кримський
Adresse: Syrie. Beyrouth, М-г Agathangelos Krymski.
144. До Б. Д. Грінченка 
с. Шуейр на Лівані, 9 октября ст. ст. 1897 Дорогий товаришу!
Ще тижнів з двоє тому буде лагодився написати до Вас, та як стій занедужав на малярію. Тільки сьогодні допіру одужав. Восени недобре в горах, бува багато туманів, через те я незабаром маю з’їздити в Бейрут, дарма що там тепер стоїть ще спека, гірша од нашої спасівської. Тільки як згадаю я собі, що треба буде ось-ось кидати Ліван, то серце так і защемить: страх не хочеться, зазнавши щирих, нелукавих гірняків, знов опинитися серед лицемірних бейрутян.
Буде тому місяць з трьома днями, послав я довгу рецензію на Ваші «Этнографические материалы». Рецензія дуже прихильна, бо Ваша праця того варта. Про присуд конкурсової комісії Ви дізнаєтеся, певне, швидше од мене (напр., з «Русских ведомостей» між 16 – 20 октября), – повідомте мене про результат, бо ця справа мене цікавить може не менше, як Вас.
Літо зминуло в мене дуже затишно серед тутешнього гірського люду. Зоставалося чимало часу для читання тих творів на нашій мові, яких в Росії я не читав. Перечитав я стару «Правду» (тую, що виходила до 1880 р.) і тільки тепер зрозумів як слід усю заслугу Драгоманова коло тієї Авгієвої стайні. Ми й тепер звикли до всяких диких думок і вчинків у галичан, але ж те, що т о д і чинилось, переходить усяку міру. Часом, читаючи, на душі ставало так гидко, що доводилось кидати на часину журнал. Дочитавсь я і таких видань, як «Хіба ревуть воли», «Пан-народолюбець» і інші тамошні видання. З-поміж них тільки те, що писав сам редактор, справді робить ефект. Особливо статті про народну школу такі, що чимало здались би Вам в додаток до Ваших. Що ж до Мирного, то я дуже розчарувався. Досі я не читав його «Волів», а тільки багато наслухався про них; прочитав же – побачив, що не так-то вже вони мудрі, як про них слава йде; що ж до «Лихих людей» і «Пана-народолюбця», то й не розбереш, чи то художницькі твори, чи політичні, чи публіцистичні статті та памфлети. Мирний виїжджа на знатті народного побуту та на тенденції, а артизму в нього далеко-далеко менше, ніж у його сучасника – Левицького. (.. .1 Прочитав, між іншим, і ту славнозвісну «Курку», яку – каже Мордовець – К. Білиловський трохи не зарізав до свого борщу. Справді, грандіозна п’єска. Чи Ви бачили коли «Руську хату» Д. Млаки? Отам Куліш надрукував свій переклад «Пісні пісней». Ах, який же гарний переклад! Я, живучи на Лівані, оцінив його як слід і часто, дивлячись на які-небудь чудові картини тутешньої природи, подумки цитую собі уривки з того перекладу. У Вас, певне, «Руської хати» нема (бо на неї Ви не здаєтесь в «Этнографических материалах»), то я наведу Вам хоч що-небудь. Дівчина марить про свого любого і одразу схоплюється з місця, бо щось почула вдалині:
Чую, чую любий голос!.. 
Ой, се ж він біжить по горах, 
Се він скаче по узгір’ях! 
Милий мій – мов лань у полі, 
Мов сугак на вольній волі.
(Далі таємниче):
Ось він дибле попід муром, 
До віконця припадає, 
Серед крати, проміж листя 
Заглядає, промовляє: 
«Встань, дівчино уродлива! 
Вийди, вийди, моє диво!.. 
Ось бо вже зима минула, 
Від дощів земля осхнула, 
Почала квітками грати, – 
Час пісні розпочинати!
Квилить горлиця в садочку, 
Висять фіги в зеленочку, 
Виноград цвіте-буяє, 
Любу пахощ розливає.
Встань, дівчино уродлива! 
Вийди-вийди, моє диво!»
Скоро південь прохолоне 
І в тінях долина втоне, – 
Тоді сарною по горах, 
Сугаком по тих узгір’ях, 
Що нас різно розрізнили, 
При лини до мене, милий! 
Райські яблука там спіють, 
Всякі пахощі там віють, 
Камфора злилась із нардом,
Нард розлився із шафраном;
Кассія і цинамони
V саду тім достигають;
А з Л Іван-гор и дзюркоче
Прохолодний бистреїн чистий.
Кожен розділ цієї драми (бо Куліш зробив з «Пісні пісень» драму, йдучи за Ренаном) починається хором:
Здивувався цар премудрий, 
Здивувались його дуки, 
Що нема на світі сили 
Над дівоче серце щире. 
Не загасять серця води, 
Ані любощів – потоки. 
Хто б хотів любов купити, 
Насміється вона з нього.
Ну, та цілої п’єси однаково не переписати, – годі вже тих цитат.
Пишете про Ваш клопіт із цензурою. Є спосіб видати велику збірку хитрощами. Треба послати до цензора не одразу багато оповідань в одній збірці, а розбивши їх на три-чотири рукописи. Проти маленьких збірок цензор навряд що матиме і дозволить їх, а Ви тоді візьміть і надрукуйте їх усі вкупі, однією книжкою. Знаю напевне, що закон того не заборонює.
Своїх оповідань якось нема охоти переписувати, бо переписування – гірш од каторги. Опроче на душі лежить не переписана книжечка «Ислам» (для московського видання «Вопросы науки, литературы, искусства и жизни») – треба спершу переписати її. Як видрукується, пришлю Вам. Провідна думка така, що сам собою іслам не погана віра (у арабів, персів), але в тюркського племені він вилився в такі форми, що став ворогом усякого поступу.
Руданського «Цар Соловей» і «Краледворська рукопись» у мене. Не знаю, чи писав Вам про це.
Ваш А. Кр.
За тиждень буде тому рік, як я в Азії, а мені здається, що я вже десять літ тут. Швидше вже хочеться додому.
145. До В. Л. Левицького 
с. Шуейр на Лівані, 25 окт(ября) 1897 
Високоповажаний добродію!
Рад би я вволити Вашу волю і прислати рукопис Руданського, та тепер не можу. Той рукопис положено в скриню, де лежать словарні матеріали П. Г. Житецького. Скриню тую привезено до мене додому на Вкраїну, а ключ переслано сюди мені в Сірію. Я обіцявся Житецькому пильнувати його словарних матеріалів (довголітньої праці) як свого ока і через те нікому не можу дозволити перегортати тую скриню; але що рукопис Руданського там то це річ зовсім певна, бо сам Житецький власними руками поклав його туди. В маї я їду з Сірії додому, то аж тоді могтиму переслати Вам рукопис або рукописи. Тоді могтиму скопіювати і непристойні п’єси Руданського, а тепер не можна; я не взяв з собою рукописів Руданського, бо на поворотнім подоріжжю, як я в’їду в Росію, всі мої рукописи підуть до цензури, а вона була б сконфіскувала Руданського. Щодо помилок в 3-му томі, то, справді, краще буде виправити їх аж у 5-м томі.
Ваш щирий прихильник
Л. Кримський
В маї буду в Києві, то, певне, й «Іліаду» добуду, т. IV Паньківський мені не прислав, але я послав на нього гроші в Товариство, то дістану.
147. До П. Г. Житецького 
Бейрут, 1897, 9 ноября ст. ст. 
Дорогий Павле Гнатовичу!
Сьогодні прийшов Ваш лист, сьогодні й одписую.
Я дуже зрадів, прочитавши його, бо, правду кажучи, я вже дуже втомився жити тут, на Сході, а особливо в Бейруті, де люди швидко загублять людський образ и подобіє. Араби фінікійського побережжя зовсім не араби зроду, а здебільшого поараблені греки .... Моє ж, знов, діло таке, що мені неминуча потреба – мати якнайбільше зносин з ними, бо, сидячи в чотирьох стінах, не навчишся чужої мови добре. На біду, моя вдача саме така, щоб я к-найменше бачити людей, сидіти в чотирьох стінах і розмовляти не з людьми, а з книжками; через те я зовсім втомлений од тих аж 14 місяців, які я прожив уже в Сірії Але ще більша втома – од того, що тутешні люди, кажу, нещирі і півобразовані. Передше я не так помічав це, як тепер. Перелітував я на Лівані серед гірняків, людей незвичайно симпатичних, чесних, прямодушних, добрих, гостелюбивих, хоробрих – звісно, як бедуїни. Вернувся оце в Бейрут, – з контрасту аж огида бере. Усе частіш і частіш в голові постає гадка: «А хоч би вже швидше моя командировка доходила до краю! А щоб уже швидше додому!» Саме серед таких думок і здобув я Вашого листа.
Руданського має ще вийти цими днями т. IV («Слово о полку Ігоревім», «Війна жаб з мишами», оперета «Чумак» і деякі дрібниці), а як верну я на Вкраїну, то впорядкую V-й том, бо, покопавшись перед виїздом сюди в переданій Вами скрині, я знайшов там, між іншими, поеми: «Цар Соловей» і «Краледворська рукопись»; я не захтів їх брати сюди з собою і лишив у скрині, бо однаково вони б не побачили світу раніш 1898-го року, навіть хоч би я їх переписав давніш. До V-го тому хочу додати статтю про Руданського.
Про мої «Повістки і ескізи», які я Вам прислав, Ви не згадуєте: очевидячки, не дуже вдоволені ними. Щиро скажу, що й я на них не дивлюсь як на щось варте, а згадав Вам про них тому, що багато декому вони припали дуже до смаку, і до мене приходять листи, де мене люди прохають не кидати белетристику, а навпаки – зайнятися нею поважно, бо, мовляв, «у Вас є талант» і т. ін., двоє з них (Володимир Леонтович з Петербурга і Олександр Білобородов з Кубані) дописалися аж до того, що мої повістки мають бути найкращими з літературної малоруської продукції останнього десятиліття. Що ж до мене самого, то я все згадую слова арабського поета:
UJJ £ ^І ЦІНІ l-k ^ №1 )# o-aäü ufeJI ùl jOÏ fJj
(«Хіба ти н знав, що пропадає вартість меча, коли ти скажеш: «Цей меч – гостріший, ніж проста палиця»?»). Щодо Вашої думки – побувати в Шишманова – то вона мені до вподоби. Таки заїду до нього. Про смерть Ковалевського я вже знав з газет. Я бачив покійника тільки раз: як був він у Москві, то заїхав він до мене і просидів цілий вечір. Мені здалося тоді, що він людина ненормальна, трохи психопат; аж виходить, що і в других було таке саме враження од розмов з ним. Як відомо, з нього був великий майстер робити всякі колективні заяви, грошові збори і т. ін. Дуже б він багато міг зробити тепер, перед 25-літнім ювілеєм письменської діяльності Франка, що оце буде в 1898-м році. Прихильники Франкового таланту задумали видати в честь його великий альманах. (До речі: чи не найшлось би в Вас якої невеличкої статті з давніших праць? Кажу «давніших», бо знаю, що на нове в Вас тепер не стане часу, через те і просити про нове не осмілююся). Грошей, як водиться, в видавців нема, і треба їх збирати серед українців. А хто тепер це зробить по смерті Ковалевського?
Ах, от що згадав, до речі. Видавці просять кожного українця зайнятися збиранням складок на тую ціль. Коли до Вас зайде хтось із людей трошки заможних, то чи не нагадали б Ви такому чоловікові про потребу помогти видавництву невеличким пожертвуванням? Адрес, куди можна посилати жертви, такий: Львів, вулиця Зиблікевича, ч. 27, II, Володимирові Гнатюкові.
У мене на тім тижні була люба новинка. Ще в юні помер директор Лазаревського інституту Кананов, і довгий час я бог знає як турбувався думкою про те, хто стане на його місце. Аж ось приходить звістка: міністерство поставило Всев. Міллера. Я міг би страх як радіти цьому вже попросту з особистих служебних поглядів, бо Міллер дуже добре стосується до мене, але ще більше радію я, як подумаю, що одтепер я могтиму займатися научною працею саме в такім напрямі, який мені любий. Покійний директор Кананов був трохи вузькогляд. Торік, напр., він казав мені: «Я бачу, що Ви вглубляєтеся в історію Сходу. Навіщо це! Треба вчити тільки м о в у, більш нічого». Про мій переклад «Шах-наме» він казав: «Але ж це переклад з персидської мови, а не з арабської! Чому Ви не держитесь чогось одного??» Я не раз собі думав: «Господи! яку ж баталію доведеться мені мати з ним, коли я рівночасно з арабською кафедрою дбатиму й про слов’янську!» Тепер, знов, директор – Міллер, що не тільки не противитиметься моїм заняттям українським чи слов’янським, а навпаки, підганятиме мене до них. Щиро Вас люблячий і шануючий
Аг. Кримський
148. До В. M. Гнатюка 
Бейрут, 12/24 декабря 1897 
Високоповажаний добродію!
Перш усього звіщу Вас про ті 20 франків, які я вислав був давніше. Ви питаєте, чи я їх вислав, чи маю вислати. На те скажу, що рецепіс мені дано 22 ноября нов. ст., – виходить, більше як місяць назад. Сьогодні висилаю 25 франків. Будьте ласкаві прислати мені «Мій ізмарагд» рекомендованою опаскою, а решту грошей візьміть на видання Франкового альманаху. (Ці гроші, бачте, прийшли мені за одну літературну роботу російською мовою; коли здобуду ще якийсь гонорар за таку саму працю, то ще раз надішлю що-небудь на видання альманаху, а коли не здобуду, то сьогоднішня моя присилка буде останньою на ту ціль).
Що українці Вам не одповідають в скорості, я не дивуюся. Це вже така українська гадка, що, мовляв, «скорість потрібна, щоб блохи ловити, а справи поважні робляться повагом». Знов же бояться й поліції. Щоб українці були противні святкуванню ювілею, я того не думаю, бо, за винятком товариства Кониського, всі Франка шанують. Попросту недбалість винна. Велика шкода, що помер Ковалевський. От у кого була енергія на збирання підписів, грошей і т. ін.! На мою думку, тепер найкраще візьмуться за це діло чернігівці/ Чи Ви вдавалися до Грінченка і Коваленка? Хоч я й од себе писав до Грінченка, та варто, щоб Ви самі теж удалися до нього. Пишучи до нього або до Коваленка, попросіть, щоб вони написали лист в Полтаву: там є чимало Франкових прихильників. Я до тих українців, які відомі в Галичині, майже не писав, а писав тільки до таких, що бояться мати зносини з галичанами особисто.
Великих грошей сподіватись од українців нема чого, бо багатші люди або побояться дати (адже Франко – une chose illégale ), або й пожалують. Ганебна історія з пам’ятником Котляревському, на який складки були законно дозволені, показує Вам найкраще стан українців: жертви складались переважно людьми завсім убогими, а наші багатирі (Терещенко, напр.) не дали ані копійки. Пишете, що на закуплю дому для Франка треба було б 10 000. А чи знаєте, що на пам’ятник Котляревському ще не зібрано таку суму? Очевиста річ, що потайним способом не можна буде зібрати 1000 зр.
Питаєтеся, до кого вдатися з багатших людей. Щиро скажу, що не знаю. Багато міг би зробити Антонович, але чи схоче? В усякім разі спробуйте (його адрес: Київ, угол Жилянской и Кузнечной, собственный дом), – він без великих заходів міг би здобути немалі гроші. Має вплив на багатирів і Кониський, але про того шкода й балакати. Далі: Стара громада могла б дати скількісь сот карбованців (адже ж позаторік була надія, що вона дасть 200 крб. на давніше «Житє і слово»), до неї варто написати, – може, щось путнє вийде (тільки я боюсь, що слова «ювілей літературної і публіцистичної діяльності» перелякають громаду; чи не можна було б викинути слово «публіцистичної» із запросин?). Лист пошліть на ім’я Науменка (Київ, Кузнечная ул., д. № 14) і попросіть, щоб він підбивав «старших людей» до цієї справи; окрім того, напишіть і до Павла Игнатьевича Житецького (Київ, Кудрявский пер., д. № 23) і попрохайте його теж, щоб він вплинув на «старших людей з української громади». Мабуть, чи не найбільше надій можна покладати на Євгенія Харлампі-йовича Чикаленка (станция Мардаровка, Юго-Западной железной дороги), – не можна сказати, щоб він був дуже багатий, але таки дещо має і до письменства українського дуже прихильний.
Мені здається, що комітет зробив чималу помилку, згадуючи перед українцями про публіцистичну працю Франкову. Навіть ті, що їй прихильні, боятимуться її святкування. Для більшості ж українців Франко – тільки славний письменник руський, а до його політики їм байдужісінько. Є нарешті й такі, що політикові Франкові попросту ворожі, але його белетристичні і научні писання вони шанують. Тим-то, вдаючись до українців, випадало б назвати ювілей просто «ювілеєм письменницької праці Франка»; свого характеру ювілей через те не втратив би (бо ж і публіцистичні писання теж письменська праця), а для російських обставин тая назва була б відповідніша... Будьте певні, «правдяни» зуміють із слова «публіцистичної» зробити таку страшну картину, яка Вам і не снилась. Знаючи це, не варто давати їм повод для їхніх казуїстичних витолковувань.
Щодо статті моєї, то будьте певні, що з кінцем липня вона буде в Ваших руках. Але про громадянську працю Франкову я не можу дати докладного огляду; я одведу їй в своїй статті три-чотири сторінки щонайбільше, себто обмежусь чисто загальним поглядом; сам я в Галичині ніколи не жив, знаю її тільки з листів, часописей і книжок, а вже ж таке знаття не може бути повним. Про громадську діяльність Франкову може написати добре тільки галичанин.
Коли думаєте видавати «Антологію»? «Цар Соловей» справді у мене, але я не міг його взяти сюди, бо на повороті в Росію всі мої книжки і рукописи розгляне цензура в Одесі; хто його зна, – може б, вона захтіла сконфіскувати поемуі Через те я її не привіз сюди. Мій «командировочний лист» (од міністерства просвіти і Московського) археологічного товариства) дає мені право привезти з собою в Росію недозволені книжки тільки научного змісту. Значиться, раніш од липня не можу прислати виписок з «Царя Солов’я».
З щирим поважанням
Аг. Кримський
P. S. Коли не помиляюсь, комітет думає видати також бібліографічний покажчик усіх писань Франкових. Такий покажчик був би мені дуже до ладу, і я б прохав Вас прислати його мені заразісінько по його напечатанню.
