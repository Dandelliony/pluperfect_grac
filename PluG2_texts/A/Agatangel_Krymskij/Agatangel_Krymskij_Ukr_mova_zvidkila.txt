Українська мова, звідкіля вона взялася і як розвивалася
І
Вступні уваги
Термін «Україна», «український» – і «малоруси», «малоруський». Число людей малоруського плем’я.
Українська мова – це термін, який протягом останніх 30 – 40 років мало не зовсім витіснив собою давніший, ширший термін «мова малоруська».
Слово «україна» в старовину визначало попросту «пограниччя». За часів Великого князівства Київського XII віку ми знаходимо, наприклад, згадку про «україну» галицьку, точніш – галицько-волинську, на пограниччі області Смоленської (див. Іпатський літопис під роком 1189), й одночасно зустрічаємо звістку, під 1187-им роком, про «україну» наддніпрянську, лівобічну, теперішню Полтавщину. Після татарської руїни XIII віку під «україною» малоруси розуміли переважно самісінькі землі дніпрового степового пограниччя (Україна Лівобічна й Україна Правобічна). З XV – XVI віку тут розвилося козацтво, і тоді територія «України» значно поширилася як по лівому, так і по правому боці Дніпра. Під кінець XVI віку козаччина України, цебто Наддніпрянщини, зробилася висловником національних ідеалів малоруського народу, а в XVIII – XIX віці нова малоруська література пішла з тієї знов-таки козацької України. Котляревський, Гулак-Артемовський, Квітка-Основ’яненко, Шевченко й інші талани літературно розробили живу малоруську мову своїх місцевостей, – і вона, мова «властивоукраїнська», лягла в основу літературної мови геть усіх малорусів, хоч би якими малоруськими наріччями та говірками вони говорили. Геть усі національно свідомі малоруси, чи то російські піддані, чи австрійські, од Кавказу до Карпат, поволі позвикали звати себе «українцями» і теперечки дуже не люблять, як їх сторонні люди, за старою звичкою, все ще називають «малорусами».
Щоправда, у літературних суперечках поміж собою, не перед сторонніми, малоруси, як говорять про деяку неоднаковість проміж мовою малорусів б. австрійськопідданих і б. російськопідданих, то частенько ще йменують одну мову «галицькою», а другу – «українською» і протиставляють або досі були протиставляли «австрійських русинів» – властивим «українцям», цебто спокійнісінько звужують зміст терміна «Україна». Та за останніх часів навіть і в таких випадках вони воліють дотримуватися вже інакшої термінології: не так давно були говорили: «мова України Австрійської» та «мова України Російської»; або по-найновішому говорять: «України Галицької» – та «Великої України».
Іменню «український» малоруси складають дуже високу ціну, аж до дражливості високу. Якби комусь спало на думку споритися проти того і вимагати, щоб вони держалися терміна «малоруський», а не «український», то це була б річ і недоцільна і даремна: життєва практика перемагає філологічну точність. Та проте філологи, треба думати, як задля точності діалектичної, так і через міркування про споконвічну історію розвою малоруської мови, довго ще не відмовляться (принаймні, в своїх вузько спеціальних статтях) од терміна «малоруська мова», що виключає будь-яку плутанину.
Цифру всіх малорусів визначують понад 35 мільйонів (великорусів – понад 65 мільйонів, білорусів – десь менше як 10 мільйонів) [...].
II
Малоруські діалекти: західна меншість і східна більшість. Типовіші одміни західномалоруських діалектів од східномалоруських. Архаїчні говори в обох групах. Вони північні, але ділити малоруську мову на наріччя північне і наріччя південне не слід. Літературна непридатність архаїчних говорів і їхня величезна вага для філології та історії мови.
З діалектичного погляду малоруська мова розпадається на дві великі, та нерівні парості: менша (десь чи не 1/5) – це наріччя західномалоруське; більша (щось 4/5) – не наріччя східно малоруське. А кожна з обох цих паростей своєю чергою розпадається знову на два типи: один тип – це говори звичайні, фоне тично розвиті, другий тип – це говори рідші, забиті по глухих закутках (гірські чи болотяні), фонетично нерозвиті, інакше – архаїчні.
Область наріччя західномалоруського політично почасти одірвана від решти малоруських областей. Сюди відносяться землі Галичини, Буковини та Угорська Україна. З цих областей чимало малоруських колоністів переселялося й до Америки. Під б. російським володінням західномалоруським наріччям говорить Поділля з північною Басарабією, Підляшшя та значна частина Волині.
Область наріччя східномалоруського займає величезну просторінь од Дніпрового Правобережжя (Київщини тощо) до Дону та Кавказу; а так само включає в себе українські колонії на Далекому Сході («Зелений клин»).
Одрізняється західномалоруське наріччя од східно-малоруського отакими, напр., особливостями (назвемо лиш котрі типовіші). В ньому може одділятися ся (зах.-мр. ся бо/о=сх.-мр. боюся). Видко значну неоднаковість у наголосах проти східного наріччя, особливо в кон’югації (зах.-мр. ходжу, принесла = ex.-мр. хожу, ходю, принесла). Тверде т у 3-ій особі (зах.-мр. він ходиш =сх.-мр. він ходить). Кінцівка -его в родовому відмінкові займенника (зах.-мр. до него=сх.-мр. до нього, до його). Тверда відміна прикметників на -їй (зах.-мр. третий, трета, трете=сх.-мр. третій, третя, третє). Чути тверде с у кінцівках -ский, -цкий (зах.-мр. руский, турецкий =сх.-мр. руський, турецький). В західномалоруському наріччі можуть не подвоюватися приголосні перед кінцівкою -ье (зах.-мр. житбу ходженє=сх.-мр. життя, ходіння). І тощо. Між іншим, західномалоруська вимова для звука и (з ы та и) дуже груба, він твердіший од російського ы (напр., у зах.-мр. чується лыко, шла), а вже ж у східно-малоруському наріччі тут чути середній звук між ы та і, Що на письмі його визначують буквою и (сх.-мр. лико, сила) . У говорах перехідної області між обома наріччями всі оці риси надто плутаються і перемішуються, і напр., західна Київщина, з її виразним основним східномалоруським типом, має в собі і риси мови подільської.
Варто зазначити, що отака фонетична несхожість між західномалоруським та східномалоруським наріччям дуже таки мало перебиває людям обох наріччів розуміти одним одних. Коли й трапляються випадки, що малорус східний не гаразд розуміє малоруса західного або навпаки, то причини коріняться вже ж не в фонетиці, а переважно в неподібності тих слів, якими в одному й другому наріччі визначаються однаковісінькі поняття; західномалоруський словар – ближчий до польського, східномалоруський словар – ближчий до російського. І трапляється навіть, що малорус східний через лексичні одміни далеко-таки не вільно розуміє малоруса західного.
А от у самій середині кожного з обох названих наріччів, чи то західного, чи то східного, вноситься роз’єднання через те, що і в одному і в другому є говірки архаїчні, з їхньою своєрідною, різко відокремленою, нерозвитою фонетикою. Замість улюбленого звичайномалоруського і (кінь, ліс, шість) в архаїчних говірках ще досі заховалися дифтонги, цебто двоголосівки (напр., куонь, куинь = укр. кінь; ліес, шіесть =укр. ліс, шість). Отаку архаїчну двоголосність (спільну колись для мови геть усіх малорусів) заховують у західномалоруському наріччі говірки карпатських верховинців (в б. Австро-Угорщині) і Підляшшя (у б. Росії), а в східномалоруському наріччі цей дифтонгізм зберігся на Поліссі (києво-волинсько-мінсько-чернігівсько-полтавському).
Іноді діалектологи радять уважати всі сучасні дифтонгові говірки, в їхній сукупності, за одну спільну групу, і класифікують її як окреме «північно малоруське наріччя». Тільки ж отака класифікація, що мала б ці архаїчні говірки таким чисто механічним способом об’єднувати, – це річ зовсім незручна; бо, ведучи дальшу аналізу говірок отого ніби об’єднаного архаїчного «північно-малоруського наріччя», нам неминуче доведеться розбити його знову-таки на ті самі дві парості: західну та східну. І після цього покажеться, що західні говірки отого «північномалоруського наріччя» – це органічний, зародковий прототип усього західномалоруського наріччя, а східні його говірки – прототип усього наріччя східного.
В письменському, літературному українському рухові архаїчні говори, як мова аж надто незначної меншості малорусів, як мова закуткова та нерозвита, залишилася для решти малорусів самісінькою обтяжливою, непридатною привісною, що з нею письменська мова сміє абсолютно не рахуватися. Але для історика-лінгвіста виучувати архаїчні говірки це аж надто корисна й цікава річ, бо говірки тії – це живий, наочний зразок того, чим була всенька малоруська мова років 600 тому назад, у XIV віці.
III
Приналежність малоруської мови до східнослов’янської («руської») групи. Три найтиповіші спільні ознаки тієї групи (повноголосність, спосіб м’якшення зубних, зачинне о) і деякі не такі типові (доля юсів, ѣ, ъ та ь). Гіпотези про те, коли мав закінчитися період праруської одності; мабуть це IX вік. Писані джерела для історії мови дійшли до нас лиш з XI в.: київські Ізборники Святослава 1073 та 1076 р., червоноруські Слова Григорія Богослова і ін.
Історія малоруської (по-теперішньому української) мови доволі складна, і, викладаючи її в коротких рисах, ми зупинимося на найвимовніших її стадіях, а здебільша навіть на самих-но видатних «віхах».
Усі слов’янські мови розпадаються на три сім’ї: а) західну (мови: полабська, польська, чеська, словацька, лужицька), б) південну (болгарська, сербсько-хорватська, словінська) та в) східну, що має три парості: південну, середню та північну, чи, за новішою термінологією, три мови: малоруську, білоруську та великоруську. Східнослов’янську сім’ю звуть інакше руською [ ..].
У передісторичну добу мова всіх східних слов’ян була, це річ безсумнівна, мовою єдиною й одрізнялася тая єдиная східнослов’янськая мова од мови південнослов’янської та західнослов’янської отакими познаками:
1) в ній була повноголосність (спільноруське борода, молоко, берег; церковнослов’янське брада, млѣко, брѣгъ; польське broda, mleko, brzeg);
2) зубні д, т та сполучення кт, гт, хт м’якшила юна на [д]ж та ч (спільноруське ходжу, свіча, ночь; церковнослов’янське ходжѫ, свѣшта, ношть; польське chodzę, świeca, noc);
3) вона мала зачинне о замість е (спільноруське олень; церковнослов’янське гелень; польське jeleń).
Так само замість носових юсів ѫ та ѧ усі східні слов’яни встигли ще наприкінці періоду своєї мовної одності виробити ненссові звуки у та я (спільноруське дубъ, зять; церковнослов’янське дѫбъ, зять; польське dąb, zięć). Пра-руськс Ѣ звучало як іе. Немає сумніву, що за праруської ще доби глухі голосівки ъ та ь (коротке у та коротке і) звучали в усій східнослов’янській сім’ї трошки інакше, ніж у інших слов’янських мовах, – мабуть, чи не з легким нахилом до о та до є.
Про той термін, коли закінчилася доба повної східнослов’янської (чи праруської) мовної одності, про це можна будувати самісінькі здогади.
Один з найавторитетніших філологів-дослідників, акад О. О. Шахматов (великорус) у своїй передсмертній величезній праці «Очерки древнейшего периода истории русского языка» з певністю висловлюється так: «Распадение восточнославянских племен и их языка относится (в своем постепенном ходе) к VII и VIII веку; вероятно, к IX веку восходит (как завершение процесса) распадение единого русского племени на три племенные группы: южную, северную и восточную» (стор. XXXVI і стор. XXV).
Так каже безсторонній великорус. Проте – річ імовірна, що не тільки в VII – VIII вв., ба навіть у IX віці [...], одність мови всіх східнослов’янських племен ще не було порушено нічим, практично дуже великим. Вважати мову всіх східнослов’янських племен у IX в. ще за практично єдину мову – це кінець кінцем не буде річ протинаукова. Що окремі говірки трьох східнослов’янських груп повинні були, звичайна річ, уже й тоді мати дуже характерні риси, – це так. Але будь-якого обопільного нерозуміння поміж ними в IX віці ми припустити не сміємо. Адже під тії часи взагалі всі слов’яни, навіть цілком різних слов’янських груп, ще не відчували хоч трохи сильної несхожості між слов’янськими мовами [...].
Відтінки між говорами трьох груп східнослов’янських племен IX віку могли являти собою переважно хіба тую неоднаковість, яка взагалі неминуча між говірками однієї й тієї самої мови, коли вона розкидана на великому просторі. В таких випадках, де ця неоднаковість відчувалася з практичною реальною силою, вона^зводилася, очевидячки, до несхожості окремих слів, що ними на півночі і на півдні неоднаково визначувалися однакові й ті самі поняття; такі слова, як баня (купол), повонь (водяний розлив), вѣхъть та ще чимало інших слів південних, що їх ми згодом знаємо з Київського літопису й інших південних пам’ятників і що їх часто-густо навіть пояснити не можна без допомоги сьогочасної української мови Київщини, навряд чи були і в IX віці відомі на півночі . А північ знову мала свої слова, такі, що їх не знав південь IX віку. Що ж до відтінків фонетичних і морфологічних між східнослов’янськими говірками IX віку, то тодішня одміна між північчю і півднем навряд чи тоді вже відчувалася в життєвій обихідці як порушення праруської мов-ної одності.
Треба, зрештою, пам’ятати й про те, що відносно IX вік) будь-які філологічні міркування про тип староруських наріччів та про ступінь їхнього взаєморозуміння чи взаємо-нерозуміння не носять характеру безперечної точності, бо ж написаних даних од IX віку ми не маємо. Документальні східнослов’янські пам’ятники, що дозволяють судити про мову вже твердо, починаються властиво тільки-но в XI віці, чи в Києві, чи в Новгороді. Щоправда, мова пів-денноруська, а саме наддніпрянська, має записи ще від X віку, в реєстрі ймень Дніпрових порогів, що їх дано грецькими буквами у Костянтина Багрянородного (ум. 959); але слов’янськими буквами південноруські пам’ятники йдуть допіру з часів Київської держави Володимира Святого, а саме як дрібні написи X – XI віку; а вже ж південноруські книги, так само як і книги північноруські, дійшли до нас тільки з часів Володимирових дітей XI віку.
Через це достовірну історію малоруської мови (а так само і великоруської) доводиться поневолі починати аж з XI віку, дарма що чимало малоруських і великоруських ознак готові були ще в IX віці.
Найдавніші, котрі до нас дійшли, південноруські пам’ятники це такі: з Київщини – Ізборники Святослава 1073 та 1076 років, Синайський патерик XI в., житійний Успенський збірник XII в. з творами теж і місцевих печерських отців, Богословіє Івана Дамаскіна XII в., Студійський устав бл. 1193 р., Златоструй XII в.; з Чернігівщини – Румянцівська ліствиця XII в., № 198; з Волині – уривки Турівського євангелія XI в.; з Червоної Русі – південногалицькі Слова Григорія Богослова XI в., північногалидьке євангеліє над р., віденський октоїх ли – XIII в., Христинопільський апостол XII – XIII в., північногалицьке Євангеліє 1268 – 1301 р.; буковинське Болгаро-Софійське євангеліє XIII в., буковинське Євангеліє Евсевія 1283 року й ін.
Писано ці книги чужою, церковнослов’янською (болгарською) мовою. Тільки ж писарі малоруські не хотячи робили описки в дусі своєї живої мови і, через це ми з-попід церковнослов’янської кори виловлюємо загальні зариси південноруської мови, якою говорили люди в літописній Київській великокнязівській державі.
IV
Найголовніші риси південноруської мови, що їх видко з памяток XI віку
а) Фонетика. Поплутання ы та и, Ѣ та і. Звук є ще не був твердий; його одміни (жития зам. житие, чоловѣкъ зам. человѣкъ). Звуков XI в. міг часом асимілюватися з у (уружьє зам. оружье), часом з а (багатий); у могло вийти і з в (уредъ зам. вредъ). Буквою г XI віку віддається звук протяжний [γ або χ]. Плутанина складів pa і ря, ру і рю в XI віці.
І вияснюється, що в XI столітті південноруська мова знала поплутання звуків ы та и. От, у київському Ізборнику 1073 року маємо: глаголетьсы (л. 9-eipTjia, зам. глаголетьсы), сы мьніти начьнеть (л. 47 об. – еаитov ohrjfre-17]), помыслы! (л. 49 об.-evvoт)аov, зам. помысли!), ти ли съмі еши? (л. 87 зам. ты), неправьди (л. 104 об. зам. чеправьды), запони (л. 116), просты ни (л. 122 зам. прости ны – a^XXaCas Tjjxas), плътолюбыя(л. 135), на АмаЬун-пыисцімь (л. 153), Ахименыды (л. 154), выны (л. 154 об. зам. вины); аж надто часто си зам. сы (сущий, напр. л. 257), чи сии зам. сыи (л. 151 об.); о землямірыи (л. 203 об.), посиніти (л. 216=посынити1 тобто всиновити) га й ін. У малому Ізборнику 1076 року – осырію (л. 112 – эсиротію). Безліч прикладів і в червоноруських Словах Григорія Богослова XI віку.
Рівнобіжно з отвердінням праруського и, з’являється у південноруеів X віку дуже м’який звук і із старого диф-гонга Ѣ (іе). І от тоді як у середній та північній Русі диф-гонг Ѣ почав поволі з XI віку обертатися в є, ми стрічаємо в київському Ізборникові 1073 року вже отакі написання: яиции (л. 5 зам. ніции)у нимая (л. 142=яйлшя), ними суть (л. 150 зам. німи), пламениеШь] (л. 153 об. =пламе-ніеть), м. б. [с]имя (л. 67 об.атгєрца зам. сімя), исцили (л. 162), въразуминие (л. 264), въ віри (л. 17 об.), о Лв/?а-алш (л. 113 об.), на Купри (л. 153 зам. на Kynpt) та й чимало ще інших. У Ізборнику 1076 року: пити въ миру (л. 237=въ міру). У червоноруських Словах Григорія Богослова XI віку: стины (л. 6 об. =стіны) і т. ін. (Пор. сьогочасні українські: стіна, міра, німий і т. ін.).
Звук є в південнорусів XI віку ще не звучав твердо (цебто, напр., слова: везе, несе, дерево ще не звучали на сьогочасний лад з твердими в, з, н, с, д, р) . В тому звукові є південноруси одрізняли два відтінки. Один ближчий до а, в таких словах, як шесть та житие; другий – ближчий до ö чи ё, перед твердими складами та у флексіях деклінаційних; і через те такі слова, як жена, ледъ, на немь, на ней, въ сей стороні вимовлялися приблизно так: жена, лёдъ, на нёмъ, на ней, въ сёи стороні. В першому випадку з-під пера південноруса XI віку легко з’являлася замість є буква я; напр., у Ізборникові 1073 року (л. 57) замість житие писалося жития (пор. сьогочасне життя при великоруському житьё). Написаннями отакого типу київський Ізборник 1073 р. попросту аж рясніє. У другому випадку ми замість є (близького до о, ё) зустрічаємо з XI віку букву о: чоловіка (Ізб. 1073 р., л. 179 об.), жона (Ізб. 1076 р., л. 181 об.) ничосо (Сл. Гр. Бог. XI в., л. 24) і т. ін. (пор. сьогочасні укр. чоловіка, жона, нічого). Стома роками пізніш зявище отсе потягло за собою дуже великі, надзвичайно важливі звукові переміни.
Ненаголошене о – це було в XI віці чистісінько о; та іноді могло воно схилятися то в бік у, то в бік а. Коли ненаголошене о сусідувало з у чи з в, то воно могло, як і тепер діалектично на Вкраїні бува, вужчати та й обертатися в у (і тоді південноруські писорі XI віку писали уружье замість оружье, не мугущи замість не могущи). Як же ненаголошений звук о стояв поруч з а, то він міг ширшати та й обертався сам в а, і таким побутом сьогочасне українське багатий (із богатый) видко гже і з пам’ятників XI віку. Цюю. рису Наддніпрянщина XI віку виявляє нам не тільки в словах рідних, ба одксксвісінько і в словах чужих; отъ Амона – Аманите (у київському Ізборникові 1073 р., л. 137), ИоанъСхаластикъ – у заголовку Чернігівської Румянцівської ліствиці XII віку; ба навіть панахида (поруч із панохида) у Студійському уставі 1193 року (л. 270 об.; пор. сьогочасне укр. панахида).
Ненаголошений звук у міг у XI віці повстати і з приголосного в: київський писар Ізборника 1073 року, так само як і киянин сьогочасний, замість вредъ вимовляв уредъ (л. 18 об. на уріды=ъро(, ßXachjv); у нього ж таки ми читаємо прауда (л. 60 об.). Частенько теж плутав він прийменники в та у. Так само знову й у червоноруських Словах Григорія Богослова XI віку славнозвісні Пілатові слова передано так: «еже уписалъ єсмь, въписахъ» (л. 143). Зрештою, вільна міна прийменників у та в, що її так люблять сьогочасні малоруси, може вважатися за міцно вкорінене явище допіру аж стома роками потім після того (Чернігівська ліствиця, Віденський октоїх тощо), хоч правда, що й у XI в. виявляється воно вже виразніше.
Приголосний звук г (тепер він у малоросів звучить як h, а в великорусів – як g) звучав у південнорусів XI віку як звук протяжний, в жодному разі не як g. Костянтин Багрянородний X віку передавав г в іменнях Дніпрових порогів або через гаму (себто через звук протяжний), або навіть через грецьку букву X. Так само й червоноруський писар Слів Григорія Богослова XI віку писав ходъ замість годъ (л. 146), і, навпаки, замість слухъ він писав слугъ (л. 336=axovj). Київський писар Ізборника 1073 року, перероблюючи ймення царя Авгаря в Авваръ (л. 262), засвідчив цим те, що він вимовляв г за h. Частенько він і зовсім проминав букву г; наприклад, отъ едино (л. 18 об. замість отъ єдиного = {хбvoи), томления вражьско (л. 185 об. зам. вражьского), мночьстьныихъ (л. 264 = многочесных), рече Бо (л. 50 = usóC, себто рече Богъ) і багато ін. В Ізборникові 1076 року: сърѣиіу (л. 1 об. замість съгрѣшу), изниеть (л. 237 замість изгни-еть). На чернігівській чарі коло 1161 року: свовво господаря (зам. господаря). І т. ін.
Склади рю та ру, ря та ра, як це й тепер водиться, легко плуталися в південній Русі XI віку. В київському Ізборникові 1073 року г і царю (л. 144) і цару (л. 143 об., л. 185 об., л. 260 об.); є кумира (л. 251 об.) і кумиря (л. 120); твору волю (л. 158), растворається (л. 211 об.) і т. ін. Те саме і в інших південноруських рукописах XI віку.
б) Деякі явища в склоненні XI віку. Архаїчні риси: на дорозѣ, духови (або вже й духові = ,иав. одн.); чоловічі ймення на -о (Павло, дядько, Василько). Нові форми XI віку типу: в густому лісу, род. мн. гипу манастыревъ, врачевъ, молевъ (моль, теж як і полынь – ч. р., а пара – жіночого, не паръ). Займенники XI віку, форми: собі, тобі.
В царині склонения південноруська мова XI віку одрізнялася, як і тепер, тим, що вона заховувала тую давнину, яку вже й тоді втрачувала мова північної Русі. Коли малоруси й до сьогодні утворюють свій давальний і місцевий відмінки однини з перехідним зм’якшенням (на дорозі, дівці, в кожусі), коли вони й досі зберігають кличний відмінок (дівко!, чоловіче!, коню!), коли вони досі зберігають давальний відмінок на -ові (чоловікові) тощо, то цілком зрозуміла річ, що так воно все було й у XI віці. Так само знов і тоді архаїчнішеє духови (наприклад, у Словах Григорія Богослова XI віку, л. 357) чергувалося з духові (л. 356 об.). А тим часом північноруси XI віку вже виявляли нахил утворювати форми дівкі, на дорогѣ, въ кожухѣ (пор. у писаря Новгородської мінеї 1096 року: рабу твоєму Дъмъкі), кличний відмінок вони замінювали називним, почували знехіть до давального відмінку на -ови, а незабаром і зовсім його закинули. Улюблені для сьогочасних українців імення чоловічого роду на -о (дядько, Павло тощо) вже з давніх давен були в дуже широкому вжитку, наприклад, Синько в умові Ігоря з греками 945 року, Петро, Пауло – в Ізборникові 1073 року (л.262об.), Марко Печерникъ – у Києвопечерському монастирі, Василько та дядько – в Начальному літописі і т. ін.; а в великорусів XI віку ці ймення, як бачимо, перейшли вже в систему жіночої одміни (пор. теж-таки новгородське рабу твоєму Дъмъкѣ, 1096).
Та були в південноруському склоненні XI віку і свої новоутворення.
Поплутання давального та місцевого відмінка на сьогочасний малоруський зразок в густому лісу відбилося в писаря Слів Григорія Богослова XI віку: о жестосрь-думу Фараосу (л. 305); у київському Богословії Івана Дамаскіна XII віку: о Божьствьнууму въплъщению (л. 114), о будущyvму суду (л. 184 – 185). У родовому відмінку множини м’якої одміни, де великоруси воліють кінцівку ей (великоруське врачей, дождей, монастырей = малоруське врачів, дощів, монастирів), південно-руські пам’ятники XI віку показують ясних попередників сьогочасної малоруської форми; пор. врачевъ в Ізборнику 1073 року (л. 48 об., л. 105, л. 130) і в Синайському патерику XI віку (гл. 306) і в Чернігівській ліствиці XII віку (л. 81 об., л. 185 об.); дъждевъ – Слова Григорія Богослова XI віку (л. 209 об.); плачевъ – там само (л. 248); манастыревъ – у Печерському Успенському збірнику XII віку (л. 32); молевъ – в Ізборнику 1073 року (л. 77 об.).
До речі сказати, моль, полынь та й ще декотрі інші слова належали в XI віці до чоловічого роду (так воно й тепер по-малоруськи, а по-великоруськи моль і полынь – жіночого роду); а замість паръ казалося тоді пара (жіночого роду; пор. сьогочасне малоруське сильна пара = великоруське сильный пар).
У склоненні займенників споконвічність сьогочасних малоруських форм тобі, собі цілком стверджується багатьма вказівками геть усіх пам’ятників XI віку.
в) Дієслова XI віку; тип роспитовати (зам. роспытывати), бовати (бывати); споконвічність форм біжу, вони біжать. Стародавність форм ми знаємо у вони носять, він носить; стяження ає в а в XI віці (типу він зна). Спряження помічного дієслова: є зам. есмы і зам. суть. Форми майбутнього часу в XI віці, що відповідають сьогочасному знатиме; форми минулого часу в XI віці на -въ зам. -лъ. Страдальні причасники на «-яный» зам. «-еный»; синтаксис пасивних зворотів типу його вбито. Дієслівні форми типу бойсь в XI віці. Дещо про прийменники од (зам. отъ), з (зам съ).
В чергуванні дієслівних основ на -овати і -ывати те, що нам показують південноруські пам’ятники XI віку, свідчить про вимову -овати. І якщо північний рус доби Володимирових дітей схилявся до кінцівки -ывать (пор. і сьогочасне великоруське распытывать, описывать), то для київського писаря Ізборника 1073 року форма роспытовати (л. 10), а так само й для червонорусь-кого писаря Слів Григорія Богослова описовати (л. 10 об.) – це були єдині рідні для них форми (пор. сьогочасне малоруське розпитувати, описувати). Писар київського Ізборника 1073 року навіть замість бывати писав бовати (л. 136 об. – «знамения боваху»), а що ненаголошена буква о часто визначала під його пером звук у, то цілком можлива річ, що в Києві XI віку вже вимовляли по-нинішньому: розпитувати та бувати (хоч отаке південноруське -увати, з точно написаною буквою у, виявилося на письмі вже аж за сто років після того).
У спряженні інших дієслівних основ ми так само часто впізнаємо в XI віці сьогочасні малоруські форми; наприклад, стародавність сьогочасного малоруського біжи, біжу та вони біжать (у протилежність до великоруського біги, бігу, бігутъ) стверджує і церковнослов’янська мова: ясна тая давність для біжи, вони біжать і т. ін. – і з показань київського Ізборника 1073 року (л. 9 об., л. 131), Ізборника 1076 року (л. 9, л. 73), Слів Григорія Богослова XI віку (л. 113), Чернігівської ліствиці XII віку (л. 17 об., л. 45, л. 126 об.) і ін.
Звичайна нинішня малоруська кінцівка 1-ої особи множини -мо (ми знаємо, ми ходимо) випадково засвідчена в південноруських пам’ятниках допіру з XII віку (у Печерському Успенському збірнику XII віку: прідъсту-паємо, л. 361 =7upoicojxev). Та порівняльно-лінгвістичні міркування показують, що оце -мо далеко старіше навіть од доби Київської держави.
Кінцівка 3-ої особи теперішнього часу на -ть, яка теж має своє коріння в сивій прадавнині (сьогочасне малоруське він носить їді він береться , вони носять та вони беруть), зустрічається на кожнісінькій сторінці геть усіх південно-руських пам’ятників XI віку, хоч це йде проти церковнослов’янського правопису. Зникнення флексії -ть в оцих формах це теж з’явище, що вже в XI віці цілком встановилося; і теперішні малоруські форми: він є, він бере, він буде, він убиває (пор. вкр. есть, беретъ, будетъ, убиваетъ) звичайнісінькі і в київському Ізборнику 1073 року, і в червоноруських Словах Григорія Богослова XI віку; стяжіння ає в а так само було тоді в повному ході; наприклад, быва и отъбыва (бываетъ и отбываетъ) – Ізборник 1073 року (л. 230, л. 239 об.), умлъкаа (умолкаетъ) – Слова Григорія Богослова XI віку (л. 284 – ават^тси).
У дієслові быти 3-я особа однини есть чи є іноді в XI віці, як це й тепер воно буває, являлася заміною й для інших осіб (1-ої і 2-ої): «мы повелѣни є» – Ізборник 1073 року (л. 34 об. – ігроатєті^^а), «[ты] чистъ єсть» – Слова Григорія Богослова (л. 112 – ХаЬарос єі), «нѣции єсть» – Ізборник 1076 року (л. 215, замість суть).
Тій формі майбутнього часу, що в ній у сьогочасних малорусів допомічне дієслово має форму -му (знатиму, знатиме і т. д.), відповідає в пам’ятниках XI віку архаїчніша форма, де допомічне дієслово має давкда форму имамь, цебто знати имамь і т. ін. Але початкове и в имамь могло вже одпадати, І форма майбутнього часу издати мать у Чернігівській ліствиці XII віку (л. 198 об.) – це перший ступінь до сьогочасного малоруського із’їдатиме.
Видко з XI віку нахил висловлювати минулий час не тільки-но причасником на -лъ (онъ далъ есть, они дали суть), але й причасником на -въ (онъ давъ есть, они давъше суть); наприклад, в київському Ізборнику 1073 року: онъ е събравъ (л. 77 об.), е давъ (л. 89), уставивъ (л. 23 об=єооу[хахіає) тощо. Із них згодом у множині запанувала форма тільки на -лъ (пор. сьогочасне малоруське ми дали, хоч іще в XV віці для малоруських грамот звичайна була форма типу мы взозрѣвше есмо), а в однині – навпаки: тепер запанувала виключно форма на -въ (пор. сьогочасне малоруське він дав, він зібрав, він уставив, те що по-великоруськи: онъ далъ, онъ собралъ, онъ уставилъ).
Форма страдального причасника – замість етимологічної кінцівки -еный часто, як і тепер, мала в XI віці кінцівку -аный. Паралелі до сьогочасного малоруського посажаний, повітаний, скінчаний, засмоляний є в Ізборнику 1073 року (л. 121 об., л. 190 об., л. 262), в Успенському збірнику (л. 68, л. 75), у Чернігівській ліствиці (л. 114 об., л. 145 об.) й у багатьох інших.
Трапляється в XI віці спосіб висловлювати пасивний синтаксис безсуб’єктними реченнями: із знахідним відмінком замість суб’єкта та з причасником середнього роду замість предиката, на зразок сьогочасного малоруського його вбито. Отак, в Ізборнику 1073 року: «имъ же є поручено строй-тъ» (л. 46 об.=ті, що їм доручено той лад; по-великоруськи: «тѣ, кому порученъ этотъ порядокъ»); в Ізборнику 1076 року: «медъ дано бысть Богомь» (л. 268; по-великоруськи: «медъ данъ Богомъ»); у червоноруських Словах Григорія Богослова XI віку: «свѣтъ тъмою женомо, нъ не постижемо» (л. Гоб.=по-великоруськи «свѣтъ тьмою бываетъ гонимъ, но не одолѣваемъ ею»). Та при суб’єкті в множині – отакі приклади зазначуються документально тільки-но в XIV віці (у грамотах: «листы принесено» – по-великоруськи «письма принесены» і т. ін.).
Дієслівна форма відворотна, що утворюється з -ся чи з -си, трапляється в пам’ятниках XI в. так само із кінцівкою -сь, яка вживається аж надто спеціально по-пів-денноруськи. У Словах Григорія Богослова: «инъ би явилъсь» (л. 21 об,=&ХХоСavшсрйті); «постыдися или убоись!» (л. 366), – пор. сьогочасне малоруське явись, бійсь (по-великоруськи явился, бойся).
Серед південноруських прийменників XI віку отъ уже міг мати свою нинішню форму одъ (пор. одо Иерусалима в Словах Григорія Богослова, л. 90 об= атсо ‘ІерovaаХт;^). У прийменнику изъ початкове и могло відпядати, а до прийменника сь могло додаватися доброзвучне и спереду. Тому изъ та съ плуталися поміж собою в XI віці на сьогочасний малоруський лад. Наприклад, в Ізборнику 1073 року: незмутьні (л. 247), безлияния (л. 13 об. = ааоуХитсск), многое о строи збесідовавъше (л. 216 об.), елико исъвяжете – будеть съвязано (л. 125 об.), измісьна (л. 25 об. = сш^ийevта); в Ізборнику 1076 року: ісъ благо-словлениемь (л. 275); у Словах Григорія Богослова XI віку трібованиемь и зволениемь (л. 176 об.); в Успенському збірнику XII віку: оружие звлекоша (л. 15 а), з молитвы святого (л. 106 об.); у Богословію Дамаскіна XII віку: луна исъ звіздами (л. 75).
г) Висновок – мова Наддніпрянщини та Червоної Русі часів Володимира Святого та Ярослава Мудрого має здебільша вже всі сучасні малоруські особливості.
Ми могли б подати значно довший реєстр особливостей південноруської мови XI віку, повитягавши їх з-попід кори книжної церковнослов’янської мови того часу. Але й того, на що ми вказали, вистачить, щоб схарактеризувати київську та червоноруську мову з доби дітей Володимира Святого.
І що ж воно виходить?
Із показаних рис одні властиві були виключно півден-норуським наріччям XI віку (таке, наприклад, затвердіння и та поплутання його з ы, паралельно з появою нового м’якого і із ф; такі – форми типу: в густому лісу, бо-вати). Другі відомі були й усім середньоруським племенам (чи майбутнім білорусам – наприклад, уредъ = вредъ, r=h, ру=рю, онъ давъ, медъ дано, приіменники: од lepy-салиму, ізвязати). Треті – відомі були і на півночі (як тобі, знає) та тільки де-не-де. Четверті становили колись спільне східнослов’янське (чи праруське) добро, але в XI віці виявляли несумнівний нахил зникати скрізь у мові північнорусів і непорушно зберігатися в мові південнорусів (наприклад, дівці, дорозі, чоловікові, чоловіче!). І рівночасно північ витворювала свої власні язикові риси, чужі для півдня (наприклад, новгородське ч = ц, давальний відмінок Дъмъкі).
Таким чином, усією сукупністю своїх познак, жива мова півднй XI віку стоїть посеред східного слов’янства цілком уже відокремлена. Мова Наддніпрянщини та Червоної Русі XI віку – це цілком рельєфна, певно означена, ярко індивідуальна лінгвістична одиниця; і в ній аж надто легко й виразно можна пізнати прямого предка сьогочасної малоруської мови, бо ж вона має вже в собі величезну частину сьогочасних малоруських особливостей.
V
Південноруська мова од XI до XIV віку
Занепад глухих звуків ъ та ь і його наслідки. Дрібніші наслідки: подвоєння м’яких приголосних звуків (життя, Ілля), вимова ов замість ъл (вовк). Замінна довгота і зв’язана з нею найголовніша особливість української мови: тесть через іиіесть обертається в шість, а конь та лед через куонь, люод та куинь, люид обертається в монофтонгоре кінь, лід, не пізніш од XIV віку. Отвердіння звука є теж близько XIV віку. Південноруська мова XIV в. є вже сучасна українська, так само як середньоруська і північноруська XIV віку – то вже теперішні білоруська та великоруська мови. Відношення білоруської мови до української та великоруської.
А проте південноруська мова XI віку ще не мала найістотнішої, найяркішої своєї познаки: вимови біб, кінь, твій (замість бобъ, конь, твой), – немала вона тієї риси, яка найрізкіш одрізняє малоруську мову не тільки од великоруської та білоруської, ба й од усіх слов’янських мов укупі. Деякі зародки цієї риси могли злегка позначитися може й раніш од XI віку; тільки ж, як говорити загалом, то оцяя риса, і поруч неї ще декотрі інші звукові з’явища, які теж доволі типові для малоруської мови, ведуть свій початок, власне кажучи, допіру з XII віку, тобто допіру з того часу, як цілком виразно позначився надзвичайної великої ваги звуковий факт: занепад глухих, занепад не спорадичний, а такий, що одбувався в масовому характері.
«Занепад» цей полягав у тому, що глухі голосівки ъ та ь, які раніш мали свою окрему цілоскладову вимову, почали в одних випадках замінятися чистими о та є, а в інших випадках – цілком зникали і, значить, переставали творити окремий склад. А поруч з цим – двоскладове сполучення ои (так само, як і аи, уи та ін.) оберталося в один склад ой (а так само і ай, уй тощо), цебто звук и, обертаючися в й, переставав бути окремим складом.
Явище це йшло в південнорусів з надто великою повільністю і дуже ступнево (у решти східного слов’янства, тобто в білорусів та великорусів – воно перевелося скоріше). Та й не в усіх фонетичних позиціях одбувалося воно одночасно: у середині слів глухі звуки зникали раніш (як іноді, то навіть, мабуть, чи не в X ще вікові), а у флексіях – зникали пізніше. Опріч того: у тих говірках, що повисувалися були далі на південь у бік степового пограниччя, наприклад, над Дніпровими порогами, або в сьогочасному Поділлі, або в напівмолдавській Буковині, процес занепаду глухих ішов швидше й рішуче; навпаки, чим далі жили південноруси, на північ, уздовж болотяної смуги Полісся, то тим повільніше йшов у них занепад глухих; так само по містах ішов цей процес швидше, по селах – повільніш.
Один із перших наслідків од занепаду глухих – це було подвоєння попередніх м’яких приголосних, на зразок сьогочасного малоруського життя (із житье), затишшя (із затишье), ходіння (книжне хождвніє). Уже навіть писар київського Ізборника 1073 року вимовляв імення Илія за Илля (л. 254) і, поруч книжного облишив (л. 4, л. 196), писав він по-своєму, по-рідному: обли-шьшие (л. 81). Червоноруський писар Слів Григорія Богослова XI віку називав посвячення-хиротонію священньемъ (л. 92). У київському Успенському збірнику XII віку читаємо: въ безаконьньи (л. 78), у Богословію Дамаскіна XII віку: растеньние (л. 98). У XIV віці цеє з’явище цілком увійшло в норму, і одтоді в західномало-руському наріччю починається навіть спрощення такого подвійного приголосного звука в один.
Друге цікаве звукове з’явище, сполучене з занепадом глухих, – це був перехід плавного сполучення -лъ- (чи то -ъл-) в -ob-. Через це з’явилося малоруське вовк із влъкъ (чи то з вълкъ). В Ізборнику 1073 року ми, в таких випадках, іще не бачимо, щоб писалася буква в, та зате ми там стрічаємо відсутність букви л; наприклад, мъчаниемь (л. 50 об. замість млъчаниемь)\ те саме в червоноруських Словах Григорія Богослова XI віку: въхвующемь (л. 200) зам. влъхвующемь. А безпосередньо написанеє -ов- з буквою в ми констатуємо в документах аж після кінця XIV віку: повніишее – у буковинській господарській грамоті 1411 року , невдовзі – в Четьї-Мінеї 1489 року тощо. А вже ж найвизначнішим наслідком занепаду глухих була поява так званої замінної довготи. А саме подовжувалися коріннії звуки о та є, котрі стояли перед гим складом, де зникали ъ та ь, або де и ослабало в й. Наприклад, праруське шесть, ледъ, конь, на той, на ней почали звучати в південнорусів коло XII віку (іноді раніш, а іноді й пізніш) як тесть, {ш є єсть, seest’), ледъ (лёод, lööd), кбнь, на той, на ней (на нёой na hööj). Оці здовжені є та о швидко, незабаром-таки, порозкладалися на двоголосівки, і стало чути такі слова: шіесть, люод, куонь, на туой, на нюой, які збереглися в архаїчних говірках ще й до сьогодні. Дифтонг іе легко й швидко почав переходити в монофтонгове і: в грамотах XIV віку отакі написання, як шисть (сьогочасне шість), уже цілком звичайні А щодо дифтонгів уо та юо, то спершу з’явилася до них одміна: уы та юы (уи, юи), і, як наголос закріпився на другій половині такого дифтонга, то й тут легко стало чути так само монофтонгове і: із люйд, куйнь вийшло лід, кінь, а із на нюйй, на туий вийшло на ній, на тій .
В писаних південноруських пам’ятниках наявність
живих дифтонгів уо, юо, уи, юи виявлялася в тому, що замість етимологічних о та є писар не хотячи вживав букви у та ю. Найдавніший приклад – в імператора Костянтина Багрянородного X віку. Імення Дніпрового порога Вільного передано в нього через ßouXvt, цебто грецькими буквами написано у замість о перед таким суфіксом, де випав глухий ь. Таку мову можна вважати в X віці за характеристичну, мабуть, лиш для далекого півдня України, але ще не для Києва . Але за якихось сто років чи й більш ми вже й у київському Ізборнику 1073 року зустрічаємо посубьнѣ (л. 143 – посббьнЪ) та ор&дьствомь (л. 18 – юрбдьствомь, (моріа), а так само в червоноруських Словах Григорія Богослова XI віку: мущьнъ (л. 322 об. = м6ждьнъ> м6жчьнъ) у Чернігівській ліствиці XII віку: луи (л. 168= л6й) після XIII віку прикладів багацько.
Дальша стадія, цебто перехід уи в ;, документально виявляється з XIV віку; у київському Паїсіївському збірнику XIV віку слово половьный (половинний, середній) передано через половьный (л. 148); в Іпатському літописному спискові під 1291 роком оповідається (очевидна річ, за малоруським оригіналом XIV віку) про самострелы коловоротныи (стор. 615=коловоротьныи) у галицькій
Зудечівській грамоті 1413 соляна яма, або ж солка, пишеться і сілка (тут буква ѣ=і); у буковинській грамоті 1436 року є на-итколѣ замість на-отколя (сьогочасне наѳідкіль, навідкіля); у київських жидівствуючих пам’ятниках з кінця XV віку буква и (або часом ы) на місці о не рідкість.
Близько того-таки самого XIV віку затвердло мр. є, цебто, давніші фонеми небо, дерево, будемъ південно-руська людність рішуче почала вимовляти як небо, дерево, будем (із твердими приголосними н, д, р і т. ін.) Отаке затвердле є, як воно на собі не мало наголосу, могло плутатися з ненаголошеним ы, ба навіть іноді з у та о- (мы будумъ – дуже звичайна форма в буковинських грамотах XIV – XV віку; бозо льсти в Вислицькій грамоті 1393 р. = безо льсти).
Взагалі можна сказати, що в XIV віці малоруська мова дообразувалася геть до краю; малоруська мова XIV віку, в тих своїх говірках, котрі тоді встигли розвитися найбільше, це вже є сьогочасна українська мова. І дальша історія малоруської мови, у XV – XVII віках, зійшла тільки на те, що розвиті говірки впливали на нерозвиті, що архаїчні говірки випиралися щораз далі й далі з півдня на північ, до глухих закутків Полісся, де останки архаїчної малоруської мови не вмерли й до сьогодні.
Білоруська та великоруська мови так само геть дообразувалися в XIV віці (навіть акання виробилося), і обопільний контраст оцих трьох східнослов’янських паростів виступив тоді з повною рельєфністю, вже всім навіч. А період XV – XVII вв., що його малоруси та великоруси перебували серед надто неоднакових умовин історичних, цілком роз’єднав їхні мови в словарному запасі, ще різкіш побільшивши таким способом їхню несхожість між собою.
Зате спільне пожиття в одній Литовсько-руській державі дуже з’єднало малоруський словар із білоруським. І мабуть чи не в лексичній схожості малоруської та білоруської мови лежить найголовніша причина того факту, що декотрі австрійські філологи (Міклошич, Огоновський) уважають білоруську мову за парість малоруську, тоді як фактично білоруська мова значно ближче підходить до акаючої великоруської мови.
VI 
З літературної історії української мови
За давніх часів літературною мовою південних русів була церковнослов’янська, і українські елементи проходили в ню лиш частково. Грамоти XIV – XV віку; жидівствуючі писання XV віку і протестантські XVI віку. Мішане «язичіє» часів унії XVI – XVIII віків. Найстаріші записи живої, чистої мови: пісні XVI віку та інтерлюдії XVII віку. Простонародність робиться девізом для нового українського письменства з кінця XVIII віку. Так званий «шевченковский язык». Остаточна перемога найчистішої простонародної мови в письменстві російської України.
Змагання літературно користуватися малоруською мовою в її чистому вигляді без будь-якої домішки – це вже риса новітня, яка свідомо йде, власне кажучи, допіру з кінця XVIII віку.
За давньої давнини, відколи Володимир Святий та Ярослав Мудрий завели грамотність, літературною мовою для південної Русі зробилася чужа, церковнослов’янська (болгарська) мова, спільний письменський орган геть усього православного слов’янства. Живі південноруські елементи могли вдиратися до письменської церковнослов’янської мови тільки проти волі писаря-русина. Літописи (Начально-Київський XI – XIII віку, та й інші), поетичні пам’ятники на зразок чернігівського «Слова о полку Ігоревім» – XII в., обихідні ділові документи (грамоти) та канцелярські акти виявляють іноді надто сильну, живу південноруську стихію, але й то – побільше лексичну та синтаксичну.
Єресь жидівствуючих XV віку, з її південноруськими перекладами з жидівської Біблії, та протестантський рух XVI віку, з декількома перекладами Євангелії на мову південної Русі, позначилися в письменській мові тим, що до неї допущено ще більший приплив простонародності. Але головна познака малоруської мови – її фонетика – виступає і в цій перекладній літературі без порівняння не так ярко, як цього можна було б чекати од сектантів: гальмом являвсь з одного боку отой-таки непереможний авторитет церковнослов’янщини, а з другого боку – небажання писарів ступати цілком різко на шлях такого самого розриву ще й з традиційною мовою білоруських великокняжих канцелярій.
Далі, багате письменство XVI – XVIII вв. з періоду боротьби проти унії, коли спільні релігійні інтереси сполучували православних малорусів і православних білорусів в одне тіло, так само не користувалося чистою малорущиною; граматика Мелетія Смотрицького 1618 року попросту аж узаконювала панування церковнослов’янської мови, принаймні теоретично. А вже ж щодо лексики, то письменство цеє вживало особливої мішанини, аж надто незграбного жаргону («язичія», за пізнішою термінологією), де неорганічно зливалися докупи елементи церковнослов’янські, польські і малоруські (вони рівночасно й білоруські).
Найдавніші пам’ятники, писані чистісінькою малоруською мовою, а не отаким язичієм, це записи народних пісень XVI – XVIII віку, драматичні жартівливі інтерлюдії з початку XVII віку (Гаватович та інші), вірші XVII – XVIII віку. Густо-часто писано їх буквами латинськими, а не священною церковнослов’янською кирилицею. З отакої простонародної літератури XVII – XVIII віку, підо впливом теж ідей західноєвропейського романтизму XVIII віку, виріс на Наддніпрянській Україні отой язиково-демократичний літературний рух, що його виразником зробилися Котляревський і інші талани. Рух цей у своєму народолюбстві перевів із повною послідовністю принцип: користуватися українською мовою в її непідробленому, живому вигляді, отак, як нею балакають прості люди.
Шевченків геній трохи був надламав силу оцього принципу, а саме в словарному погляді. Шевченко, захопившися слов’янофільством, виходив з ідеї, що український письменник повинен вибирати із словарної скарбниці живої української мови переважно такі елементи, що їх могли б зрозуміти по змозі геть усі слов’яни, і повинен він, наскільки це річ можлива, не брати тих українських слів (хоч би й дуже звичайних), котрі могли б являти собою будь-які труднощі для решти слов’янства. Щоб українську мову краще розуміли всі інші слов’яни, Шевченко широко користувався так само словами церковнослов’янськими, біблійними. Щоправда, Шевченкова мова не переставала через те бути дуже художньою малоруською мовою, та все ж таки в Шевченка виявилася вкраїнська мова лиш так, як у прекрасній мармуровій білій статуї виявляються риси живої людини, – без тієї колоритності, якою виблискуватиме живописний малюнок, і без тієї детальної точності, яку може дати фотографія.
Після Шевченка українське письменство з рішучою безповоротністю провело демократичнішеє правило: отак, як говорить простий народ на Україні – так треба точка-в-точку й писати, не поступившись будь-якими особливостями його мови та не приносячи їх у жертву для спільнослов’янського взаємного зрозуміння. Оцей принцип: нехай письменська мова буде українською цілком геть, украй! – і до сьогодні свято визнається в українському письменстві.
VII
Літературна мова галичини XIX віку
Впливи давнього актового «язичія» на галицьке письменство навіть у XIX віці. Добра сила од письменства Російської України, з 1830-х років; чим раз більші намагання галицькі зблизитися з «українщиною», особливо сильні в кінці XIX віку та в XX віці. Чому для російського українця галицьке письменство дихає чимсь чужим? Неможливий галицький правопис іще більше відчужує письменську галицьку мову од загальноукраїнської.
Трохи по-інакшому відбулося витворення письменської малоруської мови в Галичині.
Одірвана наприкінці XVIII віку од опрочої України та й прилучена до Австрії, Галичина була зберегла для письменських цілей те саме польсько-малорусько-церковно слов’янське язичіє, яке вживалося в галичан та й у інших малорусів перед розділом Польщі й прилученням Галичини до Австрії. Оце жаргонове язичіє, хіба ще іноді з несмачною домішкою елементів із псевдокласичної російської мови Тредьяковського, Ломоносова та Державіна, незабаром-таки після прилучення Галичини до Австрії зробилося органом найвищого навчання у Львівському університеті, відколи Йосиф II одкрив там кафедри для русинів, а так само сталося воно органом для юридичних галицько-австрійських відносин.
З 1830-х років продерся до Галичини, та вже не переставав продиратися й далі, вплив од живого, демократичного українського письменства з його яскраво простонародною мовою. Тоді й галицькі русини почали черпати літературну силу із мови свого власного малоруського галицького простого люду або ж прямісінько наслідували чисту мову наддніпрянських письменників, особливо схиляючися перед Шевченком. Під кінець, здебільшого на початку XX віку, галичани рішуче засвоїли собі навіть імення «українці».
Та цілком позбутися пережитків од язичія та й геть утекти од його антинародного й штучного впливу галича-нам-інтелігентам не пощастило ще й по сьогоднішній день. У галицько-малоруській літературній мові самісінька етимологія (склонения та спряження) дійсно малоруська; синтаксис іафразеологія – ті самі, що у польській літературній мові, цебто не раз дуже антималоруські; словарнии матеріал мови галицького інтелігента так само захаращений полонізмами, а поруч з тим має чимало незграбних церковнослов’янізмів, почасти й росіянізмів; не перебувається вона й без саморобних, наново кованих слів. Заве іди, з найпершого-таки погляду, одразу можна сказати, не помилившись, хто писав якусь сторінку: чи галицький русин, чи російськопідданий українець, – відчувається приблизно така несхожість, яку може відчувати російський читач між мовою Пушкіна і тредьяковщиною. Діалектологічна неоднаковість тут мало має ваги. Проста людність на Поділлі балакає таким самим наріччям, навіть такою самою говіркою, якою балакають прості галичани; і разом з тим геть усе те, що напише подолянин (наприклад, Свидницький, Руданський, журнал «Світова зірниця»), воно ріднесеньке і для наддніпрянця, – а в галицькому писанню наддніпрянець почуває щось чуже. До того, галичани ще й орфографію своєї галицької малоруської мови всю збудували, базуючись на особливостях і на граматичних традиціях мови польської, а не української. Ось через віщо дотеперішня галицька орфографія вражає нас своєю дикою антинауковістю; а галицькі русини не помічають її тільки через те, що її взаконено через їхні гімназіальні граматики [...].
Таким чином галичани, котрі належать до «українофілів», – хоч би й з якою впертістю називали вони свою мову «українською», мають ще багато зробити для українізації своєї письменської мови. І найперше, що їм треба вчинити – це одректися безповоротно од своєї шкільної орфографії. Вона бо затушковує характеристичні особливості української вимови; вона витворює цілком фіктивні слова (наприклад, замість одного слова боятимуться галичани пишуть, або досі писали, аж три слова: бояти муть ся, що з-поміж них ані одного не знає українець окремо); вона робить для українця галицьку книжку чимсь чужим навіть із зовнішнього вигляду, – опріч усіх інших своїх рис.
VIII
Взаємовідносини обох літературних українських мов: наддністрянської і наддніпрянської
Царський наказ вигнав українське письменство з меж Російської України до Австрії, і воно там набралося декотрих рис, що відчужили його од мови наддніпрянського простолюддя. Поворот українського письменства на Вкраїну після 1906 року і реакція проти «галичанства» [...].
На жаль, деякий недобрий вплив галицька письменська мова зробила і на мову російсько-українську, тобто наддніпрянську.
Після наказу 1876 року, що ним заборонено українське письменство в межах Росії, спільноукраїнським літературним центром з необхідності зробився Львів у Австрії. ї так справа малася аж до 1906 року. На протязі оцього 30-річного «полону вавілонського» не одну рису галицького літературного жаргону засвоїли собі й декотрі письменники з України Російської, переважно наукову термінологію (а її в Галичині викували ніби з навмисно карикатурною жаргонністю). З одного боку таке засвоєння галицьких термінів одбувалося серед наддніпрянських письменників навіть цілком непомітно й добровільно; а з другого знову боку галицькі русини, почуваючи себе в Галичині повноправними хазяїнами в справах друку, дозволяли собі безпощадно розправлятися з тими українськими творами, що до них засилалися. Не звертаючи жодної уваги на протести українців, галичани підправляли й їхню прекрасну народну мову в дусі свого галицько-українофільського жаргону. Траплялося іноді так, що автор-наддніпрянин, побачивши своє писання вже надрукованим у Галичині, безнадійно заявляв, що мова того писання – то не його мова, а якась цілком чужая, що од неї він одхрещується.
Од року 1906-го, відколи українське слово здобуло в межах Росії деяку волю і відколи в Києві, Полтаві, Харкові з’явилася своя місцева преса, – вона в одну мить скинула з себе галицьке ярмо. Газети «Громадська думка», «Рада», «Рідний край» й інші, не кажучи вже про белетристичні твори, – всі вони своєю мовою і своїм правописом були наочне, живе заперечення «галичанству». І отоді стало ясним для всіх, що, незважаючи на одність імення «українська мова», фактично існує не одна, але дві різні літературні мови: українсько-австрійська та українсько-російська.
Чимало українців почули небезпеку в тому, що, як справа протягнеться отак далі, то український народ, з етнографічного погляду безумовно єдиний, може через неоднаковість літературних мов розбитися на дві окремі нації, як це розбилися серби та хорвати.
Декотрі діячі [...] добачали порятунок у тому, щоб російські українці й галичани робили один одному обопільні філологічні уступки (та переважно таки в бік галицької традиції) і таким чином нехай би виробили компромісовий, середній тип літературної української мови, а правопис нехай би прийняли шкільний галицький (аж по-варварському антинауковий) [...].
З боку декотрих українських письменників, приміром, заслуженого белетриста І. С. Нечуя-Левицького, «галичанство» викликало озлоблену боротьбу та фанатично гарячі напади. Напади тії в дрібницях своїх можуть бути неправильні, але в суті своїй вони безумовно мають повну підставу й рацію [...].
Вихід із цього важкого становища може бути тільки один: через те, що Російська Україна, в своєму народолюбстві, нізащо не прийме штучного «галичанства», доведеться галичанам очистити свій інтелігентський жаргон і цілковито прийняти літературну мову Російської України, засновану на принципі близькості до народної мови. Дуже влучно сформулював оцю неминучість Б. Д. Грінченко, звертаючись до галичан: «Нашу літературну мову ви розумієте, а вашої літературної мови ми не розуміємо, – виходить ясно, хто за ким має піти». Додати можна, що в загальному числі української людності галичани становлять ледве одну шосту (х/б) частину, і не випадає, щоб б/б людності пристосовували свою мову до нецентральної V6; справа може відбутися тільки навпаки.
Здається, уже й самі галичани приходять до переконання, що інакшого виходу немає. Перед війною 1914 року було порушено питання про скликання загальноукраїнського з’їзду філологів, щоб упорядкувати норми літературної мови. Після війни, як Україна зробилася самостійною державою і впровадила в державне життя свою наддніпрянську мову, ми бачимо, що тая мова робить безперечний вплив і на Галичину, так само як прищепляється в Галичині офіційний український правопис. Надруковані у Львові 1922 року «Правописні правила, прийняті Науковим товариством імені Шевченка» – уже не різко одступають од надрукованих у Києві 1921 року «Головніших правил українського правопису», що їх видала Всеукраїнська Академія наук.
IX
Бібліографія
Головні підвалини для дослідів над історією української мови поклали О. Потебня та П. Житецький. О. Потебня – у своїх працях: «О звуковых особенностях русских наречий» (1865, у воронезьких «Филологических записках») та в «Заметках о малорусском наречии» (1870, теж у воронезьких «Филологических записках»). А П. Житецький – в «Очерке звуковой истории малорусского наречия» (Київ, 1876; рецензія О. Потебні на цей «Очерк» – у XX присуждении Уваровской премии); б) в «Очерке литературной истории малорусского наречия в XVII и XVIII в.» (Київ, 1889) .
В їхніх працях покладено було деяку підвалину й для наукового досліду малоруської діалектології. Основну працю дав К. Михальчук (1877, у 7-ому томі етнографічних «Трудов» Чубинського, з географічною мапою говорів), а незабаром, особливо для галицьких говорів – Ом. Огоновський у своїх «Studien» (Львів, 1880).
Далі, цінний історичний матеріал із староруських рукописів XI – XV в. видобув був на світ О. Соболевський у своїх «Очерках из истории русского языка» (Київ, 1884) та в «Лекциях» (4-е видання, Москва, 1907). Не хто, як він таки, до купи позводив дані про малоруську діалектологію (у «Живой старине», 1892; рецензія К. Михальчука в «Киевской старине», 1893). Але матеріали тії О. Соболевський освітлював аж надто однобічно, тенденційно, частенько замовчуючи про ті дані, які для нього були небажані [...].
Його помилки та недогляди викрив був почасти П. Житецький в другому своєму «Очерку» (1889), а більш – ученик Житецького А. Кримський у «Погодинской гипотезе» (1904), «Критеріях» (1906) та «Древнекиевском говоре» (1906). Далі, на підставі матеріалу, наново зібраного із старих пам’ятників, склав А. Кримський свою історичну «Украинскую грамматику» (Москва, 1907 – 1908). Щоб легше було здобувати матеріал із живих людських уст, випущено було книжку: К. Михальчук и А. Крымский, Программа для собирания особенностей малорусских говоров (СПб., 1910, видання Російської Академії наук).
Базуючись не так на стародавніх рукописах, як на грунті загального індоєвропейського порівняльного мовознавства, написав свій «Очерк древнейшего периода русского языка» акад. О. Шахматов (СПб., 1915= 11-й випуск академічної «Энциклопедии славянской филологии») і декілька інших аналогічних праць.
За найновіших, революційних часів вийшли в світ наукові огляди, що ставили перед собою завдання служити й для школи. Один – це невеличкий «Короткий нарис української мови» О.Синявського (2-е вид., Харків, 1918) [...].
Діалектичну працю Михальчукову та Соболевського продовжує «Опыт диалектологической карты русского языка, с приложением очерка русской диалектологии», Москва, 1915. Составили Н. Дурново, Н. Соколов и Д. Ушаков (=«Труды Московской диалектологической комиссии, вып. V», відбитка з «Русского филологического вестника», т. 74).
Шкільні граматики є двох сортів. Одні – задля галицьких шкіл (абсолютно не придатні для Російської України) – як-от, Ом. Огоновського (Львів, 1889) [...], В. Коцовського та Іл. Огоновського (Львів, 1911). Цілком у галицькому дусі та ще й якимсь нерозбірно-індивідуальним стилем складено й «Українську граматику» проф. Є. Тимченка (Київ, 1907, 2-е вид., 1918). Не так для галичан, як для українців наддніпрянських, написав галичанин В. Сімович свою докладну, повну цікавих спостережень, засновану переважно на матеріалі наддніпрянськім «Граматику української мови для самонавчання та в допомогу шкільній науці» (2-вид., Лейпціг, 1921, 584 стор.).
Цля потреб Російської України найдавніш вийшли коротенькі граматики Г. Шерстюка (Полтава, 1907, 3-е вид., Київ, 1917) та П. Залозного (Київ, 1906, 3-е вид., 1917). Безмірно краща (особливо в найостаннішому виданні) – граматика Олени Курило (Київ, 1917 – 1918); нове видання друкується [...]. Мала б бути шкільною велика, повна добрих замислів, граматика Ів. Нечуя-Левицького (Київ, 1914), та вона цілком невдатно виконана [...].
Словники австрійських русинів: «Малоруско-німецкий» Є. Желехівського (2 томи, Львів, 1886) та «Німецько-український словар» В. Кміцикевича (Чернівці, 1912). Словники наддніпрянців: українсько-російський Б. Грінченка (4 томи, Київ, 1907 – 1909, з цитатами); російсько-український М. Уманця (4 томи, Львів, 1898 – 1899, з цитатами) та С. Іваницького і Ф. Шумлянського (2 томи, Вінниця, 1918, без цитат, але дуже непоганий); єсть іще один москов[сько]-укр[аїнський] словник, тільки коротший та й слабший – Є. Тимченка (Київ, 1897 – 1899, 2 томи). Для історичної мети придатні будуть і «Материалы для словаря древнерусского языка» І. Срезневського (СПб., 1890 – 1912) . Окрім цих, більших, словників практичну вагу має невеличкий «Словник українсько-московський» В. Дубровського (Київ, 1905, 5-е вид., 1918) та його ж таки відворотний «Словник московсько-український» (Київ, 1918).
Для наукової термінології чимало попрацювали термінологічні комісії Українського наукового товариства в Києві, що 1921 року зіллялися з Українською Академією наук. Працями тих комісій уже видано низку термінологічних словничків: ботанічний, хімічно-фізичний, медичний і т. ін., а ще лежить в Академії наук ненадрукована низка інших таких словників. Доки Академія випустить у світ свій великий словник термінології правничої, добре стане в пригоді полтавський «Московсько -україн[ський] словник судівництва та діловодства», що вже видержав три видання (3-є вид., 1919) [...].
X
ЩО ТАКЕ УКРАЇНСЬКА МОВА: «ЯЗЫК» ЧИ «НАРЕЧИЕ»?
В одних із перелічених праць уживається термін «укра їнська мова» («язык»), чи «малоруська мова», в других – «малоруське наріччя» («наречие»). Того другого терміна («наріччя») не слід нам одкидати тоді, коли ми хочемо мати на увазі давню єдину праруську мову, що існувала в передісторичній добі. Отаким саме чином у російських університетах усі слов’янські мови (чеська, польська, болгарська, сербська) офіційно називаються «славянскими наречиями», зважаючи на те, що колись існувала одна спільнослов’янська прамова. Коли ж ми не історію пишемо, а про сучасність говоримо, то єдиним путящим терміном очевидячки буде «українська мова», «украинский язык», так само як і «чешский язык», а не «чешское наречие».
Але взагалі суперечитися про терміни «малоруська мова» чи «малоруське наріччя» абсолютно не варто. Попросту аж часу шкода. Пересічний українець не любить терміна «наріччя», мабуть, найбільш тому, що царське правительство та його прибічники, одмовляючись дати українській мові належні їй права, здебільша мотивували свої утиски тим міркуванням, що, мовляв, «речь малорусов – это ведь и не язык, а лишь наречие». Тепер, відколи скинуто царське правительство, отеє мотивування втратило свою прикрість. Права української мови на окремішнє літературне життя та на державне вживання засновуються не на чисто філологічних міркуваннях, а на реальній, пекучій життєвій потребі [...].
