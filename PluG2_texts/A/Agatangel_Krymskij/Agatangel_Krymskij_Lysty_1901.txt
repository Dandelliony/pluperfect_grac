176. До В. M. Гнатюка 
Звенигородка в Київщині, 16/VI 1901 
Високоповажаний добродію!
Не знаю, чи Ви ще у Львові, а через те адресую лист не просто до Вас, а на товариство. Спасибі Вам за всі орудки, що Ви полагодили; дуже я радий, що пощастило знайти 1-й т. «Історії літіератури руської». Що ж до Желехів-ського, то не треба шукати; у мене єсть Желехівського аж два примірники, а той, що я хтів був виписати з книгарні товариства, призначався був не для мене.
Рівночасно засилаю до друкарні початок рукопису своєї збірки поезій «Пальмове гілля». Друкуватиметься вона форматом «Видіавничої спілки», тільки на інакшому, дуже доброму папері. Ви писали, чи не оддав би я її до серії спілки. З великою охотою. Умови мої такі: всіх примірників буде 600; і з того числа я собі беру 100 прим, (пересилка, очевидячки, піде теж на мій кошт), а 500 прим, дарую спілці на повну власність; який буде дохід з продажі, спілка може його обертати, на що схоче.
З Москви, в маї, я заслав до бібліотеки товариства «Русскую историю» Ключевського. Лекції написано стенографічно і надруковано потай автора, бо він забороняє їх друкувати.
Приїхати в Галичину сього літа не можу, бо місяць побуду в Звенигородці, а далі їду на Кавказ на виноградне лічення (у мене сконстатовано величезну малокровність).
Будьте ласкаві роздобути мені «Верхи и низы малорусской поэзии» (стаття Яворського про Франка в «Беседе») та тую заграничну збірку казок Щедріна, де есть «Орел-меценат» (здається, тая збірка зветься: «Сказки для детей изрядного возраста»). Буду Вам невимовно вдячний. Щоб не було воловодження з цензурою (довелось би листуватися з нею та давати підписку), пришліть мені і Яворського, і Щедріна в рекомендованім коверті: так воно буде швидше. Грошей не висилаю, бо не знаю, скільки то Вам коштуватиме все.
Про «Словар» скажу Вам, що, бувши в Києві, я дуже впрохував Житецького, щоб він дозволив одіслати його матеріали до товариства. Він не згодився, а чому – дак боюся про те й писати, бо така дражлива справа, принаймні для д. Колесси (я ніколи не думав, що Житецький так низько ставить його ерудицію і талант філологічний). А як я спитав, що ж я маю одвітити Вам, він сказав: «Одпишіть, що той матеріал зараз потрібний тут, на місці».
Бувайте здорові. Щиро стискаю Вашу руку.
Ваш А. Кримський
177. До Б. Д. Грінченка
Звенигородка в Київщині,
19 юня 1901
Дорогий товаришу!
Ось я знов у Звенигородці. Перебуду тут з місяць, а там поїду на Кавказ до Міллерів, саме під сезон виноградного лічення.
На Ваші листи (одного я здобув у Ялті) я довгий час не міг поодписувати не з якоїсь недбалості, а попросту з фізичної немоготи. Цілий рік у мене так погано склався, що я або гоюсь, або працюю надмірно, щоб навернути все те, що був занедбав, як гоївся. Робота переважно обов’язкова: я, здається, був писав Вам, що, окрім професури на кафедрі арабської словесності, я обійняв також професуру східної історії (по Гер’є, що був читав доти), і отож цілий рік пішов у мене на літографування курсів: 1) Семітські мови; 2) Історія Ірану; 3) Історія Ісламу; 4) Арабська історіографія. З тих курсів жоден не додруковано: всі, через мою хоробу, спинились або на середині, або наприкінці, – і отож доведеться мені на будучий рік кінчати їх (бо студентам я поробив тільки умовні, неостаточні іспити), та ще треба буде складати і літографувати другі курси: 1) Арабська поезія; 2) Арабська філологія; 3) Арабська філософія. Історії я на той рік тимчасово не читатиму: Гер’є згодився знов почитати ще один рік (1901 – 1902 академічний), а я за той трохи вільніший час впораю хоч повний курс арабської словесності. Робота це дуже важка, бо немає ніякісіньких підручників на жодній європейській мові, а є тільки матеріали. Далі, на свою біду, я згодився зредагувати для Пантелеева переклад «Essai sur l’histoire de l’islamisme» Дозі; переклад – поганий, і я мушу виправляти кожен рядок (досі таким способом виправлено 160 стор., а всіх 560, чи що), а що книга і неповна, і трохи застаріла, то доводиться робити рясні додатки, які збільшують переклад трохи чи не на половину проти первопису. Далі, я редактор (і коректорі) серії оріенталістичних видань Інституту; от я Вам прислав був Ашмаріна «Очерк литеріатуры татаріскойі», а тепер пораюся коло «Семитских языков и народов» (це – вибірка із статей Нельдеке та Ренана, збагачена моїми екскурсами в три рази більше проти оригіналів). Далі: я – секретар у Восточной комиссии Имперіаторского археологичіеского общества, – то доводиться дбати про матеріал для засідань; і самому писати, і пособляти другим, і підганяти їх до праці. Далі: доводиться багато пособляти студентам у їх працях, а як вони подадуть їх «для зачета», то переглядати та читати на засіданнях професорських свої рецензії. До обов’язкової праці я залічую і статті для «Энциклопедического словаря» Брокгауза і Єфрона.
От Ви бажали знати, на що йде мій час, – го бачите. Додам іще, що й читання лекцій і екзаменування (асистентство теж) – усе воно то ж само одбирає час. А скільки дрібних робіток накидають на мене! Коли треба комусь у Москві яку там справку з обсягу східної філології, етнографії і т. ін. – то неодмінно вдається до мене, – і добре ще, коли в своїй друкованій праці тая людина згадає, що, мовляв, «этим сообщением мы обязаны Крымскому», а частіше буває так, що задля якоїсь справки я переворушу цілу бібліотеку, згаю на те скількись годин (іноді навіть днів), а про те ніхто й не знає, опроче тієї людини, для якої я це вчинив. Скажете: «Можна одмовитись от таких робіток». А я скажу, що одно прихильне слово, один ласкавий погляд, – і мене зможе запрягти і погнати усякий, хто схоче; іще добре, що останніми часами сім’я Міллерів попросту не дозволяє мені занадто розбиватися на дрібниці і, де можна, силує мене зрікатися тої або тої накинутої роботи.
Не диво, що для української праці у мене зовсім мало зостається часу, бо коли хочеться покинути орієнталістичну працю, так це найчастіш – на те, щоб зовсім одпочити мозком. Найбільшу тоді осолоду я маю з того, що неповорушно сидю в кріслі, одкинувши голову на спинку крісла та тупо дивлюся в небо, в хмари, а коли вночі – то в нічну темряву. Скоро є трохи більше снаги і хочеться то ж само одпочити, то я йду до Міллерів,- де з годину послухаю музики або, разом з молодими Міллеровими парубками, що невимовно мене люблять, почитаюсь кого-небудь із європейських поетів. Отак побудеш там з годину, зійде з мозку якась вагота, а далі – знов до себе, знов за давню роботу. Се ж тоді, як я, скажемо, здоровий; ну, а як слабий, то лежу собі на ліжкові, в півзабуттю; вряди-годи підведешся, засядеш до столу, попрацюєш, – от і знов находить отупіння, ізнов треба лягти в постелю.
В Криму та по Кавказі я оце тягався немало 1 ½ місяці або й більш. Приїхав я в Алупку і оселився там разом із старшим Міллеровим сином, що поїхав зо мною. В мене мало крові, а за зиму крові ще поменшало, і був я геть стомлений і виснажений. Тим-то я зовсім легко міг лінуватися в Алупці тижнів з двоє: і вдень, і ввечері сидів собі в парку та дивився на море. Швидко почали вертати до мене мої сили. З 10-го апріля я знов зачав працювати чималенько (коло лекцій, бо треба було одсилати їх до Москви студентам, щоб мали з чого готуватися до екзаменів), але й на прохід ходив таки акуратно. Далі поїхав на Кавказ до брата, в маї вернув до Москви, а в юні приїхав сюди додому, куди мене дуже закликали батьки.
В Москві, кажу, для української праці мало було в мене часу. От хіба зредагував V т. Руданського, написавши для нього статтю про «Краледворський» і інші чеські рукописи, та дав (у V кн. «Вісника») дрібну статейку про Олексу Стороженка, де пристаю до тієї характеристики, яку даєте Стороженкові Ви. В Криму понаписував деякі вірші. Цього добра, правду кажучи, я пишу взагалі чимало, але звичайно роблю так: напишу, покину, а за місяць, чи що, прочитаю та й трохи чи не раз у раз нищу. Спитаєтеся, нащо й писати, коли нищити? Пишу, бо пишеться, отак само як підходю до п’яніна, як хочеться грати, дарма з мене музика зовсім поганий... Ну, але іноді деяку низку віршів – то й не знищу і сховаю папірчики кудись докупи. Таким побитом у мене за останніх два роки понабиралася ціла купка віршів, і задумав я, їдучи в Звенигородку, взяти їх з собою і переписати начисто. Один цикл переписала мені сестра, і його я засилаю до Вас. Заголовків і нумерацій я йому не подавав і провізорично понадписував усе олівцем, а не чорнилом. (Схочете – давайте свій власний заголовок, який уважатимете за відповідніший). Назвав я той цикл «Кохання по-людському», бо хотів дати антитезу до свого циклу віршів «Нечестиве кохання», надрукованого в «Віснику», 1900, кн. XII. Коли цей цикл – цілий або частками – придасться Вам для альманаху на честь Куліша або на яку іншу збірку, то візьміть його, тільки ж під умовою: верніть мені рукопис, бо тії клаптики паперу, на яких я був понаписував ті вірші, я всі подер. І переписати оддайте, коли щось придасться, якнайшвидше, щоб можна було й список моєї сестри вернути мені якнайшвидше.
Окрім того, я переписав собі інші свої вірші, і вийшла з них збірка аркушів на шість. Назвав я її «Пальмове гілля» і заслав до Галичини, щоб пустили у світ осібною книжкою. Гнатюк писав, ще не читавши мого «Пальмового гілля», щоб я оддав його до «Бібліотеки спілки». Я згодився, тільки ж не знаю, чи підійдуть мої вірші своїм напрямом під загальний характер видань спілки. А надто мусить не сподобатися передмова, де я кажу, що моїх екзотичних поезій нехай не читають люди, які не зугарні втішитися звісткою про новітній, свіжий паросток на гімалайськім кедрі-деодарі більше, ніж телеграмою про зниження такси на сіль. Правда, я далі роблю низькі реверанси перед поезією з горожанськими мотивами, та таки думаю, що моє «Пальмове гілля» в кінці кінців спілка вважатиме за непідхоже для себе. В усякім разі збірка моя надрукується.
Переписавши «Пальмове гілля», я сів за статтю «1001 ночь» (для «Энциклопедического словіаря»), а скоро скінчу, зараз візьмуся за книжку про Франка (що вже давно з неї надруковано перших 4 арк.) та за свої статті проти Соболевського. Сил поки що стає. Бажав би ще цим літом прилаштувати для друку збірку «Бейрутські оповідання» та другу збірку: «Із азіатських поетів». Все те треба не тільки переглянути та виправити, але й переписати власною рукою, бо інакше не можна. Та боюся, що цього останнього діла не встигну зробити, бо єсть іще одна робота, теж українського характеру, яку треба неодмінно поробити до 1-го августа. Стешенко послав свою книжку про Котляревського до Академії наук на Пушкінську премію, а Академія попрохала мене дати розбір його книжці та сказати, чи можна дати премію, чи ні. Совість мені каже, що книжка не варта премії, і я це покажу безстороннім, академічним розбором, що отож його й треба буде одіслати к 1-му августа в Академію. З великою неохотою писатиму я той розбір, бо раз, що він мене одірве од цікавішої роботи, а два, що Стешенко напевне довідається, хто автор розбору, – і от матиму собі ворога.
З величезним зацікавленням перечитав Ваше «Из народных уст». Яка багата ще й досі Чернігівщина на всякі забобони! Це найбільше б’є в очі з Ваших етногріафічних видань, – більше, ніж з яких. Та й другі одділи цікаві; а з рукописів я скористав і для цілей чисто філологічних. До всього того, – незвичайно гарного враження набирається читач із Вашого бібліографічного покажчика. Писали Ви мені, що в Вас друкується «Етнографічний покажчик» осібною книгою. Заздалегідь сподіваюся, що це буде взірцева праця. Яка мені шкода, що Ви не присилаєте своїх праць на премію!
Ну, бувайте здорові. Спиню свій лист, бо вже дуже розтягся.
Весь Ваш Л. Кримський
Оце хтів був не читати Вашого роману (в «Киевской старине»), аж доки не дійде до кінця, щоб не розбивати враження, та не встерігся і зачав читати. Дуже мені хочеться знати, чи це з давніх праць Ваших, чи тут геть усе написано тільки теперечки. І коли це у Вас час знайшовся, щоб написати той роман? Не знаю, як буде кінець, а поки що мені здається, що це має бути найкраща з Ваших довгих повістей.
Адрес: Киевской губ., г. Звенигородка, мені.
Вірші Ви, мабуть, одержите не рівночасно з листом, а пізніше, бо, здається, пошта одійде зараз.
178. До Б. Д. Грінченка
24 Звенигородка, 19 24/VII 01
Дорогий товаришу!
30 юля я виїздю звідси на Кавказ до Міллерів, і тоді мій адрес: Кавказ, Сочи, Черноморской губ., мені. Тільки ж коли б Ви встигли вернути мені мої вірші ще сюди, в Звенигородку, то це було б мені краще, бо вони мені ще знадобились би. Мабуть, лист і звідси до Чернігова йде не більше як день.
Кінця «Серед темної ночі» не прочитав, бо, здається, юльська книжка «Киевской старины» вийде разом з августовою.
Рецензії Сумцова не читав. Коли б Ви мені покупили (через харківських знайомих) те число «Юіжного края», де вона друкувалася, був би вдячний. Із тих звісток, які були в «Віснику» та «Киевской старине», виходило б, що у Сумцова в його рецензії є чимало чуднот.
«Вісник» і всякі інші книжки, які Вам треба, кажіть вислати мені в Політехнічний музей. Що ж до пересилки книжок, за яку Ви мені хочете вернути кошти, то я не пам’ятаю, скільки вона коштувала, та думаю, що якби Ви забажали мені вертати поштові розходи, то для справедливості мусив би і я вертати Вам Ваші трати: Ви ж мене засипаєте своїми виданнями, що багато коштують самі собою, та немало коштує і пересилати їх....
Питався я в Вас, коли Ви писали свої «Серед темної ночі», тому, щоб зміркувати, чи розвивається Ваш талан. Дуже радий з того, що це річ новітніх часів, бо в нашім письменстві єсть ходяча аксіома, що український письменник, скоро йому стане літ тридцять, зачинає нидіти і йти назад. В Вашім «Серед темної ночі» знов я добачаю вже дуже міцну руку і, щиро Вам кажу, бачу в нім більше талану, ніж у нашім звіснім, на всі боки розхваленім «Хіба ревуть воли». А це мене радує, бо показує, що ті Ваші повісті і повістки, «які здавна заслуговують на узнання», то ще не є найкраща річ, якої ми можемо од Вас сподіватися, бо найкраще – то Ви ще напишете. Я боявся, що Ви звернули на драму через те, що вичерпуються в Вас теми повістярські; отже ж, тепер сміливо можу сказати, що це не так. Повість – то і єсть Ваш властивий «фах», в повісті Ви робите суцільне враження, тим часом у драмах Ваш талан виявляється нерівно, оазисами.
В прозі, взагалі, Ви хоч би почали писати про щось не з області красного письменства, усе в Вас виходить дуже жваво, колоритно, по-художницькому. Вкажу, напр., на Вашу «Українська книжка на селі», що читається як роман і кожен раз – з однаковим інтересом. Те саме скажу і про «Яка народна школа». А от до речі. Чи не написали б Ви на підставі своєї «Народної школи» і чужих статей (Драгоманова в «Громаді», Глаголя – в «Правді») колоритну статтю по-російськи, щоб надрукувати в «Вестнике Европы» (сподіваюся, що Пипін візьме її, бо маю на те підстави; опроче, на нього впливатиме ще й Корш, що часто бачиться з ним в Академії); а коли не в «Вестнике Европы», то в якійсь педагогічній часописі .... Об’єктивна, практично-утилітарна стаття з яркими фактами могла б зараз вчинити чимало, а рівночасно се був би для Вас і літературний заробіток.
Ваш щирий прихильник
А. Кримський
Моєї збірки «Пальмове гілля» надруковано 80 сторінок в серії спілки. Читав коректуру – і, іноді осміхаючись, роздумував: невже справді в мені таке сильне моє азіатське походження? (До речі: сюди в Звенигородку приїхала сестра моя в других, дочка старшого батькового брата, і вона мені переказала, що папери мого прадіда писано по-арабськи; лежать вони зараз у Мстиславі).
За «Этнографическое обозрение» Ви мені нічого не винні, бо редакція з мене нічого не взяла.
179. До Б. Д. Грінченка
Сочі, Чорноморської губ.,
19 17/ VIII 01
Дорогий товаришу!
Збирався був Вам одписать швидесенько, та ледве приїхав на Кавказ, заслаб на пропасницю: в мене кров затруєна з давньої малярії, і через те я так легко занедужую. Гарна країна, де я зараз, і виїздити з неї не хочеться, та от тільки пропасниці тутешні – чиста кара божа.
Здобув висланий Вами мій рукопис, спасибі Вам. Може бути, що восени зроблю вибірку з моїх віршів і зашлю до цензури. Одержав незброшурований примірник свого «Пальмового гілля»: якраз саме десять друкованих аркушів; надруковано дуже чепурно. Мені припадає 100 примірників, та я не знаю, що з ними чинити, бо стільки знайомих не маю. Коли в Вас знайдуться охотники до українських книжок, то напишіть, скільки їх, – а я Вам вишлю відповідне число примірників. Прислав би Вам першому той примірник, що є в мене зараз, та він дуже замазаний, бо вже побував у багатьох руках тут-таки. Зрештою зміст мало дасть Вам нового, – і може бути, що найцікавішими вийдуть для Вас мої переклади з Гейне (3 арк.> які я поробив цим літом в юні).
Хтіли мати автобіографійку. Посилаю її; а щоб зручніше було переробити, то пишу її по-російськи. Хоч вона й коротесенька, та можна буде вкоротити її ще більше, – тільки ж Ви це зробіть уже самі, бо я и так написав брудно, а якби ще захтів укорочувати, то Ви зовсім не зрозуміли б тієї ляпанини.
Про Ваш «Фольклор» неодмінно напишу (прихильну) оцінку в «Этнографическое обозрение».
Роблю поки що мало, більше походжаю по горах та коло моря (коли не лежу, розуміється). Знайшли ми (я і студент Міллер) одного турецького співака з багатим репертуаром і записуємо пісні (з нотами), щоб видати їх в працях Інституту французьким перекладом. Турецька людність тут переважує всі інші. 
До речі, питаєтеся, яким робом з мене татарин. Наскільки мені вияснилося, перший наш прадід, виходець із ханства, мав охреститися більше-менше 1698 року у Мстиславі в Могилівщині. Це я так виводжу з запису на стародавнім молитовнику. В сентябрі сестра моя в других перешле мені наші арабські документи (її батько був найстарший, і через те папери позоставалися в нього), – тоді все знатиму точно.
Зоставайтеся здорові. Стискаю Вашу руку.
Ваш А. Кримський
Житиму в Сочі до половини сентября і тільки вряди-годи робитиму екскурсії з сім’єю Міллерів на день-два в не дуже далекі околиці.
Адрес: Кавказ, Сочи, Чорноморской губ., Московская улица, дача проф. Миллера, мені.
Крымский Агафангел Ефимович – профессор арабской словесности и истории мусульманского Востока в Лазаревском институте востіочных языков в Москве и секретарь Восточной комиссии Московского археологического общества – родіился 3 янвіаря 1871 г. во Владимире-Волынском, среднее образование закончил в 1889 г. в Киеве в коллегии Павла Галагана, где на выработку его научных интересов в области малорусской филологии имел большое влияние П. И. Житецкий; в 1892 г. окончил специальные классы Лазаревского института восточных языков в Москве, а в 1896 – историко-филологический факультет Московского университета; уже предназначенный Р. Ф. Брандтом для оставления при кафедре славяно-русской филологии, он, однако, согласно предложению совета профессоров Лазаревского института был отправлен по высочайшему повелению на два года в Сирию (1896 – 1898) для подготовления к профессуре по арабской словесности. В 1898 – 1900 гг. читал лекции в институте как приват-доцент, с начала 1901 г. утвержден в экстра-ординатуре; за это время им литографически изданы соответствующие курсы лекций: «Семитские языки», «Арабская словесность», «История сасанид-ского Ирана» и «История мусульманства». По своим научным интересам и направлению (востоковедение, языковедение, фольклор, славистика) Крымский оказывается близким учеником В. Ф. Миллера, что с особенной очевидностью проявилось в тех его статьях, которые помещены в «Юбилейном сборнике» В. Миллера (М., 1900). Крымский – постоянный сотрудник «Энциклопедического словаря» Брокгауза и Ефрона (по отделу мусульманской истории и литературы), сотрудник «Восточных древностей» (в 1895 г.: «Очерк развития суфийства»), «Этнографического обозрения», «Киевской старины» («Иоанн Вышенский», 1895; «Филология и погодинская гипотеза», 1898), редактор или сотрудник большей части изданий Лазаревского института; отдельно издано: «Мусульманство и его будущность» (М., 1899). По-арабски Крымский пишет в бейрутском журнале «аль-Машрык». По-малорусски его статьи и переводы с восточных и европейских языков в галицких журналах: «Зоря», «Правда», «Народ», «Жите і слово», «Буковина», «Зеркало», «Дзвінок», «Літературно-науковий вісник». Отдельно изданы: «Повістки і ескізи» (Львов, 1895 – сборник беллетристических произведений), «Пальмове гілля. Екзотичні поезії, 1897 – 1901» (Львов, 1901), «Шах-наме, або Іранська книга царів» Фердоусія (Львов, 1896), Клоустона – «Народні казки і вигадки» – по фольклору (Львів), 1896). Переклади (Львов, 1900); II, III и V тт. сочинений Руданского (Львов, 1895 – 1899), «Иван Франко, его жизнь и литературная деятельность» (печатается).
180. До В. M. Гнатюка
20 Москва. 19 20/X 01
Високоповажаний добродію!
Одержав Ваш лист з 16/Х. Щодо коштів друкарських, то я беру на себе і ті 600 прим., які спілка сказала ще додрукувати од себе, – себто з мене належиться друкарні ще 32 крб. 15 коп. Сі гроші я вишлю разом з тими, які я повинен буду заплатити за пересилку моїх примірників (поки що 60 прим.) в Росію. Я Вас прохатиму вкласти 18 поодиноких примірників) (рекомендовано, очевидячки) на ім’я всяких професорів і членів Академії, що їх адреси я повиписував на осібнім аркушику, а решту (поки що тільки 42 прим.) треба буде вислати десятками на адреси наукових інституцій. Рецепіси на ті примірники, які Ви скажете вислати професорам, будьте ласкаві переслати мені разом з рахунком за них, бо це мені треба для пам’яті. Як поприходять до мене і до тих, на чию адресу посилатимуться мої 60 прим., то я заразісінько надішлю Вам гроші. Отже, скажіть книгарні прислати рахунок.
Хтів би я видати своїм коштом, теж на користь спілці, прозаїчну збірку «Бейрутські оповідання» А. Кримського та «Чужі гуморески». «Бейрутські оповідання» – то ті, які я написав у Бейруті (побутово-гумористичні), а буде їх на 4 – 5 аркушів; знов же «Чужі гуморески» – то переклади з усяких мов, які почасти вже й друкувалися в «Зеркалі» і «Календарі зеркала», тільки літом я повиправляв ті переклади дуже значно; їх буде аркушів на 7. Звістіть мене, скільки мало б коштувати таке видання: 11 – 12 аркушів прозаїчного тексту (формату спілки), 1200 прим., з яких 100 на веліновім папері. Останню коректу я мав би держати сам; лист !сюди приходить на 3-й або, часом, і на 4-й день. В місяць можна було б друкувати аркушів з двоє, – то я щомісяця міг би й сплачувати кошти друкарські, і це мені було б не дуже важко.
Серпневої (VIII) книжки «Літературно-наукового вісника» і жовтневої (X) так само мені не вислано, або, може, хтось цікавий перехопив. Скажіть, з ласки Вашої, щоб адміністрація журналу висилала мені кожну книжку рекомендовано, і це слово Eingeschrieben варто навіть надрукувати раз назавсігди на моїм адресі, який, на ліплюється на опасці. Бо цензура мені книжок не затри мує, але на пошті можуть знайтись аматори на них.
Щодо оповідань Щедріна, то я не знаю, де вони друку валися. Знаю тільки, що там є «Три медведя» і, мабуть, так само «Орел-меценат» (переложено на нашу мову в «Ділі», 1897, ч. 11). Такі видання продаються у Штура (Stuhrsche Buchhandlung S. Gerstmann, Berlin, Unter den Lieden, 61). Був би Вам дуже вдячний, якби їх можна було виписати.
Ваш щирий прихильник
А. Кримський
P. S. Вже написавши лист, я переложив дві поезії з арабського і одну з Рюккерта. Посилаю Вам, – здадуться для «Літературно-наукового вісника».
Адреси для висилки «Пальмового гілля»:
1) Рекомендовано.
Петербург. Академия наук, академику А. Н. Пыпину. 1 прим.
2) Рекомендовано.
Петербург. Академия наук, академику Ф. Е. Коршу. 1 прим.
3) Рекомендовано.
Петербург. Академия наук, академику А. А. Шахматову. 1 прим.
4) Рекомендовано.
Киев. Кудрявский пер., 23. Члену Императорской Академии наук П. И. Житецкому. 1 прим.
5) Рекомендовано.
Москва. В Библиотеку Румянцевского музея. 1 прим.
6) Рекомендовано. Москва. Библиотека университета. 1 прим.
7) Рекомендовано.
Харьков. Профессору университета H. Ф. Сумцову. 1 прим. В цю опаску треба покласти також мої «Повістки і ескізи» та Руданського т. 1-й і т. 4-й. Заплачу за них я.
8) Рекомендовано.
Нежин. Черниговской губ. Профессору лицея M. H. Сперанскому. 1 прим.
9) Рекомендовано.
Харьков. Профессору университета Д. И. Багалею. 1 прим.
10) Рек омендовано.
Москва. Профессору университета Р. Ф. Брандту. 1 прим.
11) Рекомендовано.
Казань. Профессору университета Ф. Г. Мищенко.
1 прим.
12) Рекомендовано.
Киев. Его превосходительству директору коллегии Павла Галагана, профессору университета А. И. Степовичу.
Два примірники та ще треба покласти в цю опаску два примПрники V т. Руданського.
13) Рекомендовано.
Москва. Профессору университета Всев. Ф. Миллеру.
2 прим.
14) Рекомендовано.
Харьков. Профессору университета Е. К. Редину. 1 прим.
15) Рекомендовано.
Москва. Профессору университета Д. Эварницкому. 1 прим.
16) Рекомендовано.
С.-Петербург. Столярный пер., 6. Его превосходительству Даниилу Лукичу Мордовцеву. 1 прим.
17) Рекомендовано.
Москва. В Восточную комиссию императорского Московского археологического общества. 10 прим.
18) Рекомендовано.
Москва. В Библиотеку Лазаревского института восточных языков. 20 прим.
19) Рекомендовано.
Москва. Политехнический музей. В Этнографический отдел императорского общества любителей естествознания. На кожнім примірнику повинен бути напис олівцем: «От Крымского». 12 прим.
Рецепіси прошу переслати мені разом з рахунком.
Нам і й адрес треба вислати VIII і X кн. «Літіературно-наукового вісника» – рекомендовано.
181. До Б. Д. Грінченка 
Москва, 19 12/ХІ 01 
Дорогий товаришу!
Я два тижні нездужав (груди болять), через те й не одписував, а до всього того не міг побачити д. Яворницького, щоб узяти в нього підпис під листом до Товариства Шевченка. Тепер одсилаю Вам той лист.
Спасибі за подані адресні
Дозволені цензурою три мої повістки («Не порозуміються», «Батьківське право» та «Хто ж винен?»). Хтіли були кияни друкувати, але я випрохав рукопис сюди до себе, щоб виправити мову, та й оддав і друкувати тут, у Москві-таки. Друкую під заголовком «Із повісток і ескізів». «Нудьгу» заборонили, хоч заслано до цензури друкований примірник.
Велике до Вас прохання. Чи не знайдеться в кого в Чернігові «По морю и суше» за 1895 рік, а саме – те число (в сентябрі, чи що), де друкувався переклад мого «Сироти Захарка»? За цеє число, яке мені зараз дуже потрібне, я б охоче оддячився якими-небудь галицькими книжками, котрі до Росії не доходять.
З поводу свого «Пальмового гілля» здобув скількись листів. Деякі з них зводяться на ось що: «Дякую за екзотичні поезії, але бажав би, щоб Ви писали рідні». Неначе можна собі звеліти!.. Бачу поки що, що, виймаючи деякі одиниці, які мають вдачу більше-менше інтернаціональну, наша українська суспільність неохоче дивиться на щось екзотичне.
Весь Ваш А. Кримський
182. До П. Г. Житецького
Москва, 19 7/ХІІ 01
Дорогий, високошановний учителю мій Павле Гнатовичу!
Велике Вам спасибі за Ваш лист. 3 поводу свого «Пальмового гілля» я одержав чимало листів, і коли в одних повно для мене похвал, то в других є докори, чому я не пишу таких речей, як «Повістки і ескізи», і навіщо моя поезія екзотична, а не рідна. Ваш авторитетний для мене лист незвичайно мене врадував.
З болем у серці прочитав я в Вашім листі, що Ви зазнали деяких розчарувань. В чому? Коли що-небудь відбулося на суб’єктивнім грунті, то – розуміється – я судити про те не можу; коли ж на громадськім, то мені здається, що гут у Вас не може бути причин для розчарування: в далекій од Вас Москві, де Ви між незнакомими людьми не можете робити впливу своєю особистістю, я бачу, як Вас шанують ті люди, що знають Вас тільки з Ваших книжок: ну, а така повага, що не є результат кумівства і особистих симпатій, на дещо вказуєі
Додруковую чималу книжку «История мусульманства от его возникновения до распадения на секты». Друкарня сподівається в половині января випустити книжку в світ.
Ваш щирий прихильник
Л. Кримський
