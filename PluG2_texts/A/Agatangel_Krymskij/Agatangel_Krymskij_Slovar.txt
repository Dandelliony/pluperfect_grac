Словар російсько-український. Том перший. А – К. Зібрали і впорядкували М. Уманець і Спілка. Додаток до «Зорі» 1893 року. Львів, 1893. Стор. XII+327
Досі ми мали були тільки одного російсько-українського словника: «Опыт русско-украинского словаря» М. Левченка (Київ, 1874); словничок цей був невеличкий і зовсім ненауковий, тільки що з матеріалом абсолютно певним. І от, нарешті, на припочатку цього року, вийшов між люди перший том нового словника, що його склав д. Уманець укупі з численними співробітниками. Про цю працю теж не можна сказати, щоб вона цілком завдоволяла всі потреби, та будь-що-будь вона вже аж надто багато важить для української філології. В підвалину для Уманцевого словника ліг той лексичний матеріал, що на початку 1880 років знаходився в одному київському філологічному гуртку. Матеріал той протягом 20 років призбирували сільські вчителі, панотці, спеціалісти-етнографи та ін. безпосередньо з народних уст по різних місцях Російської України, Галичини, на Буковині, в Угорській Русі. Думалося з усього того скласти, властиво, словник українсько-російський; та д. Уманець використав готовий матеріал на те, щоб з нього скласти словник російсько-український. На жаль, він не встиг був тоді-таки в Києві позначити коло кожного слова місцевість, де слово було записано, і не встиг переписати ті фрази, ті речення, що в них певне слово трапляється, а вже ж тільки з таких прикладів і можна було б твердіш судити, чи правдивий дається переклад для того слова. Тим часом чималий отой лексичний матеріал, що був у київського гуртка, кудись ізник, і д. Уманцеві довелося подавати в своєму словнику вже інші приклади, видобуті вже з інших джерел, як-от з друкованих збірок записів української народної творчості, з писаннів українських письменників, з «Малорусько-німецького словаря» Желехівського, з (недокінченого) українського словника Шей-ковського, із словничка Манжури та ін. і, нарешті, ще й з новітніх, новоназбираних, друком не виданих лексичних матеріалів, що їх спеціально для Уманця збирали люди, котрі спочували розпочатій у нього оправі. Пододававши до своєї словозбірки найнеобхідніші покликання на джерела та понаводивши ілюстраїційні приклади, упорядчик таким чином надав їй науковішого характеру, а новітніми матеріалами поширив її в такій великій мірі, що трохи чи не кожне з російських слів, уміщених в словнику академічному і більше-менше в «Толковом словаре» Далевім, здобуло для себе український переклад. Деякі, одначе, прогалини як були, так і позалишалися незапорожнені; подається до російського слова український переклад, а прикладу нема, і ми частенько, зустрічаючи у д. Уманця той чи інший переклад російського слова, не можемо перевірити, на чому збудовано такий переклад. Таким чином, словник д. Уманця хоч і має першорядну вагу для практичних цілей (напр., для розвитку української перекладаної літератури), суворо наукові вимоги завдовольняє не цілком.
Непретензійну оцінку своїй праці склав сам упорядчик, обравши собі за гасло українське прислів’я: «хоч і щербатий ківш, а без його ще гірш». Щоб потішити д[обродія] упорядчика, ми можемо сказати, що його «ківш» зовсім не такий «щербатий», як він собі гадає. Насамперед словник д. Уманця може статися вже за міцну підвалину для дальших студій над українською лексикографією, підвалину, якої досі не було. Далі у словнику цьому є сила матеріалу геть нового і разом з тим дуже цікавого. Для етнографа можуть мати вагу щиро народні українські назви рослин та тварин, згуртовані в словнику д. Уманця з різнобірних джерел. Дуже цікаві технічні назви реместв, промислів, струментів та різних частин їх тощо. На зразок подам слово верстак, що його опрацював один з головних співробітників – В. Чайченко : Верстак – верстать, верстак, верстат (словар Афан[асьєва-Чужбинського], Закр[евського]). Частини: І. «Стан» (складається з чотирьох стовпів і двох товстих поперечин, котрі зовуться «коні», п’яти «жёрток», двох «навоїв» (верхній і спідній) і «шайди», на котрій дві «підніжки» з «байцарками», де стоїть ткаля). 2. Два «колеса» до верхнього і спіднього навою з «цугою», котрою здержується колесо, як навій накрутиться. 3. «Ляда», що нею ткаля прибива нитку; в ній «блят», через котрий проходить пряжа. 4. «Ригівниці» (дві), котрі прив’язують до спіднього навою.
Багато важить те, що д. Уманець поставився до свого завдання аж надто совісно. От, напр., він не підпав одній, дуже несимпатичній течії, модній тепер серед певної частини української інтелігенції. Останніми часами ми раз у раз читаємо по українських часописах дивні «писаннячка, що їх викликало бажання яскравіш відтінити українську мову перед російською; через те вони чинять гонитву на силу загальновживаних, цілком народних українських слів. А саме: підпадають проскрипції тії українські слова, котрі а) скидаються на російські, і б) мають для себе інакші синоніми, що в російській мові однозвучних нема; оті-о несхожі з російськими синоніми проголошуються за «щиро народні» слова, а слова спільноруські трактуються як «москалізми». Стоячи осторонь од таких вузьких і, до того, несовісних тенденцій, д. Уманець об’єктивно позаносив до словника геть усі тії слова, що їх, звичайно, знає в своїй мові наш народ. Це, звісно, анітрохи не перебило тому, щоб лексичне багатство і самостійність української мови виступили в словнику д. Уманця в повному блискові, невважаючи навіть на численні прогалини, що за них мова мовитиметься далі. Багатство української мови, що без словника буває не таке наочне, попросту аж дивом дивує читача. Цікаво при народі відзначити, що українська мова безперечно поступає наперед, розвивається і набуває чудових термінів, щоб висловлювати дуже абстрактні розуміння; застерігаюся, що маю я на думці не тії неологізми, які без особливих труднощів утворює інтелігенція, а ті нові слова, котрі витворює сам народ.
Підкресливши усі додатні прикмети в новому словникові, ми можемо тепер одзначити й його недобори. Найважливіший його недобір – це те, що він, кінець кінцем, не повний. Звичайно, неповність – розуміння відносне: словник д. Уманця подає при кожному російському слові по скількись українських синонімів (частенько число синонімів досягає навіть кількох десятків); а все ж можна одзначити прогалини. Для прикладу побіжно огляньмо перші три літери альфабету – Л, Б та В; при тім нагадаємо, що в словах на а прогалин не може бути багато, бо й самих слів на а в російській мові не гурт. Отже до українських синонімів, що їх згуртував утюрядчик словника, ми можемо поробити додатки при отаких російських словах: Абрикос – абрикоса (ж. р.). Аляповатый – розляпуватий. Алтей – проскурйна. Ан – ба (напр., у реченні: «Ти цього не знаєш». – «Ба знаю!»). Арапник – гарапій (род. відм. – гарапія). Астра – панталимбя (Київщина). Атлет – дужінь. Барчук – паня, панедя. Бездомник – безхатько. Безделица – юікч^мниця (Чернігівщина). Бездетная – бездіткиня (див. Огоновський. «Studien auf dem Lebeite der rutheni-schen Sprache», стор. 98). Биржа (извозчичья) – збиржа. Благоверная – жоноха (Чубинського, «Труды», т. III, стор. 116). Благоприятствовать – добра прияти комусь («Кіт прияе добра дому, а собака не прияе» – народна приміта). Близорукий – низькозорий, короткозрокий (Поділля). Блудница – паплюга (див. Квітчину «Сердешну Оксану», вид. Потебні, стор. 49 et passim . Богохульство – богохульба. Богатеть – золотіти (Марко Вовчок, т. I, 1861, стор. 65). Благословить – пощастити («Пощастить тебе біг сім’єю», ibid., стор. 37). Болтливый – балакучий. Болтовня – балаканина, говорінка. Бревно – берёвело (Київщина); пільга (те, що править за підвагу, див. Максимовичів «Сборник украинских песен», Киев, 1849, ч. І, стор. 22). Бренчание – бряк (Марко Вовчок, т. I, стор. 44). Броня череп о-кожных – черепок. Бугорок – висмичок (Київщина). Бука – вова (у д. Уманця стоїть маловживане «хоха»). Бутор – буториння (див. словничок Ів. Франка, доданий до його книги «В полі чола», Львів, 1890, стор. 310). Бегом – втёком (напр., втеком піти, втеком бігти). Бедняжка – безталанночка (Марко Вовчок, т. I, стор. 71). Бедовый – моторний. Бесовский – дідьчий («Нагодила дідьча мати товариша в хаті», пісня). Вдруг – як стій. Великорослый – рославий. Веревка – віжки (множ.; а втім, у Левченка трапляється те саме слово в однині); термін цей, «віжки», – широко вживаний, та д. Уманець, живовидяч-ки, буїв гадав, що «віжки» визначають лише те, що по-російськи «вожжи». Вертлявый – в’юнкий. Верховой – верховик. Вести себя хорошо – шануватися; справувйтися добре. Взаперти д. Уманець перекладає: «під замком», тимчасом як у Шевченка ми зустрічаємо: «Княгиня взаперті сидить». Взнос – подача (Марко Вовчок, т. І, стор. 109). Видимая смерть – видюща смерть; д. Уманець перекладає «видима смерть» і цитує прислів’я: «видима смерть страшна», що начебто трапляється у Квітки; та, скільки ми можемо пригадати, Квітка раз у раз наводить у цьому прислів’ї слово «видюща», а не «видима» (див. «Драматические сочинения», издание Кулиша, 1862, стор. 69, і «Мертвецькый велыкдень», видання Потебні, стор. 10). Визгун – скавло, ніяк. р. (Київщина). Вилять – виляти (див. Метлинський, «Народные южнорусские песни», К., 1874, стор. 123, Чубинський, «Труды», т. 1, стор. 67). Висѣльник – вішалник. Витязь – перекладено багатьма підхожими словами, як-от «лйцар», «козарлюга» і т. ін., тимчасом як саме оце слово «витязь» частенько трапляється в українській народній поезії; у Го-ловацького («Народные песни Галицкой и Угорской Руси», т. I, стор. 169) є навіть здрібнілая форма: «витя-зенько». Вкорень – до накорінку. Вниз головою – сторчма. Вознаградить, возместить – навернути («Що в неділю згуляю, в будень наверну»). Возня – крутанина. Воспитанница – вихованиця (Київщина). Восхищать – поривати. Вплоть – геть («Геть до ранку» – вплоть до утра). Впрочем – втім, зрештою. Вровень – впорівень. Всегда – раз у раз. Всеконечно – неодмінно. Вспотѣть – удушніти («Ух! Аж удушніві» – сказано на Курщині; а втім, м[оже] б[ути], визначає: «мені стало душно»). Вспять – назуспід («Коли б річка назуспід потекла» – Чернігівщина). Стать втупик – зумітися (Київщина; див. так само Кулішеву «Чорну раду», стор. 298). Выбросок – покйдище («Що я вам за покйдище!?» – Київщина). Выклянчить – вйдайкати (характерне слово, що походить од наказового способу «дайї дайї» Вырастить – видбати («Видбали собі садок» – Київщина). На вырез (у вислові: «купить арбуз на вырез») – з надрізом, з нарізом. Высыпаться – висипатися; для «засыпать» теж аналогічна форма сзасинати», що її теж не подає д. Уманець. Вычур-н ый-мудрий (кажучи про неживітні речі). Вішалка – кілочок.
Знову кажемо, що ми розглянули словника побіжно, бо, уважніш переглянувши, ми напевне були б ізнайшли прогалин іще більше, ніж означили. Розуміючи, які перепони довелося поборювати впорядчикові цього словника, ми й не можемо надто гудити його. Шкода тільки, що часом він проминув саме ті українські слова, котрі з філологічного погляду найцікавіші.
Тих російських слів, що в звичайних російських словниках вони є, а на українське їх у словнику д. Уманця не перекладено, одзначити можна дуже мало. Сюди належать, напр.: аблакат (укр. «брехунець»); архичорт («перечорт», див. Огоновського – «Studien», стор. 104); висок («висок» – див. М. Вовчок, т. І, стор. 75). Зате чимало російських слів можна назвать таких, що перекладено їх не зовсім точно, а лиш більше-менше точно, приблизно або описово. От, прим., на 1-ій сторінці ми читаємо: аббат, аббатиса – ігумен, ігуменя (католицького монастиря) ; августейший – найясніший і т. п. Отакими неточностями словник д. Уманця рясніє. Щоб виправдати упорядчика, можна запримітити, що цей наш закид буває оправедливий переважно для тих слів, котрі і в російській мові являються барбаризмами.
Зрідка ми переклад д. Уманця маємо за неправдивий або щонайменше за непевний. «Апелляция» він перекладає: «пересуд». «Пересуд» це в українській мові значить «предрассудок» та «толки-пересуды» (в останньому розумінні нам доводилося зустрічати це слово у Квітки); як судовий термін «пересуд» може визначати: «вторичный разбор дела» (див. Антонович и Драгоманов, «Исторические песни малорусского народа», т. II, стор. 136). В розумінні «подавать апелляцию», «апеллировать» ми бачимо у Єфременка («Сборник малороссийских заклинаний», М., 1874, стор. 53): «пересуддя брати» – то виходить, що й «пересуддя» (ніяк, р.) це теж, само по собі, не є «апелляция». Атлас, за Уманцем, це «єдваб», «от-лас», «саета». Перший з цих трьох синонімів у живій теперішній мові зовсім не вживається, а трапляється тільки в старих піснях та думах; як же польське jedwab – шовк, то й українське «єдваб» повинно визначати те саме – не атлас, а шовк. «Балаган – шопа». Скільки ми знаємо, шопою на Україні звуть попросту шуру, причілок (нім. Schoppen); коли ж мова йде про театральну виставу, то «шопкою» звуть на західній Україні те, що в східній Україні зветься «вертеп» (різдвяний); а вертеп – це аж ніяк не «балаган». Быстряк, за Уман-цем, – бистр, бистрина. Звичайно «быстряком» звуть швидку людину. Женщина – у Уманця «жінощина». а посилається він на Кулішеві «Записки о Южной Руси», саме на речення: «а вона, сказано жінощина, вона йому те й простила». Ми гадаємо, що «жінощина» є тільки ім’я збірне (зам[ість] «жіноччина» – жіноцтво, жінва), а не одна «женщина».
Нарешті, не можна не згадати ще й про деякі неправильності морфологічні, фонетичні та ті, котрі стосуються до акцентуації, до наголосу. Тут іїреба висловлюватися надзвичайно обережно, бо неоднакових українських наріччів, піднаріччів, діалектів та говірок є чимало. Все ж про дещо можна говорити з певністю. Д[обродій] Уманець цитує уривок з давньої «граматки»: «Струни мої золотії, заграйте мені стиха» Замість «мені» тут, це ж видно з метру, має бути «мні»; форма «мні» не літературна, тільки ж має вона всі права в західноукраїнських живих говірках. «Возрождение» д. Уманець перекладає неологізмом «відрождення» (в паралель до польського odrodzenie); а вже ж правильніш було б зм’якшити тут д на дж, («відроблення», пор. «ходжу»), або зм’якшити в «ж»(«відродження», пор. «хожу», або зовсім не м’якшити приголосну («відродіння», пор. «ходю», «ходіння»), тільки ж м’якшити «д» на «жд» не можна. Щоправда, існують і в живій мові форми: «нарожденний, «прирояеденний», але їх треба вважати за староцерковні. Узагалі ж неологізм «відрождення» має вартість аж надто невисоку; запропоноване од Драгоманова слово «ново-нарождіння», невважаючи на звук «жд» у нім, будь-що-будь підходить ближче до духу мови, та й само собою воно легше для зрозуміння. Форми «добробит», «побит» (з звуком «и»), що їх додержується д. Уманець, це виразні полонізми (dobrobyt, pobyt): в українській мові «быть» звучить «бути», і звук «у» ніколи не зникає в жодному з українських наріччів, за винятком спольщеної говірки лемківської та підляської. Наголошені форми «збут(ок)», «здобуток», «прибуток» доводять, що й вищезгадані два слова мусять мати форму «добробут» (Куліш отак нам і пише; простий наш народ – той навряд чи взагалі знає цеє слово) і «побут» («побут» – то звичайнісінька форма, що ми її самі чули багато разів).
Зам. «відай» (мабуть) д. Уманець пише «видай», грунтуючи свою орфографію невідомо на чому, десь, певне, на наголосі (бо єсть дієслово «видати», що має наголос на «да», а в «відати» – наголос на «ві»). Про «відай» див. Огоновського «Studien», стор. 204. Закінчення-арь («словарь», «хабарь» тощо) упорядчик «.Російсько-українського словаря» пише з ь, поступаючись етимологічному правописові: фонетично для найбільшої маси говірок випадало б писати -ар («словар», «хабар»). Непевна річ, на мою думку, – писати й «табличка» (зам. народного «тябличка»), «розгордіяш (зам. «розгардіяш»), «орештувати» (зам., «(г)арештувати»), «набезбаш» (зам. «набезбач»). (В літературі тільки «табличка»).
Щодо наголосів, то відомо, що в цій царині потрібна особлива обережність: наголоси в українській мові надзвичайно примхливі та й варіюються навіть в одній тій самій окрузі. А що д. Уманець на оці має завдання не так наукові, як практичні, і бажав зафіксувати ті наголоси, котрі найчастіші, то з цих міркувань він обрав собі за вихідний пункт не якесь, скажемо, наріччя карпатське (воно через свою архаїчність може мати неабияку вагу для філологічних дослідів, тільки ж говорить ним гурт люду невеличкий), а обрав д. Уманець за норму те наріччя, що (невиразненько, нівроку) зветься «українським». Через те, напр., «виносити», «виходити» він завсіди в словнику пише «виносити», «виходити» (у західноукраїнських наріччях ми чуємо той самий наголос, що і в мові російській), він акцентує «питання» (не «питання» або «питаннє») тощо. По суті, докоряти за це д. Уманцеві не доводиться, і будь-що-будь те, що він зробив, має більше для себе підстав, ніж те, що зробив Є. Желехівський, упорядчик «Ruthenisch-deutsches W6rterbuch»’a, бо той геть усі слова, навіть тії, котрі трапляються в самісінькій Наддніпрянщині, попереробляв на галицький лад та й наголоси над ними поставив скрізь у дусі галицькому. Таких наголосів, які позафіксовував д. Уманець, додержується щонайменше 9/ю усього українського народу. Непевні тільки деякі слова, напр. «ядуха» (астма) зам. правильного «ядуха», «вівтар» зам. найчастішого «вівтар», «чималий» зам. «чималий», мабуть, і «запашний» зам. «запашний» (пор. пісню: «Ой, наші квіти запашнії, Ой, наші гості вчорашнії), спідбігцем» зам. «підбігцем» (див. Квітку в виданні О. Потебні, «Сердешна Оксана», стор. 43; «Перекотиполе», стор. 15), «призначити» зам. «призначити» (так само слід наголошувати «позначити», «зазначити», «назначити» тощо); хитке і «вільготний» зам. «вільготний», «вимова» зам. «вимова». Про останнє слово ми не станемо говорити, що єдино правдивий для нього наголос – то «вимова» (наголос на середньому складі); може бути, д. Уманець справді де-небудь чув наголос для «вимова» на першому складі; завважаємо лиш, що нам доводилося чувати тільки «вимова» (наголос на «мо»). «Затримати» і «удержати» по деяких місцях на Вкраїні мають наголос на пні («держ», «трим»), в інших – на передостанньому складі. У д. Уманця ми бачимо непослідовність: він пише «удержати» – і «затримати». Одно з двох: або однаково наголошуймо «удержати, затримати», або однаково – «удержати, затримати».
Філологічні пояснення упорядчик «Словаря» подає од себе зрідка, і філологічні думки свої висловлює він звичайно не просто, а посередньо, через переклад. От веснянки у лісових краях він перекладає: «гаївки»; звідси знати, що він виводить це слово од «гай». Проти такої етимології чи не говорить рівнобіжна форма «гаїлки»; вона примушувала деяких галицьких етнографів підозрівати, що первісна форма була «гагілки» («гаголки»).
Друкарських помилок у словнику не з-так мало; та наприкінці книги (поки що 1-го тому) додано їх реєстр. Загальний висновок про «Словар» Уманця і Спілки можна зробити такий: це надзвичайно цінна праця, тільки ж повний і абсолютно завдоволящий російсько-український словник ще чекає свого автора. Тим часом радіймо й на цей.
1894
