Етнографічна Україна в російських ілюстрованих часописах протягом одного року
(1891)
І
Апогей самодержавного царювання імператора Олександра III, кінець 1880-их та початок 1890-их років, був одним з найтяжчих моментів в історії українства. Все тоді в Росії аж задихалося під гнітом царського й бюрократичного деспотизму й націоналістичної великоруської нетертимості й самоволі. Ті, хто орудував тоді російським політичним життям, чи то найстарші орударі-«пани», чи то їхні попихачі-«підпанки», намагалися всіма силами знищити не тільки будь-які вияви української національності, ба навіть саме ім’я «Україна», саму згадку за Україну з її минулим. Найелементарнішим способом для цього була цензура, тиск над друкованим словом; думалося-вірилося, що, заткнувши рота, заткнуть тим самим і живе життя.
II
Але знищити й стерти живе життя з його фактами, минулими чи сучасними, вже ж не можна було – і воно видиралося нагору й висвічувало навіть з-поза цензурних заборон та лещат. Бо все передбачити цензура й спромоги не мала.
От, скажемо, історія. Раз не знищена була в Росії наука історії й археології взагалі, в самому принципі, то мусила вона, нехай мовою і російською, і навіть через людей-великорусів, торкатися й української історії, говорити за українське минуле і констатувати читачеві, що українське минуле життя йшло іншим шляхом, ніж вели коруське.
Або, знов, етнографія... І цяя наука в принципі не була заборонена, – а тому, хоч би звалася вона етнографією не України, а Росії, «отечествоведением», чи як, вона аж кричала, нагадувала всім і поважними фактами, і малозначними, але для буденщини яскравими дрібницями, що будь-як-будь існує окрема «малороссийская» народність, з окремим «малороссийским наречием», з окремими, дуже мелодійними «малороссийскими песнями» й ... танцями (всі знали аж заїжджений «гопак», «козачок», «метелицю», що й на імператорських сценах виконувалися), з окремими, часто дуже цікавими звичаями та побутом, з окремими (на жаль, нема чого тут і сміятися) – окремими стравами та питвами, що звуться своїми окремими, ще й дуже спокусливими назвами («галушки», «вареники», «запіканка», «горілка-спотикач» тощо), нарешті – і це для пересічного великоруського обивателя-міщанина була, мабуть, чи не найпоказніша річ – з окремими «малороссийскими костюмами». Славетні «малороссийские вышивки», що на них стояла мода по цілій Росії (на одній лінії, правда, з «вышивками мордовскими»), були, мабуть-таки, не останнім фактом, який і на великоруських вулицях, і в великоруських домах нагадував буденній-щоденній великоруській публіці, що десь там далеко, «возле Днепра и Лысой горы», існують і селяни – носії таких «малороссийских костюмов», «малороссы», несхожії або не зовсім схожії з «чистыми русскими».
III
Українці, почасти свідомо, а більше того, що стихійно, використовували оті всі життєві лазії, яких не зуміла заткнути їм ані цензура, ані чиновництво. От особливо в царині історії – можна, бувало, під прапором «русской» історії, давати розвідки з історії України; в Києві, під самим носом у найлютішої, найогиднішої цензури, виходив у світ місячник «Киевская старина». Та я не на історичній науці хочу спинити увагу, а на іншій ділянці – етнографічній.
Оті «малороссийские песни», «малороссийские костюмы», «малороссийские танцы» – несподівано дуже стали в пригоді для розвитку «малороссийского театра»; і «малороссийский» театр, дозволений – щоправда – тільки в губерніях неукраїнських, на диво всім зробився в царській Російській імперії тією відтулиною, кудою беззаборонно змогло просмикнутися літературне українське життя. Коли самому імператорові Олександрові III та його дворові сподобалися мальовничі українські спектаклі, то цензура не сміла їх заборонити, а разом з тим, очевидячки, мусила вона давати дозвіл і новому театральному репертуарові, новим українським («малороссийским») п’єсам, уже навіть і без «гопака» і без «горілки».
Берім і інше мистецтво, що теж добре використало для себе незаборонену українську етнографію, ба навіть історію, і теж (у більшій чи меншій мірі) допомагало українському національному почуттю не завмирати. То була живопись, малярство.
Мальовані картини з українського побуту, «из жизни благословенной Малороссии», фігурували скрізь в Росії на художніх виставках як узаконений, улюблений у великорусів жанр. І, так само як і театр, вони в фарбах навіч усім показували українське життя, в різних-різних його ділянках. Часом, коли сюжет в картині був історичний, вона приневолювала великорусів (наших забудьків-укра-їнців теж) глибше зазирнути в українське історичне минуле. Наприклад, з цього погляду велику вагу мала саме в початку 1890-их років уславлена картина Рєпіна «Запорожцы, пишущие ответ турецкому султану». Скількох людей, навіть і не українців, а сторонніх для українства, приневолила Рєпінова картина розвідати дрібніш, що то за запорозький лист, коли й якому султанові мав він бути надісланий, як читається його текст (по-українськи, звичайно), чи справді такого листа козаки писали, чи це тільки апокриф, і т. д., і т. д.! З Релінової картини пороблено безліч знімків, ілюстровані російські часописи всі тую картину опублікували, вона на довший час (геть і до нашої доби) залишилася однією з найчастіших тем для ілюстрованих поштових листівок («открыток»). Не такий галасливо-сенсаційний успіх, але будь-що-будь величезну популярність і розповсюдження мали у росіян і ті картини з українського побуту, що вийшли з-під пензля декількох інших малярів, опріч Рєпіна: із старших – Маковського, Трутовського, з молодших – М. К. Пимоненка, що за Олександра III саме й висунувсь. Особливо 1891 року вчинив Пимоненко навіть певну сенсацію своїми двома канровими малюнками: «Пасхальная заутреня в Малороски», та ще більше – «Малорусская свадьба в Киевской губернии», що одразу знімки з них з’явилися по всіх ілюстрованих російських столичних часописах («Нива», Живописное обозрение», «Всемирная иллюстрация», «Се-ер», «Звезда» і т. ін.), а на поштових листівках (поки :тарий наклад не випродано) держаться ще й досі як дуже люблений сюжет.
У названих великих художників, що популяризували своїм малюванням Україну, існували певні (в декого навіть високі) симпатії до української народності. Поруч шх популяризацію вдячних для малярства «малороссийских» сюжетів, в надії здобути собі через них і славу і може гроші, чинила плеяда й інших художників, більше-менше байдужних супроти української народності. Мені, іриміром, нічого не відомо про якийсь ідейний українізм хоч би Сергеева, автора картини 1891 р. «По дороге к селу», ібо Платонова, що тоді ж таки намалював «Дети-водовозы», ібо навіть Орловського (зроду чи не українця?), автора сартини «Утро (рыбаков) на Днепре». Їхні названі картини на художніх виставках і в знімках по ілюстрованих іасописах облетіли 1891-го року всеньку Росію. А іноді і зовсім ворожі українству маляри, приміром ілюстратори ) різко протиукраїнського Сенкевичевого роману «Ogniem mieczem», ілюструючи описану у Сенкевича Україну VII в., проти своєї волі нагадували широкій публіці іроню – що в неї була своя власна, окрема історія, не така, як у великорусів та й у поляків.
IV
Ті тижневі або двотижневі російські ілюстровані часописи, що через них наочно популяризувалися всякі художні ювинки, належали до преси столичної, петербурзької: :Нива», «Живописное обозрение» (що силувалося наслідувати німецьку «Gartenlaube»), «Всемирная иллюстрация» цілком на зразок «Über Land und Meer»), «Иллюстрированшй мир», «Новь», поступово-слов’янофільський «Север», эстроградно-обрусительна «Звезда» і ін. До українських національних змагань їм або було байдужісінько, або вони іроти українців як національності ставилися зовсім юрожо; «Звезду», приміром, видавав Вісар. Комаров, зедактор україножерної газети «Свет». Не з прихильності до українства містили вони на своїх сторінках сенсаційні і для передплатників цікаві «малороссийские» мотиви; попросту вони в них і не добачали будь-якої небезпеки для «общерусской» ідеї. Та для нас важливий був факт, що вони українство серед широкої публіки своїми ілюстраціями популяризували, та ще й неабияк, бо передплатників мали аж надто багацько.
Велику свою популярність і розповсюдження ці органи завдячували не своєму літературному змістові. Ні, літературну вартість тих російських ілюстрованих журналів цілком убила їхня «премия» або «приложения», тобто літературний книжковий щомісячний додаток, всякі «Полные собрания сочинений» або «Библиотека романов» російських чи перекладаних белетристів. На ті от «бесплатные приложения» видавці й звертали головну свою увагу. «Приложения»-бо переважно й надили до себе передплатників; а в тексті самих тижневиків передплатники значно більше цікавилися «картинками», ніж тим літературним матеріалом, що в тижневиках друкувавсь. Та будь-що-будь, «бесплатные приложения» своє діло для видавців робили гаразд: саме вони притягали до «Нивы», – здебільша й до інших ілюстрованих російських тижневиків, – цифру передплатників величенну, попросту аж колосальну, а через те й ілюстрації, вміщені в тижневиках, здобували для себе розглядачів безліч. Ми знаємо, по найглибших закутках російської (тобто й української) провінції, в щонайменших городках та містечках серед дрібночиновницьких і дрібноторгових родин, по сахарнях, по економіях, по фабриках, в сім’ях у сільських батюшок, поміщиків, іноді й у заможніших селян – скрізь можна було зустріти «Ниву» та інші ілюстровані російські часописи, найголовніш-таки «Ниву». І скрізь, натурально, люди в них стрічали та й серед провінціальної нудоти цілими годинами розглядали знімки з картин на українські сюжети. (Справедливість каже зазначити, що на загальну цифру ілюстрацій відсоток «малороссийских» тем був усе ж невеликий).
Восени 1890-го року, листуючися з новітнім редактором «Зорі» Василем Лукичем (Володимиром Левицьким), я звернув його увагу на цей факт, на те, що однією з продушин, кудою стихійно видирається на широкий світ пригнічене українство, являються оті (маловартні, по суті) ілюстровані російські органи Заразом я подав до відома В. Лукичеві і тую (вищезгадану) не нецікаву обставину, що й видавці тих ілюстрованих петербурзьких часописів, які містять «картинки» з українського побуту, звичайно бувають абсолютно байдужі до українства (їм – аби передплатників мати!), і що передплатники так само, дарма що їхні сім’яни цілими годинами розглядають ті ілюстрації, бувають супроти українства не тільки байдужі, ба іноді й активно ворожі. Вказував я В. Лукичеві й на живий приклад – що отаке я постерігав серед декотрих антиукраїнських родин у нашій маленькій Звенигородці.
Василь Лукич одписав мені, що російські ілюстровані часописи його самого взагалі здавна інтересують і шо ілюстрації з українського побуту, які там трапляються, дуже варто було б бібліографічно зарегіструвати. Почасти це, може б, і з практичного погляду придалося б для Галичини, бо деякі кліше, вже раз використані і надалі петербурзцям непотрібні, мабуть, можна було б за дешевшу ціну перекупити для потреб «Зорі» (вона саме тоді оберталася в ілюстрований часопис), а найголовніше – реєстр таких ілюстрацій, складений за цілий рік, це ж річ була б цікава і для галичан і, либонь, навіть для читачів з російської України. Такий реєстр наочно показав би, як і в якій пропорції одбивається в т. зв. «общерусской» живописі українське життя протягом одного року і які художні теми найбільше інтересують пересічного читача або подаються йому в характері інтересних. «Ниву», писав Лукич, ми маємо і тут, у Галичині, то я сам слідкуватиму за вміщеним у ній матеріалом, а Ви – чи не згодилися б зарегіструвати «ілюстровану Україну» інших російських часописів?»
Вволяючи редакторське бажання Вас. Лукича, я дав для «Зорі» отой, що нижче друкується, перегляд за 1891-ий рік, внісши до нього із ретроградної «Звезды» дещо і з 1890-ого року (про Шевченка) .
Ілюстрована Україна «Живописное обозрение» 1891
№ 3. «Сожжение праха князя у древних славян» – Семирадського.
«Вакула-кузнец и Пацюк» – Голембиовского (до «Різдвяної ночі» Гоголя).
«Потеря подковы – Влад. Чернера.
№ 14. «Мимоездом» – В. Чернера. До роману «Ogniem i mieczem».
№ 16. «Пасхальная заутреня в Малороссии» – Н. Пимоненка.
«Возвращение от пасхальной заутрени» – Орловського.
«Отцепись!» – Котляревського. Дівчина не хоче христуватися з нелюбом.
№ 17. «Свадьба в Малороссии» – Н. Пимоненка.
№ 18. «Первые цветы» – Т. Конаржевського.
№ 19. «Рыбаки на Днепре» – В. Орловського.
«Яблоня в цвету» – Ю. Клевера.
«Д. Л. Мордовцев». Цього відомого письменника, що його українські писання знає вся Україна й Галичина, «Живописное обозрение» вшанувало як письменника російського. По-російськи він писав дуже багацько: самих історичних романів більше ніж ЗО; всі вони в Росії загальновідомі, і їх люблять читати.
№ 22. «Дети-водовозы» – X. Платонова.
№ 23. «У ворот монастыря» – К. Трутовського. Прочани купують хрещики, образки і т. ін.
№ 25. «По дороге к селу (в Малороссии)» – Н. Сергеева .
№ 34. «В ожидании судьи» (Перед камерою) – А. Наумова.
№ 35. «Илья Муромец на пиру у князя Владимира» – В. Верещагіна. Як і слід од Верещагіна сподіватися, обличчя та вбрання на картині – чисто великоруські.
«В гостях у пчельника» – К. Трутовського. Сільський батюшка зайшов у гості на пасіку, і там його вгощає хазяїн та гарна на вроду внучка. В текстовій примітці «Живописное обозрение» констатує, що наш земляк-маляр солодіє великими засобами гумору.
№ 36. «В. Е. Маковский». Уродився в Москві 1846 року. Тут одбув він і художню свою науку. Дуже звісний він своїми українськими темами з «благословенной Малороссии», як каже редакція.
«Всемирная иллюстрация» 1891
№ 11. «Крестьянские похороны в Малороссии» – Іжакевича. Читається євангеліє на головах у бабів.
№ 17. «Утро Христова воскресения» – Н. Пимоненка.
№ 18. «К селу» – Н. Сергеева.
№ 19. «Сад Софиевка близ г. Уманя Киев, губ.» – І. Бржозовського. Як водиться, дано й статейку, що поясняє ілюстрацію. Софіївка – це один з найкращих садів не то Київщини чи Росії, але й цілої Європи. Зайняв собою 107 десятин; в тім саді безліч чудових краєвидів, мальовничі ставки, островки, містки, фонтани, печери, статуї і т. ін. Чужоземних приїжджих подорожніх Софіївка аж чарує. При саді є й найбільша в Росії теплиця (оранжерея), що не гірша навіть од оранжереї імператорського Ботанічного саду в Петербурзі. «Сотворити» той сад Софіївку звелів польський граф Стан. Фел. Потоцький 1796 року задля своєї вродливої жінки Софії. (Тую Софію, як і сад Софіївку, звеличали поети, напр. Трембецький). На тому місці попереду був ліс, але графова воля за три роки переробила ліс на пишний сад. Сюди здалека (з-за сорок верстов) понавозили велетенських сосон та ялин, у скелях поробили печери та гроти, збудували штучні гори, тераси, тунелі, повикопували стави (що й досі в них плавають золоті рибки), приладили каскади та величаві годоспади, заразом побудовано тутечки всякі античні храми, портики, понастановлено статуї найпервіщих майстрів. Все це коштувало графа Потоцького 3 мільйони карбованців. 1830-го року, після польського повстання, сад Софіївка перейшла на власть Російської держави. Та й у державних руках Софіївка аж досі задержала всеньку свою красу; при ній заведено в 1860-их роках середню школу рільничу, і вона має доглядати сад.
№ 20 =1164. «Водовозы» (Дітваки) – X. Платонова.
№ 1165. «Свадьба в Киевской губернии» – Н. Пимоненка.
№ 1171. «Утро на Днепре» (Рибалки) – В. Орловського.
«Иллюстрированный мир» 1891
№ 1. «Красавица» – Зайковського.
№ 2. «Татары после набега на Украину».
«Местечко в юго-западном крае» – Геримського.
№ 3. «Ярмарка в местечке» – Ліпінського. Підпис узято з Гоголя: «Якби чоловік мав сто карбованців у кишені, то й тоді не був би закупив усього ярмарку»...
«Благословение молодых» – Шамоти.
№ 4. «Коробейник» в українському селі) – Шамоти.
«Цыгане» – Шамоти.
№ 7. «Деревенская ярмарка» – Ів. Вязьмітінова.
№ 9. «Пастушки» – М. Зощенка.
«Отара овець» – В. З.
№ 10. «Сбились с пути» – Р. Н.
№11. «Обед рабочих на Днепре».
«Вот так дорога!» – Малиновського.
«Козак у баб спрашивает, куда проехать».
№ 17. «Радоница в Малороссии» – Шамоти.
№ 18. «Стадо в лесу» – Пастушкевича.
№ 23. «Пастушки в поле» – Вязьмітінова.
№ 24. «Овчар в степи».
«Христа ради сліпенькому!» – Нікітіна.
«Разное зелье нарвала» (Знахурка) – Шамоти.
№ 25. «Рыбалки» – М. Зощенка.
№ 26. «Кто кого обгонит?» – Ровчинського.
№ 27. «Ни тпру, ни нуі» – Ф. Боярського. Пробують коняку.
№ 31. «Поймали конокрада».
№ 32. «Кумушки судачат» – М. Зощенка.
«Север» 1891
№ 12. «Свадьба в Киевск. губ.» – Н. К- Пимоненка № 14. «К селу» (По дорозі до села) – Н. Сергеева. «Водовозы» (Дітваки) – X. Платонова.
«Новь» 1891
№ 1. «Мельница» – Бржозовського.
«Виды Днепра под Киевом»
«Малороссийский этюд» – В. Максимова.
№ 2. «Зима» – Трутовського.
«Возвращение с ярмарки» – Трутовського.
№ 3. «Гробница Нестора летописца в Киево-Печерской лавре».
«Доставка хлеба» – Вєруша-Ковальського.
«Боронение в Галичине» – Ю. Коссака. Один селянин заволочує ріллю осьма боронами заразом.
«Развалины дома Богдана Хмельницкого в Субботове. С наброска Шевченка рисовал Панов».
«Малороссийский этюд» – В. М. Максимова. Хатка з садочком, повітка; мужик в’їжджає на подвір’я, жінка одчиняє ворота.
№ 4. «Чумаки». Картина В. Лося.
№ 5. «Черная могила в Черниговской губ.»
«Малороссийская свадьба».
№ 7-8. «Два типа западного края» – Лося.
№ 9-10. «У плетня» – Соколова.
«Вход в дальние пещеры Киево-Печерской лавры» – Шамоти.
«Подольская бричка» – Брандта.
№ 11-12. «Вид Днепра под Киевом».
«Звезда» 1890
№ 21. «Ярмарка на юге России».
№ 28. «В гостях у сына» – Маковського. І одяг, І обличчя тієї бабки, що зайшла в город до сяна-підмайстра, такі українські, що не можна вірити поясненню од редакції, ніби справа діється в Петербурзі. Певне, що наш земляк узяв тему з рідного краю.
№ 32. «Ярмарка в Малороссии» – Бота.
«Развалины дворца Мазепы в Батурине. С рисунка Т. Г. Шевченко». Дуже цікава – увага до цього малюнка (пам’ятати слід, що «Звезду» видає В. Комаров, редактор ретроградної, войовничо антиукраїнської газети «Свет»): «Хто не зна славутного малоруського поета Т. Г. Шевченка? і високий поетичний талант, і його мужицький рід, і лиха його доля, – все це зробило особу Шевченка якнайсимпатичнішою для російського громадянства. Але небагато хто знає Шевченка як талановитого маляра; тим часом муза живопису так само з молодих літ побраталася з автором «Катерини», «Гайдамаків»; вона була його товаришкою і в далекому засланні, вона не залишала його ні в степах Урала, ані на пісках
Каспія, вірно йшла за його домовиною до передчасної могили»... і т. ін.
№ 47. «Учреждения графини А. Д. Блудовой в гор. Остроге Волынской губ».
№ 50. «Григорий Петрович Данилевский».
«Звезда» 1891
№ 9. «Еврейская сценка» – Китаєва.
№ 14. «Свадьба в Киевской губернии» – Пимоненка.
А. Кримський
В цім реєстрі не стає широко популярного петербурзького тижневика «Нива», бо її перегляд узяв на себе Вас. Лукич. Щоб картина вийшла повна, наведу тут іще й Лукичеву пайку :
«Нива» 1891
№ 1. «Обряд пострижки» – акад. К. Трутовського. Постриги дуже важний у нас обряд. Виконує ся его тим способом, що у дітей постригаєть ся волосе; се означає перехід дітей з віку діточого до молодечого. На великім образі нашого земляка зображена вельми численна родина, серед котрої батько і мати виконують згаданий обряд на голові свого первенця, а дід і інша рідня приглядають ся і ждуть на перекуску.
№ 4. «Покинутая» – акад. К. Трутовського. Ілюстрація до слів Т. Шевченка: «Ой, одна я, одна, як билинонька в полі» і т. ін.
№ 5. «Великий князь Владимир, Рогнеда и Изяслав» – Борхарта. Образ ілюструє хвилю, коли то після переказу вел. кн. Володимир входить до комнати своєї жінки Рогніди, щоб її вбити мечем за те, що вона хотіла єго зарізати у сні, але він збудився і в сам час вхопив її за руку. В тім виступає син малий Ізяслав і з мечем відзивається до него: «Хіба ти, тату, думаєш, що ти ту один?!» На ті слова В. кн. Володимирові випав меч з руки.
№ 12. «Катерина Т. Шевченка» – Т. Козачинського. Ілюстрація до слів нашого поета: «Пішла селом | Плаче Катерина,
На голові хустиночка, | На руках дитина» і т. д.
№ 17. «На свадьбу» – Іжакевича. Весілє на Україні зачинаеть ся звичайно в суботу. Наколи хто-небудь з запрошених не прийде ані в суботу, ні в неділю, то в понеділок дехто з підохочених гостей вибираєсь за тим, що припізнив ся, з передом воза, на котрого колеса поломалось обідє. Гостя, що припізнив ся, саджають на перед того воза і везуть серед сміху, пісень та дотепів спершу в шинок, щоби викупив ся, а відтак на весілє, причім по дорозі дістаєсь его бокам чимало від поруху «екіпажа».
№ 18. «Хутор в окрестностях Полтавы» – Васильченка.
№ 23. «На свидание» – Котляревського. Молода дівчина ледви діждалась ночи, чудової української ночи, коли всьо представлявсь і ясно, і темно, і блищить білим місячним сьвітлом, і скриває ся в чорних тінях, а зьвізди, немов мідяні точки, впились в синю глибінь неба... Діждалась дівчина, поки «старі» полягали спати пісьля вечері, тихо висунулась до воріт, вітворила їх і осторожно виглядає, чи прийшов вже її милий та чи удасть ся їй поговорити з ним словечко, шепнути, щоб присилав сватів...
№ 25. «Гаданье венками накануне Ивана Купала» – Котляревського. Дівчина пустила вінок з васильків, рути і барвінку на воду, а сама, сівши над рікою, задумалась, що то станесь з її вінком: чи він потоне, чи ні... З непевности серце завмирає у неї...
№ 27. «Пастушка» – М. Глоби та «Пастушок» – М. Глоби.-У нас часто поручають дітвакам пасти гуси або вівці, і ось такі пастушки, взявши довгу хгюростину в руки, приступають до сповнювання своїх обов’язків. Рисунки М. Глоби зображають пастушка і пастушку, відпочиваючих в літню спеку.
№ 32. «Сирота» – Котляревського. Молодий хлопчина, тяжко засумувавшись, стоїть на сільськім кладовищі біля могил найдорожчих єго серцю осіб.
№ 34. «На улицу не пускают» – Котляревського. Зображена на рисункови дівчина чимось-то провинилась, і мати, а може і сам батько не пустили її на вулицю.
№ 36. «Престольный праздник в малороссийском селе» – Тжа-кевича. Гарний сей рисунок ділить ся на п’ять частин: 1. Вихід з церкви. 2. Обід. 3. На вулиці. 4. Перед хатою. 5. В шинку.
№ 37. «Все моєї» – Іжакевича. Річ діє ся в саді, де зривають грушки. Братчик розплакав ся, що сестричка дрочить ся і не хоче дати ему грушок, кажучи: «Все моє».
«Любимый цветок» – Котляревського.
№ 38. «У заводских ворот в день получки. Жены, ожидающие своих мужей». – Ф. Козачинського. Жінки дожидають своїх чоловіків, що пішли в контору рахуватись, бажаючи взяти заробіток та відтягнути їх від шинку.
№ 43. «Мечтатели» – М. Зощенка. Двоє дітей, що задумчиво дивлять ся через пліт кудись далеко...
№ 46. «Возвращение с неудавшегося заработка» – Котляревського.
№47. «Сорвался с качелей» – Іжакевича. Парубок і дівчина забавляють ся на гойданці. Він розгойдує дошку, а вона кричить, щоб ще ліпше розгойдав. В тім нараз шнури рвуться, дівчина зависає в воздусі, держачись шнура, а парубок падає на землю. Люди, що стоять коло гойданки, в першій хвилі перелякавшись, дивують ся, як се могло статись. Відтак біжать до хати за водою, І дають першу поміч.
№48. «Любимцы» – Котляревського. Чорноока сільська молодиця годує своїх любимців. «Ціп-ціп», кличе вона їх до обіду, – 1 кури, когути, голуби і інша домашня птиця, вертячись коло її ніг, хапають зерно, що добра господиня розкидає цілими пригорщами.
№52. «Гаданье» – Іжакевича. Образ представляє звісний у нас звичай на св. Андрія з балабушками.
Василь Лукич 
VI
За наших часів українська народність з її мовою й культурою являється на Україні офіційно владущою, державною. Всіх аж приневолюють широко й різнобічно знати Україну і навіть не беруть на державну службу, коли хто не склав іспиту з українознавства. Новітнє покоління, яке виростає в цих новітніх умовах, могтиме іноді й віри не йняти тому, що були часи (несповна 40 тому літ!), коли свідомі українці мусили неабияку ціну складати всяким малозначним дрібницям-крихоткам, котрі так-сяк нагадували людям, що ми ще животіємо, не вмерли. І був це період цінування національних одробин не тільки в Росії під царським деспотизмом, ба й у конституційній Галичині, з її австрійсько-польською господаркою. В Галичині саме тоді 1890 – 1891 рр. русинам доводилося вести, прим., уперту боротьбу за таку – здавалося б – елементарну дрібничку, як написи українською мовою на скриньках поштових поруч польської; і коли частина руських соймових послів добилася таких написів шляхом угоди з польськими панами, то ті «руські написи на скриньках поштових» завсіди фігурували в промовах і газетних статтях як дуже поважний політичний здобуток. У нас, в імператорській Росії, доводилося тоді вважати теж за «здобуток», коли не політики, то живої дійсності, таку дрібницю, як уміщення малюнків з побуту «благословенной Малороссии» на сторінках столичних маловартих ілюстроващіх тижневиків.
