«Не поможуть і чари, як хто кому не до пари»
Драма в 5 діях Миколи Янчука
Вітрогон Василь, розпещений дівчатами, надить до себе їх одну за одною. Між іншими він вже покинув Ганку, сестру свого ж товариша Прокопа. Бідна дівчина не раз дорікає йому, доходить до одчаю, але зрадник уже лицяється до жвавої Антохи. Скоро й Антоха йому остигає, мабуть, через свою податливість, і от Василь звертає свою увагу на дівчину Устю, котру любить Прокіп. Устя виросла на самотині, в лісі, коло діда-пасічника, од котрого подихає чимсь патріархальним; люди мають діда за знахаря, од його й Устя вивчилась деяких замов. Серце її прихиляється не то до Василя, не то до Прокопа, що часто буває на пасіці, і його любить сам дід. Зустріч із Василем під час Устиного блукання по лісі на Йвана Купайла рішає справу: палка любов парубка прихиляє її. Щодо Антохи – Василь оповідає Усті, немов та сміхуха сама чіпляється йому на шию. Боючись, щоб хтось не одібрав од неї милого, Устя потай любчика робить над ним чарівницьку промову. А Ганка, довідавшись, що Василь покохав уже третю, топиться в річці під час веселого хороводу її подружок. Василеві все стоїть на перепоні Прокіп, небезпечний суперник, бо на його боці дід; гим самим він примушує Василя скорше одружитися з Устею навіть проти волі дідуся. Устя щиро кохає свого чоловіка, але й вона йому хутко надокучує; являється остуда до жінки. Василь знов заводить зносини з Анто-хою. Про се дізнається Устя, накидається з розпачливими докорами на мужа; той грубо й жорстоко одвічае їй та й їде з Антохою до міста серед страшного грому та негоди. Повна гіркого одчаю, Устя проклинає зрадника, кличе на його всі біди. Саме й припада, що блискавка забива Василя. Перелякана жінка немало божеволіє, розказує всім, що вона відьма; люди її проклинають, ганьблять, а надто мати Ганчина. Безталанну забирає дід до себе на пасіку і всовіщує людей. (Ся сцена була викинута, бо Заньковецька знаходила, що вона ослабить ефект).
Рідко яка п’єса глядиться так залюбки, з такою при-ятністю, як «Чари»; без усякого сумніву, ми повинні вважати цей новий твір Янчука добрим прибутком рідної сцени. Тим часом, строго кажучи, не можна «Чарів» назвати драмою в точнім розумінні цього слова: назва просто Театральної «п’єси» найкраще тут підійде. Драматична акція грає в «Чарах» неначе другорядну ролю; властиво, драма розвивається лиш у п’ятій дії, де справді Заньковецька має широке поле задля виявлення свого незрівнянного талану. Перші ж чотири дії я б назвав, тримаючись виразу Куліша, живою етнографією, або ж «етнографією в особах». Майстерською рукою Янчук відтворює нам сучасне життя сільське, вельми заимаючо проводить його перед нашими очима, малює побутові сЦени одну за одною; і хоч це все дуже мало причиняється до ходу самої драматичної дії, але ж зрителеві дуже і дуже подобається. Перший акт (сільський ярмарок) прямо вихоплено зірким оком із життя, відтворено сильно, живо, а головним діячам драми дано тут дві-три слові. В другім акті дійовим особам одведено вже доволі місця, але ще більш припадає знов-таки етнографії (ніч на Йвана Купайла з усякими її обрядами та забобонами. NB. Чого це всі наші драматурги тільки й полюбляють, що святий вечір на Купайла?! Скоро вони зроблять ці два дні тривіальнимиї) Третя дія – знов на Купайла. Четверта дія – свадьба (про українське весілля є в Янчука стаття в його «Этнографическом обозрении»). На мою гадку, кожний акт можна грати зовсім окремо: він матиме свою цілість і стійкість і слухатиметься з рівним інтересом. Писательська кебета Янчука виражається в тому, що всі етнографічно-побутові малюнки ані кришечки не сухі, не виписані протоколістично з якогось, етнографічного збірника, а навпаки: слідиш за ними з унесенням, бо саме їх побутовість, їх жизненність аж клекоче. Теж по перших чотирьох діях наскрізь проходить гумористична струна; тільки ж це свіжий, здоровий, любий гумор, а не дешевенький-тривіальний, не якась жорстока, майданна oXXtxiq рш^ХоХіа, не якісь, нарешті, масні дотепи. Додати ще треба, що вся п’єса рясно пересипана співами. (Одні пісні до своїх драм Янчук бере вже з готових збірників, другі – то ті, що сам позаписував). Співи в «Чарах» скрізь притулені до речі; всі вони дуже гарні, багато з їх тра було на бажання публіки співати по двічі або й по тричі. Та й взагалі треба сказати, що театральні умови гаразд відомі Янчуку, і його п’єса містить багато ефектів, які при читанні скра дуються.
Так от,через які причини треба цінити новий утвір нашого драматурга-народознавця. Вони, на мій погляд, викупляють недостачу дії в перших чотирьох діях. А на нашій ниві, бідній на драматичні твори, Янчук і його «Чари» повинні зайняти тим видніше місце. «Чари» виставив театр Садовського в Москві 14 (26) лютого с. р.
Запримічу, що успіхові Янчукової драми чимало сприяла Заньковецька, гравша ролю Усті. Коли я читав рукопис «Не поможуть і чари...», тоді мені Устя здавалася в 2-й дії трошки неправдивою, іменно же – не по-селянськи сентиментальною в декотрих сценах; чутка артистка, Заньковецька представила її трохи інакше, хоч автор і завважав їй, що свою героїню він сам розумів не так. Так само при читанні інші місця тої 2-ої дії бачилися скучнуватими, я боявся, що вони видадуться публіці нудними. І що ж? Анітрошечки! Скількох людей я не розпитував про їх враження, всякий мені казав, що в ролі Заньковецької нема жодного місця, яке слухалося б без займаючості.
Задля того, що на репетиціях «Чари» здавалися довгими, Янчук вкоротив свою п’єсу, повикидувавши багато сцен. Між іншим із картини ярмарку вилетіли таким способом ефектні хори старців, кацап-«райочник» і т. ін. Мовляють: «Лихо не без добра». Справді, деякі випущення пішли драмі на користь, бо надали їй більше живості, але ж деякі завадили. Вже й спершу Янчук зовсім виразно був обмалював тільки долю Усті і, властиво, на ній будував драму, а прочі дійові особи були полишені немов у тіні та далечині; вдачі їх було намальовано непогано, але в спільній дії вони потрібні тільки задля того, аби драму Усті трошки піддержувати. Тепер же, після всіх обтинань, і Антоха, і Ганка, і Прокіп ще більше одсунулися в туман, ще менше мають стосунку до дійства, та й Василь, цей сільський Дон-Жуан, будь-що-будь
 «головний» діяч, являється доволі слабо притуленим до драми. Слухаючи «Чари» в їх нинішнім вигляді, ще більше приходиш до пересвідчення, що без надто великої трудності Янчук міг би переробити і приладити свою драму так, щоб вона прямо починалася з п’ятої дії (як один чоловік зрадив свою дружину і що з того вийшло), бо перші чотири акти дуже мало мають тісної, нерозривної, послідовної зв’язі з п’ятим. Повторяю, однак, що цей слабий бік «Чар» не одбере достоїнств п’єси, котра таки зостанеться окрасою репертуару українського. Навіть сміливо скажу, що власне побутовий бік є найкраща річ в творі Янчука і дає іт’єсі стійність, а не повна драматичних моментів 5-а дія; нерви вона певно що ворушить, але ж задля написаний її не треба сягати глибоко в мужицьке життя, не треба мати якоїсь надзвичайної талановитості.
