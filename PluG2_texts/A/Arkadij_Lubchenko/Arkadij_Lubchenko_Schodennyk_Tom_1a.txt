ВІД ВИДАВНИЦТВА
Даємо до ласкавоі уваги читачів першу книжку “Щоденника” Аркадія Любченка — одного з найвизначніших письменників доби розстріляного ренесансу, одного з найближчих друзів і співробітників Миколи Хвильового, блискучого українського стиліста, автора багатьох талановитих оповідань (в т. ч. й філософської повісти “Вертеп”) одного з творців літературної організації “Вапліте”, сталого співробітника журналів “Вап-літе”, “Літературний Ярмарок”, “Пролітфронт” та інших.
“Щоденник”, як і всі твори А. Любченка, написаний стисло, ядерною мовою, гостро, без зайвих відступів, без намагання завинути щось у рожеві папірці, приховати його чи подати у “благородній формі”. Такі способи писання були чужі А. Любченкові: він на чорне говорить чорне, а на біле — біле і ніколи не навпаки.
Першу книжку “Щоденника” ми видаємо з кількома малими пропусками (по одному-два абзаци або й реченні), які нічого не зменшили і нічого ие додали б до “Щоденника”. Пропущені місця — це переважно особисті переживання, зв’язані з невдалим одруженням. Отже, можна вважати, що це повне видання першої частини “Щоденника”.
Дуже неприємними для читача будуть інші скорочення і пропуски: скорочення власних імен. Та читач мусить зрозуміти, що в наш час подавати повністю імена навіть тих осіб, які перебувають поза залізною завісою, небезпечно, а тих, що є під засягом влади Росії і її партії — просто смертельно. Тому читач мусить помиритися з фактом, що ми подаємо лише ті імена, які згадуються в “Щоденнику” невтрально, або людей, які вже мертві, або які себе так виявили перед Росією, що ім уже нічого не може ані пошкодити, ані допомогти. Подаємо також повністю імена ворогів України.
Щодо імен діячів нашої культури, які ще перебувають під російською окупацією, то ми або поопускаємо іх зовсім, або ставимо якісь букви, які навіть не є початковими буквами їх імен та прізвищ. Коли ж їх можна розгадати з тексту, то мн пропускаємо те місце
“Щоденника”. З цього треба робити висновок, що обов'язково треба зберегти оригінал “Щоденника” і після звільнення України перевидати його ще раз повністю.
Зазначаємо, що А. Любченко свого “Щоденника” цілком підготовив до друку, уважно перечитуючи, поцрав-ляючи зміст, а в деяких місцях і мову його. Саме тому ми не робимо жодних редакційних поправок і змін не тільки у змісті, а й у стилі. Ми допустили лише кілька цілком незначних правописних поправок (наприклад, заміна “г” на “ґ” тощо).
Вважаємо, що “Щоденник” Аркадія Любченка є поки що єдиною документальною працею про той важливий переходовий час, час заміни російського окупанта німецьким, і він є дуже повчальним: він вчить нас, де саме шукати ворогів, як вони діяли (і діятимуть у подібних випадках), як ставитиметься наше населення до нової влади і як український провід мусить працювати, щоб забезпечити перемогу України в час повторної зміни окупанта, хоч би він і виступав тепер, як наш союзник. Саме це і було одною головних причин, що спонукали нас на видання цієї праці А. Любченка. Крім того, видан ня це потрібно було, щоб забезпечити рукопис від загину, бо вже чимало подібних матеріялів загинуло, а також, щоб розвіяти той брудний наклеп, який з легкої руки ворогів України поширився був тут на американському континенті, що А. Любченко комуніст і ворог України.
Тішимо себе надією, що “Щоденник” знайде свого читача і що видавництво цим виданням справді зробило велику прислугу нашій визвольній справі.
А. Любченко серед письменників: Є. Маланюк \ (ліворуч), А. Любченко (всередині) та У. Самчук (праворуч) “На Замку” у Львові (липень 1943 р.)
