Просимо Вас у куми!
Чим сильніше почуття спільноти, близькости, споріднення і посвоячення між членами народу, тим суцільніший, міцніший і більш однозгідний народ. Для скріплення національної єдности варто використати також почуття кровного споріднення в якнайширшому значінні того слова, себто витворити і якнайбільше поширити безпосереднє і посереднє кровне споріднення українців з різних віток народу і з різних сторін українських земель.
Наш часопис також бажає причинитися до того, щоб у народі поширилося кровне споріднення між далеки вітками і родами, простіше кажучи, між особами з ріжних сторін українських земель. Робитиме це у двоякий спосіб:
1. Щоб зазнайомити молодих людей, що пошукують собі майбутнього подруга чи дружини, міститиме своїм передплатникам безплатно відповідні оголошення. Цей спосіб причиниться до поширення безпосереднього кровного споріднення і до збільшення кількости подруж загалом.
2. Щоб поширити посереднє споріднення та виявити нашу прихильність новонародженим українцям: хлопчикам і дівчаткам, та їх родичам, встановляємо оцим рід „Далеких Кумів", себто хрестних батьків і матерей для незнаних їм новонароджених українців.
Зробимо це так: Просимо всіх людей доброї волі, які розуміють моральну вартість такої справи, присилати свої „приноси" себто датки на „крижму" для новонародженої української дитини. З цих датків утворимо окремий фонд на „Крижму Далеких Кумів".
Рівночасно взиваємо всіх наших передплатників, яким Бог зіслав чи ще зішле дитинку, щоб присилали нам достовірну посвідку про народження дитини. Всіх новонароджених запишемо до окремої книги. Кожного місяця, 25, дня. вильосуємо між новонароджених принайменше одну „крижму" в сумі 50 злотих.
Колиж з надісланих датків – приносів не вистарчить навіть на одну „крижму", то доповнимо її з каси Видавництва. Першу „крижму" (або кілька) вильосуємо вже дня 25. жовтня і проголосимо в останнім числі часопису за жовтень, хто дістає. Проголосимо також імена „Далеких Кумів", що зложаться на ту крижму.
Хто вишле передплату на наш часопис найдалі 5. листопада, той може зголосити до участи в льосуванні „крижми" дитину, що народилася по дні 1. січня 1937. року, себто навіть десятимісячну. Та очевидно, що для участи в першому льосуванні, вже 25. жовтня, треба вислати передплату і посвідку зараз, найдалі 20. жовтня.
Діти, записані до книги і обдаровані вже крижмою, будуть викреслені від дальшого льосування. Натюмісць усі інші, записані передтим чи потім, будуть дальше брати участь у льосуванні. Таким чином кожна дитина дістане колись, хочби й за рік чи за два, крижму в квоті 30 злотих.
„Приніс" на крижму можуть посилати і не-передплатники нашого часопису. Можуть посилати очевидно й ті передплатники, що й самі зголошують свою дитину до участи в льосуванні.
Думаємо, що наш задум послужить добрій справі і тому зустрінеться з загальним одобренням та прихильним відгомоном. Бо ж кожний певно зрозуміє, що тим способом – у гряницях нашої спромоги – бажаємо защіпити і в нас ту здорову акцію, яка вже від ряду літ іде в Німеччині, Італії й деяких інших краях: акцію прославлення материнства, акцію радісного привитання кожної новонародженої дитини.
Присилайте ж, добрі люди, свої „приноси", бо чи не цікаво Вам буде, довідатися, чиїй дитині і з яких сторін Ви станете хрестним батьком або матірю?
А Ви, батьки і матері маленьких українців та українок, передплачуйте масово наш часопис, бо крім часопису, який Вас, як і кожного передплатника загалом, обзнайомить з усіми подіями і справами дня, матимете змогу приспорити своїй дитині гарний „приріс".
