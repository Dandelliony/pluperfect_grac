ЯК ПАН ТИКТОР ВОЮЄ...
В щоденнику „Українські Вісти” ч. 213 з дня 27. вересня появився цікавий фейлетон під наголовком: „Комар” про себе і свого видавця”. Фєйлєтон торкається нападів у „Комарі" на „Селянський Союз” і на нас, підписаних під цією статейкою. Річ у тому, що в числі 38. „Комара” з 26. вересня 1937 появилася чергова напасть у виді карикатури на 1-й сторінці і листа на 5-ій сторінці, листа, якого буцімто мав вислати якийсь діяч з „Сел. Союзу” до мужа довіря того Союзу в Библі, п. Стаха Воблого. В листі пише якийсь п. Ян Херб, що він виробив п. Ст. Воблому посаду листоноша а також „паси" на рибу і „польоваеня" на такі імена: Тимків, Кріль, Одрух, Татух, Романів, Лабцун, Айрик, Демковіч, Ардан, Кісіль. Це все мали б нібито бути члени „Сел. Союзу” (Цей „лист” наводимо на 8-ій сторінці). „Українські Вісти” попали на слід містифікації, себто, що ані такого п. Ст. Воблого ані названих тут інших людей у Библі нема, ба, нема на світі й такого пана Яна Херба. Цей лист, як і взагалі цілий допис, який дав редакторам „Комара” тему до нікчемної карикатури на 1. стор. (і навіть до вступного вірша в тому ж числі „Комара"), то тільки дотепна псота якогось невідомого автора, який хотів певно показати громадянству, що видавець „Комара” (а також „Нового Часу", „Народньої Справи”, „Нашого Прапору” та Календарів „Золотий Колос” і „Для Всіх”) легко приймає за правду все, що тільки припливе до його берега і спрямоване проти немилих йому осіб, і готов відсудити таким чином від чести кожного, хто йому чимнебудь не подобається. Правдивість такого твердження обосновують „Українські Вісти” ще й тим, що фіктивний допис – лист уложений так, що початкові букви деяких його слів означують пана Івана Тиктора і в тім випадку його Газету „Комар” непідхлібними прикметниками. Вказують на те початкові букви тих назвиськ, які наведені в листі п. Яна Херба і які кожний може собі легко відшифрувати: Тимків, Кріль, Одрух, Татух, Романів Лабцун, Айрик, Демковіч, Ардан, Кісіль. (В 3. і 4. назвиську порядок „недописує”), А крім того на неістнування такого листа і того автора в світі вказує і те, що підписаний під листом ЯН ХЕРБ, читаний назад, дає слово: БРЕХНЯ.
Та на доказ, що це не одинокий випадок псоти у „Комарі”, наводять „Українські Вісти” ще один вірш з „Комара” ч. 35, з 5. вересня 1937. Це вступний вірш на 2-ій стор. п. я. „КИТАЙ-НІПГІОН”. Над віршом є примітка редакції „Комара”, що ці вірші (китайські і нінполіські приповідки) прислав „Комареві” його власний кореспондент з ніппонсько-китайського фронту (так!). Ось цей ; вірш з його початковими буква-I ми, які ЗНОЙ торкаються видавця пана Івана Тиктора і „Комара”:
З китайських приповідок: 
ТИ на те не дивись,
Кому кури знеслись,
Тільки й сам ти бодай Одну курочку май...
Рак назад усе пре,
ЦАП на осліп жене
Але ти, сину мій,
ЦАП ні рак: не дурій!...
З ніппонських приповідок:
Кінь хвалиться: „Гриву маю"! 
Ослик: „Я хвостом махаю!" 
Ми ж хвостів ні грив не маєм, 
Але їх обох впрягаєм...
