Два вожди
Одна з найважніших політичних подій останніх днів – то зустріч Мусоліні з Гітлєром. Всі часописи світу присвячують їй багато місця. Між іншими цікаву характеристику „дуче” і „фірера” вмістив „Курієр Варшавскі”, орган демократів:
Оба вийшли зі скромних середовищ і умовин середнього стану, міщанського. Оба брали участь у світовій війні й були в ній важко ранені. Оба після отої війни взялися до великого й відповідального діла видвигнути свої краї з недолі. Робили це в зовсім інших умовинах. Гітлєр, як громадянин переможеної країни, Мусоліні як діяч переможної. І ця обставина очевидно впливала рішаюче на напрямні й прикмети їх починів. Впливала напевно теж і ментальність чи національна психіка. В італійців уява, в німців рефлексія. Діяльність Мусоліні це розбуджування на тлі великих і світлих історичних спогадів і імперіяльної амбіції... Діяльність Гітлєра – це переконування німців спершу про їх рівнорядність з іншими народами, попри програну війну, а відтак впоювання в них віри, що через боротьбу з більшовизмом мають змагати до здобуття просторів. Там з дуже реальних засновків випливаюча фантазія, тут на підбудові ідейних і теоретичних засновків твердий реалізм і практичні задуми.
На дні сутті всієї діяльности Мусоліні торчить велика амбіція й розумна жажда влади. Про себе писав він у часах боротьби. „Так, мною заволоділа ота шалена амбіція. Горить у мені, розжирає мене й зїдає немов тілесне терпіння. З усією свідомістю хочу вкопати в час знамя, гейби той лев своїми кігтями...
Гітлєр напевно не має тієї жадоби влади. В усіх своїх починах він куди скромніший і радше почувається якимсь слугою свого народу; не протестує теж, коли його вважають мужем Провидіння, якого німцям зіслав Бог.
І хоч Мусоліні — як колись Бісмарк – стоїть лише як Дуче Італія на ступнях престолу, а Гітлєр насправді є зовсім необмеженим володарем Німеччини, жест володаря бачимо радше в Мусоліні ніж у Гітлєра, що не перестав бути властиво першим агітатором свого народу.,.
Гітлєр живе дуже скромно, не любить окружати себе блеском і є справжній демократом, очевидно в життєвому а не в політичному змислі. Представників аристократії у свойому окруженні чи у своїй службі не так підтримує, як радше терпить. Його жест супроти маніфестуючої юрби майже братній. Жест Мусоліні – імператорський. Це видно теж з тону й стилю промов обох вождів. Мусоліні накидає свойому народові й іншим державам – як оце в промові в Палермо – свій погляд і свою думку. Гітлєр радше розчовпує в пристрасний і нагальний спосіб питання й проблєми, немов впроваджуючи товаришів у хід свого думання й остерігаючи подекуди сусідів чи інші держави перед своїми задумами. Мусоліні промовляє звичайно по довершенім чині, Гітлєр – напередодні виконання.
Інший теж стиль політики обох вождів. Гітлєр радше знечевя й рисковно вдаряє, хоч нерідко підготовляє цей удар подекуди деякими загальниковими заповіддями в своїх промовах. Мусоліні звичайно спершу комбінує, пробує, одним словом, як кажуть, політикує...
