Високоповажний Володимире Кириловичу,
Ви колись писали, щоб повідомили Вас, як довідаюся, про долю Івашка. Він сидів ввесь час в Київі в Лукіяновській тюрмі, але перед самим великим процесом його було вивезено невідомо куди так, що мати тільки місяць тому дістала від нього звістку, як пише мені, з Уссурійського краю. Пише, що Івашко тяжко фізично працює десь у лісі і «не дуже добрий» харч має. Треба думати, що таке заслання вважається там кращим за Соловки, бо мати додає: «добре, що не туди, куди Петруся», якого було заслано в Соловки. Оце й всі відомосте які я одержала днів 10 тому.
Маю до Вас такого роду прохання: у Вас може збереглися батькові листи до Вас: чи не були б Ви такі ласкаві позичити мені їх, щоб зняти з них копії, або віддати їх до архиву, в якому я досі зібрала всі батькові рукописи, листування і т[аке] инш[е].
Вам може цікаво буде довідатись, що Наук[ове] Т[оварист]во ім[е-ні] Шевченка видає І т[ом] батькового Щоденника 1907-1917 р[оки] що має вийти на осінь; під кінець року Академичн[ий] Комітет в Празі, при якому заснувався фонд для видання ім[ені] батька, видасть 1-й випуск II т[ому] м[а]б[уть] за роки [ 19] 18-[ 19] 19й.
Серед батькових паперів є чимало листів до Вас — я їх зоставлю в архиві, як що Ви не маєте якого неб[удь] спеціяльного бажання.
З правдивою пошаню Ганна Келлер Чикаленко