Шановний та любий Володимире Кириловичу.
Пишу Вам цього листа з двох причин: — перша — до мене дійшли чутки (а йшли вони 2 роки), що мій лист до Вас видався Оренштайнові юдофобським — отже скажіть йому, як побачите, що це зовсім не так, що навпаки, я дуже приязно ставлюся до цього дурного та нещасного народу. Цей нарід (у нас на Україні принаймні) сам собі могилу вгото-вує, він не помічає того, що своєю поведінкою, надужиттям він відштовхнув від себе геть усіх своїх приятелів. Про селян та робітників говорити вже нема що, але навіть та інтелігенція, що в п’ятім році за них «кров свою проливала» і та говорить, що їй соромно зараз за свої нерозважливі вчинки.
Ціле громадянство, вся людність, виключаючи членів комуністичної] партії, отверто і вже в вічи лає жидів. Партійці-ж лають лише по
закутках. Я з жахом бачу наближення тих часів, коли у нас пічнуться погроми і єдиним опіром їм може бути лише організована жидівська молодь — Комсомол, оскільки-ж вони становлять собою сильний опір буде видно.
Не знаю чому, але глибоке маю переконання в тім, що і зараз, як і через цілу нашу історію все кінчиться погромом, і як тисячу майже тому літ «возшествію на Велико-княжеський престол Мономаха князя Переяславського предшествовали беспорядки, смута, погроми торгашей в столице — в Кіеве»*.
Тепер друга причина, зараз більш ніж коли-б то було є нагла потреба щоби наше громадянство Вас читало, памятало — отже шанувало. Балерини немає, дідок опоясований лазить по задвірках комисарських носячи не на собі, а над собою свій хрест; що знаємо з білої преси (залицяння Павла Петровича з Андрюшою) видається нам не солідним...
Отже знову мабуть час кидати ліру і братися за керму, але наперед треба використати і ліру. Є у нас видавництво нове «Горно» — а хазяїн його старий, але українізований Йогансон. Розумний, діловитий німець. Я упевнив його, що вже час розпочинати видавання безпартійного літературного, ілюстрованого журналу. Думка йому сподобалася бо взявши олівця він побачив зиск. Редактора знайшли — Андр[ій] Васильов[ич]. Дозвіл матимемо, запропонують навіть субсідію, але ми подякуємо. Вам зроблять пропозіцію в якій говоритимуть про комерційний бік справи. Моя-ж думка згоджуйтеся відразу, а заступництво своїх інтересів в своєму листі передавайте Андр[ію] Васильовичу], як з ним що трапиться, то мені. Треба щоб Ви дали щось нове, аркушів на 10-20 не менше. Чекайте листа офіційного від А[андрія] Васильовича] та живіть здорові і бережіть своє життя, здоровля**.
Сердечний привіт Розі Яковівні, ви обоє певне вже старенькі стали, бо і я вже старий зовсім.
Ваш П. [Чикаленко]***
Мені пишіть на батькову адресу: Подебради Uk[rajinska] Akademia] Hosp[odarskâ] а він знатиме що робити.