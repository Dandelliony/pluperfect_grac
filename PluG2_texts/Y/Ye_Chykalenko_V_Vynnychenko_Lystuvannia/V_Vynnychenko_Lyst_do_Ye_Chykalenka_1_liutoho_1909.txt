Страшенно жалкую, що запізнився я з проханням взяти п’єсу з друку1. Страшенно! Не знаю, що дав би, щоб вийняти. Ну, та пропало. Я хотів не нищить її, а переробить у повість. Так краще було б, мені здається. Ну, хай же це буде мені “memento”M, щоб не давать до друку,
не пропустивши через Вашу критику. З цього часу собі не вірю, багато суб’єктивности шкодить. Якби ще хоч я дав їй полежать та перечитав потім, може й сам помітив би.
Думаю зробить ще одну спробу, якщо й на цей раз не вийде, хай йому біс, більше не хочу гаять собі часу з цією формою. Візьмусь тільки з іншою метою: дать сцені п’єсу, а про що вона буде трактувати, це якомога стисліше і «в дії» висловити. Я думаю, вся хиба в тому, що я довожу словами, а не дією. В повісті це можливо, а в п’єсі, виходить, треба інакше.
Чому «Українській] гр[омаді] в Парижі» не висилається більше «Рада»? Ми саме починаємо ворушитись тепер. Бажаю всього найкращого.
В. С[таросольський]