Любі, дорогі!
Пару днів тому довідався від батька, де Ви, що з Вами і куди Вам писати, але з деяких мотивів пишу Вам via батько. Від нього Ви дізнаєтесь, куди писати мені, а найліпше на адресу установи в котрій я працюю. Торік передавав Вам листа через Лапчинського, думав Ви напишете щось, правда, не надіявся на листа від Волод[имира] Кирил[овича] бо знаю, що він знайде час для злістно-вдалої характеристики того «заведения» де я служу але для того, що-б написати пару слів тому хто його любить хвилину вирвати тяжко (гм) — а от Розалія «ЯКОВІВНА» (па-мятаю і досі) по моєму мусіла-була відкликнутися, тим більше, що Лап-чинський, як повернувся, то казав, що листа передав і що йому, листу, були раді — що й мене втішило.
Часто згадуємо Вас обох (не лаючи), коли сходимося у Броніслава (маленькая, лысая — боится автомоб[иля]) та Віри Палочки. Там сходяться «покійники» на «поболтать» — Жак, Зіновій Григорович], рід-че й Серг[ій] Олександрович]. Казав їм учора, що писатиму Вам — усі просили вітати і усі казали, що напишуть.
Зараз багато Вам не писатиму, бо не знаю, що Вас може цікавити в нашому життю — воно пусте, мізерне.
Що торкається мене, то почуваю себе так, як може почувати себе поштова шкапа і як що вона не надіється вирватись колись на вільні пасовиська — то це усе, що ріжнить мене від неї.
Запрігся в роботу, пишу, зветься, ділові листи, торгую книжками, бігаю по друкарнях, книгарнях — «собіраю сведения», «даю указания», «отчитываюсь перед центром», строчу «пояснительные, докладные записки» і т[ак] д[алі].
Начальство шкапу держить, не дивлячись на її минуле терпить, бо само заняте «ударной работой» — «ликвидация (само) безграмотности».
Шкапа-ж худа (важить 3 пуд[и] 18 фунт[ів]) обідрана, півголодна, черевики, які вже два тижні, хтіли були покинути підошви та шкапа хитра — прикрутила дротиком через верх — тим дротиком, що скріплює на службі «деловые» папірці.
А як получить платню, то бігом таскає частину родичам на затикання дірок, безробітним товаришам а решту «зажавши» в кулак тягне в грузінський «Сагіян — Свидание друзей», у вонючий обпльований погреб де вже сидять такі-ж шкапи, і от в той вечір вона має вражіння, що вона людина, з доброю волею, сита, добре одягнена, що вона десь на Інституцькій чи в Стамбулі і що життя її змістовне і що майбутнє рожеве...
На другий день вона трохи почухається, але їй не жалко тієї решти від затикання родичівських дірок бо не то що решти, а десятерної платні не вистарчило-б на затикання своїх власних, бо шкапа голіше від усіх своїх родичів та безробітніх товаришів (у неї принціп — або все або нічого). Шкапа привчилась до усього відноситись по філософську і починає знов писати, телеграфувати, телефонувати, докладати, засідати і т[ак] д[алі] в перервах тихенько, про себе зітхаючи нарікати на уряд — куди він, мовляв, дивиться?! Реформи так реформи — геть буржуйскі пережитки — місяці на ЗО днів! — «даєш» — пролетарські — коротші, що-б 1 число частіше було (а як перше, то й платня, — всякий дурень знає! а як платня так — «Сагіян — свидание друзей» — як не ситий, то п’яний і знов чьоловік і знов рожеве майбутнє!)
Буває, що шкапа (далі все рідче) зі злістю кидає перо, взиває себе «простітуткою» і дає собі слово, що завтра-ж плюне межи очі «извощику»,
заспіває йому Шаляпінскую «Мельницу» — «Прощай хазяин дорогой и я уйду вслед за водой — далеко, далеко»!...
Але, по роботі до дому, а дома «Waßersüppe», малі, старі — обстановочка, можна сказать!
Світить шкапа «мигалку» — бензінову і строчить «докладную, пояснительную записку» про «конюнктуру книжного рынка» про «нецелесообразность карточного учета в магазинах» — вона так набила руку, що як накажуть, то напише і про «влияние собачего лая на про-изростание лесов в Северной Америке» і на «авторитеты сошлется» і «цыфровыми данными» пересипле.
Жутко їй буває в такі часи, буває схоплюється бігти на двір, на ули-цю — кричати «рятуйте хто в Бога вірує»... потім осьміхнеться, згадає, що його «разоблачили» і що вона сама добре знає в чім, дійсно, річь і що в ній, у шкапі, глибоко ще десь сидять «мещанские привычки» — і знов пише «докладную».
Буває, сидить вона зі шклянними очима, зціпивши зуби і стиснувши кулаки (в кешені) і бурмотить тихенько «нічого, нічого, я ще...» Неможна сказати, що-б шкапа не оглядалася навколо, наблюдатель-ність у неї ще є і коли зхочете, то вона, після Ваших запитів що до области, може писати фотознімки з характерних для тутешього життя ментів, сцен.
Разом з тим цікавиться чи Ви ще там люде, чи може й Ви вже шкапи? Ну, то чи пишіть, чи іржіть про щось!
Цілую, вітаю сердешно Вас обох, вітайте Жоржа та Олександра] Михайловича] як бачитесь.
Ваш Петро [Чикаленко]
Да, Приїхав Мих[айло] Сергійович], як казав інтерв’єру, відкривати соціологічний інститут — чучело горохове — шишо-кукиш він для себе відкриє!*
Це був «набросочок» — перечитавши рішив послати не виправляючи і не переписуючи, бо не маю часу — завтра їду. Мою адресу дізнаєтесь від батька. — Пишіть легенько. Як маєте змогу, то перешліть що грошей своєму батьку. Я послав-би та ей, ей нічого не маю**.
