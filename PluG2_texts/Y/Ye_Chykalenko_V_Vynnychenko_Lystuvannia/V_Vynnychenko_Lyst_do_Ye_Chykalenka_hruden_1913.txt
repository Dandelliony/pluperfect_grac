Дорогий Євг[ене] Харламповичу!
Посилаю Вам відповідь Донцову й Ко1. Я, власне, задоволений, що трапилась нагода об’яснитися з читачами з приводу деяких питань. Мені здається, що Ви не відмовитесь надрукувати цю відповідь. Коли ж не схочете (хоч не уявляю, через що) то, б[удь] л[аска], передайте скрипт у «Дзвін».
Ви обіцяли написати мені з приводу «Переможця» та й досі нічого не маю. Може, й Ви згожуєтесь з Донцовим? Ну, тоді я нічого не можу вдіяти.
На днях, може, напишу більше, зараз дуже зайнятий.
Ваш В[инниченко]