Дорогий Євгеній Харлампович!
Здоровля Р[озалії] Я[ківни], виявляється, трохи в гіршому стані, ніж я собі уявляв. У неї, здається, внематочная вагітність. Були такі болі, що її з ліжка схопили й перевезли в лікарню, щоб зразу ж робити операцію. Але не зробили ще, бо ждуть, щоб виразніше виявилась картина хвороби. Перевезли її до мого приїзду. Тепер вона лежить у лікарні (звідси й пишу Вам). Чи буде операція, виясниться на днях. Тоді напишу Вам.
Але приятелі перевезли наші меблі на дачу. Перевозили без Р[оза-лії] Я[ківни] і все переплутали. В результаті сеї паніки й перевозки кудись запхали переклад і я його не можу знайти. Телеграфував у Петербург], щоб самі робили переклад. Словом, веселого мало. Тут холодно, вохко, погано. Сьогодня вранці навіть легкий сніжок був.
Ну, всього доброго. Незабаром напишу. Вітаємо обоє обох!