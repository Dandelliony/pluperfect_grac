Дорогий Євгене Харламповичу, з великим сумом прочитав Вашу картку. Не маю слів, щоб висловити Вам усе наше співчуття.
Зараз же сідаю писати листи до Харкова. Маю надію, що там поставляться з увагою до справи Івашка. Хочу думати, що це — або непорозуміння або якийсь наклеп чи бюрократична недбалість тримають його в арешті. Зараз же, як тільки дістану якусь одповідь, повідомлю Вас
Від усього серця бажаємо Вам обоє всього, що самі бажаєте.
В. Винниченко*
Дуже нерозбірно (та, мабуть і не точно) подана Ваша адреса, боюсь, що лист не дійде і не зможу далі писати.