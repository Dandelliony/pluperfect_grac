Я просив Вас, поки що, не розказувать моєї «повісти» через те, що ми з Ю[лією] Миколаївною] ще не живемо як чоловік з жінкою, а тільки як заручені. М[арія] Вікторівна] ще живе в одній квартирі зо мною,
а Ю[лія] Миколаївна] — окремо і при тім вона зовсім хвора. Лехкі у неї в спадщину од батьків (туберкульозних) дістались дуже кепські, а останні події зовсім зруйнували її здоровля. Я Вам писав, що коли я заявив М[а-рії] В[ікторів]ні, то вийшла драма. Лехко се написать, а переживать драми ох як тяжко. У всякої женщини, навіть самої інтелігентної — жіноча логіка і жіноча вдача! Ревность, обіда, боязнь, що її діти тепер можуть бути обіженими і проч[еє], обурили М[арію] В[ікторів]ну до крайності, зробили її до хворобливості роздратованою. Вона готова була на пре-ступленіє, і нема найгірших епітетів, які б не прикладались до Ю[лії] М[иколаївни] і до мене. Діти теж поставились якось чудно до Ю[лії] М[иколаївни]. Наприклад], Вікторія, що недавно приїхала, зустрівшись в театрі з Ю[лією], не подала їй прилюдно руки, коли та радісно підійшла до неї (не бачились вони 2 роки). Се так вразило Ю[лію], що у неї кров пішла горлом. Коли я, приїхавши з Перешор, побачив її, то не пізнав — так вона змарніла. От, як поставилась ес-дечка до нашої «повісти». Лікарі настойчиво радять Ю[лії] поїхать в сухий клімат, але у неї своїх грошей стає ледві тільки на життя, а моїми вона не хоче користуватись, бо не хоче стать в становище «содержанки», як її називають у нас в сем’ї, а М[арія] Вікторівна] називає ще гірше, коли роздратується. Я умовляю її поїхать зо мною, але вона уперто не хоче. Весною, може, вже улаштуються матеріальні відносини у мене до М[арії] В[ікторівни] і до дітей, тоді і Ю[лія] може почуватиме себе інакше. Я предлагав всякі комбінації, але М[арія] Вікторівна] все сподівалась, що може я одумаюсь, а через те не приставала ні на одну з них. Я хотів би повінчатись з Ю[лією], але і вона не хоче і я не розберу — чи М[арія] Вікторівна] піде на розвод (бо раз згожуєть-ся, а другий — ні), та й родство наше з Ю[лією] дає право попам не вінчать. Ся формальність, т. є. вінчання — пустяк, а тільки вона женщину ставить в краще становище серед суспільства, а се не малої ваги річ. Знайомі ще не знають нічого, хоч догадуються, а приятелям деяким я сказав. Юркевич і Жебуньов радісно мене привітали, Єфремов аж поблід, почувши од мене, але сказав, що се моє особисте діло і йому боязно тільки — чи буду я щасливий і спокійний при сій новій комбінації, а Мату-шевський якось засмутився, охолов до мене і висловився, що йому шкода нашої сем’ї, яка несподівано розбилась, хоч я йому розповідав, що власне у нас була тільки облуда, зверхній декорум, а з М[арією] Вікторівною] я вже давно не жив, як з жінкою. Як подивиться загал — мені байдужі-сенько, мене найболючіше вразила Вікторія, од якої я не сподівався такого відношення до вчинку Юлі. Але на Юлю тепер плетуть такі плетки, що аж гидко і дивно слухать од інтелігентних людей, то се вплинуло і на Вікторію. Певне, зараз після Великодня виїду з Ю[лею] кудись на південь, певне, в Крим; я думав зараз їхать, але виявилось, що й там тепер погода сира, туманна. Літо, певне, буду проводити то в Перешорах, то в Київі,
а М[арія] Вікторівна] поселиться в Кононівці. А тим часом ще не знаю, де я буду — все залежатиме од здоровля Ю[лі]. Тепер мою голову клопоче стан її здоровля і чи вдасться мені умовити її кудись поїхать в санаторію; їй обов’язково треба набратись сили, бо інакше, як кажуть лікарі, вона не-довговічня. От Вам можливий кінець моєї «повісти».
Стільки душевної муки, страждання, потім хвилина радості і знов страждання вже іншого характеру, і кінець. Тема, справді, хороша для п’єси, для повісти, романа, але не знаю, що сказать Вам на Ваше запитання1. Не хотілося б мені, зо всім пережитим, фііуріровать перед широким загалом. З другого боку, Ви справедливо кажете, що коли підставить інших людей, то буде не те вже. Я думаю, що Ви можете писать, як Вам видається кращим, але само собою не слід мене виставлять в моїй матеріальній, соціальній, громадській обстанові, щоб не тикали на мене люде пальцями, а внутрішню мою істоту можете собі використовувать, як хочете, бо вона людям не видна. Та й для Вас, я гадаю, не все ясно в моїй фігурі, треба було б Вам перечитать мої спомини, мій дневник, хоч в йому нічого нема про мої особисті переживання; я записую з’явища тільки громадського характера, але все-таки Вам видніше була б моя внутрішня статура, як маляреві видно всі контури натурщика. Але я не знаю, як се зробить, та чи й треба? Може сією темою Ви займетесь колись, після моєї смерти, тоді і Вам і мені було б не так «стеснительно».
А тим часом покладаюсь на Вас — коли у Вас явиться захоплення, іменно захоплення, сією темою, то я Вас стіснять не буду — робіть, аби добре написали; не для мене, розуміється, добре, а для Вас, чи то пак, добре для праці Вашої.
Що значить в Вашім листі таке місце: «колись, може, усно поговоримо. Де Ви літом будете?»2 Боюсь, аби Ви не вчинили чогось безглуздого, вибачайте на сім слові.
Ну, написав Вам стільки, що аж втомився вчора, а сегодня кінчаю листа проханнєм — писать до «Ради» невеличкі оповідання, а може Ви попробували б писать юмористичні фельєтони на кшталт «Щирого та Поміркованого»3. В анкеті, яку ми отеє зробили4, багато згадують про сей Ваш фельетон!
Ваш Є. Чикаленко
P. S. Сегодня консиліум професорів найшов у Ю[лії] М[иколаївни] страшенне малокровіє, а з боку лехких небезпечності ще нема, хоч вони од рожденія дуже слабкі. У мене трохи лекше на душі, а все-таки не весело*.
Листа сього спаліть, щоб не попав колись комусь в руки.