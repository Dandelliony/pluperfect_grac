Дорогий Владимире Кириловичу!
Всі приїзжі сюди з Праги оповідають, що там тепер осередок пльо-ток, інтриг і т[ак] д[алі] і не радять мені переїздити туди. Ваш лист тільки підтвержує це, а тому й ослабив неприємне вражіння від звістки про відмову візи.
З Левком я, можна сказати, не листуюсь, бо він для того занадто ледачий, і не знаю його відношення (теперішнього) до Вас і до Петлюри, але з певністю можу сказати, що він не може бути його агентом. Торік, коли він тут студіював в музеях, то на протязі місяця я бачився з ним щодня і натурально ми обговорювали в подробицях все пережите. Коли я підкреслював Ваші й Грушевського політичні помилки, прирівнюючи їх до мимовольної зради українській державності, то Левко виразно сказав: «Не можна ставити Винниченка на одну дошку з Грушевським, бо останній є ніщо інше, як політичний шахрай, а Винниченко людина чесна і коли робить помилки, то робить їх щиро». Щодо Петлюри,
то на основі спостереженого у Варшаві і Тарнові, Левко висловлювався про нього так, що агентом його він не може бути та й Петлюра не схотів би мати такого агента, бо він навіть не затвердив Левка лектором в таборах інтернованих, чого неоднократно добивався Прокопович. Очевидно для мене, що це є одна з Пражських інтриг не тільки проти нього, а й проти мене. Що Левко не похваляв Вашої політичної діяльносте за останні роки, то це певне; що він взяв під оборону, може, особисто знайомих йому з Тарнова п’яничок, які можуть бути в тверезому стані й порядними людьми, то й це можливо. Я знаю багато порядних людей, які не знаючи Вас особисто, не можуть спокійно згадувати Ваше «Відродження української нації»1 і Вашу змову з большевиками проти української державності2, хоч і гетьманської. Ну, та облишим це. Я знаю тільки, що Левко, як і я, не змішуємо політичних помилок з політичним шахрайством.
Петрусеві адресуйте лист так. Завідуючому Укргосиздатом, улГиця] Урицького, гГород] Черкаси. Але не тільки пишіть обережно, а навіть не своєю рукою (на машинці) і щоб не було штемпеля Rauen, а ліпше Berlin, щоб не нашкодити йому. Івашкова адреса: улГиця! Пятакова № 56, К. Мариенко (його тесть). Цими днями Івашко писав мені, що йому дали льготу 1-го розряду, бо буржуїв до війська не беруть, і він має змогу і далі заробляти на родину (303 руб[лі]) ночним сторожем, бо свій будинок не дає ніякого прибутку, крім кватирі з двох кімнат, а ще й вимагає багато дворницької праці.
Тепер щодо моїх рукописів. Історія з ними досить цікава. Два роки тому Петрусь передав через кооператора Філіповича мої матеріали за 1881-1907 роки і щоденник 1907-1914 року, які той мав мені вислати з Варшави. Вернувшись до Київа, Філіпович сказав Петрусеві, що рукописи мої вислав мені, а коли я їх не одержав, то значить їх затримала польська почтова цензура. Після аресту Зайцева3 він признався Коліуху, що рукописи передав мені через Зайцева і вони попали в польські руки. Але тепер виявилось, що Зайцев передав їх на схованку Якубовському, де їх найшов Чеботарьов, і має мені їх прислати. Я писав торік і Філі-повичу і Зайцеву (прохаючи його розшукати їх), що я без них з голоду помру, бо то єдине джерело мого існування. Зайцев, цей аматор і колекціонер рукописів, діставши їх, глибоко заховав і з нетерпіннєм ждав моєї смерти, щоб використати їх. Але доля судила інакше — я живий, здоровий, а він гниє в «сальоні», як поляки звуть свої тюрми!
Без матеріалів, я написав спомини (які Ви читали) по пам’яте, протокольно, конспективно, а тепер матиму змогу поширяти їх для видання книжкою. А щоденник, може, схоче друкувати «Свобода»; хоч американці шахраї—обіцяли мені дать 300 долярів, а я через А. Марголіна досі вирвав у них 150 д[оларів], на які трохи одягнувся, бо я досі ходив ще в київському лахмітті. Отаке-то! Привіт Розалії Яковлевні. Ваш серцем Є. Чикаленко
