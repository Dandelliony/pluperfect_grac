у, ми вже вмостилися в Москві! Тепер уже кінець з думками про зимування на хуторі. Знайшли квартиру, давши 100 руб. «на чай» швейцарові! Як Вам подобається такий на-чай? На мою думку, тепер краще бути швейцаром, ніж українським] письменником. Та, мабуть, і не один поміщик помінявся б на цей час з ним професією. А що на курортах робиться! Там, пишуть фелєтоністи, зовсім «швейцарский образ правления». Швейцар там і цар, і бог. Ну, та спасибі все ж таки йому, —
принаймні маємо притулок і, порівнююче, дешево заплатили (інші дають по 500 р[ублів] за те, що покажуть вільну квартиру).
Притулок маємо, а як будемо жити, коли ні м’яса, ні цукру, ні яєць, ні масла, ні молока, нічого, словом, немає? От тут вже й швейцарский образ правления не поможе. Я вже забув, яке то те м’ясо й на масть. А цукор-рафінад, як приз, розграється фунтами на лотереях! Ви пишете, де Вам подітися. Запросили б ми до себе, але ж Ви не згодитесь у нас жити, бо Ів[ан] Петрович]1 людина така, що краще з ним не жити на одній квартирі. Ми вже мусимо, а Вам буде весь час неприємно. Можна знайти мебльовану кімнату (повинні бути зимою), а їли б Ви у нас. Все ж таки, хоч і вегетаріанська їжа, та хоч дома зготовлена, на свіжому маслі (як буде!). Дуже ми були б раді, коли б Ви приїхали пожити тут. Але чи виберете Ви Москву?
Як Ваше здоров’я? Як грижа? От же як нейдеться Вам! Чи були вже в Київі? Чи треба робити операцію? Кажуть, що небезпеки нема від сеї хвороби, але навіщо вона? Дуже сумно, шо так погано складається. Пишіть, Євгенію Харламповичу, хоч кілька слів про себе, серце стискується за Вами, як за рідним батьком.
А роман усе друкується2, друкували б тих друкарів чорти. 6 місяців складають 3 аркуші! А коли кінець буде, — не відомо. Словом, погано з різних боків. 1 не віриться, що колись цьому буде якийсь край.
Ну, бажаємо Вам од всього серця здоров’я і бадьоросте! Вітаємо Юл[ію] Мик[олаївну].
Ваш Г.*