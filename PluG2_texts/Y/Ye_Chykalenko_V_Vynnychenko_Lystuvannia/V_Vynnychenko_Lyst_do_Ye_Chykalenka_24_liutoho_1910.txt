В[ельми] Шановний Євг[ене] Харламповичу!
Пишу Вам уже з санаторії. Четвертий день уже не вкушаю ні пищи, ні питья. Дають тільки сухарики, але пити абсолютно нічого не дозволяється. Так має бути шість тижнів. Не знаю, як воно буде далі, а зараз я так хочу всі дні пити, що, здається, випив би весь Дніпро з мікробами та й то мало б було. В цій згазі якось і голод тоне. Ну, та раз почав, треба до кінця доводить. Доводять же інші. Зараз тут є люди на 3-му і 6-ому тижнях «поста». Нічого, ходять, ще й іноді й сміються, хоча взагалі народ дуже мовчазний і задумливий.
Я маю тут багато вільного часу. Розуміється, роботоздатність не першого сорту, але я спробую виконати Вам свою обіцянку. Якщо вийде щось, пошлю, а не вийде, покину. Отож все-таки великих надій на успіх не покладайте. Тим часом скажіть, будь-ласка, щоб мені почали висилку газети. Моя адреса: V. Star[osolsky] Kurbad Sommerstein bei Saalteld in Thürinqen, Германія.
Чекаю й од Вас одповіді і взагалі листів, яким буду дуже радий у своїй пустелі. Я один серед німців, яких з голоду та згаги зовсім не розумію. Мовчу цілі дні, зовсім як пустельник якийсь. Бувайте здорові!
Ваш В. Старосол[ьський]