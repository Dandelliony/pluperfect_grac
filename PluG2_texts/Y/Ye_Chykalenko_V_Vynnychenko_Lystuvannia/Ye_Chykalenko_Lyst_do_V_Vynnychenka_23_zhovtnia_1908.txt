Сегодня дістав Вашого листа і сегодня ж вранці балакав з Грушев-ським, а ввечері з Садовським. Професор дуже зрадів, що Ви думаєте дать повість свою до «Вістника»1, але трохи спочатку злякався, коли я сказав, що то має бути отповідь критикам на «Щаблі». Йому боязно, що тенденційна річ рідко коли виходить художественною. Та воно й справді. Мені, наприклад, дивно, як Ви могли випустить в світ таку не художественну річ, як «Щаблі». Взагалі публіцистика в белетристичній формі рідко кому удавалась.
Професор сказав мені, що має писать до Вас, а по приїзді до Львова вишле Вам етнографічні матеріали, видані в Галичині. Запитувався мене — чи не можна взять у мене для «Вістника» Ваші повісті «Те ж саме» і «Безодню», просив дать йому перечитать. Я одповів, що «Безодню» вислано авторові, а «Те ж саме» не можна друкувать без Вашої згоди. Справді, дозвольте надрукувать се оповідання. Хоч спочатку до половини воно мені не подобається, як я Вам і писав, але друга половина художественна, хоч і жорстока. Якщо у Вас єсть чорновик, то вкоротіть початок і дозвольте надрукувать, а коли нема, то я Вам вишлю для переробки. Коли ж Ви не хочете перероблять, то дозвольте надрукувать такою як єсть; все-таки се не Пахаревського твір.
Тепер щодо «Голоти». Ніхто до мене з нею не приходив, а Садов-ський мені сегодня казав, що він аж ухопився за сю п’єсу2, але після
пильного читання упевнився, що її не можна поставить. Він каже, що нема фабули, нема драматичної колізії, ряд малесеньких картинок, збудованих на ремарках: «Подивилась на його гострим поглядом», т. є. все уваги і коли їх актьор не виконає, то нічого не вийде.
Якби мені добуть сю п’єсу і коли я не згожусь з Садовським, то на-посядусь на його, разом з тим пошлю Саксаганському. Садовський каже, що Черкасенко, хоч і далеко слабший за Вас талантом, але п’єси його сценічні й гарні, але не цензурні, т. є. не дозволені.
Недавно, посилаючи Вам сто рублів, я написав до Вас скілька слів, але вже й забув, про що писав; певне, Ви вже дістали.
Левко в Лозанні, каже, що вчиться. Галю запрошено асистентом по кафедрі зоології, Вітя з Брюсселя* кореспондірує в пролетарське «Слово», а Петрусь покинув гімназію і «ухажорствує». Івашка розпороли, зашили і він, яко ще малий, то малий і клопіт приносить. Я живу по-прежньому: день біжу, три дні лежу, хоч духом бодр, бо «Рада» на 1909-й рік забезпечена.
Ваш всім серцем Є. Чикаленко