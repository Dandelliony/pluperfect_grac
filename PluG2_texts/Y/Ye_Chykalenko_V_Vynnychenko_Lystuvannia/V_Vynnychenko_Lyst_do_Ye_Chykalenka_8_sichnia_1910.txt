Вельмишановний Євг[ен] Харлампович!
Послав учора в «Раду» статтю в одповідь Трушу. Стаття, може знайдете, написана різко, але на образу інакше одповідать не можна. Він обвинувачує нас, що ми всю справу завели з користних мотивів. Це по меньчій мірі нахабство. Одже дуже прошу цю статтю надрукувати без змін. Ми не заспокоїмось, поки стаття не буде надрукована. Коли через якісь причини не схочете надрукувать, рукопис не нищте, за ним зайдуть в редакцію. Але я сподіваюсь, що Ви не будете мать лицеприятія і «авторитет» Т[руш]а Вас не злякає, тим паче, що в нашій статті немає
ні слова неправди. Провірите самі всі дурниці, які він написав у «Ділі»1. Справа ж така серйозна, що обмежуватись «мовчанням» ми не могли.
Давав я свою роботу2 (по-рос[ійськи]) читати відомому Миролюбо-ву (ред[актору] «Журнала для всех»). Він знайшов її дуже художественною, без ніякої публіцистики, пророчить їй великий успіх, хоча з думками не погожується. Він критикує по Вашому методу (читав, каже, з великим захопленням). Дуже-дуже жалкую, що не міг вам дати прочитать. Одного боюсь, що будуть місця нецензурні і прийдеться якось з ними возитись. А цікаво мені послухать, що скажуть росіяне. Мир[о-любов]ов не знайшов, що тема стара, а навпаки, ці питання якраз, на його думку, на часі. (Йому год 45). Чекаю одповіді.
В. Старос[ольський]