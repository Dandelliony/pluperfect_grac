Дорогий Владимире Кириловичу,
Петрусь просить Вас повідомити з слов свого єлисаветградсько-го знайомого, що батько Ваш живий-здоровий і живе у якогось свого родича під Єлисаветградом. Петруся перевели на службу в Черкаси з підвисшеннєм платні.
В Київі повісився М. Міхновський, що весь час жив нелегально на Кубані і залишив цидулку: «Ліпше я сам, ніж мають мене повішать жиди». Івашко дістав льготу і не пішов до війська, бо буржуїв уникають брати в армію. Він по прежньому служить ночним сторожем, бо нігде не найде ліпшої служби. А я все сподіваюсь візи до Чехії, а її нема, та й нема. Думав, що в Празі, може, дістану посаду хоч коректора...
Гасан написав раз з Лондону1 та й замовк, мабуть і там йому не повезло з його прожектами.
Ваш серцем Є. Чи[каленко]*
Написав Вам картку, а отеє зараз дістав листа для Вас2, який посилаю разом.
Мої рукописи знайшлись в паперах Зайцева! ! !.. .