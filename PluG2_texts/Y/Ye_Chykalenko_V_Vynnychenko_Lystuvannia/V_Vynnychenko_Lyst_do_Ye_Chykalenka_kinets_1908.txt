Шановний Євг[енію] Харлампійов[ичу]!
Посилаю Вам фелєтон одного нашого парижського громадянина. Прочитайте і напишіть мені, чи можете помістить його в «Раді». Бажано, щоб поміщено його було ще до нового року1. Мені особисто фелєтон цей подобається, думаю також, що й Вам сподобається.
Будь ласка, напишіть швидче, що думаєте зробить з ним.
Гроші я дістав, дуже дякую.
«Те ж саме» почав перероблять і зробив майже нове щось. Ще не скінчив, бо занятий був п’єсою. Думаю спочинуть, бо перетомився. Спочинувши, кінчу й пришлю Вам.
Пришліть мені, будь ласка, Левкову адресу.
Всього найкращого.
Ваш В. Вин[ниченко]