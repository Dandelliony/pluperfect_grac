Дорогий Євгенію Харламповичу, я Вашого листа, переданого мені через «Впер[ед]»!, одержав. До цього я послав Вам (помилково) листа, адресованого до В. Левинського. Лист же до Вас лежить у мене й тепер. Коли буде змога, я все ж таки, не зважаючи на Вашого листа, пошлю його Вам. В йому я, між іншим, писав Вам, що посилаю Вам свій борг в розмірі 10 000 корон. Ці гроші Ви повинні були одержати від п[ан]і К2 Я гадаю, що після Вашого листа я тим паче повинен поспішити з поверненням свого довгу перед Вами.
Що ж до Вашого листа, то коротко тут одповім Вам так: коли б не ми зробили, то все одно зробили б другі3, ті, що ждали відповідної хвилини. А хвилина наближалась, і ми тільки встигли випередить інших, що,
з мого погляду, є наша заслуга, яка все ж таки зробила ідею відродження ширшою й світовою. В своїй праці4 — (я вислав Вам І частину, їх має бути три таких) — я про це пишу докладніше. Так само Ваші закиди, щодо половини портфелів не відповідають дійсности: ще до виступу всі українці виступили з кабінету з огляду на твердо принятий певний курс.
В. В[инниченко]
Прошу сповістити мене про одержання грошей.