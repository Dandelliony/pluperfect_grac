От і ми, як і Ви, сидимо в Берліні в готелю й шукаємо помешкання. Коли знайдемо, — невідомо, але хоч деякі пропозиції є, і то вже добре. Життя тут з деякого боку дешевше, з другого — дорожче, ніж у Карлсбаді.
Як же Ви ся маєте? Чи знайшли вже собі притулок? Чи бачитесь з українцями? Шкода-шкода, що віденські есери не хочуть самі їхати на Україну1 до уряду Раковського і помогать йому тримати окупаційну владу. Особливо шкода, що сивобородий «мальчик без штанов», як у нас називають Грушевського2, не хоче бути послідовним і чесним, а то б він остаточно показав би свою політичну мудрість. 1 в такий момент цей чудний «політик» веде преглупу лінію підлабузнювання.
Ну, поки що всього доброго. Сидимо в Kafe, ждучи поїзда, щоб їхати дивитись помешкання. Це у нас тепер центральне питання. Сердечний привіт од нас Вам і Юлії Миколаївні.
В. В[инниченко]