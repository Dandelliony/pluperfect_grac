Високоповажний Добродію!
Десятку від Вас відібрав; даремне Ви так поспішались, може навіть через се й побували в ніяковім становищі.
Я сподівався, що напишете мені з Пирятина1, я б Вас там познайомив з моїм приятелем, який напевне де в чому поміг би Вам. Ну, та якось Ви обійшлись і без сього, але мабуть з Пирятином Ви не зовсім розпрощались, бо кажете, що пирятинські пертурбації «на деякий» час минули, а може Ви таких самих пертурбацій сподіваєтесь і на Подолії.
Не знаю, чи далеко м. Кодима від станції2, коли не далеко, то може нам можна буде побачитись, бо в понеділок (10-го) в 9 ч. вечіра з № 7 я виїзжаю з Кіева на Одесу, а 14-го з № 8 буду їхать назад; коли буде можливість, то прибудьте на вокзал.
Правда, у мене ніякого до Вас діла нема, а хотілося б побачитись, я про Вас і в Київі* розпитував в магазині, але там не знали Вашої адреси.
Дійшла до мене радісна звістка, що Ви написали щось дуже гарне; кажуть, що річ ся написана очевидячки талановитою людиною. Дай Боже! Але я такий неймовірний, що ще, признаться, боюсь радіти — може се написано випадково, може довелось авторові чути, бачити і він під свіжим вражіннєм сфотографував гарно, а може почув оповідання і стенографічно записав. Я так давно сподіваюсь талановитого письменника, так давно його шукаю, всіх розпитую, що вже й надію загубив, якось вже й не віриться, що він колись у нас буде. А тим часом,
зо
поживем — побачим, пробуйте, хто його може вгадати, а може з Вас виробиться письменник, що глибокою борозною прооре по нашій ниві, покине на їй глибокий слід. Завжди щирий до Вас.
[Є. Чикаленко]* Родина вітає Вас.