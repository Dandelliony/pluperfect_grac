ПРОГУЛЬКА ПО МІСТІ
(ЗАМІСТЬ ФЕЙЛЕТОНУ)
Після тижневої праці йдеш у неділю в церкву, а після Богослуження проходжуєшся по місті, щоб трохи відпочити та людей побачити, побалакати. Проходиш вулицями нашого гарного міста, хочеш натішити око його красою та ба! Тут на ринку, під самим магістратом, бачиш купу цегол, каміння, піску. Тепер саме закінчують нефортунно розпочату більшовиками будову підземних кльозетів. Уявляємо собі, як приємно будуть почувати себе після їх викінчення службовці Магістрату... Трохи дальше, на лінії Д-Е, чи як вона зветься, бачиш зачату роботу над прикра шенням ринку гарним сквером. Будинки в місті обдряпані, де-не-де вікна повибивані. Тільки поштовий будинок прикрасився новим модерним одягом. Залишивши місто, йдеш у парк, щоб натішити око зеленню-квітами, подихати свіжим повітрям. Між столітніми деревами бачиш гарні квітники з різноманітними квітами, але часто—густо стрічаєш також острови кропиви та будяків, які, наче тропічні пальми, украшують сад, а замість метеликів, розносить вітер листя з дерев та насіння будяків. А як зайдеш там, де всі пішки ходять—уявляєш собі, ще ти десь у мітичній країні, в Авгієвій стайні... А може в новім міськім парку краще? Хочеш перейти до нього — та де там: проектований міст жде терпеливо викінчення, тому мусиш завернути на хитку кладку, щоб накладаючи дороги, дістатись у новий парк. Тут стежки і квітники потоптані і пориті танками та возами, кіоски й ресторан пусті, тільки дерева шумлять свою відвічну пісню. С. І.