МИ І НІМЦІ
ІВАН ФИЛИПЧАК

Перші наші зносини з німцями розпочалися за княгині Ольги. В 959 р. виправила київська княгиня Ольга посольство до німецького цісаря Оттона І. з метою привезти до Києва християнського єпископа, правдоподібно для приняття Христової віри. Відтак великий київський князь, Ярослав Мудрий, нав'язав зв'язки з німецьким цісарем Генриком 111 при кінці 1040 р. під час боротьби того ж цісаря з польським князем Мєшком 11. В три роки пізніше прибуває до Німеччини посольство від того ж київського великого князя, Ярослава Мудрого, з пляном одружити молодого німецького цісаревича Генриха IV. з дочкою Ярослава і заключити цілий ряд супружих зв'язків з німецькими князями, як з Оттоном з Нордгейму, з князем Тюрингії Гунтмаром, а також оженити одного київського княжича з дочкою Лєопольда, графа Ніштадського. Син великого київського князя Ярослава Мудрого, Із'яслав, стративши надію на польського князя Болєслава Смілого, подався в Німеччину, де прибув на двір саксонського Маркграфа Дего і з ним в місяці січні 1075 р. прибув на
двір молодого німецького імператора, Генриха IV. в Майнц, а передавши йому дорогі дарунки, як золоту і срібну посуду, та дорогі парчові одежі, як оповідає німецький хроніст Лямперт, просив у нього помочі проти брата Святослава. Цісар Генрик IV. взявся до посередництва і вислав до Святослава в посольстві свого швагра, трієрського єпископа Бургхарда, з пропозицією вернути братові престіл, інакше буде мати війну з Німеччиною. Бургхарт, вернувши з Києва, привіз від Святослава Генрихові IV. стільки золота, срібла і дорогої одежі, що в Німеччину ще ніколи тільки так дорогоцінних річей не привозили, каже історик Лямперт. З цього видно, що наша українська держава мала чим заімпонувати німцям своїм багатством, комфортом і своєю вирафінованою грецько — орієнтальною культурою. В 1252 р. запросив нашого галицького короля Данила його сват, угорський король Беля IV. до Прешбурга з військом на поміч. Як там прибули німецькі посли, дивувалися дуже стройности наших полків, красоті їхньої одежі, блескові оружжя і багатству воєнних знарядів. Тоді наш король Данило посвоячився з німецьким
княжим домом Бабенбергів, а саме, оженив свого сина Романа з братаницею посліднього герцога з бабенбергського роду, Гертрудою. Минали дальші віки. В XIV сторіччі цісар німецької імперії, Карл IV. люксембурський, запрошував на свій двір наших мистців, які розповсюджували на його дворі, на Градчині, наше мистецтво. В XVI і XVII сторіччі німецькі цісарі з Габсбургського роду послугувалися воєнною силою нашого славного запорозького війська. Минали дальші віки. Наші українські землі розірвали поміж себе Польща і Москва, які жирували на нашім організмі кілька сот літ. Вони перетворили нашу верхівку на поляків і москалів, а народ закували в панщину неволю, у новітніх рабів невільників. 11. В наслідок розвалу Польщі наша тісніша батьківщина Галичина, перед 169 роками дісталася, під панування Австрії, де ми почали підноситися поволі з упадку. Цісарева Марія Тереса і цісар Йосиф 11. видали закони, якими заказали польським панам карати нашого селянина карою смерти без апеляції. Цісар Йосиф ІІ-йдучи за кличами просвіченого абсолютизму, якого був гарячим поклонником не міг знести цього страшного пониження нашого селянина поміщиками, а пішов за кличами
фізіократів, які голосили, що джерелом народнього багатства є праця на ріллі, що просвічений мужик принесе більше доходу державі, як темний і п’яний. В 1776 році видано закон, про організацію по всіх селах тривіяльних шкіл, щоби просвітити і зробити з нього людину. Закон цей приняла польська шляхта з великим невдоволенням і всіма силами старалася перешкодити нашим хлопським дітям користати з тих шкіл, які краєва шкільна комісія у вересні 1776 році по наказу „Штудіенгофкоміссіон” почала вводити. Польські поміщики, які тоді головно в Галичині над нашим народом панували, страшили людей, щоби не посилали своїх дітей до шкіл, бо підученого хлопа заберуть на 25 літ до війська, піде світами, де марно згине. У Відні дня І. IX. 1781 року видав німецький цісарський уряд закон, якщо домініяльні уряди скривдять селянина своїми вироками, то скривджений селянин має право зробити відклик до циркулярного  уряду. (Крайгавтпманшафт). А таких хлопських кривд було багато, пребагато не раз так багато, що самбірський і ліський куди не були в стані всіх хлопських справ полагодити, як про це пише у своїх реляціях самбірське староство. (Дальше буде).