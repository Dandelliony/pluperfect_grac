З ЖИТТЯ УСТРІЧЧИНИ

„Свята зброї" в Бандрові, Лютовиськах і Лодині. — Сипання могили в Устіяновій.
З дня на день щораз більше Устріччина отрясається з большевицьких пережитків. Села набирають щораз більше національного вигляду, і населення виявляє свій великий патріотизм, крім завзятої щоденної праці, також різними святами в честь погиблих борців за волю України.
 В неділю, 21. IX. 1941 р., курені О.У.Н. „Січ” в селах Бандрові, Лютовиськах та Лодині зорганізували в себе підрайонові „Свята зброї”.
  Бандрів вже має вироблену рекляму, як найбільш свідоме село в Устріччині, тому і на свято до нього прибула найбільша кількість і людей, в першу чергу зорганізованих куренів О.У.Н. „Січ”. Велика програма, що складалася з 25 точок, була дуже солідно виконана. Кожна точка зокрема захоплювала присутніх, які винагороджували виконавців заслуженими рясними оплесками, а вже найбільше вражіння на присутніх зробила молитва „Боже великий” при співі і вправах дівчат.
 Лютовиський курінь О.У.Н. „Січ” ім. Петра Конашевича-Сагайдачного, хоч віддалений на 25 кільометрів від містечка Устрік, забитий в глухому куті, не остався позаду інших куренів, але нарівні з ними улаштував „Свято зброї” з досить обширною програмою. Понад двісті січовиків з околичних сіл, як Кривка, Журавин і інші, здисципліновано з'явилися на святі. Панахиду за погиблих борців за волю України відправив о. Мак, який виголосив також високопатріотичну промову про значення цього свята. До зорганізування цього причинився в першу чергу командант Народної Міліції в Лютовиськах, п. Добрянський Микола.
 В тім же дні, третє зчерги підрайонове свято відбулося в селі Лодині. Панахиду відправив і виголосив відповідну промову про значення свята о. Вербенець, парох Берегів Долішніх. Дуже гарні декламації виголосили пп. Вишковський Михайло і Яцишин Анна. Улаштуванням свята занявся курінний лодинської Січі ім. Петра Дорошенка, п. Яцишин Михайло. Останньо курені О.У.Н. „Січ” розпочали сипання могил у пам'ять жертв большевицького терору. Устиянівський курінь ім. Богдана Хмельницького розпочав сипати десять метрів високу могилу біля того місця, де трагічно згинули в лютім 1940 р. чотири члени О.У.Н., розриваючи себе гранатою, щоб не дати себе живими в руки жидівсько-большевицьких кровопивців. Подібні могили намічено сипати в таких селах, як Кривка, Лютовиська і інші. 
                                                                                     Крижанівський

