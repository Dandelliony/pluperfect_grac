МІСЦЕВА ХРОНІКА
Початок навчального року в Самборі. Дня 1-Х ц. р. відбулося в Самборі врочисте богослуження з нагоди початку навчального року, в якому сотні дітей уперше від двох років узяли організовано участь під проводом своїх учителів. Свято зброї в Лобізві на Тетріччині В дні 28. IX. ц. р. в с. Лобізві відбулося при великім здвизі народу заходами місцевого курення т-ва „Січ” підрайонове „Свято зброї.” Аматорська виставка в Устріках Долішніх. Дня 28 IX. ц. р. відбулася тут заходами куреня „Січі” вистава п'єси „Ми ідемо в бій”. Вистава випала дуже гарно. Для публики забракло місця. ПЕРЕСТОРОГА Перестерігаємо всіх громадян, щоб відпродавцям часописів не платили вищої ціни понад ту, яка зазначена на газеті. Про всі випадки несумлінної спекуляції часописами прошу повідомляти нашу Адміністрацію. Велике торжество в селі Висоцько Нижнє, турчанського району. Приміція о. Ішима. Посвячення могили в честь Жертв терору. Дня 28 вересня ц. р. відбулося велике і рідке свято у нашому селі а саме приміція першого священика, який вийшов з-під селянської стріхи, о. Семена Іжика, та посвячення могили в честь жертв польського та більшовицького терору в нашому селі. О 10 год. ранку відбулася торжественна Служба Божа, яку відправив о. Семен Іжик в асисті Всч. оо. Тустановича, Кабарівського, Дуцька та Климчака. Прекрасні проповіді виголосили Всч. оо. Карушенко, Іжик та Кабарівський. Рідке це свято було замітне тим, що було влаштоване в честь першого священика і взагалі першого інтелігента, який вийшов з нашого села, з бідної родини, якому допомагала родина п. Міхневичів, а особливо учитель Маріян Міхневич. Висвятився він у часі, коли ми були в більшовицькій неволі, а він за Сяном у місті Ярославі. Дай Боже, щоб наша бідна Турчанщина видавала щораз більше інтелігенції так потрібної тепер для нашої Батьківщини. Після приміційної церемонії відбулося посвячення могили, висипаної при дорозі Бориня-Комарнмки. На прекрасно прибраній вінками та прапорами могилі виголосили промови о. Ковальський та ж. Матківський Анатоль. Співав
хор під проводом о. Карушенка. Деклямації виголосили пп. Михайлечко Микола та Михайлечко Павло. Приявних було около 2000 осіб. Участь у святі брали теж Куріні Молоді з Висоцька Вижнього, Комарник, Ботелки та місцевий, які величавою дефілядою перед могилою закінчили свято. УЧАСНИК (Існування Повітового Союзу Кооператив в Турці Дня 24 вересня відбулись в салі Народньоґо Дому загальні збори кооператив повіту Турка, яких метою було основання самостійного Повітового Союзу Кооператив в Турці. На зборах, що репрезентовані були 37 кооперативами, присутні були представник Р. С. К. п. Кульчицький, та голова Дрогобицької Облспоживспілки мр. Луцький. Збори, що проходили під головуванням о. Левицького, вшанували пам'ять помордованих большевиками українських кооператорів однохвилинною мовчанкою. Збори в першій мірі приняли рішення оснувати П. С. К. Приняли статут П. С. К., вибрали ревізійну комісію з головою п. Шереметою. Зліквідовано боринську Райспоживешлку, а на домагання представників боринського району постановлено позитивно полагоди ти справу роздільні в Борині. На закінчення зборів промовив мр. Луцький, який вказав на величезні МОЖЛИВОСТІ, що стоять сьогодні перед українською кооперацією, підчеркнув її значення в розвою організованого життя українського народу. Ф. Є. 
Величаве свято в Михнівці 

Могила, що її висипали гро мадяни села Махновець є ще одним приміром вшанування па м’яті героїв, що склали свої голови на жертівнику Батьківщини. Посвячення цієї величавої могили відбулось 21. 9. 1941 р. Вже від самого рана почали з’їздитись люди на це свято. З усіх довколичніх сіл рівним військовим кроком примашерували Куріні Молоді. По Службі Божій сформувався на луці біля церкви похід, який вирушив в напрямі могили. Тут отці: Канда, Козак і Сокіл посвятили могилу та відправили панахиду. Співав місцевий хор. Почесну сторожу при могилі повнили міліціянти та Члени  Місцевого Куріня Молоді. По Богослуженню промовляли о. Канда та п. Соболь. На закінчення відбулась дефіляда Куренів Молоді. Організація свята дуже добра. З діяльності Куріня Молоді в Турці. Старанням першого Куріня Молоді ім. полк. Евгена Коновальця в Турці відбулася дня 14. 9. то є в неділю в салі Народнього Дому академія з нагоди свята української зброї. Академію розпочав вступним словом п. Матківський, який змалював приєутним розвиток українських збройних сил від княжої доби аж до сьогоднішніх днів. На дальшу програму зложились пісні в виконанні хору під батутою п. Черхавського, живий образ, декламації, з яких слід відмітити декламацію п. Децика, яка
була виконана справді по-мистецьки. Влаштуванням цієї скромної академії дав турчанськнй Курінь Молоді доказ своєї праці, якої вимагає сьогоднішня хвиля від усіх українських установ.