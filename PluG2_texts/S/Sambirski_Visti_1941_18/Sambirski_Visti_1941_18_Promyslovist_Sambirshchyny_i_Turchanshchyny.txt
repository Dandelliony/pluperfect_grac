
Промисловість Самбірщини і Турчанщини
Самбірщина та частинно також Турчанщина мають багато даних до розвою промисловости. Вже від найдавніших часів через Самбір переходили такі сухопутні комуні каційні шляхи. 1. Самбір — Снятин — Волощина. Цим шляхом перевозили власні вироби, як сукна, оксамити, полотна, львівські домові ножі, коси, серпи та інші господарські знаряддя. На Гуцульщині знова купували худобу, свині, вівці, шкіри з овець, а також і вовну. 2. Другий шлях ішов через Самбір — Ужок на Угорщину. Цим шляхом вивожено воли, дерево, мед, віск, сіль, футра з бобрів, видр та медведів, а знова з Угорщини- спроваджували вина, південні овочі і коріння. З уваги на це в Самборі була митна станиця для контролі. Тут був також головний вклад угорських вин. Шлях цей не був дуже певний тому, що в горах було багато розбійників, які часто нападали на купецькі каравани. Щоб познайомитися ближче з промисловістю Самбірщини і Турчанщини, треба згадати в першій мірі про їхні земні багатства. 1. На лінії Ужок, Лопушна, Манастирець, Сприня, Звір, Воля Коблянська, Стрільбичі, Стара Сіль, Стара Ропа, Сушиця Велика, Головецько, Грозьова, Мшанець, Галівка знаходяться поклади сільних джерел, скальний олій, віск зем ний, мінеральні джерела, які ще дотепер не використані. 2. Біля границі Карпатської України, Словаччини та на Бойківщині тягнуться ліси соснові, смерекові, ялицеві, а де-не-де є також букові дерева. В самій Самбірщині маємо сосни, смереки, ялиці, вільху, осику, черемху та ліщину (ліщи на головно коло Кульчиць Шлях.). Ліси дубові стрічаємо біля Корналович.
3. Зі світу звіринного є в нас дика свиня (в долах і горах), лис, куна домова і лісна, тхір, борсук, видра, хомик, заяць, лисичка, горностаї, серна, рогач і олень. Остан ні три під охороною закону. 4. Земля самбірщини понад Дністром покрита глинкою т. зв. лєс, яка надається під управу пшениці, буряка цукрового, жита і всіх можливих промислових рослин. І нші частини самбірського Підкарпаття покриті частинно пісковиком, глинкою жовтою та чорноземом. На Бойківщині по більшій части сіють овес, жито, менше пшениці, лен, коноплі, садять бараболі, буряки і т. ін, 5. Торфовиська лугові волокнисті тягнуться від лінії Чайкович — Білина Велика до Тершакович  (довж. 14 км.). 6. Рибальство. Пструг живе в холодній камінистій воді (Бистриця коло Сільця), коропи бувають у  Дністрі від Гордині, в усті Стривігора, в Бистриці і Тисьмениці. У річці Болозівці бувають часом угори. Самбір мав перед польсько-ні мецькою війною 6 ревірів рибних, які належали до Т-ва Спортово-Рибацького в Самборі (2 ревіри над Дністром, 2 на ріці Стривігор, 1 на Бистриці і 1 ревір на Болозівці). 7. В околицях Лінини Великої і Малої, Терла, Сушиці Великої і Білича сіяли льон. В Сушиці Великій його сушили, а в Терлі терли. В цих околицях, а найбільше в Ст. Самборі розвивався домашній ткацький промисл уже від давніх часів (від XIV в.). 8. Літниськові місця маємо вздовж лінії Хирів—Сянки, околиці Підбужа — Сприні. Промисловість у Самбірщині назагал слабо розвинена, бо околиці переважно рільничі, крім де яких нафтових шахт (в околицях
Стрільбич, Стара Сіль, Звір, Сприня). Найбільше розвинений промисл молочарський і млинарський. До польсько-німецької війни було 12 млинів водних і 10 парових. Перед світовою війною був сильно розвинений горілчаний промисл з великою продукцією бараболі. За Польщі було тільки 6 горалень (Надиби, Глибока, Райтаревичі, Білинка, Воютичі і Угерці). Вже від давніх літ з Самбірщини вивожено жито, овес, ячмінь і пшеницю, худобу рогату, дріб, яйці, а в меншій скількості також клоччя. Біля Біскович відкрито дарнову руду заліза, якії видобу вання започатковано за часів Польщі. Процентовість заліза доходить до 30 проц. Ре. (Дальше буде).
