Волинь відроджується
Волинь відроджується. З радістю в серцях працюють молоді патріоти над піднесенням економічного й культурно - освітнього рівня Волині. Державне міністерство для зайнятих теренів Сходу 
доручило п. Степанові Скрипникові, колишньому послові від Волині, зорганізувати й перебрати керівництво над Українською Радою Довір'я на Волині. До складу Ради п. Скрипник запросив 22 
визначних культурних і політичних діячів Волині, між ними знаного письменника Уласа Самчука.
 Дня 31 серпня ц. р. в Рівному відбулося перше пленарне засідання Ради, на якому обговорено ряд господарських та церковно-освітніх справ. 
На звільнених від большевиків землях почали виходити такі українські часописи: у Рівному - 
„Волинь”, у Житомирі ДВІЧІ в тиждень „Українське Слово”, у Бердичеві тричі в тиждень „Нова Доба”, у Сарнах тижневик „Голос Сарненщини”, у Костополі тижневик „Самостійність”, у Крем'янці 
„Кременецький Вісник”. 
Почали теж свою діяльність театри: у Житомирі під мистецьким проводом І. Клепаченка, у Бердичеві, Луцьку, Рівному та інших містах Волині. Працює теж і українське жіноцтво Волині. 
У Крем'янці дуже живу діяльність проявляє Т-во „Жіноча Служба Україні”, заходами якої зорганізовано виставу української вишивки. Виставу відвідало крім українців понад 300 німецьких вояків,
 що закупили багато експонатів. Волинь живе тепер вільним національним життям. Л-ук.
