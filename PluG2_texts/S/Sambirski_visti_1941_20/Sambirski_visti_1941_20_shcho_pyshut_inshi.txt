ЩО ПИШУТЬ ІНШІ
“Львівські Вісті” (ч. 13 з 5-6. X) у статті „Київ сьогодні” повідомляють про теперішнє становище в столиці України. Статтю подаємо в скороченні. 
Майже тримісячна облога залишила свій сильний слід на зовнішньому вигляді столиці. Місто запущене, повне бруду, сміття, непорядку. Вулиці поперетинані барикадами, 
зовсім подібними до тих, що були у вересні 1939 року у Львові. Всюди повно залишеної большевиками зброї, як гармат, скорострілів та амуніції. Середмістя Києва, 
як Хрещатик і сусідні вулиці, евакуйоване з населення, бо є дані, що большевики підмінували деякі будинки. Евакуйовані таборують на дальших вулицях міста, як, наприклад, 
Бульвар Шевченка та в міських садах, розложивши там свої шатра. Частина евакуйованих кожного дня вертається до своїх домів, як тільки спеціяльні відділи т. вз. мінзухабталюнги ствердять, 
що дана київська вулиця вільна від мін. Ці відділи видобули досі тисячі мін з будинків Києва. Пожежі, які спалахнули від вибуху мін в 5 днів після втечі большевиків, зльокалізовані. 
Назагал місто не дуже потерпіло, хоч деякі будинки та заводи зовсім знищені (Завод „Большевик”, готель „Контіненталь”, Театр юного глядача, Городська Дума та Дім Учених з дуже цінною 
бібліотекою). В Києві працює вже Міська Управа та Українська Міліція.
 Головою Міської Управи Києва є відомий історик Оглоблін, член Української Академії Наук. Командантом Української Міліції є п. Коник, що приїхав сюди з відділом міліції з 
Житомира зараз по зайняттю столиці України. Міська Управа та Українська Міліція взялись вже енергійно до праці, щоб допомогти німецьким властям як найшвидше наладнати порядок та 
лад у місті. Міську електростанцію большевики сильно знищили, але місцевим інженерам та технікам удалось вже її настільки направити, що вона може вже працювати. 
Але мотиви осторожности кажуть її покищо не урухомлювати. Закінчується вже направа електропроводів та водопроводів. Останні в деяких дільницях уже працюють. 
Усі друкарні у місті большевики або знищили, або вивезли. Проте з останків, що залишились, удалось змонтувати друкарню, що незабаром стане до праці. В столиці не виходить покищо жоден 
український часопис. З Житомира привозять до Києва „Українське Слово”, на якому, як місце виходу, подається Київ. 
Большевики вивезли з міста майже всіх письменників, учених та все, що було в місті найціннішого, а м. ін. є чутки, що рукописи Шевченка теж вивезені. 
З харчами в Києві покищо погано, бо большевики розгромили під час облоги всі бази. Але поволі починає входити життя на нормальні рейки, все з кожним днем починає наладнуватися. Від дня
 вибуху війни шалів у Києві страшний енкаведівський терор. Багато людей було арештованих енкаведистами, між ними кол. ректор Львівського університету Марченко. Доля арештованих невідома.
 В київській тюрмі найдено по зайняттю столиці около 250 змасакрованих енкаведистами трупів. Решту, певне, десь вивезли та закопали. 
На території Києва жидам заборонено жити. До вечора 29 вересня всі вони мусіли покинути місто. Ніяких прапорів на будинках міста немає. Повіває тільки німецький воєнний прапор на Арсеналі
 та Печерській Лаврі і українській національний прапор на Софійському Соборі.
