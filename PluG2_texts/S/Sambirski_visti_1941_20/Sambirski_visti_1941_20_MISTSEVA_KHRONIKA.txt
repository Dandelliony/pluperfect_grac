МІСЦЕВА ХРОНІКА
Відкриття книгарні в Самборі. 
Дня 7. X. ц. р. відкрито в Самборі книгарню п. н. „Українська Книгарня", яка міститься в Ринку ч. 32. Тут можна набути всі сучасні книжкові видання та портрети. 
З життя с. Ялового на Устріччині. 
Устріччина належить до найбідніших околиць сяніцької округи. Не зважаючи на це шалений більшовицький терор не заломив духа тих „бідняків“, — навпаки, він ще більше скріпив національне 
почуття українського населення. Жертвенність народу стає щораз більша. Майже кожна імпреза, весілля, хрестини і т. п. стають виявом національної свідомости і патріотизму. Нарід з 
останнього жертвує добровільні датки, щоби бодай частинно осушити сльози нещасних сиріт і вдів, які позістали без жодної опіки в наслідок вимордування їх родин большевиками. 
В селі Яловім Устріцького району, на весіллі члена О. У. Н. М. „Січ", друга Федорощука Василя, о. Тріль, парох села Мочари виголосив патріотичну промову про значення виховання нового 
покоління, в якій зазначив, що обов’язком кожного українця — шанувати ТРИЗУБ НАРІВНІ З ХРЕСТОМ. Коли друг Котула Микола започаткував складання добровільних датків на фонд Українського 
Червоного Хреста, присутні гості на згаданім весіллю зложили готівкою 55 зол. 80 гроші. 
Районовий провід О. У. Н. М. „Січ” в Устріках Долішніх, складає цим шляхом всім другим—жертводавцям зі села Ялового щиру подяку та взиває всі курені цілої Устріччини наслідувати своїх 
другів - яловічан. 
0. С-кий. 
Посвячення могили борцям за волю України в с. Сокирчицях, симбірської округи. 
В нашому селі висипано з ініціятиви О. У. Н. М. „Січ“ велику могилу в пам’ять борців за волю України. Посвячення могили відбулося 5 жовтня ц. р. при великому здвизі населення з нашого 
та дооколичних сіл. Посвячення доконав місцевий парох, о. Кузич, прекрасну проповідь до народу виголосив о. Вол. Івашко з Пинян, а від молоді промовив син о. Юрія Гошка закатованого 
большевиками. Після панахиди хор відспівав „Не пора" та ін. пісні, відтак усі зворушені цим святом розійшлися до мів, залишаючи могилу вкриту зеленню й квітами, з самітним березовим 
хрестом. Учасник.
 Утворення бурси в Самборі. 
Як довідуємося з кол Укр. Окр, Комітету в Самборі, в найближчих днях відкривається в Самборі бурсу для шкільної молоді. покищо тільки для хлопців. Вписи приймається від дня 13. X. ц. р. 
приміщенні б. гімназії „Рідної Школи”, вул. Повтурна, 20. Оплата за приміщення в бурсі харчами або грішми за умовою. 
Театральна виставка в Пиняпах. 
Дня 28 вересня ц. р. в селі Пиняпах відбулася драматична виставка п. з. „Лицарі ночі”. Це драма-трагедія з часів руйнування Січі москалями. Штука йішла в піднесеному настрою і полишила по 
собі сильне вражіння, Молоді люди, згуртовані при місцевій „Січі”, дали доказ своєї праці. Дещо більше карности, а пинянська молодь стане передовою в самбірському районі. І.
