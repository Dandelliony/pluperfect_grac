Зібрання в Справі контингентів у самбірській окрузі
В дні 6 жовтня 1941 р. відбулося в салі б. „Сокола" анкетне зібрання керівників Громадських Управ у приявності ляндвірта Самбірської Округи дра Вебера, керівника району радн. 
Козбура, п. Футали і представників української кооперації в особах: дир. Обласного Союзу Кооператив з Дрогобича п. Луцького, дир. Спринського, орг. реф. п. Чуквінського і п. Головея. 
Привітав присутніх др. Вебер, з’ясував завдання і мету зібрання. Між іншим заявив, що назначений контингент збіжжя, сіна, худоби, мусить бути обов’язково відставлений на місця достави 
в назначеному часі. Бараболя остає головним середником поживи місцевого населення і вимір контингенту буде менший. Всетаки і цей контингент мусить бути виконаний. До хвилі здачі збіжжя 
і сіна будуть закриті млини, унерухомлені жорна та ручні млинки, а від самого населення залежить, коли ці справи будуть для них корисно наладнані. Йде повільно також справа достави молока
 для „Маслосоюзу". Через це міське населення не має відповідної кількости молока і масла. 
Пан Крайсляндвірт підкреслив, що українське населення зрозуміє його зарядження. Вони є подиктовані конечністю воєнного часу. Однак влада піде назустріч всім недомаганням українського 
суспільства. 
Після промови дра Вебера промовляли представники кооперації. Вони насвітлили завдання теперішньої кооперації, її співпрацю з державними чинниками і організацію кооперативного життя 
на зразок німецької. Промови дир. Луцького і Спринського зустріли слухали довготривалими оплесками. М. 0.
