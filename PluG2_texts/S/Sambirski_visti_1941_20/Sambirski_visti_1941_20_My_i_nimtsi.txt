МИ І НІМЦІ (ПРОДОВЖЕННЯ)
ІВАН ФИЛИПЧАК
Годівля худоби стояла у нашого селянина на дуже низькому рівені. Уряд в 1787 році оголосив перший раз годівельний конкурс для селян.
 І так: в станиславівськім циркулі нагороджено селянина Льва Поповича за те, що у нього було 50 штук рогатої худоби, 800 овець, 40 коней. Поміщики не любили цього, як хлоп був багатий. 
Худоба хлопська була нужденна, слаба, бідна, голодна. Найгарніші коні мали ще гуцули,. Уряд цінив ці коні високо і підносив публично їхню вартість. Найслабші коні мали селяни в 
самбірському циркулі; як читаємо в урядових записках, треба було запрягати 6 пар коней або волів, щоби виорати обліг. 
Уряд наложив тоді кару на домінії і на селян за вживання коней до плуга перед 3 роком життя. Він  видав навіть закон, який заказував продавати селянам худобу, якщо вони не мають більше 
худоби як 4 штуки. Для поправлення раси худоби, уряд наказав домініям тримати расових бугаїв. Торгівлею худоби займалися в тих часах лише турки, які з молдавських країв нелегально 
переводили тучні воли на продаж до Галичини. Довідавшися про це, віденський уряд отворив границю для торгівлі худобою, за якою купці приїжджали з австрійських країв на ярмарки аж до 
Риманова, Хирова, Устрік, Літовищ, Дуклі. Ті ярмарки славні були до 19І4 р., а для наших бойків були спонукою до плекання худоби, бо це давало гарний дохід в господарстві.
 Про якусь торгівлю молоком і маслом не було тоді й бесіди. В селянина не можна було тоді купити тих продуктів, бо він їх не мав у вистарчаючій скількості для себе, а не то на продаж.
 Віденський уряд звернув бачну увагу також на розвій бджільництва, яке в деяких циркулах, як замойськім, тернопільськім і заліщицьикім стояло досить високо, а в циркулах брідськім, 
самбірськім, львівськім, дукольськім, перемиськім, станиславівськім, майже що другий хлібороб мав бджоли. Мед уживав на свою потребу, а віск продавав жидам. Щоби бджільництво в цім краю 
розвинути як слід, уряд хотів навіть наложити податок на тих хлопів, які не тримають бджіл, а з фонду того, який повстав би, хотіли нагороджувати тих селян, що вели гарне бджільне 
господарство. 
Щоби розвинути ткацтво, уряд спроваджував у Самбірщину і другі циркули ткачів з Чех і Шлеська, які поставили цю галузь промислу на вищому рівні. Уряд хотів нашого селянина навчити 
будувати хату з комином, щоби дим не виходив на хату, а хлоп, щоб не сидів на долівці з худобою і не мерз в зимі, але це не вдалося відразу. 
Будову (по селах) хат з коминами розпочали доперва німецькі кольоністи. Поволі це приймалося і серед наших селян, але і до нинішнього дня, особливо в горах, ще в багатьох селах 
залишилися у нас курні хати. Так само не відразу повелося перебрати нашого селянина в європейський стрій. Наш селянин оказався великим консерватистом, держався довго свого національного 
строю, і щойно по першій світовій війні наше село почало масово закидати свою народню ношу. 
Уряд завважив, що наш селянин виглядає досить мізерно, тому, що дуже лихо відживляється, а їда його дуже негігієнічна. Між селянами було дуже багато калік, тому що через панщину хлібороб 
не мав часу займатися своїми дітьми, пускав їх самопасом, через що багато їх вимирало. До того селянські діти нищила страшно бігунка і віспа, а впроваджене небавом щіплення віспи не 
принялося. Як приїхав до села лікар-щепильник, матері втікали по лісах з дітьми, скривали їх по яругах. 
Уряд увів у нас в Галичині 1788 році лікарів-фізиків, по одному , на один циркул, яких в цілій Галичині було 18. Лікарі-фізики почали закладати аптики і шпиталі, яких в давній Польщі 
майже не було. Однак наш селянин лікувався далі у знахорів і ворожбитів, що й до нинішнього дня дехто практикує. Ми навчилися тоді будувати добрі студні, бо за панування Польщі по селах
 добрих студень було дуже мало, а люди черпали воду часто навіть з рік, а в горах з джерел, де була найздоровша вода. До нас прибуло тоді багато студнарів з чесько — німецьких країв. 
Вони будували студні з деревляним і камінним оцим бруванням. 
Уряд дав клич до ощадности, накликав до береження грошей на чорну годину, про що наш селянин не мав найменшого поняття. Для цього введено приписи про обмеження забав і танців до одного 
разу на тиждень. На забави з танцями треба було дозволу влади. Тоді введено в нас захоронки для дітей, приюти для старців і жебраків. (Дальше буде).
