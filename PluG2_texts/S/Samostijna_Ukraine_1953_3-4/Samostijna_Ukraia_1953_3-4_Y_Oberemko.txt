Енергетичні ресурси України
(Закінчення)
За останніми розвідками совєтських геологів, що були проведені у зв’язку з проектом широкої газифікації Галичини та Правобережжя, за своїми геологічними ресурсами земного горючого газу родовища Галичини зайняли перше місце в СССР.
Реалізуючи цей плян, уже проведено газопровід Дашава-Київ, загальною довжиною близко 600 км. Цей газопровід має постачати Київу в перші роки 2,5 млн. куб. метрів дашавського земного горючого газу (метану-калорій-ністю у 8.000 кам. куб. метрів), а далі—до 5 млн. куб. метрів на добу. На газове опалення передбачено перевести близько 300 підприємств, не менше як 2% житлових будинків і значну кількість автомобільного парку Києва.
Крім того, за проектом, цей газопровід має постачати земний горючий газ ще до 7 інших міст СССР. Газопровід прокладено теренами областей: Дорогобицької, Станіславівської, Тернопільської, Каменець-Подільської, Вінницької, Житомирської та Київської.
Геологічні запаси торфу обраховують на 4 млрд. тонн (повітряно-сухого). Торфовища займають площу понад 2 млн. га. Подібно, як і родовища бурого бугілля, торфовища розташовані здебільшого в районах, далеких від Донбасу, і також з’являються досить потужною місцевою енергетичною базою. Основні осередки торфовищ знаходяться на Поліссі та Підляшші а також і в районах: Києва, Житомира, Полтави, Сум та Львова.
Потенціял гідроенергії рік України обраховують на 9 млн. квт. З того числа 6,5 млн. квт. припадає на гірські ріки Передкавказзя, переважно ріки Кубань та її припливів Лаби, Біли та інших. Решта—на капатські ріки та рівнинні ріки України, з невеликою перевагою останніх, які, хоч не мають стрімкого спаду, проте несуть значні маси води.
Слід завважати, що підрахунок потенціалу гідроенергії рік України на 9 мтн. квт. є найбільш орієнтовним, бо кількість гідроенергії рік, яку можна використати для тих чи інших потреб, в значній мірі залежить від характеру тих гідротехнічних споруд, які при цьому застововуються в складі ситем даного аррегату, наприклад, гідроелєктроцентралі, чи то обумовлюються вимогами плавби та сплаву, реголювання водостану ріки, тощо.
Тому зазначена цифра обрахованої водної сили рік України що найбільше може дати лише занадто приблизне уявлення про загальний потенціал гідроенегії рік України, який вони мають в сучасних умовах свого гідротехнічного режиму — в мовах майже повного занедбання водного господарства України взагалі і найбільше — в його енергетичній частині.
Хижацьке нищення лісів у смузі стікання багатьох рік України, також як і майже повна відсутність координальних заходів боротьби з заболоченністю прибережних долин, та з замуленням річищ,— привели до значного обміління більшої частини рік України, не тільки малих, а й найбільших і, з огляду використання гідроенергії,— одних із найважливіших, в тому числі і таких рік, як: Дніпро, Дністер і Кубань.
Широка смуга прибережних пісків, що на доволі великих відтинках тягнуться вздовж ріки Дніпро (від Лоїва до Києва, від Переяслева до Кременчука і від Нижнєдніпровська до Запорожжя), пісків, які систематично засипають і замулюють одно із найваж-ливійших джерел гідроенергії!на Наддніпрянщині (до того ж в зоні найвідповідальнішої ділянки Дніпра—вище «Дніпрогесу»),—є найкращим доказом занедбання цієї важливої частини енергетичної бази України.
Аналогічну картину бачимо і вздовж середньої течії Донця (в районі Лелеманів) — перед вступом його на терен Донецького басейну, де використання гідроенергії Донця могло б мати поважне значення, як база електрифікації місцевої промисловості.
Про таке ж занедбання джерел гідроенергії в Західній Україні свідчать, наприклад, більш, ніж нікчемний поступ меліоративних робіт в долині Дністра нижче Ст. Самбора, розпочатих австрійським урядом 130 р. тому, з метою відвести воду в ріку з величезних Самбірських болот (між Дністром і Стривігором, що тягнуться аж до Розвадова).
Шляхом упорядкування водної системи рік України, а також регулювання їх водостану в часі, розчищення річищ, боротьбою з заблоченістю сточищ та сипучими пісками в прибережній зоні, залісненням певних теренів, та цілою низкою інших гідротехнічних міроприємств можна в значній мірі збільшити масу води наших рік, регулювати величину і умови спаду води. Тобто—збільшувати величину тих факторів, від яких залежить пересічний потенціял енергії рік, а саме: масу води і швидкість ії течії в даному місці використання гідроенергії рік. Іншими словами, певною системою міро-приємств з боку держави можна значно збільшити потенціял гідроенергії рік України в порівнянні з тим, який вони мають в своєму сучасному занедбаному стані.
Побіч з значною потужністю, поклади і джерела природноі енергії України характеризуються ще й високою якістю енергоресурсів.
Так, наприклад, своєю якістю антрацити та кам’яне вугілля покладів Донбасу належать до найкращих у світі. Такої якості названих вуглів не має жодна країна Европи.
Вугілля Донбасу має високу калорійність. Здебільшого вона дорівнює 8000-8500 кал. Одночасно антрацити і кам’яне вугілля Донбасу характеризуються різноманітністю свого хемічного складу. Значний відсоток з’ясованих геологічних запасів складають гатунки вугілів, придатних для коксування. Антрацити Донбасу легко піддаються перетвору (шляхом термічної обробки) в термоантрацити, що робить їх придатними для металюргійних процесів, а також значно підвишує ефективність використання їх на паровозах.
Висока потужість і якість покладів антрацитів і кам’яного вугілля в Донбсі уможливлює розгортання тут надзвичайно широкої кам’яно-бугільної промисловости, що в 1940 р. нараховувала 314 основних копалень, в яких працювало близько 400.000 робітників, з річним видобутком 80,20 млн. тонн вугілля.
Особливо широко розгорнувся в Донбасі видобуток високоякісних коксівних вуглів. На базі цих вуглів, як у самому Донбасі, так і в сумежних районах — Придніпров’я, Криворіжжя, Керчі та ГІриазів’я, — широко розгорнулася найпотужніша на сході Европи українська промисловість: коксівна, металюргійна, метальообробна та машинобудівельна.
Своїм випалом коксу — близько 15. млн тонн річно, коксівна промисловість України зайняла четверте місце серед коксівної промисловости інших країн світу. Вона постачала коксом найвищої якости всю чорну металюргію України і частково Московщини.
Кам’яне вугілля Донбасу було одночасно і базою потужної хемічної промисловости.
Особливо високою якістю відзначаються найпотужніші поклади кам’яного вугілля в околицях: Макіївки, Сталіно, Серго (кол. Кадіївка), Рудченково, Горлівка, Знакієво, Лисичанськ. Надзвичайно високу якість мають також Донбасівські антрацити. їх теплотехнічні та інші властивости стоять на рівні найкращих у світі антрацитів. Особливо високу якість мають антрацити потужних покладів: Христальних, Бо-ківських, Чистяхівських, Сніжнянських і Моснінських.
Високу якість має також і нафта більшости нафтовищ України. Нафта Кубанщини та Полтавщини (Роменського та іншЦх районів) — належить до найкращих у світі.
Вона (нафта Кубанщини та Полтавщини) легка, має високий відсоток бензини, небагато середних фракцій, зовсім не має парафіни і належить до тих гатунків нафти, які по переробці дають найбільш1 вартісті і недостатні на світовому ринку нафтопродукти, потрібні для авіяції, автомобільного транспорту, воєнної фльоти, тощо.
Високі теплотехнічні та хемічні властивости має земний горючий газ. Так, наприклад, газ згаданого вище Дашавського родовища — метан, має 8.500 кал. в 1 куб. м., і є чистий від будьяких домішок.
При зазначеній вище потужности всіх основних промислового значення покладів і джерел енергетичних ресурсів України така іх якість, також як і наявні, досить догідні природні і наявні, досить догідні природні умови їх експлуатації (видобутку, транспорту і використання) надають енергетичним ресурсам України надзвичайно поважне економічне, а разом з тим культурне і воєно-політичне значення, — як потужної енергетичної підстави можливостей якнайширшого розвитку енергопромисло-вости, а на її базі і енергоємних ділянок народ-нього господарства, культури та забезпечення економічної і політичної незалежности України.
Розглядаючи проблему потенціялу природних енергетичних ресурсів України, слід відзначати
той поважний фактор, що в деяких індустрі-яльних країнах широке використання окремих видів енергетичних ресурсів (переважно нафти або вугілля) привело вже до більш-менш значного вичерпання досі з’ясованих запасів тих чи інших покладів або джерел природної енергії і примушує ці країни або шукати потрібну їм енергетичну сировину в інших країнах, або розбудовувати, з затратою значних коштів, спеціяльну промисловість для сировини синтетичним (досить коштовним) процесом (нап. ЗДА).
Тим часом Україна цього зовсім не потребує. Вона має такі потужні, різноманітні й високоякісні поклади та джерела природної енергії, які цілком можуть задовольнити всі її потреби.
Заслуговує на увагу той факт, що в той час, як багато країн за останні 15-20 років поступово вичерпували свої запаси енергетичних ресурсів, на українських землях, навіть в тих несприятивих умовах, в яких вона перебувала,— були знайдені численні нові потужні поклади і джзрела природньої енергії. І при тому тих її видів, які на сучасному рівні матеріяльної культури знайшли найбільше застосування та мають найбільше економічне і політичне значення.
Для прикладу можна вказати на такі відкриття новіших часів:
1) Потужних вугільних родовищ в околицях Ворошиловограду, площу яких, за геологічними розвідками 1940 р., обрахували на 2500 кв. км., та в околицях м. Шахт, з площею близько 1500 кв. км.
2) Численних нових потужних шарів кам’яного вугілля в старих вугільних районах Донбасу, що значно полегшує і здешевлює організацію їх видобутку та використання, зважаючи на наявність широкої мережі залізниць, допоміжних підприємств, електропостачання, комунального господарства, тощо. Такі шари вугілля були знайдені в околицях міст: Горлівка, Макіївка, Сталіно, Серго, Світланово, Лиси-чанська та деяких інших.
3) Величезного нафтового басейну в центральній частині Наддніпрящини.
4) Потужного басейну бурого вугілля в Наддністрянському районі, головно між ріками Збручем і Золотою Липою, з геологічними запасами близько 1 млрд. нонн.
5) Родовища вугілля на Карпатській Україні, з найбільш потужними шарами вугілля в долині ріки Уж.
6) Родовища земного горючого газу в районі Цибановоі балки (за 27 км. від Анапи).
Ці відкриття, особливо перші чотири, не тільки значно збільшили потенціял природних енергетичних ресурсів певних районів, а й
значно підвищили економічне і політичне значення енергетичних ресурсів України у світовому господарстві.
Потужність нововідкритих родовищ значно доповнює, між іншим, експортні можливости України,— частково експорту енергетичної сировини, а головним чином продукцією енергєм-кої промисловосте: коксо-хемічної, металюргічної, метало-оборобної, машинобудівельної та інших.
Взагалі використання енергетичних ресурсів України, за певних політичних умов, зважаючи на іх значну потужність і високу якість,—дає можливість значно сприяти розвиткові продукційних сил України, а разом з тим і сумежних країн, бідних на ті чи інші види природної енергії.
Цей важливий економічний і політичний фактор набуває особливої ваги, зважаючи на геополітичне положення України і те значення, яке може мати використання енергетичних ресурсів України для скріплення економічного і воєнного потенціялу.
Українські землі розкинулися на грані двох світів, — двох протилежних систем світогляду й економічної політики. Вони лежать на перехресті важливих господарських та стратегічних шляхів. Тільки на цих землях на сході Европи є такий різноманітний комплекс енергетичних ресурсів, а до того ж і таких вирішальних в сучасному народному господарстві видів природних енергетичних ресурсів, як: антрацит, кам’яне і буре вугілля, нафта, земний горючий газ і гідроенергія.
Від того, в якій мірі, як раціонально і для яких саме потреб, — скріплення миру та добробуту України, чи для підтримки імперіялізму та сил руйнації будуть використовати ці ресурси, — багато залежить не лише Українському, а й іншим народам. В тому числі й країнам Балканського півострова, де, до речі, на протязі останніх ста років неодноразово вже повставали і досі не усунені вогнища політичного напруження і збройних конфліктів, та де розвиток народного господарства, шляхом більшої індустріялізації країн на базі енергопроми-словости й іншої важної індустрії України, міг би істотно спричинитися до стабілізації політичних взаємовідносин, і до утвореня підстав вищої духової культури й економічної незалежности від інших держав.
Висока здібність українського народу до прогресу духової та матеріяльної культури, його християнський світогляд і невгнута воля до відродження Соборної Суверенної Держави уможливлюють, при наявности для того певних умов, найбільш повне й раціональне використання енергетичних ресурсів України на добробут як Української Держави, так і тих держав, з якими Україна, з доброї волі, координувала б свої творчі зусилля і матеріяльні блага для справи розвитку цивілізаціі і справжнього миру між народами.
Живемо в переходову добу, коли такі умови можуть і мусять постати.


























