Шевченко і московська пропаґанда в Европі
1.
Вшановуючи чергові роковини смерти нашого найбільшого поета, ми саме під теперішню пору мали б право вказати на Шевченка всьому культурному світові як на поета актуального значення для нашої сучасности та для всього культурного людства. Бо жива актуальність поета не тільки для рідного народу, але й для всього світу упродовж уже трохи не ЦІЛОГО століття після його смерти, це прикмета, якою не всі, навіть і між найбільшими поетами світу, можуть сьогодні повеличатися. І не йдеться в цім випадку тільки про чисто мистецьку вартість творів даного поета чи письменника. Справа тут не в самій мистецькій творчості, а вцілості того, що той творець являє собою як людина, як дитина часу й народу, як горожанин культурного світу і як репрезентативна постать в літературі з погляду на її зацікавлення чужонаціональними середовищами. Отак, коли тому два роки культурний світ святкував 200-ліття народин Йогана Вольфґанґа Ґете, то це було свято всього людства. Бо якщо ще за життя Ґете його твір про страджання молодого Вертера став загально відомий не тільки в Европі, але і в Азії, де ним особливо зацікавились японці, то сьогодні Ґете це в літературі світу найкращий виразник універсального світовідчування, речник зв’язку світу новітнього зі світом клясичної старовини та того невпинного стремління людини до найвищої духової досконалости, якого невмирущим символом для європейської людини став герой архитвору Ґете «Фавст» з його дійсно вселюдським заповітом:
Zum hoehsten Dasein immerfort zu streben. (Стреміти духом до вершин найвищих).
А коли тому два роки культурний світ шанував 350-ліття уродин Петра Кальдерона де ля Барка, то він тямив, що в особі цього геніяльного еспанця кристалізується ще одна з Гранітних основ творчої духовости Европи, а саме найвищий ступінь мистецького уподібнення ідей християнства, La Devotion dela Cruz, обожания хреста як символ усеповного віддання людини Господу та Господньому світу. А з цим свято в честь Кальдерона сьогодні це ніби відкриття шляху до обнови релігії і релігійної культури в дусі єдиноепасенного християнства після того, як дві світові вйни змогли його привалити своїми грузами трохи не вповні.
Тепер же спитаймо:
А Шевченко?
Чи можемо ми сьогодні ставити його поруч Ґете або Кальдерона з погляду на якусь провідну ідею в нього, що мала б саме сьогодні право на увагу всього культурного світу і з будь якого погляду змогла б бути міродайною в житті його народів? Питання справді дуже важливе і може занадто сміле та проте я думаю, що вільно нам нині відповісти на нього:
Так!
Бо якщо червона Москва з люттю антихриста готується сьогодні наступати погубним ударом на світ культурних, народів, на світ християнсько-гуманної Европи, репрезентантами якої вона шанує між іншим Ґете і Кальдерона, то це власне Шевченко той між великими поетами Европи, що розкрив обличчя Москви як смертельного ворога культурного світу, ще тому сто літ. Розпізнав його геній України як перший між європейськими поетами, і розкрив його вповні і вщерть ще тоді, коли московської небезпеки не прочував у світі ніхто, коли, навпаки!, європейські уряди — особливо після катастрофаль-ного погрому Наполеона в Росії 1812 р. — почали підходити до московських царів як до мирових суддів Европи. І коли навіть такий геніальний обсерватор як власне Наполеон, і такі його знамениті міністри, як Талейран і Фуше, вважали збереження добрих взаємин з Москвою, сказати б, одним з принципів державної куртуазії та мудрости.
Значить — аж ген до наших днів, аж до заснування московської залізної заслони та до большевицького наступу на Корею, культурна Европа була трохи не в цілості і промосковська і русофільська.
І коли на овиді трохи не загально-європейського, могутніми державами плеканого і піддержуваного русофільства являється як перший непримиримий ворог Москви — український поет, то хотілося б сказати, що це за волею Провидіння своєрідня експіяція за тріюмф московського варвара над Наполеоном, значить — над культурою Заходу 1812 р. І яка ж це при тім іронія історії! Бо український поет Тарас Шевченко, що своєю творчістю зготовив Москві тяжку і білш катастрофальну Березину, ніж та, що її москвини завдали як удар армії корсиканського завойовника, це вбога селянська дитина та ще й до того — з кріпацького роду. А
понадто він важко зобов’язаний цареві за те, що власне за співучастю царської рідні влаштовано було льотерію з портретом Василя Жуковського, завдяки якій дня 22 квітня 1838 р. Шевченкові куплено волю. Отож, коли саме той кріпацький визволенець починає Европі отвирати очі на властиве обличчя московського царизму, хоч і платить за це десятиліттям щонайтяжчого заслання і оконечною руїною свого життя, то це подвиг епохальний не тільки для нас, але і для всього культурного світу. І стоїть, а властиво повинен стояти епохальною датою на скрижалях історії кожного культурного народу, як записала історія людства ім’я кожного генія світу, що відкривав нові творчі тайни правди та вказав народам нові шляхи до кращого майбутнього.
Але стверджуючи те, нам мимохіть доводиться запитати:
Як же воно сталося так, що культурний світ так дуже довго не вспів розпізнати правдиве обличчя московського варвара? Невже упродовж тих двох століть, що минуло від часів Петра Ката, не було в Европі людей, що знали б Росію на основі власних досвідів? Невже не було тут істориків, яким не могла бути невідома історія Москви від Андрія Суздальського з Боголюбова до Івана Страшного, а від нього кривавим шляхом Дмитра Самозванця та Бориса Годунова до Петра і Катерини? І хіба ж не знав тоді в Европі ніхто про страшну руїну Києва в 1169 р., довершену бандами суздальського наїздика, стократь хижішими, ніж навіть полчища половців чи татарів? Бо лютий татарин помилував усетаки хороброго оборонця Десятинної церкви, воєводу Дмитра, тоді, коли московський Суздаль, шаліючи в Києві, не знав пощади ніякої та вирізав в пень усе населення міста, не милуючи ні старині, ні жінок, ні дітей Києва! Як же тому, спитаймо ще раз, диявольське обличчя Москви могло так довго маскуватися та сховатися перед гострим оком європейського інтелігента? Та хіба ж це так, що поза неясними відгуками не доходили з Москви до Европи ніякі відгуки?
Але відповідаючи на це питання, ми тут стрічаємося вперше з одним з найнебезпечніших засобів Москви в її боротьбі проти європейського світу — з організацією її промосковської пропаганди.
Значить:
Голосів про Москву в Европі було доволі, особливо ж з часу заснування Запоріжської Січі, коли то європейські мандрівники та дослідники, зацікавлені славою Січового Лицарства, їхали туди, щоб придивитися особисто козацькій республіці, і при цій нагоді повертали і на Москву. Але щож? Московські царі вже дуже рано пізнали ціну доцільної пропаганди, і дуже рано робили все можливе, щоб користуватись в Европі відповідними органами промосковської пропаганди, будьяку ворожу Москві пропаганду нищити всякими способами і за всяку ціну. Коли ось в наших часах український учений, Осип Бодянський, як відомо один з видатніших етнографів в добі романтики і професор університету в Москві, надрукував 1858 р. у «Чтеніях» Товариства історії і старовини свій переклад мемуарного твору англійця Джильса Флетчера, що в 1588 р. був англійським послом при московськім дворі, то з огляду на те, що Флетчер подав гостру критику Московщини, царський уряд переклад Богдянського сконфіскував, знищивши увесь наклад того видання, а самого проф. Бодянського суспендував і заслав до провінціяльного казанського університету. Так само немилі були царському урядові записки посла Венецької республіки Альберта Віміни (Vimina), що був в Україні 1659 р. і гарно змалював і українських людей і їх культуру, тоді, як про Москву сказав, що «Москва загрожує Европі, хоче запалити її та нацькувати на неї Туречччину». Осуд, що його зрештою потверджує точно і французький посол в Москві, Деляневіль (de la Neuville), вже в епоху Петра, десь біля 1704 р., додаючи до нього ще й те, що москвитяни — тобто москалі — «справді варвари, недовірливі, брехливі, жорстокі, розпустні, обжерливі і користолюбиві». І таких і подібних осудів про Москву та московську людину ми в мемуарній літературі Европи аж ген до нашого часу найдемо багато, але що ж? Вони лишилися здебільшого в мемуарних творах, переклади яких були державними урядами не тільки в Москві, але й в усоюзнених з Москвою державах то конфісковані, то гостро цензуровані, так, що такі правдиві голоси про Москву лишалися здебільшого тайнами даних авторів та їх дослідників.
Зате ж царський уряд, вже починаючи від Петра, дбав гаразд про європейську пропаганду в користь Москви, а головно в користь самого Петра.
Перед Европою ось треба було сховати Петра ката, смертельного ворога українського народу, немилосердного різуна, що власними руками тортурував на смерть свого одинокого сина, вирізав після Полтави Батурин і Лебедин, вигубив на болотах Неви сотки тисяч українського козацтва, і ,як гідний наслідник Івана Страшного закріпив на Сході найжахливіший терор деспотії. Але хіба й годилося показувати Европі такого царя Петра? Е, ні, — Европі треба чогіось іншого, прекрасного, захоплюючого й велико-героїчного, і найкраще так, щоб оце прекрасне і неповторно героїчне було подане світу чужими руками, скажім руками котрогось з великих письменників тієї, на людську кров дуже вразливої Европи. І ось очі високих урядовви, але тільки як московські театральні кукли, бо представниці України між ними немає. Та взагалі тексти тих маскових імпрез Ґете такі загальні, що відгуко дійсности в них немає ніякого, і коли б судити з того, то Ґете про Україну знав дуже небагато.
Бо так, як на Вольтера, так і на Ґете впливало його оточення в русофільському дусі.
І як усі царедворці того часу, так і Ґете як княжий міністр у Ваймарі, н алежав до поклонників царя Александра, що після упадку Наполеона грав на Віденському Конгресі 1814-1815 р. ролю спасителя Европи. І втішався в тодішньому світі такими симпатіями, що балтійська баронова Юліяна Кріденер, відома тоді письменниця, доходила в почитанні його особи та історичної ролі Росії до хоробливого МІСТИЦИЗ-му, під вплив якого попав урешті й сам цар. Правда, великим протверезінням з того русофільства Европи довкола царя Александра І був заговір московських декабристів у 1825 р. Але наслідник Александра І цар Микола І, після Петра і Катерини третій кат України, намагався з усіх сил, при допомозі найстрашнішого політичного терору з боку Дубельтів, Бенкендор-фів і Бібікових подбати про те, щоб ніяких злих наслідків в Росії і в Европі для московського царизму з того заговору не було. І тому й карою такого жахливого заслання покарав він Шевченка за те, що одна поема Шевченка в роді «Кавказу» змола була може зревольтувати не тільки Україну, але й Европу проти царизму краще, ніж усі декабристи разом. І хоч царське русофільство протривало ще в Европі аж ген до епохи першої світової війни, і зазначува-лося фатальними слідами ще й після оконеч-ної перемоги Москви над Німеччиною після Сталінграду, то, проте революційний подвиг українського поета могутнів від року до року наперекір усім русофільствам інтеліґентів Европи й Америки.
Ненависть Шевченка до московськоо царату перейшла в кість і кров нації. Вона дала нам силу перебути Йозефовичів і Валуєвих, укази смерти на українську душу, культуру і націю 1864 і 1876 р.р., вона вела нас вогнистим оріфламом в революцію 1917 р., у криваві визвольні змагання України до 1923 р., у підпілля Коновальця й Мельника.
І це могутній революційний дух Шевченка, що стоїть сьогодні на сторожі останніх партизанів України.
































