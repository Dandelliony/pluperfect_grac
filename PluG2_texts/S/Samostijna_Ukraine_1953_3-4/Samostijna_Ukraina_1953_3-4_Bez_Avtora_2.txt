Кадри наших днів
ЩО ПОРУШУЄ ЗАСАДУ САМОВИЗНАЧЕННЯ НАРОДІВ?
Представники шести російських політичних організацій (КОВ, НТС, РНД, СБОРН, СБСР, СВОД), у висліді своєї закритої наради, яку мали вони в березні ц.р. в Нью Йорку, рішили зясувати Західньому світові усю погубність політики розчленовання Росії для справи антикомуністичної боротьби. Таке рішення не становить само собою ніякої новини, коли зважити, що воно відповідає віковому наставленні усіх політичних і суспільних прошарків московського народу, які інакше і не мислять собі уложення відносин в Східній Европі, як тільки в системі Російської Імперії, себто в такій же самій системі, що її зараз реалізують московські большевики. Натомість певного рода несподіванкою треба уважати телеграму, яку надістав загаданій конференції російських імперіалістів сенатор Гомер Ферґюсон, член Комісії Закордонних Справ Сенату. В цій телеграмі американський сенатор зазначив, що метою Америки не е розчленовання Росії, бо це порушувало б засаду самовизначення народів. Значить: не будування тюрми народів в системі імперської Росії, не поневолення цілого ряду колись самостійних і тепер до самостійности замагаючих народів, не тримання їх в кліщах політичної, економічної і духової неволі є порушуванням засади самовизначення народів, проголошеної ще колись президентом Вільсоном, і згідно якої багатьом народам, які входили раніше до складу Російської Імперії (Польща, Литва, Лотва, Естонія, Фінландія) після першої війни, признано право на самостійність, — але змагання до визволення тих народів, запевнення їм належної самостійности — в опінії американського сенатора є порушуванням традиційної американської тези про самовизначення народів. Як бачимо, (теза Айштайна про абсолютну зглядність дає добрі наслідки в політиці. Та тільки треба побоюватись, що такі політичні здібности та мораль панів Ферґюсонів дорого колись коштували будуть американському народові і тим всім з ним, що так розуміють правдиву суть і думку високої і слушної тези асмовизна-чення народів. Якщо високі політики Вашингтону ще сьогодні обманюють себе надією, що вони за свої доляри можуть купити собі приятелів у боротьбі з загрозою большевизму, то нам доводиться з прикрістю стверджувати, що їх жде в будуччині (може і недалекій) дуже велике розчарування. Ошукувати бо можна тільки до певного часу і то не всіх. А вже найменше можна покладатись на спроможність безкарного ошукування святої справі свободи і вільности усіх народів і кожної людини. Адже ж бо традиційна американська теза відносться не до самоозначення імперій, але до самоозначеннк народів. Імперії бо повставали і гинули, народи живуть вічно і велика шкода, що американський сенатор того не знає.
З РОСІЇ СТЯГАЮТЬ МАСКУ?
(ПС ОДВУ) Почалося все закономірно, як по писаному. З легкої руки Гітлера почалися залицяння до Москви, втягання її до товариства. Москва прихильно оцінила наміри Гітлера й не менш прихильно взяла скромний даруночок при розділі Польщі, але відчуваючи, що в злодійському товаристві їй тяжко буде пописатися — перемандрувала в товариство гостинних аліянтів. Перемандрувала підмальована в міністерські й генеральські титули, виражена в найзолотішіі пагони.
Правда, при цьому деякі здорові носи пристойного товариства відчули виразний запах людської крови з Катинського лісу. Нехтуючи звичаями «доброго тону», в безпардонний спосіб заметушилися поляки в Лондоні й Вашингтоні, недвозначно приписуючи катинський морд Москві. Полковник Армії ЗДА Дж. Т. Ван Флайт, повернувши з німецького полону, склав свій звіт очевидця катинських розкопок, в яких він в ролі свідка-чужинця, як військово-полонений брав участь. Але порядне товариство не бажало компромітуватися, признатися до того, що до нього на рівних правах належить і ...злодій. Порядне товариство навіть потіснилося трохи, відступивши половину Европи свойому новому союзникові.
І булоб може все гаразд. Відомо ж, що з воза впало — пропало. Грала б Москва свою ролю порядного злодія далі, якби не сталося те, що мусіло статися: по своїй старій звичці Москва почала в’язати в Кореї дротом руки полонених аме риканців та так само стріляти в їхні потилиці, як вона це робила в Катині і Винниці. Бо ж не можна вимагати від Москви , щоб вона десь в якійсь Кореї нагло зачала поводитися інакше, ніж вона поводилася протягом століть і ніж диктує їй її власна природа.
Вже тяжко було на нових доказах і звітах про морди Москви написати «секретно» та кидати їх до коша. Спеціяльно створений Конгресовий Комітет досліджувев цілий рік справу московських мордів і злочинів супроти людства. Ствердив він теж «ідентичність тактики Москви в Кореї в Катині». Таке ствердження є зобовязуючим і тому Комітет звернувся до президента ЗДА з домаганням передати акти слідства до ОН й там зобов’язати делегацію ЗДА постаити справу Катину на порядок денний на засідані Генеральної Асамблеї ОН з пропозицією вжити заходів для створення міжнародної комісї для дослідження не лише справи Катину але й подібних «інших масових мордів і злочинів супроти людства», доконаних Москвою.
Стараючися знайти виправдання для аномалії, яка створилася з прийнятим Москви в товариство порядних людей — цей Конгресовий Комітет у свойому звіті заявляє, що під кінець останньої війни в цій країні «на нещастя у високих урядових і військових колах існувала дивна психоза, що, мовляв, військові потреби вимагають пожертви своїми льояльними союзниками й своїми власними принципами в ім’я того, щоби не допустити до заключения сепаратного миру між советами і націстами»..., але «вже з цілком незрозумілих причин для Комітету цей психоз існує й далі... після закінчення війни», доводиться авторитетно ствердити.
Це ствердження спеціяльного Конгресового Комітету для нас є дуже важливим поруч іншого, яке засуджує ті напівурядові чинники, які в часі війни перешкаджали польським політичним чиникам демаскувати Москву в її доконаних і виявлених злочинах супроти людства. Комітет ствердив, що, якби матеріяли, якими розвідка Армії диспонувала ще в 1945 р., — були своєчасно передані Урядові і доведені до відома американського громадянства — курс політики нашого уряду щодо Советської Росії був би більш реальним і мав би більше щасливі висліди у повоєнному часі»...
До цих слушних стверджень ми мусимо додати, що якщо й далі, в наслідок згадуваної Комітетом все ще існуючої «психози», буде провадитись політика вибілювання Москви при рівночасному «гальмуванні» визвольної акції і боротьби поневолених нею народів, то тяжко сподіватися скріплення позицій цієї країни в обличчі грядучого «останнього і вирішального бою», до якого Москва уперто і послідовно готується вже 34 роки, і якого усьому свобідному ще західньому світові не минути. Треба боятися, що при продовжуванні згадуваного Комітетом курсу щодо Советської Росії висліди у цій грядучій війні можуть бути не більше щасливими, ніж вони були у висліді другої світової війни.
ТРИБУНА ЧИТАЧА
„Чия казала б, чия мовчала б . . . ”
Поїздка делегації УКК до Европи з «пропозицією для українців співпрацювати з американським комітетом для визволення народів Росії”—знайшла оце знову відгук в статті п. д-р П. Мірчука, активного діяча так званої „бандерівщини”, на сторінках щоденника „Америка” (ч. 77, з 28 квітня 1953). Д-р Мірчук з’явився як непрошений оборонець і то дуже нефортунний, так що напевно ні п. Душник, ні тим паче інші члени „місії” не будуть за це йому вдячні.
Автор статті „У чому ж в дійсності справа” обертає мішок горі дном і в своїй загорілій обороні заганяється до того, що мотором поїздки „місії” УКК до Европи зробив не Американський Комітет для визволення народів Росії (який дав гроші на цю подорож і особисті ви-казки), але... „несовісних московських емігрантів, які використовують свої політичні впливи з ЗДА”. В дальшому п. д-р Мірчук жаліється, а ще більше сердится, що, мовляв, „на диво вістря пресового шуму звернене не в тому С nofl і в а н о м у (?) напрямі, але проти делегації УКК”.
Жаль нам членів делегації УКК, яким п. д-р Мірчук в своїй бундючній обороні зробив медвежу прислугу, окреслюючи їх, а головно голову делегації, справді як „політичних анальфабетів”. Бо після того, що сказав п. д-р Мірчук, голова УКК повинен був „сподіватися”, що то не Американський Комитет для визволення народів Росії, але „московські несовісні емігрантські круги”, використали свої політичні впливи в Америці та висилали місію УКК до Европи.
Після таких стверджень п. д-р Мірчук, здається, спам’ятався, що свого оборону побудував на зовсім не тільки фальшивих, але наскрізь шкідливих засадах. Тому „давай назад”. Треба на когось звалити вину!
„Жертва” знайшлася без великого труду, а нею є УНРада і лідер УНДС (?) д-р М. Шлемкевич. Перша тому, що взагалі існує на нещастя п. д-ра П. Мірчука і його партії, — теж претендента до представництва України, а другий тому, що як „провідний член УНДС” (?) „ради приманливих серебреників зламав одностайний фронт”. Була у нас така поговірка — нісенітниця — „трамвай їхав — черевик загубив”. Подібно мається і з „обороною” п. д-ра Мірчука. У своїй ненависті до свого державного українського уряду, загнався так далеко, що, здається, треба його тільки жаліти, як хвору людину.
Та послідкуймо дальше за хворобливими „виводами” п. д-ра П. Мірчука. Не найшовши
дійсних аргументів для оборони „місії” УКК до Европи, як Пилип із конопель перескочив відразу на прилюдний запит до УНРади: „давай УНРадо бодай (що за скромність) звіт, де і на що зужила передані УКК тисячі долярів Національного фонду”. (До речі: стільки ж тих тисяч забрала якраз партія п. д-ра П. Мірчука чи витворене з неї ЗП УГВР).
Цей момант був справжнім проблеском. Громадянство знає, де і нащо зужиті ті голосно називані „тисячі”, а по суті охлапи Національного Фонду, що їх завдяки перепонам представників середовища п. д-ра Мірчука (при чому ті перепони знаходили прихильний відгук у верхівці УКК) дістала з тяжким трудом УНРада. Але не знаємо і ціле наше українське громадянство, чи середовище п. д-ра Марчука зможе виказатися, на що зужито ті суми, які дивними обставинами одержало саме воно від Національного Фонду. Тим то краще буде для п. д-ра Мірчука не викликувати вовка з ліса та не чіпати такої для його середовища прикрої справи, як гроші Національного фонду. Коли громадянство довідається, що жертви на Національний Фонд йдуть на вдержання т. зв. закордонного представництва УГВР чи „революцій-донного представництва УГВР чи „революційного проводу” в Мюнхені чи тут таки в Америці, то не знати чи так легко можна на будуче витягати ті суми з Національного Фрнду.
Всі ті „супернаціональні”, „суперсамостійницькі” й „супербезкомпромісові” горлання це дійсно за словами п. д-ра П. Мірчука звичайний барабанний вогонь для туманення українського загалу. Те барабанне горлання і цькування проти УНРади, одинокого легального українського уряду на чужині, не принесе середовищу п. д-ра П. Мірчука жадних користей, бо барабанщиною ще ніхто не зискав леґітаманції до представництва України Тому статтю п. д-ра П. Марчука треба розглядати як дошку рятунку для його середовища і впливів того середовища в УКК. Бо з хвилиною коли Екзекутива УКК протре очі та зрозуміє, кому дала себе приборкати, тоді не буде кому збирати грошей для середовища д-ра П. Мірчука і ко. Наше демократичне (без лапок) громадянство не дасть ані зламаного шеляга на фонд „табору революціонерів-самостійників” (як себе і своє середовище тепер окреслює п. д-р П. Мірчук), бо українське громадянство вповні самостійницьке не буде бачити потреби підпирати чи удержувати фінансово якісь „табори революційно самостійницькі”, які вже Тепер зміняли свої шильди партійні, як зміняє гарна дама свої рукавички, а революцію вели хіба в Мюнхені і то проти себе самих (34 ОУН проти ЗП УГВР) і проти УНРади.










