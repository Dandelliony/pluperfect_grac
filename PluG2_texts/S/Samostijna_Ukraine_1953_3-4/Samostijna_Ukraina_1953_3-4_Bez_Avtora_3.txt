З ЖИТТЯ ОДВУ
ЦУ ОДВУ В РІЧНИЦЮ ГОЛОДУ В УКРАЇНІ
На весну цього року припадає двадцятьліття голоду, пляново зорганізованого московським окупантом в Україні для зломання спротиву українського народу. Голод цей був варварським заходом Москви «спрямованим на знищення українського суспільно-громадського, економічного і культурного життя — шляхом запровадження масової суцільної колективізації сільських господарств України.
Цю трагічну річницю все українське громадянство у вільному світі відмічатиме масовими демонстраціями протесту проти народовбивства, докопуваного Москвою в поневоленій нею Україні.
Організація Државного Відродження України протягом чвертьстоліття в ЗДА стояла на сторожі чести та добра Української Нації і в лавах Українського Визвольного Фронту. ОДВУ завжди була ініціатором акцій, спрямованих на здемаскування справжніх намірів Москви — ворога усього свободолюбного людства. ОДВУ завжди всіми засобами звертала увагу людства на жахливу суть московської імперіалістичної політики поневолювання і гноблення найогиднішими видами масового терору націй, яких природним ідеалом є свобода свого народу і гідність людини.
Тому і напередодні сьогорічної протестаційної акції з нагоди річниці голоду 1933 року — Центральна Управа ОДВУ звертається до Вас зі закликом прикласти якнайбільших зусиль для зорганізування на місцях протестаційних маніфестацій, завданням яких є розкрити очі американської суспільности на справжнє обличчя і цілі московського большевизму, завданням якого є покорити собі увесь світ та завести в ньому систему таку ,яка їснуе сьогодні в СССР — себто систему московської політичної, духової і господарської гегемонії, терору і експлоатації.
Американська суспільність, яка кров’ю десятків тисяч своїх синів вже відчула реальну загрозу для Америки з боку Москви — сьогодні дуже прихильно ставиться до подібних маніфестацій. Теж знаємо, що в інтересах державних чинників цієї країни є акції, які скріплюють духову відпорність мас ЗДА та мобілізують сили під прапорами свободи і права, на зґвалтування яких простягає свої криваві пазури Москва.
Тому ЦУ ОДВУ взиває всі свої Відділи та загал членства винести відповідні пропозиції на терені місцевих Відділів УКК чи інших центральних організацій, а де їх немає, то на терені створених для того спеціальних громадських комітетів, так щоби величезну підготовчу роботу для організації маніфестацій виконати в час і солідно. Всі наші Відділи та усі члени в організації маніфестацій, як теж і самих маніфестаціях, мусять взяти найактивнішу участь Центральна Управа ОДВУ
ЦУ ОДВУ РІШИЛА ПІДДЕРЖАТИ ПОЗИЧКУ УКРАЇНСЬКОЇ НАЦІОНАЛЬНОЇ РАДИ
ОДВУ була першою організацією в ЗДА, яка ще в 1951 р. зголосилася поширювати позичку УНРади. На жаль, наша пропозиція не була щиро прийнята комісарем позички УНРади, п. Довгалем. Не було, казалось, рішеним, хто в ЗДА має переводити збірку і підписку позички. Пізніше повстав т. зв. Фінансовий Комітет, що одержав уповноважнення від комісари позички. Мимо того, що ОДВУ сама зголосилася піддержати позичку УНРади, ніхто не вважав за відповідне бодай повідомити нас, що твориться такий Фінансовий Комітет. А поступаючи правильно, повинні були бути скликані представники всіх організацій сприяючих УНРаді, щоб спільно рішити, хто в ЗДА має переводити позичку й якими методами, а коли вже Фінансовий Комітет то повинні там бути включеними представники всіх оргнізацій. Та, виглядає, комісарам УНРади йдеться може не так про фінансову допомогу УНРаді, як радше про попирания й поширення своєї партійної групи.
Очевидно в таких умовинах ЦУ ОДВУ мусіла здержатися до певного часу від активного переводження підписки на позичку УНРаді. Хотіли ми вияснень і спростування. Аж Конференція ОДВУ, що відбулася в Нью Йорку в днях 6-7 грудня 1952 р., заслухавши інформацій про УН Раду представника її інж. О. Бойдуника, винесла рішення, що наша організація приступає до акції підписування позички УНРаді, але ОДВУ має бути трактована на рівні з іншими організацями та всі зібрані гроші ОДВУ пересилатиме прямо до Европи. Містоголова ЦУ ОДВУ мав розмову з теперішним уповноважненим Комісари позички на ЗДА п. д-ром К. Паньківським і він ці умови прийняв. Тому на свойому засіданні в дні 14-го березня ц. р. ЦУ ОДВУ, вислухавши звіту місто-голови й основно передискутувавши цю справу, рішила приступити до продавання облігацій позички УНРади поміж своїми членами й симпатинами.
Тому взиваємо всі Відділи та усі Братні Організації УЗХ і Молоді ОДВУ, щоб вони доложили всіх своїх зусиль, щоб кожний член нашої організації закупив бодай один найменший пайок позички та щоб продавання позички поширити й поміж нашими симпатинами. Відділам висилається відповідні квітарі та вказівки.
ВІДДІЛ МОЛОДІ ОДВУ в ст. пол
Кілька місяців тому лише заснований в Ст. Пол Відділ Молоді ще раз нас переконує в тому, що при чіткому ставленні справи, при відкиненні звички оглядатися «на задні колеса» заради боязни «опозиції» і евентуального браку уроєної «згоди в сімействі» — можна здобувати тривкі і органічні позиції навіть там, де роками ніби не було жодних данних для їх здобуття.
В Ст. Пол пару років існувало «Об’єднання Молоді», яке, хоч в ньому було і немало членів ОДВУ — не мало змоги проявити себе на іншому полі, ніж влаштовування т. зв. «забав». Чому? Бо, мовляв, не можна було Об’єднанню надавати виразного світоглядового забарвлення, бо... частина членства відійде. В той аргумент довго вірили та бавились в «екстериторіяль-ність» молоді.
Так було до приїзду в Ст. Пол дорогого гостя з Европи інж. О. Бойдуника. «Молодь — наша зміна. Без участи молоді в роботі ОДВУ — перед Вами немає майбутнього!» Коротко і ясно.
Традиційні аргументи сенполців впали, як хатка з карт, під подувом свіжого вітру. Дійсно, чому не створити в Ст. Пол МОДВУ?...
І створили. Чи розбіглася молодь попереднього Об’єднання? Ні. Об’єднання перетворилося на МОДВУ й відпало лише кілька одиниць, які «засадничо» не зносять наголошування політичносте українства взагалі. Натомість у Відділ МОДВУ влилося ряд одиниць, які перед тем нікуди не належали. І у висліді членів у Відділі МОДВУ є більше, ніж було в невиразному і компромісовому Об’єднанні!
Наука цінна й треба її засвоїти нам і в інших осередках!
Рівночасно МОДВУ зачала проявляти несподівану активність. Прекрасно було організовано і добре виконано програму Дня Крут. Негайно потім приступлено до реалізації більшого пляну роботи: влаштуванням Літературного Авторського Вечора проф. О. Грановського МОДВУ започаткувала цикль Академічних Вечорів в Ст. Пол, тим проявивши ініціятиву на терені Міннесоти взагалі в справі переходу й до нових форм культ-роботе, яка перед тим не виходила поза межі традиційних Свят і Академій лише.
Влаштований в межичасі «баль-маскарад» скріпив скарбницю Відділу МОДВУ, тоді коли прибуток з авт. Вечора проф. О. Грановського передано на Пресові Фонди «Розбудови Держави» і «Голосу Молді», по 30 дол. кожному.
З КУЛЬТУРНОЇ ДІЯЛЬНОСТИ 32—го ВІДДІЛУ ОДВУ В СЕН ПОЛ-МІННЕАПОЛІС
З ініціятиви Управи 32-го Відділу ОДВУ і в більшості силами членів ОДВУ, була відіграна в Міннеаполіс і в Сен Пол п’єса «Зоря нашого життя», річ з недавнього минулого, бо з останніх років перед першою світовою війною, коли то з-під льодової криги московської бюрократії стали пробиватись джерела живої води — української національної свідомосте. Річ ця цікава з сторичного погляду, а ідеї исловлені в ній не стратили і досі своєї актуальности, і після деяких змін дала глядачам цікавий матеріял до дискусії. Ті,що прийшли, за свої гроші отримали приємний вечір і напевно не пожаліли трохи заходу.
Як культурний референт 32-го Відділу і режисер тої п’єси, хочу з цієї нагоди висловити пару думок і зауваг.
Так, як в ділянці рекреаційній майже виключно панують у нас забави з танцями, так і культурна наша праця розуміється у нас в першу чергу у вигляді реферетів і академій. Здається, люди не усідомлюють собі, що є інші вартісні можливості і в ділянці рекреаційній і в культурній. Аматорський театр (побіч хору) дає невичерпні можливосте і для розривки і праці. Аматорський театр часто є тим цементом, що споює цілком ріжнородних людей в одноцільну групу, розвиває мистецький смак і популяризує нашу літературу. Аматорський театр може сповняти велику виховну ролю в загальному відношенні і в спеціяльно намічених напрямках. Кожен аматор має змогу виявити свою ініціятиву, випробувати практично свої ідеї і тим самим набірає відваги до діяння і в інших ділянках. Опріч безпосереднього впливу на аматорів, театр при помочі добору матеріялу має змогу впливати на маси защеплювати в них відповідні ідеї. Значення тестру найліпше розуміють і використовують там за залізною заслоною, а в нас треба дивитись, як ця ще так жива перед війною ділянка поволі завмірає. Що раз то менше охочих людей присвятите свій час на приготування якоїсь вистави, щораз то менше цікавих побачити наслідки тої чи іншої аматорської групи. А пусті залі не сприяють розвоєві театрального мистецтва, чи то професійного чи аматорського, і в результаті з великою шкодою ми тратимо важливу зброю!
Чи люде не приходять через брак заінтересовання? Правда, кіно а ще більше телевізія поволі виробляють певний тип духового лінивства, наш мозок без жодної власної напруги сприймає готовий матеріял і ніби перебуває в блаженному півсні. Але часто люди пояснюють свою неохоту до яких будь імпрез, а в тому і до театру, своєю перепрацьованістю. Після тяжкої праці вони потребують відпочинку і не мають ані часу, ані сили вийти з дому. Нічого більш фальшиого! Вже від давна найчільньшь спеціялісти ствердили, що найліпшим відпочинком (побіч, очевидно, сну’ є зміна вражінь, зміна зайняття, гімнастика мозку. Якби людина хотіла аналізувати то помітила б, як відсіженою вона почувається, коли вийде на годину із повседневних умов буденного життя як затуманеною вона є після години оглядання телевізії або надмірного спочинку ліжку.
