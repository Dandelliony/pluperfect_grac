Від зриву в Карпатській Україні
Місяці Лютий-Березень в пам’яті кожної української людини— ще не загоєними ранами. Березень бо 1938 р. — це початок другої світової війни, коли то Карпатська Січ збройно боронить молоду Республіку Карпатської України у війні зі сателітом Німеччини — Мадярщиною. Лютий 1942 р. — розстріл німцями у Києві українського націоналістичного активу — між ними ітворців Карпатської Січи — як послідовне завершення Карпатського березня.
Ці дві рани, поруч багетьох інших, завданих нашому визвольному рухові— дуже болючі. Але вони є і завжди будуть незаперечним свідоцтвом істини, що «держава будується не в будуччині, — держава будується нині», будується повсякчасно, як повсякчасно нація кровавиться жертвами своїх найкращих синів і дочок. Вони завжди будуть говорити, що майбутнє наше буде таким, якими є ми сучасні українці «на нашій не своїй землі». Всюди і завжди, незалежно від вислідів різних воєн, не нами і не для нас голошених деклярацій і підписуваних пактів, доля наша лежатиме в наших руках.
Правда, події останніх двох «п’ятирічок» війни і років таборування тисячних мас української еміграції зі всіх земель України перед багатьома з нас поставили руба питання: чи події ці внесли в проблематику наших визвольних змагань якісь нові первні, такі суттєві, що перед українською політичною еміграцією мусіли б повстати і н о в і завдання. Коротко — чи завдання наші лишилися незмінними?
Хоч питання ніби звичайно-буденне, відповіді на нього чуємо дуже і дуже різні.
Здавалося б, що основна мета наша — здійснення всіми принято! (в останньому часі навіть такими Кононенками)ідеї української Соборної і Самостійної Держави — зводить на нівець всі «але» і мусівв би повстати моноліт українських сердець, які б’ються в один такт і ґраніт українських воль, організованих одним однородним величезним хотінням.
Знаємо, що вже всі землі окуповані Москвою разом з їх попередніми окупантами. Це основна зміна ситуації. Хоч разом в неволі, але з’єднані фізично усі українські землі. Щоб мати ще один голос в ОД та щоб зацитькати хоч позірно вибухи українського націоналізму, Москва на зовні трактує Україну як «державу» і як «держава» (хоч і колонія Москви) Україна фігурує на міжнародньому форумі поруч інших держав-стелітів ще не прилучених і не інкорпорованих до СССР. Це зміна теж ситуації, бо не йдеться вже більше про «поділ» Росії, а про унезалежнення сателітів Москви та надання їм в дійсності тих суверенних прав, які вони мають загантовані так в конституції СССР, як і в Хартії Об’єднаних Держав.
Духова атмосфера української політичної еміграції збагатилася новим фактором — духовістю активу еміграції з підсовєтської України. З другого боку, тривале й формотворче значення матиме факт прилучення до совєтської України Західніх Укранських земель з їх більше скристалізованою національною свідомістю і ще свіжими традиціями активної революційної боротьби. Це зміни, переочувати яких не вільно.
Зі змін, внесених нами в нову дійсність, зараз вільно відмітити факт, що у в с і закутки України боєвик української національної революції дістався. Що це значить вже і яке матиме значення колись — знаємо!
Отже, ствердити мусимо, що з часу Зриву в Карпатській Україні заіснувало багато змін.
Очевидно, коли йдеться про український визвольний рух і його носіїв — вони мусять набирати що далі то все більше конкретних форм, враховуючи тут всі нові факти, якими позначений не світ уяв, а дійсність. Це не значить достосовуватись до світу тимчасових об’єктивних умов і явищ, плестися в хвості подій. Опортунізм не був і не може бути прикметою жодного руху, а тим більше революційного і визвольного. Не йдеться про ушляхотнення накинутого нації силою чужого порядку, про якусь модифікацію існуючої поліційної системи. Ми не віримо в те, що чомусь після другої світової війни большевицька духовість прийметься народніми масами України. Якщо за чверть століття большевизм в Україні коріння не пустив і так залегко валився з відступом НКВД і Червоної Армії, коли він не спромігся в запіллі німців зорганізувати масового повстанчого руху, який натомість зорганізували українські національно думаючі маси, то немає підстав припускати, що від нині проблематика визвольного руху України ускладнюється якимись специфічними рисами, обумовленими духовістю «совєтської людини». Хоч безпосередній стик і кількарічний творчий контакт людей з обох сторін духового Збруча й говорить про прикрий факт непорозумінь при конкретизуванні окремих понять— не є це трагедією. З цим явищем український визвольний рух зустрінеться знову в часі визвольної війни і доби твореня державної побудови України. Це проблема не нова і не є складнішою від давніших антагонізмів «східняків— західників» (хіба не існувало у нас одноразово аж дві республіки: УНР і ЗУНР?), або непорозумінь на ниві церковно-обрядовій. 
Нам здається, що досі наша політична еміграція в цілому не спромоглася усвідомити суті згаданих нами змін і не зуміла чітко визначити перед собою завдань, тими змінами зумовлених. Програмове гасло наших політичних еміграційних середовищ — соборна Україна — звучить якось дивно не тому, що крім Засяння, Кубані і Криму всі українські землі практично злучені й кордонами (духовими і фізичними) вже більше не пошматовані, а тому, що на еміграції, де українство має повну волю суверенно духово себе самовизначити — ідея соборности зазнала страшної вже сьогодні і ще страшнішої в своїх наслідках поразки. Не на Рідних Землях дійшло до спотворених форм поділу нашого суспільства на східняків і галичан, на католиків і провославних, на приклонників двох державних центрів, на взаємовинищуючі себе з заїлістю вартою кращої справи політичні групи і партії.
На тлі нашої такої дійсности мусілоб перед нами стати питання не здобуття соборности в майбутньому, а забезпечення вже нині для неї здорових і трівких передумов, які дадуть нам змогу утримати наші землі в границях, визначених Україні хочби другою світовою війною. Справа в тому, щоби в часі вирішальних подій, сили ворожі українству не тягали гарячу бараболю для себе руками нашими, зручно використовуючи відосередні тенденції в середовищах української еміграції. Треба пам’ятати, що наша дійсність по цей бік залізної аслоли не віщує добра для України, бо має в собі забагато задатків заперечення і акту 22.1. 1919 р. і факту злуки земель під чоботом теперішнього московського окупанта. За зловіїцо виглядають оці вічні балачки про консолідацію, які в сумі пожирають в декого більше енергії, ніж вони її спрямовують проти сил ворога і сил неприхильних нашій визвольній справі.
Згадуючи про другу зміну — про збагачення напїої духової атмосфери фактором відмінно реагуючої еміґрації з совстської України — мусимо тверезо з’ясувати значення цього факту. Вже сам факт виховання в умовах специфічної атмосфери большевизму і факт існування цєї системи не може не позначати творчі прояви бувших «совєтчиків». Це явище нормальне. Людській вдачі є властиве бачити майбутнє в образі знаного їй сучасного. Трудно вимагати від людей, які, напр., формували дійсність в 1917 р., щоб вони поза роальною дійсністю тих часів були спроможні бачити образ іншої дійсности. Не дивуємось проте надто людям західнього світу, що вони дали себе водити за носа і вивести в поле в Ялті, — вони мислили категоріями свого світу і уявляли собі большевизм «по образу і подобію свому». Тому то і належить сподіватися, що поняття троц-кізму, бухарінізму, ленінізму, шумскізму, хви-льовизму, і т. д., як і такі поняття як колгоспи, стаханівщина, прикріплення до місця праді, монополізація державних засобів продукції і права примусити продуковати що їй потрібне— зникнуть зі знищенням большевицької системи та відкриттям могил нових Винниць.
Кожна нація, позбуваючись гніту зненавидженої системи, вміє струсити порох з ніг своїх і швидко вилікуватись від оманного дурману збанкрутоаної системи. Прикладів далеко шукати не мусимо!
Тому, доки большевизм пануватиме у Вітчизні нашій — українська політична еміґрація не може не мати в своїх рядах сил, які репрезентують існуючу сьогодні в Україні духову і політичну атмосферу, і свідомість яких визначалася не лише буттям, але й биттям.
Вирішальне значення має не те, що хтось «мислить дивно», а те, що за звільнення України зпід диктатури ВКП(б) і москковської окупації тепер змагаються не лише ті, які від 1917 р. большевизм заперечили і ним були заперечені, а й ті, які за системи большевизму виросли, нею були виховані, її «співтворили» і її заперечили, як ворожу Україні. Цього моменту, здається, не доцінюють, навіть не добачують наші деякі «теоретики» і публіцисти, головно ті, які свою силу бачать в «блискучому відокремленні», а наймудрпїу тактику боротьби з окупантом знайшли в утечі в ліс.
