Про деякі наші болячки
„Українські Щоденні Вісті” приносять в 33-ому числі з 13-ого серпня ц. р. статтю п. з. „Про деякі наші болячки, яка в дечому доповняє це, про що ми вже писали в 4-ому ч. нашого часопису з дня 14 серпня у статті п. з. „За моральне здоров’я нації”. 
Говориться там про наших людей, що покидають свої варстати праці, не маючи охоти відновляти знищені війною чи більшовицьким руїнницьким режимом підприємства, та притьмом пруть на державні чи інші платні посади. Є це нездоровий прояв нашого суспільного життя, т. з. посадоманія, яка шкідливо відбивається на нашому виробничому та господарському житті. Ще нездоровішою, „вищою” формою цієї по садоманії є директороманія. Значна частина цих завзятих шукачів посад не хоче працювати на скромніших становищах, які відповідали б їх кваліфікаціям і освіті, тільки шукають таких становищ, які давали б великі почесті, а мало роботи, не думаючи, чи своїми професійними й особистими кваліфікаціями вони дійсно відповідають даним становищам. Але це їм байдуже, бо вони на все дивляться під кутом особистої вигоди й карієри. Між людьми тої категорії є ще одиниці – часом висококваліфіковані –, що не беруться до жодної громадської праці, а ждуть аж все унормується і щойно тоді їх покличуть на відповідне становище. 
Скромніші, вразившись труднощами в роботі, кидають свої позиції і шукають менше відповідальних становищ. Така надмірна скромність і страх перед відповідальністю випливають з того, що ми не мали досі змоги бути на таких становищах, які вимагають від керівників стійкости поглядів, скорого орієнтаційного змислу, твердого характеру і самостійности. 
Стільки „Укр. Щоденні Вісті”. І на терені нашого міста бачимо подібні, на щастя, відокремлені прояви. Тут у перших днях визволення нас німцями взялося за працю у різних ділянках життя багато фахових, відповідних і ідейних людей, але також – на жаль – деякі нефахові, невідповідні і користолюбиві одиниці. Деякі, заражені пізніше труднощами, відійшли від праці зовсім. Інші до тепер проходжуються бездільно. Були теж випадки посадо – і директороманії на нашому терені в різних людей. Між ними були навіть одиниці, обдаровані мідним, блискучим чолом, яких за червоних можна було бачити у ряді „передових і нагороджуваних.” 
У вдачі слов’ян, особливо східніх, можна запримітити ще одну від’ємну ознаку. Це те, що окремі люди не вміють чи не хочуть акуратно й точно виконувати доручених завдань, це недостача обов’язковости, солідности й ініціятиви, нахил полагоджувати справи на „якось то буде” або „не журися”. У тому відношенні треба нам з одного боку викорінювати всякими способами цю хибу в нас самих і інших з другого багато дечого вчитися у німців, придивляючися до їх сумлінносги у виконуванні всякої праці.
