Як Гриць Білоус “родіну” захищав
ІВАН ДРІТ
Та як захищав? Так, як і всі. Стоїмо ми на границі, копаємо рови. Копаємо, копаємо, аж тут в неділю, до схід сонця: Тривога! Поднімайсь! Поднімайсь, то поднімайсь. Повибігали ми в самих гацях перед намьоти, а наш командір каже: 
– Товариші, каже, враг напав на наш Совецький Союз. Вражий герман не мав коли нападати та у виходной. Налетів на наші аеродроми і побамбурував їх на капусту. Наше старше начальство, майор і два капітана, сукіни вони сини, удралі ще вчора ввечір у нєізвєстном направленію. Але ми, товариші, будем защищать родіну до останньої каплі крови. Будем бить врага на його власній території. Сейчас, товариші, кожний хапай свій вєщевий мішок і тікай за мною! 
Га! Як втікати, то втікати. Як рушили ми з тої границі, то тікали цілий день, цілу ніч і аж на другий день ввечір забігли в якийсь лісок. 
– Стой! кричить часовий. Кто ідьот? 
—Свой! каже наш камандір. 
– Какий – свой? 
– Та свой, каже, таку там і таку твою мать. 
Поперемовлялись вони трошки, а далі той часовий довго не розмишляє: тільки: бавх! бавх!— забив нашого командіра на місці. А ми осталися, як сироти, мов курята без квочки. 
Ранком нас наталювали до якоїсь артилерії, дали напитися теплої води і по пів сухаря на душу, узброїли нас в мітовки, дали кожному газмаску, по 30 патронів і по три гранати. Нашлюсували ми до тої артилерії і знов тікаємо, а все лісом та лісом. Тікаємо, тікаємо, аж приїхали під одну гірку і зупинились. 
– Тут будемо бить германа! кажуть нам командіри. Розставили канони на всі чотири сторони світа тай гур-гур! гур-гур!— б’ють, аж земелька стогне. Постріляли, постріляли так зо дві години, аж тут летить курієр на мотоциклі. 
– Товариш командір! – кричить. – Што ви дєлаєтє! 
– А що делаєм? Стріляєм, – каже той. 
–  А кудаж ви стреляете? 
–  А кудаж би? По піхоті. 
Да-да по піхоті, але по своїй. Ви вже нам, каже, цілий полк піхоти вибили до ноги!... 
–  Ну, нічево. Ошибнулісь нємножко, – махнув рукою командір – давай назад. Егеж, думаю я собі. Буде тобі “давай назад”, як тут німець зі всіх боків. Тут уже ні взад, ні вперед. Тож кажу я до своїх хлопців. 
– Хлопці, кажу, тримайся кожній як мога подальше купи, бо тут зараз буде коломийка. А як будемо тікати, то кожний дивись, що я роблю, бо я вже з польської війни втікав і маю практику. 
Гей, модний Боже, ще я того не вимовив –  як зачне німець прати! А наші танки, артилерія, піхота, – все позбивалося на купу, а танки такі, гей стодола, а тільки німець з ліса – пак! а та хоробисько догори ногами — беркиць? –  і вже горить. 
Аж тут чуємо – ррр!.. ррр!.. – летять тоті тримоторовці, аж повітря ячить! Ой, мамуню рідна! Як почали вони куферки спускати. Господи! – наші канони, танки, люди, дерева з корінням аж під. небеса летять. Б’ють, гаратають, без рятунку! 
Так вони б’ють, б’ють, дивлюсь я, а в одній ямі присіли два енкавудівці, один політрук, і один цивільний партієць, а все пархи, аж смердить. А мене аж коло серця заболіло. – Ой, Боженьку, – думаю собі, – всюденька тей німець б’є, а в ту яму не може поцілити!... 
Виліз я ізза корча, розглянувся сюди-туди, зв’язав собі три гранати до купи, відкрутив запальники, розмахнувся тай просто в тоту яму – бавх! –  тільки дрантя з неї полетіло... 
Тоді вже мені і на душі легче стало. 
Побив нас тоді німець, побив порозбивав, а я зі своїми хлопця ми, сюди-туди, обніжками та загумінками забігли в село і в одного господаря на підвір’ю в полову сховались. 
Переночували ми в тій полові, а ранком прийшли в село німці. Повилазили ми з полови, отріпались та й ідемо в село. 
– України? – питають нас німці. 
– Гир. Україна, Україна! відповідаємо. Гут, гут, Україна! – сміються німчиська, по плечах нас плескають. А кожний—хлоп-у-хлопа, як точений, як мальований!
 Дали вони нам по консерві та по пів хліба, папіросів повні кишені і кажуть: 
– Машірен, машірен!... 
Ніби – по нашому: махайте додому. Прийшов я додому, а жінка до мене з писком: 
– Ти сякий, ти такий! То інші хлопи вже давно з війни повтікали, а ти куди так довго волочився? 
А я кажу: 
– Гм! Не штука то – повтікали. Хто втік, то втік, але хтось мусів “родіну” захищати, чиж не так?... (Передрук з “Українських Щоденних Вістей”).
