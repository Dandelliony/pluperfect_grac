ПЕРЕД НОВИМ ЕТАПОМ
Львів, 22 серпня 1941. Від історичного бою за Смоленськ. де знищено кілька найкращих більшовицьких армій, на тому відтинку запанував розмір ний спокій. Німецькі збройні сили почали офензиву в південній Україні. З звідомлень довідувались ми про винищення замкнених більшовицьких з’єднань під Уманем, про плянове успішне просування в напрямі Дніпра, а врешті прийшло повідомлення про здобуття Криворізького кряжу з його без цінними підземними скарбами. Совітській потворі вирвано з пащеки 19 міліонів тонн річної продукції високовартісної залізної руди, тобто 61 відсотків усієї совітської продукції для воєнних цілей. В кілька днів пізніше під напором німецьких збройних сил упав Миколаїв, порт, що є природним вихідним пунктом для плавби по Дніпру та важним осередком чорноморського мореплавства. Удар був такий сильний і несподіваний, що відступаючі більшовики не встигли виконати відомої інструкції Сталіна нищити всяке добро. Одеса оточена, а транспорти втікачів падають здебільшого жертвою німецької авіяції 126.500 брт. досі винищено в Одеському порті. У миколаївській базі здобуто крім того один лінкор (35.000 тонн), один крейсер (10.000 тонн), чотири винищувачі та два підводні судна. Завершенням отих небуденних успіхів було повідомлення про те, що вся Правобережна Україна прочищена грунтовно, а Дніпро творить тепер тимчасову демаркаційну лінію між воюючими арміями. Ось так завершено цей етап боїв, які припадково збігаються з датою 22 серпня, тобто замикають двомісячний період війни з більшовизмом. 
Не знаємо, як розвинеться найближча кампанія, в якому на прямі скерує німецьке Верховне Командування свій черговий нищівний удар. Зате ми переконані, що як досі, так і в найближчому майбутньому німецькі збройні сили вдарять у найболючіше місце. Географічна карта каже, що це буде Донбас, серце промисловости України. Факт, що долішній біг Дніпра розділює тепер воюючі армії, говорить нам, що більшовики намагатимуться створити на Лівобережжі України якийсь пункт опору. Чи пощастить їм, про те переконаємося в найближчих днях. 
Від першого дня війни до сьогодні большевицькі армії були в постійному панічному відвороті. У кількох велетенських перстенях вигинули найпередовіші частини червоної армії. Дух розладдя поширився глибоко в ворожому запіллі. Масове самовинищування совітського командного складу, розпачлива боротьба з дезерцією в армії та з депресивними настроями серед цивільного населення, повний безлад у комунікації – все те каже, що Совітський Союз і уже програв війну. 
Терен, здобутий дотепер німецькою армією, велетенський. Зокрема, прочищення в Південній Україні коліна, що його творить Дніпро в околиці Дніпропетровська, це блискучий стратегічний успіх, а зайняття чорноморського берега матиме вже в найближчому етапі боротьби за Україну чи не вирішальне значення.
Правобережна Україна переживає тепер радісні дні відродження. Лівобережжя жде нетерпляче визволення. І воно швидко прийде. Бо не віримо ні на мить, що кремлівським посіпакам пощастить спинити хаос. А вже напевно не спинить цього хаосу маршал Будьонний, який так “блискуче” стосує в Південній Україні тактику швидкого відвороту. Будьонний на власній шкурі переконується, що існує засаднича різниця між роками революції і 1941 роком, що часи кавалерійських рейдів безповоротно минули. Безповоротно минули теж часи партизантських загонів і одурманювання ураїнських селян “землею і волею”, а українських робітників – “благами” диктатури пролетаріату. 
На українських землях Будьонний управляє тепер свою останню “стахановщину”, вдесятеро перевиконуючи норму... відвороту. На порозі нового етапу кривавого змагу за звільнення України український народ складає німецькому лицарству свої найщиріші побажання. (Передрук з “Українських Щоденних Вістей” ч. 41, з 21 серпня 1941 р.)
