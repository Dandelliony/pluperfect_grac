Комунікат Міського Комісаріяту Поліції в Самборі в справі більшовицьких розстрілів в’язнів в Самборі
Слідство, переведене в справі розстрілів в самарській тюрмі, виявило такі факти. В неділю 22 червня 1941 р. всі енкаведисти, не зважаючи на вихідний, разом із прокурором поприходили в тюрму. Мали якусь нараду в канцелярії начальника тюрми Лимара. На другий день прийшло з Перемишля 6 енкаведистів, а у вівторок решта, около 20 чоловік. В понеділок привезено два авта свіжо арештованих селян, а загальне число арештованих дійшло того дня до 220. Цілий день у вівторок і приводили і привозили новоарештованих. Цього ж дня від самого ранку почали розстрілювати в'язнів. В'язнів викликувано поодиноко з камер, проваджено до канцелярії начальника, там зав'язувано їм уста і назад руки та проваджено до пивниць під помешканням начальника, де розстрілювано їх з наганів. Всіх в'язнів ведено убраних та взутих, однак пізніше взуття розстріляних опинилися в тих, які водили їх до пивниць і розстрілювали. Увечір у вівторок прийшли до начальника тюрми прокурор Ступак, начальник міського відділу НКВД Дроніков, один пограничник та один слідчий. Зараз по півночі почали вивозити в невідомому напрямі людей. Вночі ніколи не розстрілювали. Цілу середу приводили свіжо арештованих і далі розстрілювали. В пивниці розстрілювали енкаведисти Малигін, Рощин, Пригудов, фотограф Журавський, Кружов, два енкаведисти з Перемишля, два слідчі і сам прокурор. 
В четвер ранком всі енкаведисти дістали приказ втікати, однак прийшов прокурор і казав випровадити всіх політичних в'язнів на подвір'я. їх мали відпровадити до Дрогобича. Сам прокурор відійшов. Після повороту до тюрми він сказав до начальника: „Унічтожить врага“, і на тій підставі приказав начальник запровадити всіх знову до тюрми. Це було коло шостої години ранку. Цілий день випроваджувано поодиноких в'язнів і резстрілювано. Всі енкаведисти були при зброї. Одержали тоді ручні гранати, кріси з 60 набоями та наладовані револьвери. Після обчислень енкаведистів розстріляно около 500 чоловік.
В четвер увечір забрано з тюрми біля 300 чоловік, виключно тих, яких зловлено при переході кордону, і вивезено в напрямі на Київ. Нікого із арештованих вже під час війни зі Самбора не вивезено. Тому треба припускати, що всіх їх розстріляли. Один арештований енкаведист виявив, що між тими, котрих провадили до пивниці на розстріл, пізнав Прика Олександра, Менцінського Івана, Дуду – всіх зі Самбора, Ціпору Миколу з Вільшаниці, Райхарта з Устрік, Марчасевича, Васильковського та чоловіка без ноги, який сидів у 61 камері. В п'ятницю рано дістали всі енкаведисти приказ виїхати до Дрогобича. В тюрмі залишилися: начальник тюрми Ви ростков, два члени НКВД. Савченко, Малигін, Крутов і один міліціянт зі скорострілом на мотоциклі. Почався загальновідомий масовий розстріл на подвір'ї тюрми. По виломі в'язнів всі енкаведисти втекли до Дрогобича і там ховалися в будинку при вул. Стрийській, де пересиділи цілий день і цілу ніч. На другий день, 28 червня, самбірське НКВД патрулювало по місті Дрогобичі. Того самого дня дістали приказ повернут ся в Самбір. Вернули три авта та заїхали під тюрму. Тут кілька жінок та чоловіків розпізнавали між трупами кревних та знакомих їх вивела з тюрми міліція та розстріляла при вул. Костюшка. Кілька міліціянтів пішло до міста, а енкаведисти лишились закопувати трупів на подвір'ї тюрми та замуровувати пивниці.
 Одночасно подаємо до відома, що із тюрми в місяці травні вивезено 400 людей, між ними Кульчицького – Гута Романа і Рудзінського зі Старої Солі. 
Щодо трупів, яких знайдено над Дністром, не вдалося ще устійнити, чи загалом усіх закопано живими. Вбільшості мусіли вони бути побиті до безтями. Хто був ще притомний і кричав, того добивано рискалями. В четвер вивезено ще з тюрми три повні авта трупів, однак де їх закопано, ще не знаємо. 
Міський Комісар Поліції.

