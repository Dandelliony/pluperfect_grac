ІСТОРИЧНІ ХВИЛИНИ ГАЛИЧИНИ
НАПИСАВ: ДЕРЖАВНИЙ СЕКРЕТАР Др. І. БІЛЕР
У колишній столиці Галичини Львові відбувається нині подія, яка надзвичайно цікава не лише з уваги на різноманітну минулу долю Галичини за останніх 25 літ, але й матиме далекосяжне історичне значіння для майбутнього сформування відносин на цьому терені. 
Коли Фірер в європейській війні проти більшовизму знищив своєю незрівняною армією чисельно більші совітські війська або прогнав їх углиб совітської території, найближча його журба звернулася в напрямку відбудови прилюдного ладу й громадського життя на землях, що їх спустошили насильні совітські володарі довголітнім кривавим терором і руїнницькою господаркою. При помочі більшої кількості розпорядків Фірер упорядкував основний законний лад та адміністрацію у тих землях Галичини, що належали колись до Польщі. На приказ Фірера Генеральний Губернатор переймає 1. серпня 1941 року в 12-ій год. правління в Галичині з рук дотеперішнього коменданта Армії. Одночасно з тим Галичина стає територіяльною частиною Німецького Генерального Губернаторства. 
У цьому акті історичної справедливості вміщається одночасно величава державно-політична концепція, що дивиться у будуччину. Давна австрійська Галичина, яка під час майже двох століть ішла вперед до добробуту і розквіту під німецькою охороною та німецькою зверхницькою адміністрацією, чим яскраво відрізнюється від культурного стану сусідніх земель, вернулася у свому цілому знову до старої державної спільноти та через те знову до західнього культурного світу. Генеральний Губернатор виконає волю Фірера, щоб відновити у Галицькій країні суверенність Німецької Держави та щоб таким робом безслідно усунути те лихо, яке мусів витерпіти край в наслідок версайського договору. 
Тепер свобідна дорога, щоб вилікувати рани, що їх завдали впродовж останніх 25-ти літ спершу безвідповідальне польське правління і потім — совітські адміністраційні методи, що глумились над поняттям людськості. 
Совітські засади державної адміністрації суперечать европейській культурній спільноті. Ті засади тратять негайно свою важність. Відразу відновлюється приватна власність, фундамент европейського культурного устрою. Несправедливості з минулого періоду повинні, як це лиш буде можливо, бути направлені. Замість пропаганди безбожництва буде допущена свобода віри під німецькою охороною. Національно-культурні вияви не будуть здавлювані при помочі засобів терору, лише будуть признані та підтримувані німецьким державним проводом. Німецьке правління, притягаючи до співпраці місцеве населення, вжиє негайно всіх засобів у тому напрямку, щоб природні сили, скарби землі та всякі інші господарські добра краю використати систематично, основно й успішно — на славу краю та европейського господарства. Коли польське правління за 20 літ своєї діяльності не змогло прилучити довірені йому землі до загально-европейського культурного стану, то німецьке правління осягне цю ціль за кілька років. Повстануть нові комунікаційні дороги, водні шляхи будуть відкриті для пароплавів, пустарі й багна будуть використані для сільсько-господарської культури. Таким робом Генеральне Губернаторство творитиме поміст поміж найінтенсивніше господарсько розвиненою Західньою Европою та великими східніми просторами, визволеними спід більшовицької влади, які будуть доступні спершу тільки для екстенсивної господарки. 
Понад усією працею мусить стояти засада, що в обличчі велетенського перевороту, який іде в Европі, кожний член европейської культурної спільноти є зобов'язаний причинитися своєю частицею до боротьби проти тих сил, які є зацікавлені в тому, щоб зберегти внутрі людськості плутократичні привілеї, або хотять пожертвувати Европу та віддати її на поталу руїнницькому більшовицькому хаосові. Тому відбудова Галичини мусить у цілій повноті бути присвячена вищій меті, а саме знищенню більшовицького ворога світу. 
Важкі жертви крові, що їх німецький нарід приніс для визволення Галичини з диявольського режиму Сталіна, будуть світити нам, німцям, при відбудові цього краю завжди, як наше зобов’язання. Наша жалоба за цими, що впали в бою, єднається з болючими почуваннями галицького населення, з рядів якого жидівсько-більшовицьке садистичне оп’яніння видерло також криваві жертви. Хай ця спільнота смутку причиниться до того, щоб у населенні Галичини глибоко вкорінилась свідомість, що в наслідок своєї приналежності до велетенського державницького простору Великонімеччини воно могло вернутися до культурної спільноти з Европою та що його обо’вязком є брати творчу співучасть у відбудові нової Европи, станувши струнко й здисципліновано в лави, що йтимуть одним ритмом.

