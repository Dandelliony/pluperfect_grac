Про більшовицьку школу на наших землях
(Закінчення з 1-го числа)
Таке ставлення більшовиків до справи відразу засуджувало роботу вчителів на невдачу, наскільки йде про присвоєння молоді глибокого знання. 
Не пособляли справі засвоєння „глибоких знань” учнями і інші обставини, зв'язані з процесом навчання. І так, перш за все, згори накинена організація шкільних годин в’язала і путала вчителів до цеї міри, що вони ніяк не могли дати від себе те, що хотіли і на що було їх стати. Вчителі були невільниками славетних „конспектів”, яких мусіли придержуватися дуже точно. Що ж являли собою властиво ці конспекти і яка була їх мета? Беручи справу посуті, був це дуже далеко посунений контроль над вчителями, виконуваний владою з цією метою, щоб учитель не дав молоді, борони Боже, чогось „крамольного”. Конспект містив поділ шкільної години на поодинокі методичні частини, обчислені на хвилини, форму і зміст навчального матеріялу, всі тези і висновки, подавані учням, прізвища учнів, що мали бути опитувані і т. п., одним словом, конспект мав бути якнайвірнішим образом того, що вчитель буде вчити і говорити на уроці. Всякі відхилення від конспектів, зауважені шкільною владою, були суворо засуджувані. Ясне, отже, що така система позбавляла вчителя всясої особистої творчої ініціятиви і оригінальності, так дуже потрібних у навчальному процесі. Не допускала до вияву індивідуальності даного вчителя, а тим самим томила молодь, не викликала в неї ніякого інтересу і робила її, остаточно, байдужою до наукового матеріялу. 
Одною з найганебніших сторінок більшовицької школи була погоня за успішністю шкіл і класів одної школи, тісно зв'язана з сумної памяті т. зв. „соцзмаганням”. „Соцзмагання” було обов'язкове між поодинокими учнями класу, між класами даної школи, між поодинокими школами міста, району, області, між учителями. Ця неприродна, штучна, згори накинена учням і вчителям емуляція довела, в дальшому ході справи, до правдивої язви „процентоманії” і „окозамилювання”, до явищ, про які широко розписувалась сама більшовицька провінціяльна і столична преса. Виникло справжнє „зачароване коло” довкола цеї справи. Влада вимагала від директора школи і вчителів високих „показників” успішності, а директор і вчителі, рахуючись з тими вимогами влади і „соцзмаганням”, заключеним з іншими школами, мусіли, хоч-не-хоч, переоцінювати знання учнів, щоб тільки дати „показники”. Ці „показники” виявлялись часто, в свою чергу, нереальними і стягали на провід школи і вчителів заміт „окозамилювання”. Кінець-кінцем відбивалося це дуже негативно на знаннях учнів, деморалізуючи їх і привчаючи в кращих випадках до поверхової, тільки на зовнішній ефект обчисленої праці, в гірших, і то частіших, до ледарства, лінтяйства і цілковитого легковаження шкільних обов'язків. Досить згадати хочби те, що учні, швидко збагнувши секрет більшовицької школи, остентаційно чванились своїм неробством, мовляв: „Іспит мушу здати, бо школа мусить показати високу успішність”. 
Щодо радісної атмосфери в школі, то хіба в одному відношенні можна б її назвати радісною. Радісна була більшовицька школа тільки для учнів ледарів і лінтяїв (такі в кожній школі трапляються), для одиниць морально звихнених і схильних до хуліганства, для яких школа була правдивим „поприщем” для неробства і хуліганських витівок. На щастя, переважна частина молоді зберегла моральне здоров'я і зовсім не почувалася щасливою в більшовицькій школі, інстинктивно (часом теж свідомо) відчуваючи потребу здорової, на твердій дисципліні опертої школи. Бо що ж властиво мала вона в цій школі? Безнастанне слідження з боку колегів-комсомольців, які рекрутувались переважно з східніх областей України і місцевих жидів. Далі, всякі комсорги і піонервожаті безцеремонно лізли з чоботями в душу молоді, намагаючись втягнути її в існуючі при школах піонерські і комсомольські організації, висміюючи національні й релігійні почування молоді та шпіонуючи її. Нечувана скількість шкільних гуртків і товариств, до яких обов'язково молодь мусіла належати, і шкільні свята, присвячені звеличуванню різних більшовицьких вождів і річниць, були правдивою язвою для молоді, абсорбуючи непотрібно й непродуктивно пополудневий час, а навіть перерви в часі шкільної науки, і унеможливлюючи підготовку до наступного дня. 
Нехтування релігійних свят і неділь викликало в душах молоді огірчення, обурення, а часом навіть явний бунт. Вічне втовкмачування в голови молоді і проповідування всяких благ більшовицької школи і устрою, при наявності чогось зовсім протилежного, будило глибоку нехіть і почуття огиди. 
Не дивниця, отже, що наша молодь відітхнула повними грудьми, позбувшись школи, що давала її такі „блага”. 
Спостерігач.

