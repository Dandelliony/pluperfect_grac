Американський професор про наслідки німецьких налетів на Англію
(438) СТОКГОЛЬМ, 30. VII. Професор історії в університеті Колумбія, Аллен Мевінс, як повідомляють з Нью-Йорку, в одній статті змальовує наслідки німецьких налетів на Англію. Хоча автор, з огляду на дружбу з Англією, намагається по змозі поменшувати тяжкі наслідки налетів, то все таки він мусить признати, що саме великі центри постачання і воєнного промислу: Клайдбенк, Біркенгед, Ковентрі, Саутцемптон, Брістоль, Плімут і Портсмут найбільше потерпіли. 
Дуже великі пошкодження повстали в багатьох районах Ліверпуля і Лондону, і дуже серйозні також у Бірмінгемі, Манчестері і в Глазгов; небагато краще стоїть справа у Шеффіллі. Бельфаст також тяжко потерпів. Після великого налету на Клайдбенк у березні, лікарні у Глазгов були повні ранених, а будинки того ж міста були переповнені евакуованими. 60 проц. будинків зруйнова ні або нездатні до замешкання. 
Великі втрати перешкоджують у праці, бо багато людей вбито, поранено, а інші цілком виснажені. В Саутгемптоні зруйнована або нездатна до вжитку третя частина промислових кварталів. У Плімуті і Ліверпулі спричинено „справжні воєнні шкоди”. Ковентрі жахливо зруйноване. Промислова дільниця майже цілком зникла. Тяжко потерпіли ліверпульські доки. Тут бомба попала в один транспорт з амуніцією. Вибух спричинив жахливі руйнування. Дуже тяжкі пошкодження спричинено також у доках і портових спорудах Лондону. У Бірмінгемі цілком знищено багато фабрик, між ними один дуже великий завод. У декількох великих містах, передовсім у Брістолю, Менчестері і Ліверпулі знищено великі склади цінних товарів.

