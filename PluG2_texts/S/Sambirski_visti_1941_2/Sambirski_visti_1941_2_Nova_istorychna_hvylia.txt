НОВА ІСТОРИЧНА ХВИЛЯ
3 днем 1 серпня 1941 року рішенням децидуючих чинників великої Німецької Нації нашу тіснішу батьківщину, Східну Галичину, прилучено до Генерал-Губернаторства як окрему адміністративну одиницю (дистрикт) з осідком у Львові. Такі історичні хвилі наш український народ переживав уже кілька разів на протягу свого тисячлітнього життя. 
Від 981 року наша країна, прилучена до київської держави, жила до Любецького з’їзду 1098 року під егідою великих Київських князів. Відокремившись в осібне Галицьке князівство, що окріпло при Ярославі Осмомислі, Галичина жила самостійним життям до 1198 року, протягом 102 років, як сильна держава, з якою числилися всі сусіди. Відтак під династією Романовичів Галичина з’єдналася з Волинським князівством в одну державу, яка перетривала щасливо різні бурі до року 1386 і двигнулася була на найсильніший державний організм на сході Европи. 
Через цілий той час жили ми самостійним життям і в єдності зі всіми українськими племенами, видали ми зі себе тоді „Слово о полку Ігоревім", яке стоїть нарівні зі всіма тодішніми західньо-европейськими лицарськими епйсами, а в юриспруденції ми випередили навіть німців, бо наша „Руська Правда", видана в першій половині XI століття за князя Ярослава Мудрого, на два століття випередила німецький збірник законів „Саксенспігель", який вийшов коло 1230 року. 
Коли Галичина попала в наслідок несприятливих історичних обставин під Польщу, відразу погіршала наша доля. Нам насильно відібрано вищі верстви, всіма засобами нищено нашу культуру, а селян постепенно заковано в кайдани важкої панщини. Та не зважаючи на великий національно-релігійний та економічний гніт, Галичина не переставала вести безнастанної боротьби за своє визволення. Ми бачимо українців-галичан в перших рядах преславного Запорізького Лицарства, яке нераз засвідчило перед світом силою своєї шаблі та жертвою крові наше право на вільне життя. 
У XVIII столітті, після розвалу Польщі, з її вкрай здеморалізованим проводом, Галичину влучено до Австро-Угорщини. Австро-Угорщина, передова тоді держава в Европі, обмежила самоволю польського панства, перевела ряд культурних реформ, скасувала панщину 1848 року, допустила широкі маси до школи та до участі в публичному житті. 
Український народ, перебуваючи в складі Австро-Угорщини, правової держави, почав скоро зростати на силах. Невмирущий геній Української Нації проявився в „Руській Трійці" (М. Шашкевич, Я. Головацький і І. Вагилевич), яка започаткувала чарівне відродження українського народу в Галицькій Землі. Галичина в короткому часі стала Піємонтом для всіх українських земель. Тут почала зосереджуватися українська наука, література, мистецтво, господарче життя, політична думка. Звідси вийшла в 1914 році, вперше після двох століть, Українська Збройна Сила — легіон Українських Січових Стрільців на боротьбу за Українську Державність відновлюючи героїчні традиції великих князів та гетьманів. Прийшов пам’ятний зрив 1918 року відновлення на землях Галичини Української Держави. В наслідок важких умов та переважаючих сил ворога, перед якими „встоятись не було сили", ми знов опинилися під пануванням непередбачливої кліки у Варшаві, а після її упадку під п’ятою кошмарної Москви. 
Сьогодні, коли більшість українського народу охоплена ще полум’ям кривавої боротьби, наша ближча батьківщина, Галичина, влучена як окремий дистрикт до могутньої Німецької Держави Адольфа Ґітлера, який висвободив нас від польського ярма і більшовицької неволі. Ми віримо, не затрачуючи з очей ідеї єдиної Української Держави, що в нових умовах будемо мати змогу проявити всі свої національні сили та творити нові невмирущі всеукраїнські національні цінності.

