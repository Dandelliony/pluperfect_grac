З життя в ОДВУ

ВІД ЦЕНТРАЛЬНОЇ УПРАВИ ОДВУ
.3 огляду на те, що багато Відділів та членів ОДВУ звертається до нас у справі підписування облігацій і складання внесків на ПОЗИЧКУ ВИЗВОЛЕННЯ УКРАЇНИ, яку переводить УНРада, ми подаємо до загального відома відповідь Головного Комісара Позички п. С. Довгаля, яку він дав на пропозицію ЦУ ОДВУ вислати їй обліґації для їх реалізації та розповсюдження. Думаємо, що відповідь сама за себе дасть кожному ясну відповідь на запити, з якими звертаються до ЦУ ОДВУ.

УКРАЇНСЬКА НАЦІОНАЛЬНА 
                РАДА 
    ВИКОННИЙ ОРГАН
Головний комісар позички 
Авґсбурґ, § червня 1951.
Ч. 235/51.
До Хвальної Управи Організації Державного Відродження України в Америці,
Ню Йорк З, Н. Й.
Високоповажані Панове!
Недавно нам переслав п. Інж. О. Бойдуник відпис Вашого цінного листа, в якому висловлюєте бажання перебрати від Головного Комісаріяту Позички Визволення України облігації для роз
повсюдження їх серед українського громадянства. У відписі Вашого листа наведено, що ОДВУ замовляє 300 штук облігацій на загальну суму 2000 дол.
Приймаємо до відома Ваше замовлення, але виконання його, на жаль, доводиться відкласти на пізніше, бо в ЗДА позичкової акції ми ще не розпочинали з тих причин, що Головний Комі-саріят ще цього питання не узгіднив з центральними організаціями українців, а в першу чергу з УККА з яким маємо намір позичку в ЗДА переводити. В цій справі ми дали повідомлення до преси, відпис якого Вам надсилаємо з цим листом.
Тому просимо Вас провадити організаційну підготову до переведення позичкової акції серед Вашого членства і прихильників, намічати уповноважених з тим, що коли узгіднення в цій справі настане, то вписи на позичку відразу розпочати.
Головний Комісаріят Позички просить принята щиру подяку за виявлення ініціятиви в позичковій справі й сподівається, що й надалі Хвальна Управа ОДВУ перебуватиме в контакті та в співпраці з нами.
З правдивою до Вас пошаною
С. Довгаль,
 Головний Комісар Позички.
