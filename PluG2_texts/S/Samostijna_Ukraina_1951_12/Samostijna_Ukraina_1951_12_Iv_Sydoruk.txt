До дискусії про назву «Україна»

В цьому році появилися дві публікації на тему походження й значення назви «Україна»: 1) Д-р М. Андрусяк, Назва «Україна», Шікаґо 1951 і 2) Яр. Рудницький, Слово й назва «Україна», Вінніпег І951. Оба автори висловлюють протилежні думки на згадану тему й критикують погляди інших учасників цієї досить давньої вже в нашій науці полеміки й тому на обі ці публікації треба дивитись як на завершення названої дискусії, що майже два роки тягнулася в українських журналах і газетах на еміграції: «Америка» ! {(Філадельфія), «Свобода» (Джерзі Сіті), «Самостійна Україна» (Шікаґо), «Український Робітник», «Наш Вік» і «Гомін України» (Торонто), «Новий Шлях» і «Канадійський Фармер» (Вінніпег), «Овид» (Буенос Айрес) та ін. В пресі багато людей забирало в цій справі голос, однак головними опонентами залишилися д-р Андрусяк і проф. Рудницький.
Кожному, хто безсторонньо й критично слідкував за цією дискусією, мусіли впасти в вічі дві основні справи:	,
1) Д-р Андрусяк не витримував нервово й дуже часто сходив на бічні справи, замість триматися основної проблеми — доказати аргументами, що назва «Україна» первісно визначала тільки землю, країну й
2) Д-р Андрусяк мусів уступати в дискусії що раз то більше перед аргументами й матеріалом проф. Рудницького, що фактично не дискутував (задля «версальського» тону статтей д-ра А.), а тільки спростував його неправдиві твердження.
Щодо першого, то д-р А. чіплявся всіх і вся, хто тільки добрим словом згадав його опонента. Отак чіпився проф. В. Чапленка, чим викликав його фактичну довідку1), чіплявся голови НТШ проф. 3. Кузелі, мене, включно до цілої Редакції, «Енциклопедії Українознавства» та Торонтського Відділу НТІЇІ, а далі невдячно нагородив з’їдли-вим епітетом — «філологічний феномен» — проф. П. Ковалева, якого знанням сам д-р А. покористувався двічі в своїх статтях... Сходив на манівці в дискусії, видвигаючи, напр., справу, в кого проф. Р. здавав докторат, квестіонуючи без підстав професуру проф. Рудницького в Манітобському Університеті 2) та ін., що викликує враження, що д-рові Андрусякові не йде так про доказування чогось у справі назви, як більше про особисті справи. Таке враження підтримують ще й демагогічні вигуки під адресою проф. Рудницького, як: «Пора б покінчити!..» 3).	,
Щодо «відступу» д-ра А. перед переконливими аргументами і матеріялом проф. Р. то я наведу такі факти:
а) Д-р А. увесь час твердив, що «окраїнне пояснення назви Україна започаткувать у 1672 р. польський історик С. Ґрондський» 4)- іншими словами: дивіться добрі люди, якими патріотами являємося «ми» — тобто Андрусяк, а до чого докотилися такі філологи як Рудницький, що йдуть за польськими слідами! Тимчасом проф. Р. доказав, що «ніодин український учений не йшов слідами Ґрондського, зн. ніодин із українських науковців не твердив, що «Україна» — це пограниччя Польщі» 5) (бо ж і перед д-ром А-ом наші вчені зйали, що слово «Україна» засвідчене вже в 1187 р., а в народі мусіло існувати ще й раніше, отже в часі, коли полякам і не снились українські землі, а Москва ще й не існувала!), та й — що важливіше — він як філолог на основі розшуків повчив історика, що не Ґрондський перший висунув «окраїнну» теорію в науці, а італієць А. Бянкі-Вімїна). Не залишилося д-рові А. нічого іншого, як таки «повчитися» дечого в проф. Р-го! Але замість признати свою поразку він бундючно заявляє, що «українські історики... не брали під увагу реляції італійця.» Чому? Або не знали, або промовчували для нечесних засобів у дискусії! Д-р Андрусяк має відвагу сказати, що він говорив про перше «окраїнне» вияснення в польській історіографії, тимчасом він у своїх статтях твердив, що взагалі першим, хто подав «окраїнне» значення назви «Україна» був Ґрондський 7). І дальше, що мовляв «відкриття» проф. Р-го нічого не змінює (32) . .. Тимчасом воно змінює й то дуже багато змінює! По-перше вибиває з рук д-рові А. неоправдан! твердження про те, що українські вчені від Грушевеького почавши йдуть за «польською теорією». По-друге «відкриття» проф. Р-го дає виразну перевагу очитання в історичній літературі філологові Р-ому, над істориком А-ом.
б) Проф. Рудницький навів новий, ніде в працях про назву України не згадуваний досі запис із українських історичних джерел із 1501 р.: «на вкраїнах от татар», що виразно свідчить про значення слова «україна» в XVI ст. — як «крайньої, межівної землі від татар; пограциччя від татарської орди».
Таке ж саме і тільки «межівне» значення мають і приклади самого д-ра Андру сяка (24) з Галицько-Волинського Літопису з ХНІ ст., як із 1213 р. про Надбужжя: «Берестя і Угровеськ і Ве-рещин і Столпе, Комів і всю Україну», або з 1268 р. про населення над Вепром: «ляхове украіняне», та з 1280 р. «в землі лядській городи на Вкраїні» (Люблинцшна!) і дальші приклади!
Також докази проф. П. Ковалева про первісність форми «на Україні» 8) свідчать, що колись слово «україна» означало таки «межівну землю», тому що і колись і тепер ми можемо сказати тільки: «на пограниччі», але «в країні, в краю».
в) Проф. Рудницький у своїх працях і статтях наводив основні, новіші праці на тему назви «Україна», що в нічому не різнилися від його поглядів на цю справу, отже Грушевського, Дорошенка, Крип’якевича, Огіенка, а в останньому часі й Онацького, що випустив друком окрему брошуру про «Наше національне ім’я» (Буенос Айрес 1949). Дивне, що д-р А. не дискутував з тими авторами, а виключно з проф. P-им, (коли тон статтей д-ра А. можна взагалі назвати «дискусією»!). Де «зарита собака», про те ми довідуємося тоді, коли прочитаємо останнє речення його відбитки (39), де д-р Андрусяк зазначує, «що редакція «Енциклопедії Українознавства», приймаючи «окраїнну» теорію походження назви «Україна» Яр. Рудницького, а відкидаючи правильне (!) вияснювання проф. Січинським і мною, записала себе в історії української науки так, як записав себе в історії цензор Венедикт Левицький, що сконфіскував альманахи «Руської Трійці», «Зорю» і «Русалку Дністрову». (Так думає д-р А., але це ще не значить, що всі мають так думати!). Ось і вся причина, чому д-р А. так завзято боронить «патріотичну» теорію (не так свою, як Шелухина!) про походження назви «Україна», а на ділі зводить особисті порахунки з проф. Р. і Редакцією «Е. У.». Коли б Редакція «Е. У.» прийняла була статтю проф. Онацького чи кого іншого, то ясно: місце проф. Р. в нападах д-ра А. зайняв би цей інший.
Але найбільш обуріоє всіх тон і стиль статей д-ра А-ка! Критика потрібна, але об’єктивна, совісна й оперта на правді. Трохи такту й доброго тону не пошкодило б навіть і найбільшому нашому вченому! Здається досі в українській науці ніхто ще так не робив собі самореклями, як ось напр.: «В наступних статтях автор цих рядків» (тобто д-р А.) — історик з 24-літнім стажем наукової праці з побічними філологічними студіями» ... і т. п. (9), або: «його праці (тобто проф. Р-го) я читаю тільки на те, щоб їх справити» ... (33).
Коли д-р Андрусяк чується покликаним вчити й поправляти всіх і вся, то навіщо ж він сам робить стільки мовних похибок, що компромітують не тільки бувшого «професора на УВУ», а й навіть звичайного учня. Ось приклади з його поправленої вже відбитки, поминаючи такі, які міг зробити складач («контиміновано, род, пресло-вянський» і т. п.):
Москалізми: «по формі і змісту» (18) — правильно:, формою і змістом; «по зразку» (21) — на зразок; «материк» (24) — головна країна, суходіл; «праславянський» (15) — праслов’янський; «славян» (39) — слов’ян.
Польонізми: «професор... на УВУ» (1) — професор. .. УВУ, (хіба що д-р А. читав свої лекції на даху університету?); «на львівськім університеті» (9) — у л. університеті; «не бере під увагу» (37) — до уваги; «до того» (3) — про те; «формулює» (34) — формулює; «питання... відверте» (23) — п. відкрите; «козак відповідає її» (27) — їй; «др.» (11) — д-р.
Ортографічні п.: «не поважною» (36) — неповажною; «заікнеться» (39) — заїкнеться; «в останнє» (ЗО) — в останнє (-останній раз, а д-р А. хотів сказати: недавно); «ревизор» (33) — ревізор; «доціплюючи» (2, 26) — доліплюючи; «українського Історично-філологічного Т-ва» (14); «Галицько-волинському Літописі» (24); «української Вільної Академії Наук» (34) — всі ці слова пишемо з великої літери. Де взяв д-р А. форму «в Поліссі» (38) і т. п. — то я, як автохтон Полісся, дуже хотів би це знати? Крім цього в нашому пра-вописі існує ще й апостроф! Дійсно, після всього наведеного видно, що це мусі ли бути дуже «побічні філологічні студії»!
Після доказів так «блискучого» знання звичайної граматики та правопису рідної мови, як сміє д-р Андрусяк лізти в нетри філології та по-правляючи всіх і все, з повагою найвищого й останнього авторитету в мовознавстві рішати складні проблеми семантики або етимології. Ось приклади його авторитетної компетенції: «Але його власне (себто слова «україна») семантема, основна семантична функція цілком інша (!)» (19), або: «А хоч Р. Смаль-Стоцький ... виводить назву ріки Вкри — Укри, над якою жили укранй, від коріння (?) «венґ-ванґ» витися, закручувати, а Яр. Рудницький — від «корь», то все таки без сумніву (!) в основі цієї назви є праславянське «кря» (!?), бож ріка займає також шматок простору» (20). Щасливі «всезнайки» і «бессервіссери», бо для них дійсно ніколи нема сумнівів! А звідки те прасл. «кря» і що воно означає, на те д-р А. не дає відповіді! Це ж не може бути корінь «край», бо «р» в цьому слові в усіх слов’янських мовах тверде, а крім цього корінем слова «край» є ціле те слово.
Або інший «блискучий» прояв «побічних філологічних студій»!: «Відтак перейшло слово «крайна» в «країну» .. . врешті — «країна» в «Україну» ... (13) Ґеніяльно, правда? А деж причина, логіка, мовні закони? .. Звідки напр. взявся префікс «у-» при слові «україна»? .. Бо ж паралелі «Вкраїна» та «вівторок» і «Ві-Львів» (12) непереконливі, бо вони є різні; хіба, коли б ми мали слово «Вікраїна». Також назва «крайни» з Закарпаття — це сумнівна підстава для назви «Україна», бо вони походять з XIV—XVII ст., тоді коли слово «Україна» на Придніпрянщині засвідчене вже в 1187 р. Але д-р А. у всьому фахівець, бо він інтуіцією свого «генія» дає напрямні ї розвязує, найтрудніші проблеми, а дрібницями — мовляв — нехай там уже журяться сірі філологи . .. Підхід — гідний іншого «ґеніяльного мовознавц-я», в які пошився недавно наш «колега» Сталін!
Варто ще глянути йа листу «жертв» д-ра А., беручи прізвища тільки з його статтей в «Самостійній Україні». І кого він тільки не поправляє, або не вчить розуму і логіки? В нього помиляються: Білецький, Василенко-Полонська, Дорошенко, Ковалів, Крупницький, Кубійович, Кузе-ля, Огієнко, Оглоблин, Ст. Рудницький, Яр. Руд-ницький, Сидорук, Симпсон, Р. Смаль-Стоцький, Фасмер, Чапленко, Чикаленко, Чубатий, Шерех... плюс ціла Редакція «Е. У.»! І тут д-р А. таки має рацію, бо ж всі вони лише люди, а мовляв «errare humanum est», або як сказав Ґете устами Господа в «Фавсті»: «Es irrt der Mensch, solang' er strebt.» Не помиляється тільки сам Бог... і д-р Андрусяк!
Д-р Андрусяк уважає, що проф. Рудницький не має «елементарного лінґвістично-назвознавчо-го вишколу» (6), хоч проф. Р. Смаль-Стоцький кілька разів писав мені, що «у Рудницького добра школа!» Також інші філологи, як проф. К. Ки-сілевський і Проф. Е. Кошмідер завжди відзивалися про нього як про дуже здібного мовознавця. Щодо вартости ономастичних праць д-ра Андру-сяка, варто згадати, що наукова бібліографія взагалі його прізвища не знає. Саме вийшли Юнес-ко-вими заходами три томи «Bibliographie linguistique des Annees 1939—1947, т. I—III, Utrecht-Bruxelles 1949 (I), 1950 (II) і 1951 (III том). Окремий розділ займають топо- й ономастика. З українців згаданий тільки проф. Р. Отже 4 позиції (єдині українські!) в міжн. бібліографії ономастики все таки щось значать, якщо не для Рудницького особисто, то хоч для українського назвознавства й української науки.
Д-р А. закидає, що проф. П. Ковалів «мусить почванитися, що тільки його думка є правильна»
ВСТУПАЙТЕ В ЧЛЕНИ ОРГАНІЗАЦІЇ ДЕРЖАВНОГО ВІДРОДЖЕННЯ УКРАЇНИ!
СКЛАДАЙТЕ НА ПРЕСОВИЙ ФОНД «САМОСТІЙНОЇ УКРАЇНИ»! "
(це найбільше відноситься до самого Андрусяка!) і що він не заїкнувшись, повторяє думки проф. Р. Смаль-Стоцького (39). Тільки д-р А. — це «бездоганна» людина!
В своїх студіях про походження й історію назви «Україна» дійсний член НТШ д-р Б. Бар-вінський подав уперше в літературі на цю тему цінні приклади зо старих актів. М. ін. в Записках НТШ т. 121, стор. 121 (Львів 1924) він навів матеріял із польських джерел про «україну ґраніц венґерськіх», чи про «старостів україни венґерскей» побіч іншого матеріялу. Переймаючи дослівно ці цитати в своїх статтях про «Україну», дійсний член НТШ д-р М. Андрусяк: 1) промовчує джерело і прізвище Б. Дарвінського (13) і 2) самовільно змінює ці цитати, пишучи слово «Україна» з великої букви, тоді коли воно в Барвінського не як назва, а термін, наведене з малої букви.
І так пане «професоре» Андрусяк не робіть стільки галасу й шуму навколо своєї особи, а краще як казав П. Куліш у заспіві до свого перекладу Шекспіра — погляньте в «дзеркало» ... та не шукайте сучків тільки в чужих очах і не судіть за суворо, щоб і Вас так не судили.
На закінчення дозволю собі повторити авторове резюме з публікації проф. Рудницького:
1) «Ніхто … при сучасному стані науки не може виводити назви «Україна» від «окраіни», так як узагалі не можна чогось, що було скоріш (prior), виводити від чогось, що було пізніш (posterior) ...»
2) «Назва «Україна» походженням в’яжеться з словом «україна», що первісно визначало «крайну, межівну землю...»
3) «Коли ж розглядати назву «Україна» із становища її суспільно-політичної функції, то ... перестає бути сутнім питання, яке походження, чи первісне значення назви ...»
А далі «motto» зо слів В. Липинського:
«Сьогодні вся свідома частина нашого народу прийняла як національні назви: Україна, українець, український. Питання тим самим на сьогодні вичерпане: визнаємо себе за нарід окремий від інших слов’янських і неслов’янських і називаємо себе українським народом... І не для полеміки..., а для усвідомлення собі історичного значення й процесу повстання назв ... тих кілька слів хочемо посвятити ...»
