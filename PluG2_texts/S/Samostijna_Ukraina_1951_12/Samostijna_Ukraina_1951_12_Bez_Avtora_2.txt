З хроніки нашого життя

НА РІДНИХ ЗЕМЛЯХ
В Києві відбулась недавно республіканська нарада працівників здоровля, на якій виступив з доповіддю про «Стан охорони здоровля в Українській СССР і заходи до поліпшення медичного обслугування населення» міністр здоровля СССР Л. Медвідь. Як і належало сподіватись, міністр здоровля СССР заявив, що «в Україні для відновлення закладів охорони здоровля та поправлення здоровельного стану населення вирішну роль відіграла братерська допомога великого російського народу», а праці тов. Й. В. Сталіна з питань мовознавства зробили величезний вплив на напрям і підвищення рівня науково-дослідної медичної роботи».
На VI пленумі Правління Спілки Радянських Письменників України яиступив з доповіддю секретар КП(б)У І. Д. Назаренко та О. Корнійчук. Цей останній говорив про «(ідеологічні перекручення в літературі і викриті в газеті «Правда» і чергові завдання письменників Рад. України». З доповіді О. Корнійчука присутні довідались, що крім відомих уже раніше «ухилів» Сюсюри, Рильського, Яновського, і Первомайського, «рецидиви буржуазного націоналізму мали місце» і в творах О. Довженка («Україна в огні»), І. Сенченка, Л. Смілянського, О. Кундзича, С. Крижанівського, І. Виргана, М. Стельмаха та критиків О. Бабишкіна, А. Трипільського, А. Іщука за їх «ідейно-порочні роботи».
В органі ЦК КП(б)У була надрукована стаття, в якій критиковано тернопільський обком партії за втрачення «большевицької чуйности» на ідеологічному фронті та висловлено йому за це догану.
В Ізмаїлі відкрито знову музей О. В. Суворова. Музей поновлено новими експонатами з часів Петра І, головно зразками обмундуровання та зброї.
В —итомирській області, як подає; большевицька преса, цукроварні виконали плян на 153%. Очевидно, цукор відправлено «трудящим» Москви та Ленінграду, звідки їм «трудящі» прислали кілька орденів Леніна, Сталіна та інших сатрапів України.
Газета «Радянська Україна» подає, що в Україні зараз працює 22 тис. драматичніх гуртків, 18 тис. хорових і більше як 10 тис. музичних, самодіяльних гуртків. В самій тільки Львівщині працює 1.836 гуртків художньої самодіяльности. Ясно, що завданням тих гуртків пропагувати «могучість» соціялістичної країни, «щасливе життя» совєтського народу, «героїчну його працю», та «боротьбу за мир» большевицької влади.

НА ЕМІГРАЦІЇ
В днях 3—ЗО листопада 1951 р. у залі Публичної Бібліотеки м. Сен Пол, Мінн. відбулася виставка праць Степана Луцика (34 праці) й Антона Павлося (13 праць). Виставка організована сенполською групою Української Спілки Образотворчих Мистців.
В Дітройті почав виходити журнал сатири і гумору «Лис Микита». Редактором його є Е. Козак. Видає Українська Видавнича Спілка «Культурна Праця».
Аргентинська влада заборонила вживання української мови на 2-ому Українському Конгресі в Аргентині та на Загальних Зборах Т-ва «Відродження».
Визначний наш літературознавець, критик і поет д-р Остап Грицай, обходив минулого місяця 70-ліття свого життя.
Український Театр Опери і Балету під управою Д. Чутри передав на авдиції «Голосу Америки» в Україну оперу Чайковського «Мазепа». Ролю Мазепи виконував артист Лев Рейанарович.
В Дітройті (ЗДА) відбулося посвячення першого Пластового Дому в ЗДА. В святі брав участь Верховний Пластун Сірий Лев.
У всіх місцевостях, в яких знаходиться більше скупчення українців, проходили сильні політичні маніфестації проти московського імперіалізму. В доповідях та резолюціях засуджувано так большевицький, як і демократичний (Керенського) імперіялізм москвинів.
З нагоди 25-ліття літературної творчости письменника Уласа Самчука в Торонті (Канада) зорганізовано ювілейниц комітет, який ставив собі завданням перевидати визначну повість письменника «Волинь».
До ЗДА на сталий побут приїхав д-р Степан Витвицький, заступник голови та керманич ресорту закордонних справ БО УНРади.
В останніх міських виборах в Канаді мейором (посадником) міста Едмонту вибрано українця В. Гавриляка.
Старанням українського делегата ЦЕСУСа на Конгресі Европейських Університетів в Берліні прийнято до Складу Европейського Студентського Бюра українську делегацію як постійного члена. Головою української делегації до УСБ обрано студента УВУ Івана Жеґуця з Мюнхену.


