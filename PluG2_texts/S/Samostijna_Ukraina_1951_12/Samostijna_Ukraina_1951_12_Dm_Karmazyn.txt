Микола Сціборський — теоретик українського націоналізму

V. Український націоналізм — синтеза.
Український націоналізм, як система ідей — як ідеологія і світогляд — становить новий етап і нову добу в історичному розвиткові української суспільно-політичної думки. Якщо взяти за вихідний пункт наш 19 вік, як тезу, то «вісниківство» 20-их років було його антитезою. Український націоналізм виступає, як третій етап, який виявляє себе, як синтеза. Не завжди можна провести рівну межу між цими етапами в часі, але кожна доба має свою домінантну, хоч і наявні в ній одночасно елементи попередньої доби і зародки майбутньої. Межовим пунктом між системою панівних ідей 19 віку і новою добою була українська національна революція 1917—20 рр. Після революції наступила переоцінка попереднього етапу і шукання нових шляхів. Відзначаючи десятилітній ювілей української революції і роблячи перегляд минулого, один з її безпосередніх, учасників писав 1927 року: «Історія вчителька життя.» Велика правда міститься в цих словах. А правда ця в тому, що ми повинні пізнавати свої блуди і помилки та в своїм власнім інтересі їх вистерігатися. Тільки повинні шукати в історії своєї правди, повинні раз на все спекатися чужих окулярів і вміти одверто й не боячись «що скаже княгиня Марія Олексівна» пізнавати свій власний національний інтерес і на нім тільки базуватися. Словом, час на переоцінку всіх дотеперішніх цінностей, на перегляд тих ідеологічних основ, що на їх спиралося ще так недавно все наше свідоме українство. Болючий удар завданий нам 10 літ тому вповні оправдує таку переоцінку. Не можна вже поклонятися старим богам, що зрадили нас так соромно. Треба шукати нових шляхів». (Вол. Дорошенко — Ювілей Української Революції). Про це ж писав тоді й Донцов: «Наша доба владно домагається розвінчання тих вар-тостей, поставлення натомість нових» ... «Тільки цілковите перетворення, тільки присвоєння собі зовсім нового духа, може нас врятувати.» Ці слова Фіхте взяв Донцов, як мото, до своєї праці, яку назвав — «націоналізм». І вживаючи цього терміну для означення духа нового часу Донцов писав: «В нас признали нарешті, що націоналізм — це новий світогляд, нове психічне наставления, — чи ж може воно жити, не реагуючи на старе. Нове вино не вливається в старі міхи». З наведених цитат з літературуи 20-х років бачимо, що нова доба почалась з переоцінки попередньої, з її негації і заперечення. У Донцова ця негація і заперечення піднесені в абсолют, як прищип його методології, якому він дає таке філософське обгрунтування: «Гегель казав, що ніяка афірмація неможлива без негації ... Ідеал осягається лиш тим, що йдеться не дорогою погодження, лише контрапунктування і тим осягається, що існуючі односторонності... входять в новий ритм. В тім є глибоке оправдання всякої односторонности, аж до найабсурднішої ворожости». На жаль, Донцов засвоїв діалектику Гегеля однобічно, його привабив принцип антитези і він припасував до неї своє мислення і свою систему, забуваючи про те, що процес не спиняється на контрапунктуванні в антитезі, а вивершується в синтезі, де «існуючі односторонності тези й антитези входять в новий ритм і становлять новий щабель — синтезу. Творцем української синтези судилося стати українському націоналізмові і в цьому його відмінність від «вісниківства» або донцовізму.
20 роки нашого століття були під знаком віс-никівської антитези. За її принципом творився новий світогляд і нова ідеологія Донцова. Але вже наприкінці 20-х років виступає блискуча плеяда українських публіцистів, які формують Провід Українських Націоналістів і творять генеральну лінію українського націоналізму. У відмінність від Донцова теоретики Проводу стають виразниками синтези. Одним з найвидатніших теоретиків українського націоналізму був Микола Сціборський. Його праці й окремі формулювання носять яскраво-синтетичний характер. І з цього погляду він не лише своїм становищем, як визначений член Проводу, а й як теоретик, є типовим ортодоксальним виразником українського націоналізму.
Позиції Проводу Українських Націоналістів є розбіжні з донцовізмом перш за все в питанні «батьків і дітей» — у відношенні до попередників. Донцов, виходячи з позиції антитези до попереднього етапу, керується принципом негації, виключення і заперечення. Він абсолютно негує 19 століття — то як соціялістичне, то як народницько-демократичне, то просвітельно - малоросійське. Теза 19 віку заперечувалась антитезою 20-х років («вісниківство»), 3 творчих елементів обох епох виросла синтеза українського націоналізму. Схему: теза — антитеза — синтеза виповнюється не лише назвами епох, а й їх «деталями» — іменами і формулами панівних ідей.
Драгоманів, Грушевський, І. Мазепа символізують 19 вік. Донцов — і його однодумці — 20 роки нашого віку. Символом нашої доби безперечно залишаться ті, що творять синтезу — теоретики й ідеологи з Проводу Українських Націоналістів. Серед них одне з найчільніших місць належить Миколі Сціборському. І коли Донцов писав, що ідеї його книги «Дух нашої давнини» є засадничо інакші від пануючих до нього ідей демократії, а також і від тих ідей, які сформульовані в націократії М. Сціборського, і при цьому зробив іронічно-зневажливе зауваження, що Микола Сціборський «намагається погодити свій «націоналізм» з ідеями Грушевського і Драгоманова, з ідеями європейського парляментаризму — то цим самим Донцов відзначив три системи, які символізують три доби, що є в такому взаємному
звязку і послідовності, що відповідають вище-означеній діалектній схемі гегелівської тріади. Свою систему Донцов назвав аристократією, відзначивши що вона побудована на ідеях, які засадничо відмінні від системи демократії. І навпаки систему націократії М. Сціборського відзначено як таку, що поєднує «націоналізм» з ідеями Грушевського, себто з ідеями демократії. Така характеристика, цілком збігається з висновками, які випливають з нашої аналізи й порівняння і згідно з якими ми розмістили ці системи в такому порядкові: демократія (теза), аристократія (антитеза), націократія (синтеза). Це відповідає не лише історичній послідовності, а й характерові названих систем. Ідеї націократії є синтетичного характеру.
Український націоналізм, як синтеза відповідає колосові рослини, який виростає зі стебля («вісниківства») але у відмінність від нього відтворюює зерно («демократію») у збагаченому змісті, на вищому щаблі.
Синтеза українського націоналізму при цьому не механічним поєднанням «демократії» з «аристократією». Таке поєднання не можливе. Ідея демократії (народоправства) в системі українського націоналізму синтезована з елітарно-провідницькою ідеєю органічно, в перетвореному виді. Таке ж відношення українського націоналізму й до вісниківства. Український націоналізм виростає з вісниківства, як виростає колос зі стебла і включає його в себе, але в темперованому виді, усуваючи його крайності. Український націоналізм — це новий етап, нова система, якісно відмінна від попередніх систем, яка включає в себе лише їх позитивні, раціональні зерна. Тому відмінна й назва системи державно-політичного устрою. Не демократія, не аристократія, а націократія.
VI.	Методологія українського націоналізму.
Дмитро Донцов як уже відзначено у своїй книзі «Дух нашої давнини», визначаючи місце своєї концепції державно-політичного і соціяльно-економічного устрою серед інших, систем між іншим писав, що його ідеї засадничо інакші, як до ідей «демократії» так і до ідей «націократії». І зокрема на адресу «Націократії» М. Сціборського Донцов кинув критичну заувагу за те, що він «намагається погодити свій «націоналізм» з ідеями Грушевського і Драгоманова, з ідеями західно - європейського парляментаризму». Це побіжно кинуте розмежування і визначачення систем кидає, проте, яскраве світло на існування в українському світі цих трох напрямків української політичної думки. Свою систему Донцов назвав аристократією. В історичній послідовності ці три системи — демократії, аристократії і націократії виступають, як теза, антитеза й синтеза. Концепція Донцова, як відомо, виросла з негації і заперечення тез «демократії» і ствердження антитез «аристократії». Заувага Донцова на адресу М. Сціборського, як на теоретика, який намагався погодити тезу демократії з антитезою аристократії в синтезу націократії не є випадковою і має свої підстави. Принцип синтези є принципом методології не одного Миколи Сціборського. Прагнення до синтези властиве для всіх найвидатніших ідеологів і теоретиків українського націоналізму. І це пояснюється дуже просто — синтетичний спосіб мислення і здатність до синтези випливають з ідеології і світогляду українського націоналізму. І навпаки як для Донцова так і для його антиподів з демоліберального табору синтеза є несприйнятливою методою саме через невідповідність її до їх ідеології і світогляду.
Це не є випадковістю, що «демократи» не перетравлюють Донцова, а Донцов не перетравлює наших «демократів». Це — особливості. тези й антитези в ділянці історичного процесу. їх призначенням є взаємно розмежуватись і відмежуватись. їх патосом є виключність і взаємна негація. І навпаки Сціборський «намагається погодити» позитивні елементи обох етапів історичного розвитку української суспільно-політичної думки. І не тільки «намагається», а й погоджує їх в синтезі. І це є прикметою методології українського націоналізму. Це є його історичне призначення — бути синтезою. Призначенням синтези є зняти протиріччя і на вищому етапі звести тезу й антитезу до спільного знаменника. Патосом українського націоналізму є погодження, солідарність, синтеза. Синтеза перетравлює і Грушевського, і Драгоманова і Донцова і з живих творчих елементів тих двох попередніх етапів творить новий етап, нову українську дійсність, скидаючи і відкидаючи луску того що віджило, пережитки вчорашнього і позавчорашнього.
Позиції М. Сціборського, як представника синтези, виявляються послідовно не лише в його науковій методології. Світогляд і методологія визначають позиції кожного дослідника і в усіх інших питаннях.
І. Мазепа у своїй праці «Підстави нашого відродження» т. II. зачисляє М. Сціборського до «учнів Донцова». Для ствердження цієї своєї думки Мазепа приписує Сціборському також і «ухил учнів Донцова в бік італійського фашизму». Партійна тенденційність і тут звела нанівець наукову вартість праці Мазепи. Кожний, хто читав працю Миколи Сціборського «Націократія», знає, що роблячи перегляд питань демократії, соціялізму, комунізму, фашизму і диктатури М. Сціборський користається чисто науковою методою, визначаючи сторичну генезу кожного з цих рухів, їх історичну роль і прагне виявити їх слабі і сильні сторони, позитиви і негативи цих ідеологій і устроїв. Так, наприклад, критикуючи соціялізм, як ідею і рух М. Сціборський вважає за свій обов’язок теоретика-науковця ствердити: «Слід признати, що соціялізм, як політична течія, відіграв у свій час і позитивну ролю в ділі боротьби робітництва з капіталістичним визиском, за здобуття своїх прав на культурний, правний і матеріальний розвиток, Певні корисні елементи соцялістичної концепції пристосовуються та пристосовуватимуться до життя й новими реформаторськими рухами». Так пише М. Сціборський про соціялізм. І з другого боку розглядаючи концепцію фашизму М. Сціборський пише, що ми, себто українські націоналісти, «задивляємось на засади диктатури фашизму з певною критичністю». «Перманентна диктатура, з правила схильна позначити життя надмірним урядовим етатизмом і витворювати культ своєманітної «поліційної держави», що гальмують розвиток суспільства та індивідуальности». Так пише М. Сціборський про фашизм. Після цього постає питання — куди ж робить ухил М. Сціборський — до соціялізму чи до фашизму? Очевидна річ, що такий підхід до позицій М. Сціборського є фальшивий. М. Сціборський виступає тут як науковець і синтетик, який критично оцінює історичний досвід, вибіраючи, з нього все цінне для дальшого розвитку суспільства. Як же це міг І. Мазепа утотожнити позиції М. Сціборського з «ухилом учнів Донцова в бік фашизму?» Пояснення цього явища слід шукати там же — в сліпоті партійних однобічників, в партійності їх позицій, або інакше кажучи в ідейно-теоретичній недолугості і методологічній неспроможності «партійних» позицій.
Сціборський стоїть на наукових позиціях. І як вигідно виділяється він, як дослідник і теоретик, серед таких наших «теоретиків» і публіцистів, як Мазепа і Донцов! Партійні позиції Мазепи, так само як і позиції Донцова ведуть до тенденційного підбору цитат, до викривлення фактів і фальсифікації. Намагаючись представити українського націоналіста Сціборського як тоталіста, фашиста і реакціонера, бо так наказують йому позиції соціял-демократа супроти націоналізму, І. Мазепа фальшиво представляє Сціборського не тільки як «учня Донцова», а одночасно робить його наслідувачем Липинського. Взагалі такої партійної тенденційности Мазепи не помічає, що подає викривлену уяву і про Липинського. Мазепа осуджує Сціборського за те, що він «подібно до Липинського заперечує «право окремих соціяльних груп на монопольне панування в державі і на експлуатацію суспільства». Розвязання соціяльних проблем він переносить в площину «національної солідарности». Державу і її владу мають персоніфікувати «не клясові і узурпаторські кліки, а ціле національне суспільство, зорганізоване в формах, що рахуються з його органічним розподілом на окремі соціяльні групи» (І. Мазепа — Підстави нашого відродження» т. II, ст. 103).
Все що тут написано дійсно є поглядами Сціборського — автора «Націократії» і яке ж відношення мають ці погляди до ідеолога «клясократії» Липинського? Хіба те, що ідея «націократії» є запереченням ідей «клясократії». А Мазепа і в цьому питанні робить Сціборського наслідувачем Липинського. Чому? Для чого? Бо Донцов і Липинський — в очах соціял-демократа є реакціонери і тоталісти. Отож і Сціборський мусить бути в цій компанії, бо ж він націоналіст, а націоналізм в уяві його партійних противників — це ж «хоч і наша, а все ж таки реакція». Наші «поступовці» керуються одним принципом: «всіх панів до одної ями» .. Це називається у нас політикою. Більше того — це називається у нас наукою! 
У відмінність від методології партійних однобічників методологія українського націоналізму відзначається синтетичним характером. І це дозволяє встановляти правильні погляди на речі і творити справді наукову теорію. В політичній практиці генеральна лінія Проводу Українських Націоналістів скерована в тому ж напрямі: «Ні політична партія, ні суспільна кляса, ні стан не відповідні, як становище, з якого можна було б обняти, зрозуміти і кермувати життям нації, бо всі вони однобічні... Тому ні одна з цих форм не підходять для цілей націоналізму, що остається тим, чим він є, власне шляхом поборення в собі духа партійности, клясовости, становости. Головним предметом його прямування є зісуцільнювання ріжного при помочі доповнення і синтези, а не упрощування його шляхом виключення і негації.. . Метою його є найвищі синтетичні досягнення при найменшій затраті форм ріжнородности життя та при найменшому обмеженні індивідуально свободи». («До головних засад українського націоналізму» — Розбудова Нації, 1928 р., ч. 2).
VII.	Батьки і діти.
Дуже яскраво виступає ріжниця між вісниківством і» українським націоналізмом у відношенні до минулого, до попередників українського націоналізму. Метода Донцова позначена скрайньою негацією історичного минулого і його виразників. З історичного минулого він робить однобічний вибір. У нього випадає цілий XIX вік, як вік виродження і навпаки він підносить наше середньовіччя, забуваючи який вік дав нам Шевченка, Лесю Українку, Міхновського ...
Український націоналізм підходить до історичного минулого, як цілости.
Ці розбіжності в методах підходу до нашого історичного минулого з боку Донцова і Проводу Українських Націоналістів виявилися особливо яскраво в політичній практиці. На початкаха український націоналізм як відомо висунув тактичну тезу «двоподілу фронту». Цю тезу Донцов довів до абсурду в протиставленні: «Батьки і діти», опортуністи і націоналісти і т. д. З цього приводу один з ідеологів Проводу писав: «Сама в собі оправдана й потрібна, передусім у початках націоналізму для скоршого й легшого згуртування націоналістичних сил вона зовсім розминається з своєю ціллю при намаганні перемінити її з тактичного засобу в непорушне табу, себто в самоціль». Це писалося 1928 року. Досвід минулого показав, до чого привела антитеза «опортуністів і революціонерів», як самоціль. Прихильники цієї тактики, як самоцілі відкололись від ОУН, в роки другої світової війни започаткували внутрішню громадянську війну і сьогодні ведуть ідеологічну підготову до такої війни на ширшу скалю. В наслідок маємо і сьогодні «двоподіл» і це є не випадковість, що українські націоналісти є в Українській Національній Раді, а ті що відкололись творять свій «революційний фронт».
Чи не є ці «революціонери» дітьми Донцова, який проблему «батьків і дітей» ставив в протиставній антитезі. Він не помічає, що це ж століття пройшло також під знаком українського літературного відродження. Донцов бачить 19 вік з одного боку — як вік «виродження». На адресу Донцова цілком можна віднести слова одного з теоретиків українського націоналізму, який писав: «Його чинність зводилася головно до аналізу, до знищення старих систем і старого способу думання. Брак синтези, здібности охопити цілість, знайти потрібну точку погляду, почуття міри й змисл дійсности сильно дали себе відчути в розумовій праці наших попередників» (І. Стобар — «Скрута Духа ...», Розбудова Нації, 1928 р., ч. 6— 8).
Зовсім інакші позиції і властивості мислення є притаманні представникам українського націоналізму.
З цього погляду є цікавим навести тут відповідь Дм. Андріевського в «Розбудові Нації» противникам і опонентам українського націоналізму. Ця відповідь є цінним документом, що може служити яскравою ілюстрацією до характеристики українського націоналізму, як синтези. В цьому документі читаємо: «Три голоси довелося мені почути сприводу появи «Розбудови Нації» взагалі, і моїх літературно-політичних виступів в ній зокрема. То були статті п. Славінського (в «Тризубі» ч. 7) далі п. Донцова (в ЛНВ, ч. 7—8) і зрештою п. Липинського (в «Поступі» ч. З—4), в яких коли й не названо мого імени, то подано витяги з моїх писань. Три голоси з ріжних таборів... Я приневолений дати на них відповідь, бо не годен знехтувати голосів, що походять від осіб, які є духовими батьками цілого нашого покоління, а моїми зокрема, від яких побирали ми науку національного, та політичного думання. Вони ж бо, або їх ґрунт, були для нас довший час міродатними дороговказами у минулому й сучасному.
Першим дороговказом служила ідеологія патріотів —- демократів, які навчили нас свідомо любити нашу батьківщину їм ми мусимо завдячувати пізнання й зрозуміння українського народу, в той час єдиного носителя й хранителя національних вартостей і традицій. З їх рядів вийшов найдостойніший провідник Української Нації нашої доби, Симон Петлюра, що єдиний з чільних діячів спромігся на чинність, тяглість і рішучість в політичній та збройній боротьбі українського народу за своє визволення. Відданий справі, завзятий у змаганнях, сильний вірою, він лишається неперевершеним взірцем національного борця наших часів. Подвижник духу й лицар чину, він втілив і, вміру сил, перевів у життя підсвідомі прагнення нашого народу. Не його хиби чи помилки триваємого ми в пам’аті, але підсилюємо себе згадками про його заслуги перед батьківщиною й шануємо, як національного героя.
Другим дороговказом в процесі нашого духового росту став Д. Донцов, — цей вічний революціонер і будитель. Він вказав на глибокий занепад національної волі українського народу та його провідників, на брак у нас почуття гідности й відваги. Він викрив у наших душах джерело національної снаги й збудив волю до чину. Чуйливий на кожний прояв нової думки, він вивів молоде покоління із закамарків провінціялізму та ввів його в коло світових проблем. Він вщепляв у нього духа непокою та вказав шлях до вершків обвіяних бурею. Він надихав нас вірою в те, що долею України не є служити погноєм, але взнестись на рівень Великої Нації. Він вказав на марність сподіванок визволитись в силу одної льогіки річей, чи з чужої ласки, на конечність плекати в нас силу духу й фізичну силу, здатність боротись і перемагати. Він розвіяв туман, що його потворили свої жерці й наші слабодухи вколо найбільшого історичного ворога України, і вказав шлях на Захід, як єдино-спасений і живодатний для нас. З подиву гідного затятістю й завзяттям боронить він свої позиції й нині, даючи приклад глибокої переконаности, послідовности та насичености думки.
Третім дороговказом був ідеолог традицій й консерватизму В. Липинський. Він перший показав, що Україна це не уроєна категорія, не виплід самої віри й уяви, але історична дійсність. Він звів нашу національну ідею, що доси корінилась у серцях й ятрилась в ранах, на лоно землі й пов’язав її з грунтом. Почуття й прагнення українців вложив він у формули й протиставив анархії духу та змислів тверду систему вартостей. Основою української національної свідомости не є ні раса, ні мова, ні релігія, — лише край, ідея батьківщини. Так, завдяки йому, з ідеологічної секти українство робиться широким і глибоким національно-державним рухом. Він викрив й унагляднив згубні для нації явища нашого минулого та сучасного, що їх часто уважали за прикметні й спасенні. Зупиняючись над суспільною будовою українського народу, він слушно вказав на брак сильної провідної верстви, національної аристократії, як на аномалію нашої дійсности. Він правильно оцінив властиву нашому народові вдачу осілого вирібника — хлібороба й протиставив її кочовничій, хижацькій природі північного сусіда. Зрепїтою, він дав доказ високої свідомости своїх обов’язків і великої відданости справі.
З цих трьох джерел живилося наше покоління. Одначе не погорджували ми й наукою чужинців, не легковажили власним досвідом, та вказівками дійсности.
Не зважаючи на суперечність, навіть ворожість змагань наших батьків, ми намагалися синтезувати в нашій свідомости й погодити з життям питомі їм, незаперечні цінности. Плід нових умов і вислід протилежних впливів, ми не могли вложитись у жадне з усталених ними лож-бищ. Чи не за це нині кидають вони на нас камінням? Суспільні явища, речниками яких є чи були наші батьки, мають певне місце в історії, але жадне з них не вичерпує сучасної дійсности. Тимчасом той перелом, що стався в житті України, вимагає, аби ми хоч на мить охопили в цілому нашу національну проблему, підвели підсумки й виснували плян на майбутнє. Застановляючись над нашою духовою спадщиною, ми не оцінюємо наших попередників на основі того, чого їм бракує, — лише на основі того, що ними здобуто. Ми далекі від думки їх розвінчувати, але й не маємо наміру канонізувати їх завчасу. Як карні члени нації, беремо на себе долю відповідальности за їх прогріхи й помилки. Чи тим не набуваємо права користати з їх досвідів і ставитись критично до їх вчинків та способу думання?
Свідомі нашого завдання в поточну хвилю історії, ми не менше свідомі й нашої великої відповідальности. Тим завданням є ствердження живого, діючого факту, яким є націоналізм, що його вага й поширеність роблять його загальним і світовим. Мусимо плекати цей первень організуючої й моральної сили, що з’явився й розвивається в нас органічно. Мусимо - перетворити його з ідеологічної категорії в політичній чинник. Наші батьки не могли досі цього доконати, бо вони його соромилися, або вирікалися, як ереси, або звужували його ідеологічну основу. Одначе вони підготували підложжя для нашого чину. За це їм велика дяка. Щоби довершити їх діло, му-. сим покинути відправну точку, і щоби продовжити їх шлях, мусимо від них віддалитися.... Почуваємо власний ґрунт під ногами й чуємося в силі продовжити діло наших попередників.» (Розбудова Нації 1928 р., ч. 7—8).
З наведеного документу цілком ясно, що український націоналізм є новим етапом в розвитку української суспільно - політичної думки, який, відштовхуючись від попередніх щаблів, одночасно зберігає їх позитивні елементи і творить синтезу.
Микола Сціборський в цьому питанні є виразником Проводу Українських Націоналістів, коли писав:
«Завданням тривалої реконструкції розхитаних основ політичного життя вимагає твердого, критичного підходу до всіх виявів і минувшини, і сучасности. Не безоглядний і легковажний розрив із усім попереднім — тому лише, що воно «не модне» — лише вміння доцільно узгіднити випробовані елементи старого з новими завданнями й формами — є запорукою правильного погляду на речі.» («Націократія» 91 ст.).
VIII. Матеріалізм — ідеалізм.
 Партійні противники українського націоналізму приписують йому однобокий волюнтаристичний ідеалізм і брак відчуття реальности та значення в історичному процесі матеріялістичних побудників і факторів. Це знову ж таки не відповідає дійсності. Вище означений однобокий волюнтаризм властивий Донцову, а не українському націоналізмові.
Історичному матеріалізмові Донцов протиставив скрайній волюнтаристичний ідеалізм. («Плоть нічтоже, — дух животворить»). Слідом за Донцовим деякі його послідовники на місце «історичного» процесу і реальної дійсности поставили своє «я», свою волю, своє «хочу», навіть там і тоді, коли за ними не стояло жодної «наукової» чи морально-етичної санкції, а вели лише до «чину ради чину» чи творення легенди, донкіхотської романтики.
Ортодоксальний український націоналізм устами Миколи Сціборського дає на це таку відповідь:
«Коли комуно-соціялізм добачу є причини політичних, господарських і соціальних процесів в історії лише в фактах матеріального порядку, то він допускається помилки, подібно як ті, що ці процеси пояснюють виключно впливами ідей і волі провідної меншости. Бо в дійсності на ці здвиги (зміни соціально-господарських систем, — державні перевороти, національні революції і т. д.) впливають фактори й духово-ідейного, і матеріального характеру, що — сполучаючись у певний причиновий звязок — витворюють імпулс нових прагнень і чину.» («Націократія» ст. 83). В органі Проводу Українських Націоналістів — ж. «Пробоєм» у свій час відзначено до чого приводить «філософія» сліпого волюнтаризму донцовського штампу.
«Воля до життя, до влади, гін до чину є леймотивом всіх писань Донцова. І сталося так, що деякі з його прихильників зробили з культу волі альфу і омегу політичної мудрости. їм стало здаватися, що досить лише захотіти, сильно захотіти, щоб їх бажання здійснилося без огляду на зовнішні обставини, ба навіть внутрішні спроможності їх. Саме такої психологічної помилки допустилася у нас певна група, де ексклюзивність дійшла до нігілізму, принциповість виродилася у безоглядність, а неприєднаність в сліпу завзятість, і то не лише в теорії, але і в політичній практиці».	
З наведених уривків дачимо, що і в питанні історичного матеріялізму з одного боку і однобокого ідеалістичного волюнтаризму з другого український націоналізм займає свою окрему позицію, яка в однаковій мірі є запереченням історичного фаталізму який веде до опортунізму і пасивности, а також і сліпого однобокого волюнтаризму, який веде до стихійного бунту і катастрофи.
Позицію синтези займає Микола Сціборський, як речник ортодоксального українського націоналізму також і в питанні раціоналізму й ірраціоналізму. Тезою 19 віку був раціоналізм. Раціоналістичний волюнтаризм, скерований на безоглядне здійснення раціонально складеної програми — догми дав таке явище, як большевизм, з усіма наслідками його філософії і суспільно-політичної практики. Донцов протиставив тезі раціоналізму антитезу ірраціоналльного волюнтаризму. Вартість і наслідки його філософії не ліпші від тих, що їх має большевизм.
На українському ґрунті раціоналістичний волюнтаризм, культивований большевиками, дав трагедію роздвоєних душ. Геніальним розкриттям цієї трагедії є новеля Миколи Хвильового «Я». У романі «Вальдшнепи» Хвильовий дає розв’язку цієї проблеми реплікою героїні — націоналістки Аглаї. «Хіба можна бути вольовим тільки від розуму?» Справжня філософія є лише та, що відповідає запитам розуму і прагненням серця. Тому ні раціоналізм 19 віку з його статикою свідомости, ні раціональний волюнтаризм, ні волюнтаристичний ірраціоналізм, «що губиться в містичній неозначеності сліпої прастихії, не підходять для цілей націоналістичної ідеології, яка найглибшу свою істоту віднаходить в синтезі чинної ідеї.» (Розбудова Нації, 1929 р., ч. З—4, ст. 67. Ю. Вассіян — Ідеологічні основи українського націоналізму»). У згоді з цим, як ми вже відзначили є також і формула Миколи Сціборського, ідеалом якого є індивідуальність, у якій воля, характер і розум (знання, досвід) єднаються в здоровій, творчій гармонії.
(Далі буде). 
