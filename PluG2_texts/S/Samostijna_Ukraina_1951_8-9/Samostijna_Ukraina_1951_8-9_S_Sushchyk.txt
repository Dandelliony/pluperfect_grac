В річницю національного злочину 

Десять років тому, 30 серпня 1941 року, під брамами заповітнього Києва, підлий братовбивчий морд скропив священною українською кровю Бердичівську вулицю Житомира. Там рука каїна — бандерівця спрямувала пістолю на двох великих Борців за Українську Державу і Національну Революцію та довголітніх членів Проводу Українських Націоналістів — підполковника інжинера Миколу СЦІБОРСЬКОГО і сотника Омеляна СЕНИКА - ГРИБІВСЬКОГО. Пролунали постріли і Оба залиті кровю впали на брук Житомира. 

В їх особах вратив Український Націоналістичний Рух двох своїх найкращих членів, а українська нація двох вірних синів — несплямлених символів двадцятьпятьлітньої боротьби за волю України, повних юнацького запалу віддати свою енергію і свої здібности Землі, яку Вони серед громів і пожарів Великої Революції 1917— 1921 рр. міряли в одностроях Української Армії, перейшовши в її рядах з боями три роки фронтів серед небезпек, злиднів і тифу. 

Микола СЦІБОРСЬКИЙ і Омелян СЕНИК-ГРИБІВСЬКИЙ — сини двох віток українського народу, яких Українська Національна Революція злучила в один нерозривний моноліт. Вони як найближчі співпрацівники полковника Евгена Коновальця, як члени - основоположники Української Військової Організації та Організації Українських Націоналістів — разом плече об плече працювали, себе взаїмно доповнювали і впали на визначених покійним Вождем постах. 

Перший з них уже в 1929 році, при заснуванні ОУН, був вибраний головою першого Конгресу Українських Націоналістів, на якому приовідником ОУН вибрано полковника Евгена Коновальця, а заступником його — інжинера Миколу Сціборського. Крім того, він як людина що займала чолове місце серед інтелектуальної і духової еліти української нації, що як видатний публіцист суспільно-політичних проблем та автор публіцистично-наукової літератури («Земельне питання», «Національна політика большевиків на Україні» — перекладена на англійську, французьку і німецьку мови, «Україна в цифрах» — перекладена на німецьку мову: «Демократія», «Сталінізм», «Націократія»), як представник СУЗ що цілим своїм єством був звязаний з ОУН, що своєю працею для добра української нації, своїми небуденними здібностями втягаючи в чинну боротьбу інших представників СУЗ, надав Українському Націоналістичному Рухові правдивий со-борницький характер. Разом зі Сеником-Грибівським, Сціборський перший правдиво оцінив диверсію в ОУН та розкрив її дійсне підложжя і повів проти неї знищуючий бій, вкладаючи в це своє гостре перо. В звязку з далекойдучими подіями на Сході Европи, переобтяжений відповідальною працею М. Сціборський знаходить ще хвилини часу, щоб дати проект конституції Української Держави. 

Омелян СЕНИК - ГРИБІВСЬКИЙ — Боєвий Референт УВО і Краєвий Командант. Його життьовий шлях, це шлях ОУН, а його життя було частиною життя Організації і Націоналістичного Руху. Він був всюди, де кипіла праця, де була небезпека, усюди від найбільш дрібної технічної роботи, кінчаючи керівництвом цілої Організації, у перших рядах боєвиків на Землях і найдальшій закутині розсіяного по цілому світі українства. В довоєнному періоді, як делегат Проводу ОУН, відвідує осередки української еміграції. Зокрема в Америці відзначається своєю працею над приєднанням американсько-українського суспільства до націоналістичної ідеї. За Його почином повстають там численні націоналістичні організації. «Організація Державного Відродження України» в ЗДА та її орган «Вістник» а відтак «Україна», там же він посилює діяльність «Стрілецької Громади». В Канаді закріплює другу націоналістичну організацію «Українське Національне Обєднання» та «Стрілецьку Громаду» та закладає юнацьку організацію «Молоді Українські Націоналісти», допомагає в заложенні націоналістичного часопису «Новий Шлях». В країнах Полудневої Америки закладає, або розбудовує вже існуючі там націоналістичні організації «Відродження» в Аргентині, «Українське Культурне Товариство» в Бразилії, відвідує поодинокі осередки тисяч українських емігрантів, де серед диких прерій і пралісів голосить нову віру в державне Воскресіння України. 

Початок 1938 року. В одному з Ню-Йоркських доків при кораблі зібрався гурт найближчих співпрацівників та друзів О. Грибівського. Прийшли попрощати його в далеку дорогу. Останні дружні стиски рук, останнє грімке «Слава Україні» покотилось Ню-Йоркським портом і корабель відчалив. Відчалив, щоб вже ніколи не привезти його назад. 

І так, на прикінці 1941 року, коли майже вся Україна була захоплена новим жорстоким окупантом — гітлерівською Німеччиною, на наказ Голови ПУН — полк. Андрія Мельника, Сціборський і Грибівський вирушили нелегальними шляхами на Україну, до її серця Києва, щоб там разом з сотнями революціонерів розпочати пробудження українських народних мас і мобілізацію їх в лави борців за Самостійну і Соборну Українську Державу. 

І раптом, на передодні 22-літньої річниці, напередодні нового вступу до Золотоверхого — стався жахливий злочин. Не рука ворожого окупанта, а рука рідного виродка-злочинця вкоротила їм життя. Вони вертали з наради з житомирським громадянством. Охорони не було, бо вони її рішучо відкинули. Постріли... і О. Сеник гине на місці, Сціборський же тяжко ранений кілька годин мучився. 

Хтож підняв злочинну руку на них? Це Степан Козій з Любачева. Його вислали диверсанти Степана Бандери на зруйновану, спрагнену помічної братерської руки Східню Україну, щоб він виконав давно винесений присуд смерти. 

Другого вересня, не зважаючи на велику дощову зливу зібралося до 3000 людей, щоб попрощати в останнє тлінні останки Великих Синів України. Цей похоронний похід був тоді першою націоналістичною маніфестацією в обличі нового окупанта і1 масовим стихійним протестом проти дій диверсії. 

Цей злочин — це тільки звено з низки інших терористичних актів супроти наших найактивніших одиниць, як з верхів, так із низів. Полк. Роман Сушко, др. Ярослав Барановський, брати Пришляки, Мицик, Гадус, Федів, Йойко, Соколовський: дружина от. Бульби, сини Волині, провідники проти большевицького підпілля Куц, Шубський і Шульга та десятки інших патріотів і революціонерів, всі вони впали від тієї ж злочинної руки бунтівників. 

Житомирський злочин зірвав на завжди маску з обличчя Бандери, Ярого, Лебедя-Рубана і їх спільників — національних зрадників, що в таку важну для України хвилину, станувши на шлях зради, бунту й руїнництва, анархії і божевільного злочинства докотились до так подлого братовбивства, вбачаючи в Цім своє «завдання» та свою «революційну місію». 

В Житомирі перед головним входом до Собору лежать дві сірі могили: могили Борців, які Впали в час збройних Визвольних Змагань 1917— 1921 рр. і’ могила Сціборського і Сеника-Грибівського. Два хрести що вгрузлися в ці могили показують грізно та маєстатично на Схід, на Київ. Вони вказують Україні що Вона має двох ворогів: зовнішних грабіжників та своїх Каїнів-Козіїв. Ці могили будуть тавром прокляття для всіх українських братовбивців, а життя і героїчна смерть цих Лицарів будуть українській нації дороговказом до дальшої боротьби за вйборення Самостійної Соборної Української Держави, а їх світлі Постаті хай будуть символом завзяття і віри в нашу остаточну перемогу! 

Вічна пам’ять незабутнім нашим Друзям — Миколі Сціборському та Омелянові Сеникові-Грибівському! 