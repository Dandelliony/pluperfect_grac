Уложення і вигляди нашої справи 

Доповідь на 17-му З’їзді Організації Державного Відродження України. 

Ще ніколи на протязі нашої історичної минувщини не було так доброї т. зв. конюнктури для справи визволення українського народу, як сьогодні. Два чинники входять тут в рахубу: перший — це об’єднання усіх наших земель і доконана соборність, яка справді в неволі, але яка всеж таки позбулась цілого ряду менших колишніх поневолювачів, яких з колишніх наших окупантів тимчасово зробила політичними нашими союзниками; другий — це наростаючий конфлікт нашого теперішнього окупанта з усім миролюбним світом і можливість хрестоносного походу цього світу проти нашого найлютішого і спільного ворога. 

Надії наші і деяких наших приятелів на те, що можна московсько-большевицьку тюрму народів розвалити знутра, силою відосередніх стремлінь, вибухом незбираного гніву і революційним зривом — завели. Досвід останніх тоталітарних режимів безсумнівно доказав і переконав кожного, що не існує в тоталітарному режимі можливостей власними силами незадоволеному народові скинути владу і терор правлячої кліки. В нашому українському випадку, справа ще тим більше неможлива, що не маємо тут лише до діла з терором правлячої большевицької кліки, але маємо тут до діла з окупацією української нації і території ворожим народом, з політикою якого годяться і політику якого одобрюють і попирають не лише приналежні до кліки, але навіть у питаннях внутрішньої влади її противники. Усі московські політичні партії, починаючи від правих монархістів, солідаристів, почерез демолібералів і соціалістів Корейського, Абрамовича, Шварца і інших, кінчаючи на лівих, паралельних чи інтернаціональних комуністах, а навіть на тітоївських большевиках (чи пак большевицьких тітоївцях), усі вони у питанні поневолення Москвою України не багато від себе різняться: у їх програмі і їх поглядах — Україна це невід’ємна частина Російської Імперії, а український націоналістичний рух, акція в напрямі нашого національного визволення і звільнення від «опіки» старшого московського «брата» — це фашизм, раніше німецько-австрійська, а тепер американсько-імперіалістична закордонна інтриґа. Отже, не багато, якщо взагалі, остається надій на те, що історична справедливість сама, як така, або наші власні сили, в час, коли СССР братається з можними світа того, дозволять нам звільнитися від згаданої опіки і розпочати власне державне і національне життя, так як це роблять, напр.,. мешканці Костаріки, Панами, чи іншого Люксембургу. Надії ці були тим менші, що донедавна Европа і західний світ виказували подивугідну низьку і упереджуючу поставу до наших визвольних змагань, вимагаючи вияснень, виправдання, переконання в тому, що у випадку згаданих Люксембурґів, Костарік, Куб чи Панам здавалось бути для них самозрозумілим, оправданим, потрібним і конечним. 

Сьогодні у тому відношенні багато змінилось. Не треба було нашої інформаційної акції, наших переконувань, дипломатичних місій, пропаганди і т. д., щоби усвідомлення цього світу приходило правильним руслом і вносило ясність у їхні погляди на світ. Це, що лягло тягарем нашої долі на наших плечах, що обернуло вільну колись нашу націю в рабів і мешканців концтаборів Колими, Сибіру, Соловок і Казакстану, що зліквідувало основі нашої нації — селянство, що обернуло в руїну нашу національну культуру, що ограбувало нас від нашого природного богатства — це стануло дійсною і неминучою небезпекою над головами такого безжурного, спокійного, забезпеченого і безпечного колись захід-нього світу. Звідси така зацікавленість, співщирість, зрозуміння і навіть у деяких охота допомогти нашому визвольному рухові. 

Перед очима отого світу відкрилась сьогодні ясно небезпека світового заговору і вона прямим запитом «бути чи не бути» вимагає ясної і здецидованої до себе постави. Це бачить і розуміє добре сучасний світ і тому про третю світову війну говориться сьогодні як про дійсність, що її вже не дасться ніяким чином відвернути. Кості кинені і світ приготовляється зустріти новітніх нащадків Аттилі на полі бою. 

Крім устійнення неминучости збройного змагу свободолюбного світу, — обставини великою мірою важної, а може й вирішної у визначенні, уложенні та виглядах нашої визвольної справи, — ще й устійнилась, якщо можна так сказати, ґльобальна вісь наростаючого змагу. Вона проходить через два осередні пункти — Москву і Вапгінґтон. Ця обставина має для нас теж немаловажне значення. Стратегічний і політичний осередок, що організує і веде акцію оборони загроженої свободи і культури західнього світу, знаходиться в Вашінґтоні, себто столиці держави, що з усіх т. зв. демократій світу, має найвище розуміння вартости свободи, пошанівку міжнароднього права, респекту до національних і економічних потреб поодиноких народів, якій чужа є національна нетерпимість, — в столиці народу, що ще не навчився англійського гандлярства народами і мораллю, що в ніякі війни ошюмом, торговання з розбійниками і коншахти з ворогами не звик. Це незвичайно великої ваги фактор. Америка є духовим провідником загроженого табору і вона буде по всякій правдоподібності визначувати будуче морфологічне і моральне обличчя світу. Це нам багато улегшує перспективи і вигляди нашої акції і зменшує ризико та острах, звязані з реалізацією цілей і мети політики противників Москви. Це рівночасно і визначує якість і насилення нашої участи у підготовці до змагу та у самому змагові. Ні Берлін, ні Лондон, ні Париж не мають для нас такої вартосте і не користуються таким довіряй, що його ми маємо у відношенні до Вашінґтону, столиці народу і держави, що вже боролась з внутрішніми і зовніми заговірниками на свободу одиниць і нації. 

Звідси і визначене наше становище до світу, що мобілізується і готовиться на розправу з нашим ворогом. Воно не може бути інакше, бо ворог спільний і на байдужне вичікування в час коли буде вестися змаг з тим ворогом, не буде місця. 

Але ми не можемо безкритично ставитись до послуг тільки того Заходу. Ми знаємо, що змаг з СССР і большевизмом вестися буде не лише за наші гарні очі, а за власні інтереси і безпеку отого Заходу, і ми повинні знати, що наша участь в тому змагові буде визначена теж не охотою приподобатися отому Заходові, але вона буде визначена, і це буде одиноко обовязуючим, забезпеченням наших інтересів. Наше відношення до табору протибольшевицького визначене нашим суверенним становищем, як партнера, а не лише охочеко монника, швейцара, чи наемника. 

Може хтось поставити заміт, чи обставини і сучасне наше положення, так зовнішнє як і внутрішнє, дозволяє нам на таку нашу поставу. Думаємо, що зовнішні обставини недвозначно дозволяють нам на суверенне ставлення наших вимог, і то вимог не тільки у відношенні нашої справи, але і у відношенні наших поглядів на істоту большевизму, московського імперіалізму та шляхів і засобів, якими їх найлегше збороти. Бо справді, як було сказане, світ вже бачить небезпеку, що над ним зависла, але світ, ще не розуміє її правдивої суті і природи. Він все ще вірить в страшак комунізму і збірається в хрестоносний похід проти Маркса і Енгельса, що би... звільнити богобоязний московський нарід від ярма «чужої» йому кліки та релігії імпортованого йому історичного матеріалізму і марксівського маніфесту. А тимчасом справжній комунізм в Росії давно вже розстріляний теперішніми носіями московського імперіялізму, і лежить забутий під плотом червоного табору, що готується на підбій світу не в ім’я ідей Маркса, але в ім’я плянів і задумів Джінгісхана, Боголюбського, Петра Великого, Катерини Другої і Йосипа Сталіна; в ім’я московського імперіялізму; доходу до заливів і океанів; визволення славянських братів; і створення панування над світом Третього Риму, бо «світ може бути тільки тоді щасливий, — як це сказав Достоєвський, — коли він буде думати і відчувати по московськи». Західні демократії збіраються «звільнити» руський нарід від тиранії революції, забуваючи, що в Росії Робеспєр, розстрілявши Дантона і Марата, давно повис на шибениці, і що новітній реставратор імперії Романових не потребує ні допомоги Керенських, ні допомоги світової демократії, щоби рятувати цю імперію від тиранії Революції. Це ж бо сам московський нарід ідеями азійського націоналізму, своїми танками та пятими колонами у світі, уживаючи обильно до своєї помочі чужої крови, творить духову і матеріяльну імперію Росії і змагається за домінантне становище русского народа у світі, плекаючи свій месіянізм і віру у своє історичне післанництво, не як кляси пролетаріату, але як російського народу. Пролетаріат Росії давно осідланий в концтаборах і примусових роботах, він не має можносте рішати про' долю не тільки пролетаріату світу, але навіть свою власну. Він лише мріє про той день, коли побідить капіталізм та приверне йому те зрабоване і заперечене йому власного його владою щастя і право, яке. він колись кинув під свої власні ноги і своїми власними руками допоміг їй їх заперечити і відобрати. Не пролетаріат Росії, не його справи сьогоднішня Росія має на увазі, але імперський нарід вихований Єсєніними, Клюєвими, Достоєвськими і Толстоями. Російська імперія сьогодні виходить на арену і домагається прав і становища як державі, нації і політичному чинникові, а не лише свойому пролетареві. 

Та Захід здається цього не бачить. Сучасні державні мужі, вірять дальше в теорію Дж. Кеннана, диктовану спритно московськими його дорадниками і учителями, в немосковську природу большевизму і загрозу світові не від ударів червоної армії, російських атомових бомб, большевицьких армад, російських аґентів, — а від удару комунізму, який саме кремлівські володарі і кандидати на світових Каліґул самі у себе зліквідували. Західний світ збірається за намовою Кеннана ліквідувати комунізм в Росії, якого там немає, а залишає поза увагою загрозу московського імперіялізму, месіанізму і націоналізму, які одинокі становлять дійсну і велику загрозу свободі світа. Дійсно, треба завидувати щастя московському народові і його провідникові Сталінові. Перший раз від загибелі врятувала його наївна і погубна віра тевтонського фюрера, який теж хотів рятувати світ не від московських полків, але від політбюра, так як би можна було їх від себе відділити і поставити проти себе, і волів ставити ставку на допомогу Власова, носія такого самого російського імперіялізму, як і у Сталіна (і, як деякі кажуть, саме висланника і довіреного аґента Сталіна), чим на визвольні армії поневолених Москвою народів. Кожному відомо, що його ставка зробити палатну революцію на верхах кремлівської кліки і спасати Росію від її червоних тиранів зазнала сромотної поразки і під ударами фактів не встоялась ні фурорська впертість, ні залізна невгнутість тевтона. Під ударами невмолимої історичної логіки падали його залізні когорти, бо проти нього станула не кліка кремлівських володарів, але здисциплінований, овіяний месіяністичним вченням, приречений на великість, задивлений у свою месіяністичну місію цілий московський нарід. 

І сьогодні, здається, історія зачинає повторятись. Офіційна лінія державних провідників, постава їх у «Голосі Америки», «Голосі Канади», БіБіСі, заява, що «вільна Україна не лежить у пляні їхньої політики», фаворизування московських політичних груп, атака не на московський імперіалізм, але на комунізм та його лідерів — вказують, що в щасливу, направду, годину ослаблення почуття дійсности, занику інтуїції і чуття, засклеплення органів сприймання реального світу, атрофії політичної чуйности — вдається московському месіанізмові просувати свої плани мимо уваги, а часто і при допомозі, зненавидженого демократичного («гнилого» за його словами) Заходу. Так немов би на тій частині (одній шостій) земного ґльобу деспотизм влади не був виразником духа не правлячої кліки, але цілого народу, як би жорстокість і сваволя не були виразником духа землі, а поневолення і кровавий терор сусідних народів і земель не були невідлучним складником історії того народу. Кому ще сьогодні не ясно, що большевицький імперіалізм сучасних кремлівських червоних володарів оформився і взаконився на історичних традиціях московської землі, є національним виразником московської душі, її життєвої суті, найяскравішим висловом її прагнень, буття, і внутрішньої структури, — той направду може дочекатись, що недалека будучність провчить його так гірко і так трагічно, як вона провчила Гітлера. 

Сучасне положення вимагає не тільки готовости до збройної постави, рішучости прийняти удар, але воно вимагає усвідомлення суті ворога і та його правдивої природи. А тим часом в сферах високої політики панує дальше фальшива думка про нього та ложне визначення його обличчя і істоти. 

Ми не сумніваємось, що і у тому відношенні прийде колись усвідомлення. Але побоюємось, що воно може прийти запізно, так як воно прийшло запізно в свідомості брунатного противника Москви. І тому на нас паде обовязок в тому напрямі діяти. Є певні моменти, які вказують на те, щоби не включатися в збройний фронт захід-нього світу так дового, аж поки він не визнає наших політичних позицій і не зрозуміє так наших вимог, як і категорій думання у відношенні до Росії. Ці моменти так особистої нашої натури, як і загально світової. Адже було б наївним кликати нам, як це роблять деякі наші політичні групи, за революцією проти Кремля в час, коли західний світ з тим Кремлем остав в дипломатичних відношеннях. Ми вже не раз таку революіцію починали і все вона кінчилась нашою масакрою. Приклад, з одної сторони, Варшави та з другої сторони Праги повинен нам дещо говорити. Не революцій, повстанських армій, широкого збройного підпілля сучасна хвилина від нас вимагає. Для них ще не прийшла пора. Вона прийде тоді, коли Совєтський Союз буде втягнений у безпосередню війну і коли атомові бомби будуть падати не на столиці Богу духа винних зґвалтованих і стероризованих московських сателітів, але на саму Москву. Але, з другої сторони, ми вповні свідомі ваги нашої справи у розвязці ґльобальних проблем часу війни і повоєнного періоду. Без нашої участи в тому, світ не уложить справ так, щоби вони не грозили вибухом четвертої світової війни. Участь наша у політиці сучасного періоду поза всякими сумнівами і треба нам лише її собі, належно усвідомити. 

Дорога до звільнення світа від загрози так теперішньої, як і будучої небезпек», яка є ґльобальною, веде через створення Самостійної Соборної Української Держави. Сповнення тої вимоги задовольняє дві кардинальні потреби, без яких не мислиме будувати тривалий, справедливий і справжній мир. Створення Самостійної Суверенної Української Держави — це визнання принципу самовизначення народів, це визнання принципу Атлянтійської Хартії, це визнання засади правдивої моралі і справедливости у будові будучого світу. Не може бути двох моралів і двох справедливостей. Будуча війна, проти московського большевизму, коли вона має бути виграною, не може вестися тільки в обороні стану посідання лондонських чи нью йоркських капіталістів. Це рішуче за мало, щоби оправдати міліонні жертви найкращих синів людства, щоби виправдати руїни міст і промислових центрів під атомовими бомбами — боронити лише стану посідання, лише змусити большевиків спокійно сидіти на своїй півкулі та мирно торгувати з капіталістичним світом. Війна, що буде вестися лише за ринки збуту — буде програною війною. 

У свойому звіті япоському урядові тодішній амбасадор Японії у Німеччині ген. Ошіма, в 1942 р. виразно писав, що війна Гітлера зі Сталіном є програною, бо Гітлер не визнав права українського народу на державну, самостійність. Багато німецьких політиків, а також деякі японські політики цю опінію Ошіми прийняли з підсміхом, але всеж таки вона була правдивою правдою. Гітлер програв, бо ставив ставку на російський нарід, а знехтував допомогою народів України, Білорусі, Литви, Лотви, Естонії, Казказії, Грузії, Туркестану. Його Нова Европа не принесла нічого нового; в заміну тиранії Сталіна приносила тиранію Гітлера та обіцювала що найвище тиранію Власова. Такої Нової Европи народи Европи не схотіли і Гітлер мусів програти. 

І тої Европи, що її проповідує добродій Кеннан народи Европи не сприймуть, бо в його плині немає місця на 4 свободи, що їх проголосив Рузвелт, там немає місця на право самовизначення, що їх проголосив Вільсон, там немає місця на ті принципи і засади, що в їх обороні американський нарід боровся протягом століття і готов боротися дальше. Основи політики Кеннана не відповідають правдивим традиціям американського народу і вони не можуть запевнити собі побіди. Коли Західний світ хоче виграти війну і повоєнний мир (бо остаточно він мігби виграти війну, так як її виграв недавно, але програв мир), то він мусить виразно поставити у свою програму ідею визволення всіх поневолених народів. Бо тільки великі ідеї перемагають. Як довго Захід не буде мати великої ідеї, як довго він буде лише змушений боронитись, боронити свого стану посідання, звертати увагу на збереження тільки свого нагромадженого достатку, що кожної хвилини може статися добичою хижого наїздника, так довго він не має перспектив абсолютної виграної. Він може знищити світ, обернути в руїну живе життя, покрити покровом смерти і знищення заселені оселі і працююче життя, але він не виграє битви за життя. Почуття оборони загроженої власносте, без ідейного призвуку, покликання в будучність, без віри сповнити велике і історичне, без слова живого життя і нової правди, само не вистарчить. Сили самих власників за малі, щоби свою власність вборонити, а ті, що свою власність втратили давно, а до них в першу чергу належить український нарід, не будуть виказувати охоти боронити чужої, як оті власники не запевнять світові своєї матеріяльної і моральної допомоги. Вони бо не мають що більше тратити крім своїх кайданів, а тимто змобілізувати їх до боротьби можна тільки запевненням кращого завтра, власної державносте, своєї власносте, запевненням нової загальної правди і справедливости. 

Крім тих основних моментів, справа створення Української Держави має в собі і велитенської ваги стратегічний момент. Адже створення Самостійної Української Держави — це не тільки побіда права і моралі, але це розвал Росії, отого монструма, що проходив крізь історію трупами міліонів чужонаціональних рабів, і що глядить в історію, як в сповнення своєї місії поневолення цілого світу, обернення його в один канцентраційний табор, в якому вже не тільки від молдаванина до фіна, але від Владивостоку до Сан Франціско на всіх язиках... все мовчить, бо благоденствує. Створення УССД — це одинокий шлях унешкідливити московського медведя так, щоби він вже ніколи не мав зубів і пазурів, що загрожували б комунебудь. Без української землі і українських рабів — Росія це, як писав Хвильовий, півязіятський край. В ній справді будуть гудіти гарно сосни, пахнути тайґа, збиватись тумани піску і око милуватись буде безмежним простором назаселеної землі, але димарі фабрик, що продукують смертоносну зброю, будуть мовчазні. 

Цих моментів багато політичних мужів сьогодні не добачує. В тому лежить небезпека не лише для нас, але і для світу, бо переочивши той момент можна переочити основні моменти, що ведуть до побіди. 

Наше завдання працювати в тому напрямі. Це завдання далеко більше, важніше і відповідальніше, як творення загонів УПА, що доказують світові те, чого йому вже не треба доказувати, або чого він раніше не хотів бачити, і що йому сьогодні зовсім не промовляє до його переконання. Навпаки, розбудовування сильного підпілля, розмальовування його в переборщених красках, представлювання його як дійсної загрози Москві створює в західному світі почуття зменшеної небезпеки, заколисує його чуйність і готовість, доказує, що сили, які треба готовити проти Москви, не мусять бути аж так великі, що Москву можна поконати лівою рукою, що вистарчить скинути кілька атомових бомб на СССР, як там розпочнеться революція, а УПА вийде з незримих її криївок і змете за одним подувом ворожу кліку. Такі байочки і нам і другим є більше чим небезпечні. Ми не хочемо вірити, щоби в західному світі було багато наївних, що будуть в них вірити, але ми знаємо, бо мали нагоду вже те бачити, що серед найвідповідальніших становищем державних мужів, трапляються одиниці виїмковно безвідповідальні своїми поглядами і переконеннями. 

Ми здаємо собі справу з того, що дорога до нашого визволення веде трохи відмінним шляхом. Вона не така проста і коротка, хочби нам всім бажалось, щоби вона такою була. Справа нашого визволення — це справа не тільки УПА, навіть такої, як її подає сьогодні наша деяка партійна пропаганда. Справа нашого визволення — це передусім справа міжнародня і такою її в першій мірі треба трактувати. І саме з того погляду виходить з нашого боку на яв подивугідна, часами каригідна легковажність. Ми говоримо про незриму армію УПА, звязуємо з нею усі наші надії, уважаємо її одиноким шляхом до нашого визволення, а забуваємо, що вузлові пункти тої нашої справи лежать далеко деїнде. Вони лежать, в першій мірі, у правильній постановці загальної політики. Що нам буде з того, що ми поставимо кількаміліонову армію і то в час, коли її ще буде мати силу розбити Сталін, що нам з того, що ми змобілізуємо увесь нарід, коли за своєю акцією ми не будемо мати запевненого такого уложення сил і коньюнктури, що дозволить нам наші пляни та акції закріпити. Недавний досвід з другої світової війни нам недвозначно в тому дав науку. Адже можна було проголошувати десять разів у Львівському, Ужгородському, Дніпропетровському, Харківському чи навіть Київському радіо незалежність України, але справа правдивої незалежности на тому зовсім нічого не користала. Від проголошення в радіо до правдивої незалежности — далека дорога. Вона лише в примітивній ментальності політичних доробкевичів та амбітників така проста, але в дійсності — це абсолютно за мало проголосити в радіо і навіть дати себе арештувати тим, що цього проголошення собі не бажали. Далеко тяжче і відповідальніше вміти відчекати, справу зааранжувати так, щоби не було потрібним йти до концентраків, тим більше, що сама дійсність виказала, що правдивої влади ані ті, що йшли до концентраків, ані ті, і що їх брали, не мали. Війна ж була у розгарі і Сталін все ще був тим, що мав найбільше шанс остатися паном і властителем оспорюваної справи, чим він і остався. 

І нова війна зі Сталіном — це не буде легкий парад бомбовиків над Москвою і трюмфальний в’їзд політичних принципіялістів від похибок до Києва, щоби там в радіо проголосити відновлення української держави. Війна зі Сталіном — це війна з великою московською імперією, яка є не лише на одній шостій частині земного ґльобу, але яка є в ментальності так західнього світу, як і в нашій власній. Адже тотальні амбіції, партійний шовінізм і самолюбство, нетерпимість і виключність, система брехні і ширення неправди — це Москва в нашому нутрі. Адже проповідування різности комунізму від московського імперіалізму, роблення першого винуватцем, а другого невинною жертвою комуністичної доґми — цеж Москва в нутрі західнього світу. їх треба в першу чергу побороти. Не поможуть ні численні загони УПА, ні корпуси поліції, ні тим більше сотні дивізій озброєного в залізо заходу, коли внутрі нас буде дух Москви та її фальшива наука. 

Дорога проте веде через наше внутрішнє оновлення. В практичній мові, коли йдеться про наше еміґраційне життя, бо тільки про нього можемо тут говорити, — бо воно виключно під нашою контролею, — це проблема створення одного політичного проводу. Вона важніша від революції в Краю. Ще не час на неї. Час, коли вона прийде, визначить будучність і розвій випадків. Хочемо вірити, що здоровий розум та розуміння своєї власної користи та безпеки з боку Заходу не створять несприятливих обставин для розгортання цієї Революції. Вона не повинна скорше розпочатись, аж впадуть перші бомби на Москву і аж буде видно, що Захід поставив ставку не переконувати і змушувати Сталіна, але поставив ставку на його знищення і загладу. Тоді прийде пора на нашу національну Революцію. її істота і характер теж мусять улягти певній ревізії і переоцінці. Революція — не не ліс, не летючки і не мітинги. Революція — це складний процес розбудови наших політичних, духових і господарських вартостей направлених на творення реальних підбудов до справжнього функціонування власної держави. їх ні відділи УПА, ні анонімна УГВР не виконає і не створить. Одиноким, що це може зробити — це цілий нарід, у всіх його політичних, суспільних, економічних клітинах, підпорядкований видимому, законному, а не мітичному і самозванному проводові. 

І тому в першу чергу правильна підготовка до правильно розвиненої революції — це розвязка правильної конструкції, програми, стратегії та тактики тої Революції тут на еміґрації. Ми не сміємо принести (так, як в 1941 р.), в Україну братовбивчої війни, партійного змагання за владу, агітації за виборчими голосами і реклями своєї єдиноспасаємої акції. Доки в родині українства — яки писав др. Ю. Вассиян — стоятиме невгамований вереск юродивих про любов і спасения України тільки тими юридивими — Україна знову згине, розпята своїми «спасителями» на хрест. Тому то мовчазна гідність людська у діячів щоденного політичного, суспільного і духового нашого зайняття, створення поваги життя і ситуації, зрозуміння вимоги хвилі і важности моменту, перетворення базару торгівців славою героями і героїзмом в товариство нормальних і шануючих себе людей, в домі, де панує суворий звичай поваги і пошани до людських поглядів, до їх змагань без різниці, чи вони виходять з середовища «своїх хлопаків», чи ні. Оздоровити себе внутрішньо у власних душах і власних рядах, статися людьми явної і одвертої дії і відповідальности за кожний свій власний вчинок — це найпевніша дорога до спасения своєї Батьківщини. 

Це моральне відродження зліквідує Москву в нашому нутрі. Воно скоро і неминуче вирве з її рук найващий засіб її діяння серед нас в нутрі — засіб розбрату і політичної конкуренції. Вимога хвилі вкоротити хаос, зібрати усі політичні сили під один диспозиційний осередок, назвати його одиним іменем, дати йому повновласті і визнання від усіх нас, заявити йому свою підпорядкованість і визнати його законним, одиноким нашим сувереном і речником наших бажань, стрем-лінь і поглядів. Таким осередком може бути тільки УНРада, як переємниця мандату і волі українського народу, як наслідниця збройного змагу з тим же самим відвічним нашим ворогом, що її силою вигнав з нашої землі. 

Бо тільки зліквідувавши Москву в власній середині, зліквідувавши її явних і неявних аґентів, поконавши силу її писаних і неписаних інструкцій, ми можемо вирушати у бій за визнання нашої справи такою, як ми її уважаємо. 

Ніхто як ми не знає так докладно і правдиво правдивого обличчя і правдивих замірів Москви. Наше завдання помогти західньому світові зрозуміти і пізнати теж те обличчя Москви. Що в тому напрямі в нас зроблено? Де поважні публіцистичні праці, де аналізи історії і історіософії Москви, де розгляд економічного потенціялу України і та роля її в силі Москви, де виказання метод і системи правління Москви? Ми є свідками як бувші комуністи (Жід, Кестлер, Бирмінгам) подають аналізи большевизму, очевидно, не вільні від уявних і фальшивих поглядів, а в той же час більшість з нас все ще зайнята переконуванням себе про те, що єдиною групою, що може врятувати Україну — це партія Степана Бандери. За гроші і на папері, що видала тільки та одна партія на поборювання своїх внутрішніх противників, можна б було видати кілька томів історії, політики, економії Сходу та України, що переконували б Захід краще від декларацій і меморіалів Лебедя про те, за що і чому Україна (ціла Україна, а не лише партія Бандери) бореться за визволення, чому треба Україні помогти, чому Гітлер програв га чому грозить небезпека і адіянтам програти, як вони знехтують українською і інших поневолених народів проблемами. Хто пише про те, що сьогодні Москва насильно зілляла, і розтворила води словянських рік в московському морі і перейшла до кінцевого етапу організації своєї влади на суходолом Евразії, щоб з тієї бази людських і природних сил розіграти бій за світ? Чому не пишемо про те, що наївно є думати про розвал і провал большевицької системи від удару в її спину реакції Корейського? Чому не вміли ми доказати Заходові, що відроджена в огні большевицької революції Росія переживає вершинний свій стан політично-імперіяльного росту, якого вона сама не може вже спинити, бо це було б проти її природи, бо ж проти власного зростання неможливий ніякий спротив ні свідомої власної думки, ні волі, ні аргумент переконування зовнішнього партнера чи противника? Оце наше завданням тут нам треба боротись і працювати. Переконувати Західний світ про те, що з большевизмом треба боротися і що УПА їм в тому поможе, немає великого сенсу. Західний світ і так немає іншого виходу, бо він примушений Москвою боронитися і воювати. Адже примушений був зі Сталіном боротися і воювати і Гітлер, який, воюючи зі Сталіном, йому поміг вдержати імперію Москви, і ніхто як Гітлер так не поміг Сталінові сьогодні сцементувати російський нарід і переконати його в тому, що йому іншої дороги немає, як тільки месіяністична. 

Наше завдання переконувати західній світ у тому, що російський імперіалізм — це не вислід бажань політбюра і що за мало його скинути, щоби усунути небезпеку світового заговору. Справжній ворог не в політбюрі лише, але в цілому російському народі. Не режим і влада, але монстрімперія загрожує світові. Це за мало змести їх з лиця землі, щоби «добрий» російський нарід замість загрозливого тепер світового завойовницького імперіалізму революційного большевизму виставив побожний і мирний. уряд «правдивих» демократичних русскіх, з якими можна буде мирно співпрацювати у відбудові торгу на базі капіталістичного господарства в межах демократичних свобід життя. Треба західному світові пригадати, що не большевицька кліка, але короновані царі будували на кістках чужонаціональних рабів свою столицю, і не хто інший, але отим світом фаворизований демократичний Керенський і його демоліберальні компаніони посилали свої полки на підбій України, яка тоді вперше зголосила, що вона не хоче опіки «старшого брата» москаля. Отже поможім пізнати і розкрити справжнє обличчя ворога. 

Ясно, що не можна того зробити публіцистичними і газетними статтями. Нам треба наукових праць, нам треба діставатись на вузлові позиції, що вирішно впливають на вироблення опінїї і поглядів у політичних справах Росії та Сходу Европи. І знову спитаємо: скільки ми маємо людей на університетах, скільки людей, що працюють в інститутах Сходу Европи в ЗДА? 

Не менше завдання рівночасно розкрити західному світові обличчя його союзників, тих супротивних сил большевизму і Москви, що стоять з ними у боротьбі на протязі історії. Український нарід має далеко більшу вартість, як фактор навіть протирежимного опору, як ті росіяни, що нібито проти режиму, готові його валити і тим помагати аліянтам винести побіду. Розрахунок аліянтів може показатись мильним, а наслідки його фатальні не лише для них самих, але і для справи визволення українського та цілого ряду інших поневолених Москвою і загрожених нею народів. 

А вигляди на побіду Заходу, а з тим і нашої справи, є великі. Сили Заходу безмежні, так в матеріальному, як і духово-моральному аспекті. В першій мірі, багацтво технічної справжности, знання, досвіду; перевага продукційної спроможносте; засоби ресурсів; кращі стратегічні бази. Але все те може показатись недостаточним, коли позиції ідейні, політичні заложення — не відповідатимуть вимогам історичної доби, волі народів. Треба переконати можних світа того, що наймогутніші матеріально народи не спинять того духового процесу, що йде зараз у світі. Тут за мало є нарікати на комунізм, а самому продовжувати давню і збанкрутовану політику анексій, експлуатацій, торгування долею і інтересами других народів. Найважнішою справою — це відзискати і здобути довіря, а їх так довго не можна здобути, як довго категоріями їх думання і політики буде категорія ринків збуту, бізнесу і торговлі, навіть з канібалами. 

Настає нова доба. На місце забріханих і фальшивих пророків, що в пунктах і точках деклярацій хочуть нести спасення світові, у гарних фразах і безмежно нудних конференціях хочуть знаходити виправдання для зради твердих принципів моралі і справедливости, повстає нова сила, її ще можуть тут і там штиками вдержати в резоні, але поволі починає світ добачувати свою безсилість у остаточному її приборканні. Сила ця домагається діл, а не слів. Силу цю не заглушити порожніми вигуками про «демократію», які падають з обох сторін барикади, бо вона хоче справжньої і дійсної демократії, а не лише на словах. Постають малі народи, розчаровані і ошукані, обманені в свойому ідеалізмі. Проти тираній мають сьогодні лише чисте серце, необтяжене сумління і непохитну добру волю і бажання правди. Але як прийшов час, що ті, які поневолювали і розпинали понесли заслужену кару, так прийде і час, коли новий Месія зголосить прихід нового царства, справедливого, щасливого і вільного, і вимірить кару усім своїм поневолювачам. 

Серед того нового світу перше місце займає український визвольницький рух. За українську державу боролися вже цілі покоління. За неї боролися Ґонта і Залізняк, Наливайко, Остряниця, Хмельницький, Дорошенко, Мазепа, Кальнишевський, за неї боровся Петлюра і Коновалець. За неї бореться тепер націоналістичний рух. В боротьбі за побіду правди і права заплатили своїм життям чи довгорічними муками і засланням когорти мучеників і борців. Були між ними і українські демократи, українські соціалісти, українські монархісти. За визволення українського народу боролися теж і українські комуністи. В такій атмосфері родилася ідея українського ренесансу, ренесансу гідности людини, ренесансу прав народів, його свободи, ренесансу ідей гуманности, та дійсного, а не лише технічного, поступу. Ідею цю кинув перший Хвильовий, а скоро її приймає цілий ряд нашої духової еліти. І Хвильовий і всі вони заплатили за неї головою і життям, але сама ідея осталася при житті. Сьогодні завданням нашим є підняти цю ідею, піднести її до висот нашого не лише національного, але і до висот нашого світового післанництва, нашої історичної місії. Це повинно бути нашою духовою зброєю, якою ми можемо дійти до нашої мети. Поставити на чоло наших змагань і нашої акції велику місію, велику ідею, дати її Европі і світові, вщепити в неї наші моральні засади. Наша національна революція мусить бути рівночасно і духовою революцією і вона такою є. 

Національної революції того типу, що її ми несемо, у нас ще не було. У нас були бунти, повстання, були визвольні війни, але всі вони залишились без успіху. Ми сьогодні підносимо клич українського ренесансу, бо тільки його клич і його ідеї можуть забезпечити побіду над новим тираном. 

Французька революція зі своїми вселюдськими кличами свободи, рівности і братерства була одинокою правильною методою і способом запевнити французькому народові повноту політичних прав і суверенности. Щойно на моральному і психічному підложжі приготованому французькою демократичною революцією, можливим було діло Наполеона зцілити і укріпити французьку державу. 

Боротьба Америки проти чужого насилля можлива була тільки тоді, коли кинено гасло свободи народу і одиниці, яке захопило не лише американців, але і покликало цілий ряд чужоземних ентузіястів тої ідеї, що пішли битися за свободу Америки. Щойно тоді вдалося Америці скинути владу англійців. 

Большевицька революція ніколи не була б закінчилася побідою, коли б вона не виписала на своїх прапорах гасла боротьби за соціяльне і національне визволення людини і народів із тиранії царату. Щойно на тій духово-моральній базі вдалося Ленінові-Сталінові створити те, чого йому не було б вдалось створити ніколи. 

Спільна акція проти Гітлера вдалася тільки тому, що кинені Атлантійською картою високі засади оборони чотирьох свобід змобілізували усі народи проти Нової Европи Гітлера, навіть ті, що попали в нову тиранію, терор, голод і страх. 

І проти найновішої тиранії Сталіна ми зможемо побідити лише сильними моральними вартостями, ідеями і засадами. 

З усіх народів поневолених і гноблених Москвою, український нарід має найбільше даних, щоби перейняти провід визвольними рухами і національною революцією проти Москви. Український нарід один з численніших народів Европи. Він століттями безкомпромісово, невпинно і героїчно стояв на сторожі своїх прав та прав людини, довгими віками захищав Европу перед навалою і заливом пейченігів, половців, монголів, татар та турків. І в новішій історії завдяки українському народові Европа була захищена перед большевизмом і не було б українського народу, сьогодні ціла Европа справляла б славославіє азіатському деспотові в Кремлі. Український нарід ніколи не загарбував, ані не змагав до загарбання чужих земель. Він духово — молодий, наймолодший з усіх народів Европи. 

Писав молодий Рильський: 

«Народи і царства —  

Дивуйтесь незабутнім! У минулім Ваше —  

Наше у майбутнім!! 

Український нарід здібний, морально здоровий, багатий культурою і побутом. 

Москва не знищила Хвильового припадково. Вона знала, що за назвою азіатського ренесансу криється український ренесанс. Але, вбиваючії Хвильового фізично, Москва все ж таки не була здібна вбити його ідей, що сьогодні стали тими ідеями, які здерли маску з правдивого обличчя большевицької Москви і кинули Европі і світові першу нашу осторогу. Її не всі ми навіть добре розуміли. Її злегковажено, висміяно, забуто. Але вже по кількох роках життя довело, що геніяльна інтуїція великого мятежника не помилялася. Життя потвердило не тільки його діагнозу большевицької партії, як собірателя русскої землі, воно не тільки потвердило його першу замітку про партійну верхівку, що перетворилася в раковину з калом, але воно поставило правильну діягнозу суті московського большевизму з його плянами підбити і покорити собі цілий світ і на руїнах становленого тисячеліттями ладу і думки і життя завести духове марсове поле для герців ватажків кочівничої орди нащадків Джінґісхана та завести цілий світ у ярмо машеручої і шукаючої попасу і наживи азіятської орди. 

Ще перед роками, як одинокими, самітними і незрозумілими видавались ті кличі! Сьогодні ми не одинокі. Нас поволі починає розуміти світ і щораз більше народів (між ним і такі, що раніше нас поневолювали) на власній шкурі відчуває практики совєтської влади і щораз більше народів гуртується довкруги нашої ідеї, не для боротьби з комунізмом лише, але для боротьби з московським імперіалізмом нації Обломових, Ку-тузових, Александрів Невських, Суворових і сталінських маршалів. І в тому полягає історична місія українського націоналізму. Він вичув, усвідомив і передбачив те, що інші народи зачинають усвідомлювати і відчувати сьогодні. Українському націоналізмові припала почесна роля бути передовою проґресивною ідеєю нашого часу, ідеєю яка, як це вже було сказане, в правильному світлі поставила оборону моральних і духових вартостей народів і людини і яка кличе людство стати на захист не лише особистих інтересів посідаючих станів, але в першій мірі на захист відвічних законів справедливости, правди, права і свободи. Український націоналізм, як продукт духа української нації, ставить її своєю появою в ряд передових прогресивних народів світу, в гурт пробоєвиків і борців за нові засади і ідеї, і він увійде в історію світу поруч французів, що дали людству ідеї великої демократичної революції, поруч американців, що дали світові ідеї особистої гідности і свободи, як нарід, Що дав людству великі ідеї моралі, справедливости і гідности людини. 

На тому шляху лежать наші завдання та магістралі нашого діяння, бо вони одинокі приведуть нас до нашого і світового Великодня. Цей воскресний день не буде світлий, бо на руїнах і згарищах міст і фабрик, він не буде радісний, по смерті міліонів невинних братів наших, але він буде великий, і правдивий, бо справді людський, бо справді Божий. 

І я думаю, що у зрозумінні, визнанні того основного лежать вигляди нашої справи. Тільки «суб гок сіґно» ми можемо побідити. 

Коли Організація Державного Відродження України, що визнала ідеї українського націоналізму своєю духовою і ідейною базою, так ці ідеї буде розуміти і реалізувати, вона вложить велику пайку у справу не тільки відродження Української Держави, але вона вложить і велику пайку у справу належного розвою Америки, якій Божим провидінням і долею історії дано сьогодні велике, почесне і відповідальне завдання звільнити світ від останнього диктатора і держиморди та дати йому свій політичний і духовий провід. 

Це ж бо вирішується наша спільна доля і доля усього світу. Від здорової Америки залежати буде доля України, як і від вільної України залежати буде будучність Америки. Чи ж може бути краща нагода працювати сьогодні спільно для сповнення вимог і потреб їх обох, знаючи, що життя ідей і чинів тих американських політиків, що не вміють бачити інтересів Америки у відновленні Української Незалежної Держави, є короткотривале? 

 
 