Резолюції 17-го З’їзду ОДВУ 

1.	Загрозлива світова ситуація, викликана агресивною політикою московського Кремля, поставила увесь вільний світ перед небезпекою його знищення. Ходом подій визначено провідну роль Злучених Держав Америки в обороні вільних народів перед наступом московського большевизму. В цій ситуації на Америку випала велика історична місія боротьби із найбільшим світовим злом нашої доби, боротьби за свою власну свободу і щастя, як і за свободу і щастя народів усього світу. 

2.	За всю свою історію ЗДА стали вперше лицем до лиця проти історичного ворога України і починають усвідомлювати його небезпеку для Америки і для народів усього світу. Український нарід стоїть у боротьбі з московським імперіялізмом сотки літ і з большевизмом уже більше як тридцять років і поніс в цій боротьбі незчислені жертви. І тому Україна з надією і вірою звертає нині свій погляд до Америки і всіх інших вільних народів, як до своїх союзників у боротьбі з московським імперіялізмом і большевизмом. 

3.         Як американські громадяне українського роду і як політичні емігранти з України, ми підтримуємо зусилля ЗДА спинити агресивні бої московського імперіалізму і сприяти визволенню поневолених народів. Хочемо вірити, що боротьба українського народу за свою свободу і національно-державну незалежність знайде також зрозуміння і підтримку усього вільнолюбного американського народу. 

4.	Організація Державного Відродження України потверджує свої декларації і заяви попередніх З’їздів повної лояльности до американської системи уряду і всебічної підтримки Конституції Злучених Держав Америки. В ці 175 літні роковини Американської Конституції, 17-ий З’їзд ОДВУ заявляє, що наша організація і далі буде обороняти морально і духово, а як треба то і фізично, волелюбні засади Американської Конституції. При тій нагоді стверджуємо, що ці вольності, якими ми тут користуємось в Америці, будуть загрожені, якщо вони не будуть поширені по цілім світі, а особливо серед поневолених народів, між якими Україна вже давно бореться за такі самі права і привілеї та за своє визволення з під ворожої окупації. 

5.	17-й З’їзд потверджує, що комуністична агресія в Кореї проти героїчної оборони засад національної свободи і людських прав є лише маленькою частиною аспірацій і закроїв московського імперіялізму для опановання Азії, щоби переводити завойовання цілого світу. Ми є певні, що переговори в Каесонґ не доведуть до правдивого миру, бо Москва не є заінтересована в дійснім мирі, тільки в дальших агресивних нападах, щоби спровокувати третю світову війну, в якій Кремль має намір завоювати чужі території і опанувати природними і людськими ресурсами для підкорення цілого світу. 

6.	ОДВУ закликає своє членство, як і все українське суспільство, взяти активну участь в сучасній боротьбі з московським імперіялізмом і посилити мобілізацію та воєнну підготовку Америки проти агресорів. 

7.	17-й З’їзд ОДВУ рішуче підкреслює, що визволення України не є лише українською проблемою чи внутрішньою справою Росії або Совєтського Союзу. Державна незалежність України є необхідною для сталого миру і добробуту Европи. Вільна Україна є конечна для колективної безпеки цілого світу. Україна стала сьогодні світовою проблемою. Без вільної України не може бути вільної Европи, а без вільної Европи не може бути ані сталого спокою, ані економічного добробуту в цілім світі. Без розподілу Російської Імперії на вільні держави, Росія завжди буде загрозою вільним державам світу і тюрмою поневолених народів. 

8.	17-й З’їзд ОДВУ рішуче протестує проти намагань російської еміграції представити перед американською суспільністю сучасний СССР, як єдину і неподільну Росію і виправдати національне поневолення народів старими традиціями російської імперії. Зло, від якого терпить нині увесь світ, є не лише в большевизмі, в його тоталітарній системі і тероризмі. Це зло є також в рознузданому московському імперіялізмі й агресивних традиціях московської великодержавности. 

9.	Вихід із сучасного загрозливого становища і встановлення справедливого миру і свободи в цілому світі є можливі тільки через повалення деспотичної комуністичної диктатури московського Кремля і розчленовання Росії та привернення всіх прав поневоленим нині народам на свою державну незалежність. СССР, як замаскована форма московського імперіялізму, мусить бути перетворений на самостійні національні держави. 

10.	Міліони людей поневолених народів боряться всіма можливими засобами проти жорстокого терору тоталітарної влади московського Кремля, щоби здобути собі волю. Цим самим вони захищають волю незалежних держав Европи і Америки. Вони чекають реальної допомоги від Америки і Об’єднаних Націй для свого національного визволення. 

11.	17-ий З’їзд ОДВУ висловлює глибоке переконання, що сучасна і майбутня боротьба з Москвою матиме успіх лише тоді, коли волелюбна Америка і Західня Европа приєднають на свій бік поневолені народи, і зокрема Україну, і будуть рахуватись з нею як з рівноправним аліянтом, забезпечуючи її національно-державну незалежність. 

12.	17-й З’їзд ОДВУ стверджує, що Організація Державного Відродження України в своїх передвоєнних декляраціях і резолюціях, а особливо за роки 1938, 1939, .1940, і 1941, видрукованих в українській пресі і в «Трайденті» англійською мовою, ще перед заангажованням Америки в Другій Світовій Війні, як і в меморіялах переданих Американському Урядові представниками ОДВУ, — правильно аналізувала тодішні міжнародні події і вчасно остерігали Американський нарід і Уряд в майбутніх, далекойдучих російських намірах і плянах. В тім лежить велика заслуга ОДВУ для Америки. ОДВУ не однократно апелювала до Америки допомогти Україні і іншим поневоленим народам визволитися від російської неволі для самого добра Америки. Якби тоді Америка послухала тих апелів, то тепер вільні держави західньої Европи і Азії не були-б смертельно загрожені, і Америка не потребувала би витрачати нові біліони долярів на оборону своєї волі і незалежности проти нападу російського імперіялізму. Віримо, що цей досвід скерує волю американського народу і Уряду захищати свободу всіх поневолених і дасть відвагу і рішучість допомогти Україні і другим обезправленим народам здобути їхню національну незалежність. 

13.	Члени ОДВУ, Українською Золотого Хреста, Молоді ОДВУ і Українського студентства при «Зареві» і далі будуть стояти на сторожі в обороні американської незалежности, прав людини і вольностей. І як гідні горожани і мешканці Америки, будуть далі боротися за такі самі права і вольности для своїх кревних на рідних землях, і будуть допомагати українському народові морально і матеріяльно в його змаганнях за його волю і національно-державну незалежність. 

14.	Наші погляди звернені до героїчного спротиву і боротьби українського народу. Доля України лежить глибоко в наших серцях і душах. ОДВУ повстала як організація громадян ЗДА українського роду для моральної і матеріяльної підтримки і допомоги боротьбі українського народу за його свободу і національно-державне відродження. Це був великодушний відгук українців, які знайшлися на вільній землі Вашінґтона і бажали такої ж свободи і людських прав своїм братам і сестрам на українських землях. 

15.	Продовжуючи почату справу ми й сьогодні, ще з більшим переконанням і вірою у її святість заявляємо: свободу і людські права мусять мати кожна людина і всі народи. Як громадяни вільної демократичної країни, ми вважаємо боротьбу демократичної країни, як свій людський моральний і суспільний обовязок. 

16.	Український спротив диктатурі Москви і визвольна боротьба українського народу у всіх її формах і проявах — чи то у формі підпілля, чи у формі військово-повстанчих формацій, чи у формі морального і ідейного спротиву українських національних сил у всіх галузях економічного, політичного і культурного життя, — є виявом волі українського народу до свободи і незалежного державного розвитку, як суверенної державної нації. Історичний огляд цієї боротьби являє собою трагедійно-героїчний образ неупокореної воюючої України. 

17.	Сучасний уряд так званої УРСР і представництво його в Об’єднаних Націях не репрезентують сьогодні дійсної волі українського народу і не стоять в обороні національно-державних інтересів України. Той уряд і те представництво є на службі московського Кремля і обслуговуються коляборантами московського большевизму. Але цей характер нинішнього уряду на Україні і його представництва в ОН не позбавляють український народ його державности в морально-юридичному і правовому значенні, так-само як зміна урядів у Польщі, Болгарії, Румунії, Мадярщині і Чехословаччині не є знищенням їхньої державности, хоч вони є сьогодні також в залежності від Москви. 

18.	ОДВУ рішуче осуджує всякі спроби тієї чи іншої партії чи організації кожночасно, при першій ліпшій нагоді від себе «відновлювати» українську державу, творити своє партійне «державне правління», накидати його силою всім українцям і говорити від імені всієї воюючої України. Українську Державу відновлено після довгих літ поневолення в наслідок Української Національної Революції 1917—20 років у формі Української Народної Республіки і з того часу як в міжнародніх актах, так і юридично як одна з республік СССР Україна ніколи не переставала бути державою, хоч під чужою і ворожою окупацією. 

19.	Сучасна боротьба українців скерована на повалення московсько-большевицької тоталітарної диктатури, унезалежнення Української Держави від Москви і встановлення волею народу свого національного Уряду. 

20.	Українська Держава живе в українських серцях і душах. Кордони її визначені потом і кровю людей не одного покоління українського роду і племені. Всякі спроби і задуми нового розшматування України між сусідними державами і наміри позбавити український народ його національної державности неминуче зустріне рішучий спротив і боротьбу всього українського народу за його природні права і вольності. Кожний найменший крок у цьому напрямі таїть в собі зерна нової загальнолюдської трагедії і нових воєн. 

21.	17-й З’їзд ОДВУ рішуче протестує проти московсько-больщевицького терору на Україні і торгу українськими землями, що його провадить Москва з Польщею і остерігає сусідні народи від співучасте в московських злочинах. 

22.	Сучасна світова ситуація і становище України в ній вимагають від усіх українців, а особливо від української політичної еміграції консолідації всіх національних сил і об’єднання їх в суцільний національний фронт боротьби за визволення українського народу. ОДВУ рішуче осуджує творення внутрішних партійних фронтів чи бльоків, скерованих один проти одного. Внутрішні ідеологічні розбіжності й антагонізм мусять замовкнути перед маєстатом Соборної України. 

23.	ОДВУ — за єдиний національний державно-політичний центр і єдину скоординовану політику, як в українському світі так і на міжнародній арені. 

24.	ОДВУ стоїть за консолідацію на базі Української Національної Ради, як на тій реальній основі, що символізує наші визвольні змагання з Доби Української Революції і національно-державного відродження України 1917—20 рр. і являє собою Державний Центр Української Народної Республіки, який зобовязує морально всіх українців. В межах Української Національної Ради є найзручніше здійснити погодження і співдію всіх українських політичних течій і угруповань. 17-й З’їзд ОДВУ вітає Українську Національну Раду і її Виконний Орган і бажає їм дальшого успіху в їх праці. 

25.	Жодні заслуги перед Україною, фактичні чи уявні, не дають права тій чи іншій формації ігнорувати всіх інших учасників українського визвольного руху і не дають права домагатися для себе визнання, як «єдиного» представника воюючої України. Всі політичні групи і формації повинні знайти спільну мову і координацію своїх дій. 

«Справа української держави — це справа цілої нації української, а не якоїсь кляси її, чи партії» (С. Петлюра). 

26.	ОДВУ вважає, що Український Конгресовий Комітет, як центральна установа в ЗДА, що має репрезентувати всіх американських українців та їх організації має знайти підтримку всіх українців. Для цього Український Конгресовий Комітет, як своєю структурою так і персональним складом, а також і становищем до кардинальних питань сучасносте, мусить повністю відповідати своїм завданням і своєму призначенню. Нинішний стан УКК ставить на порядок дня вимогу його реорганізації. 

27.	Призначення і завдання ОДВУ не вичерпуються моральною і матеріяльною підтримкою українського визвольного руху. ОДВУ являє собою також і політичну організацію, яка має свою концепцію, своє духове, обличчя і стоїть в обороні і поширенні ясно визначених ідейних, моральних і духових вартостей. 

28.	Система ідей і духових вартостей, що їх ми захищаємо, як духову основу державного відродження України, є в одночас нашим духовим вкладом у скарбницю американської культури і в морально-духове озброєння американського народу. 

29.	Системою наших ідей і морально-духових вартостей визначаються наші позиції також і в українському світі, серед інших політичних течій українців. 

30.	ОДВУ співпрацює з усіма іншими українськими організаціями, крім комуністичних, і хоче мати їх, як своїх побратимів у спільній праці на благо України. Нашим ідеалом є національна солідарність і морально політична єдність всіх українців у спільній службі Батківщині. 

31.	Сучасний поділ української політичної еміграції на внутрішні бльоки і партійні фронти не відбиває сучасного стану України, яка є єдиною, як ніколи в історії. Цей поділ як з погляду соборносте, так і з погляду ідеологічної диференціації відбиває вчорашний день і є наслідком пережитків минулого і фалшивих ілюзій. 

32.	Ідеологія «блискучого відокремлення» з наміром тоталітарного підпорядкування собі всіх інакшедумаючих українців є збанкротованою ідеологією вчорашнього дня таксамо, як ідеологія антагоністичного суперництва доктринального партійництва соціалістичних угруповань з культом класової чи ідеологічної нетерпимости є збанкротованою ідеологією дня позавчорашнього. Антитеза революціонерів і опортуністів; демократів і націоналістів; поступовців і консерватистів є спадщиною минулого, ака втратила свій реальний ґрунт і тримається силою інерції, сліпих упереджень і традиційних забобонів партійних клік. 

33.	ОДВУ стоїть на ідейних позиціях нового дня — на позиціях української синтези нашого часу. Творцем і духовим надхненником української синтези є український націоналізм, який проголошує: «Ні політична партія, ні суспільна класа, ні стан не відповідні, як становище, з якого можна було б обняти, зрозуміти і кермувати життям націй, бо всі вони однобічні.. Тому ні одна з цих форм не підходять для цілей націоналізму, що остається тим, чим він є, власне шляхом поборенна в собі духа партійности, класовости, становости. Головним предметом його прамування є зісуцільнюванна ріжного при помочі доповнений й синтези, а не упрощування його шлахом виключенна і негації... Метою його є найвищі синтетичні досагнення при найменшій затраті форм ріжнородности життя та при найменшому обмеженні індівідуальної свободи» («До головних засад націоналізму». «Розбудова Нації», 1928 р., ч. 2). 

34.	17-й З’їзд ОДВУ. щиро вітає Організацію Українських Націоналістів, її Провід і голову Проводу полковника Андрій Мельника за неухильне і послідовне веденна генеральної лінії українського націоналізму, як в теорії, так і в політичній практиці. Рівночасно З’їзд оцінює її великий вклад в справу нормалізації і конструктивної розбудови українського політичного та громадського життя під його керівництвом. Цим самим ОУН належить велика історична заслуга збереженна доброго імени українського націоналізму, чистоти його ідей і послідовности його ідейно-політичних і морально-духових позицій. 

35.	ОДВУ гостро осуджує бандерівську диверсію в українському націоналістичному русі і рішуче протистоїть проти спекулації іменем ОУН і українського націоналізму лженаціоналістів з табору диверсантів і розкольників, які в своїй теорії і в своїй діальності заперечили і заперечують його основні ідеї і найвищі моральні і духові вартості. 

36.	17-й З’їзд ОДВУ вважає, що утотожнення злочинних дій і чужої нам ідеології з українським націоналізмом, таксамо як і брудні, запозичені з ворожої українській справі пропаганди, наклепи на нього з боку партійних противників роблять велику шкоду цілій українській справі і вводять в блуд Америку і волелюбні держави. Український націоналізм сьогодні не є справою однієї організації чи партії, а став рушійним чинником визволенна України і справою життя чи смерти української нації. 

37.	Двері ОДВУ відкриті для всіх українців доброї волі і співзвучних поглядів та ідеалів. 17-й З’їзд ОДВУ закликає новоприбулих скитальців і політичних емігрантів з України поповнити лави Організації, взяти участь в дальшій її розбудові і праці на благо Америки і України. 

38.	Ми кличемо українську молодь роджену в Америці як і ту, що недавно прибула до Америки, зужити всіх старань набути добру фахову освіту і знання в американських школах, як також подбати про національне виховання і свідомість, щоби бути гідними репрезентами свого народу для добра Америки і України. 

39.	17-й З’їзд ОДВУ щиро вітає всі політичні середовища, що стоять на становищі консолідації і чесної співпраці для творення єдиного фронту боротьбі' за суверенну Українську Державу. 

40.	18-й З’їзд ОДВУ палко вітає всіх борців і трудівників неупокореної Воюючої України — як тих, що воюють за самостійну Україну зі зброєю в руках у глибокому підпіллі чи у формаціях УПА так і тих, що будують вільну Україну своїми ділами і творчістю ві духових вартостей. 

Нашим закликом до всіх українців є: У цей грізний і відповідальний час — всі, як один, плече до плеча — в суцільний національний фронт Неупокореної Воюючої України! 

За свободу і щастя українського народу! 

За Державне Відродження України! 

За перемогу і здійсненна наших світлих ідеалів! 

Рачестер, 8 липня 1951 р. 

 
 