Останні дні Олени Теліги
... Атмосфера в Києві згущувалась. В кінці листопада прийшли відомості про арешти і розстріли в Базарі, Радомишлі, Житомирі. Далі почали приходити відомості про масові розстріли в Чернігові та Полтаві. Київ не мусів довго чекати на чергу. Прийшов арешт і ростріл Романа Біди і товаришів. Ситуація ставала щораз виразнішою. Ольжич почев готувати розкон спіроваиих людей до виїзду. Пані Олена заявила: «Я з Києва вдруге не виїду!».
В половині грудня заарештовано Рогача, Оршана-Чемеринського, Олійника, Яковенка, і ще кількох членів редакції «Українського Слова». На їх місце прийшов славнозвісний Штепа. Вступаючи на трон ретактора вже «Нового Українського Слова», він заявив, що «не зробить нічого, що засмутило б ’визволителів’.
Визволителі — в цьому й було все. Ані «Літаври», ані Спілка, як аполітичні, проти німців — ще не виступили, але цого було мало. Треба було славословити кривавих визволителів. Панегіричні речі, хоч би H. К., пані Олена рішучо відкидала.
Очевидно пішли доноси. Штепа запропонував зміну лінії». Пані Олена відмовилася. Літаври перестали виходити. Лишилася Спілка. Цілими днями пересиджувала вона там, дрижучи від холоду, бо хто не знав морозів і вітрів в зимі 1941-1942 рр.? Щодня збирались там десятки старших і молодих письмеників. На поліцію йшли доноси, що Спілка провадить націоналістичну діяльність. «Нове Українське Слово» цькувало націоналістів як тільки могло...
Перед Новим Роком випустили Рогача, Оршана і Олійника з тим, що вони мають виїхати до Берліна... Але минуло два тижні, поки їх покликали на гестапо і сказали пакувати речи. Коли речи було спаковано, сказано знов усім прийти на гестапо ще щось підписати. Пішли: Рогач з сестрою, Олійник, Оршан з дружиною, Дарія з роду Гузарів з Буковини.
... В Потсдамі у вязниці під час допиту С. сказав гестапівець Вірзінг, що вищезгадані за невиковання наказів були поставлені перед військовий суд і розстріляні. Які накази до виконання могла мати сестра Рогача, або дружина Оршана, про це Вірзінґ не знав, що збрехати... Більш отвевтий був гестапівець Ротцоль, який в Птсдамі заявив, що вищезгадані були зліквідовані Зондеркомандантом СС-ів.
В кінці січня 1942 р. арештовано Кобрина і його товаришів. Довірочною дорогою довідались ми, що арешт переведено на заказ большевицького провокатора (що займав високе становище в «Генерал-Комісаріті») — Боса.
...Так пройшло 7 лютого. Того дня заарештовано понад 200 свідомих українців... В неділю 8-го лютого, стукали гештапівці по помешкання пані Олени. Вона не відчинила, але дверей не ломали. Ясним було, що треба втікати. Пані Олена відмовилася. На інше помешкання перейти не хотіла, щоб не наражувати людей. Зрештою була готова йти до кінця своїм шляхом і глянути гнобителям в очі. Тривожно пройшов день. Мені радила перейти на інше помешкання і я також відмовився. Ми всі, на випадок арешту, вдягли чисту білизну. В понеділок 9 лютого, перед 8-ю год. ранку я пішов на засідання, що відбувалося на Великій Васильківській. Там ми обговорювали усі справу арешту. Нам було зовсім ясно, що це явна розправа з українським націоналістичним активом...
Засідання тягнулось майже до 14-ї години. Вийшовши, я рішив негайно йти до Спілки й повідомити паню Олену про рішення. Але по дорозі зайшов випадок, що врятував мене. Зустрів я пана К. і пішов з ним у будинок Церковної Ради обговорити певні справи. Коли скінчилась розмова — вже було пізно йти до Спілки. По дорозі додому зустрічаю п Б., що повідомляє мене: приїхав Ольжич, маю негайно йти до нього. Заходжу. Ольжич напружений, чую, що в нього дрижить кожний нерв, але панує над собою, так, як тільки він це вмів.
«...Що у вас?» З цього питання чую, що припускає найгірше. Оповідаю про вчорашні арешти, згадую прізвище В. При цьому він нервово схоплюється — «Де пані Олена?» — Думаю вдома. «Біжіть негайно і стягніть її та інженера (чоловіка пані Олени) хоч би сюди. Ні хвилини довше не будьте вдома».
Прибігаю додому. Двері зачинені. Стукаю, грюкаю, жадної відповіді немає. На сходах темно. Палю сірника і бачу, що двері забиті цвяхами. Тихо підходить один з помічників керівника будинку і на вухо говорить що було гештапо, вивезло речі, запечатало помешкання, іншому помішникові кербуда дали деякі речи і він має повідомити гештапо, аби хтось прийшов на те помешкання, або я повернувся додому. В мене все похололо. Біжу до Ольжича — оповідаю. Схопився за голову: «Як би я знав, як би я знав»...
Ольжич приїхав рано того понеділка, 9-го лютого. Післав Лі по мене. Л. мене дома не застала. Радила пані Олені не йти до спілки. Але пані Олена заявила: «На мене чекають люди. Я не можу не прийти тому, що боюся арешту. Зрештою їх також поарештують. Я не можу втікати, бо хтось міг би сказати: в небезпеці нас лишила. А перед небезпекою говорила про патріотизм і жертвенність. Коли я не поверну, то не забувайте про мене. Коли я загину, то знайте, що свій обов’язок сповняла до кінця».
За годину за нею пішов її чоловік інж. Михойло. Про арешти попереднього дня знав Ірлявський. Він ранком зайшов до містоголови Спілки, одного місцевого літератора, і розповів йому про це. Той до Спілки не пішов. Ірлявський пішов сам.
Гештапо засіло в Спілці вже в неділю 8-го лютого рано. Коли в обідню пору прийшов туди др. Б., йго заарештовано. Але про це ми довідались аж за місяць. Хто 9-го лютого входив до Спілки (на вул. Трьохсвятительській), звідти вийти не міг. Всі сходились, як звичайно, коло 3-ї години. Гешташо заявило: досить. Хто не належить до Управи або персоналу Спілки, може йти до дому. Решту відвезли на Короленка 33. Зроблено було два винятки: до Управи Спілки належав Ю. М. і був пущений додому, не належав Михайло Теліга і був заарештований. (Роля братів Музичеків — Олега і Юрія відома...)
Ті, що були того дня в Спілці, оповідають, що до 15-ї години всі були фактично заарештовані. У всіх був настрій похоронний. У всіх — але не у пані Олени. Вона, голова Спілки — вона відповідай і за настрій. Всіх підбадьорувала — мовляв, не буде так зле. Зрештою я голова і я відповідаю. Ви робили те, що я казала, або інспірувала...
По 15-й годині їх відвезли. За кілька тижнів повиходили місцеві люди, крім пані О. Теліги, інж. М. Теліги, .вана Ірлявського і проф. Гупала (автора п’єси «Тріюмф прокурора Дальського»).
Ми з Ольжичем тієї ночі не спали. Не тому, що боялися арешту. Ми були добре сховані й приготовані на втечу. Зрештою, тієї ночі ми були так прибиті, що хотіли бути арештованими. Ситуація була ясна. Ольжич заявив: «Пане... — Рога й інші не живуть. І перед цими арештованими стоїть гола смерть. Це є рішаючий момент. Карти кинені раз на завжди. Відкривається ще один фронт нашої боротьби.
Наступного дня передано для арештованих їжу. її взяли. При цьому ми довідались, що пані Олена сидить у камері 34, а інж. Михайло здається, в 49-й. Про Ірлявського сказали, що йому не треба, він певно і так скоро помре, але їжу і цигарки взяли. Більше жодних відомостей.
Лише так дійшло до нашого відома: однієї ночі, в половині лютого, над ранком счинився на в’язничних коридорах рух. Звичайна річ — виводять на розстріл. В’язні насторожилися. Раптом чути крик: Хто вийде живим — перекажить усім, що гештапо розстріляло Михайла Телігу з Кубані. Почулись крики катів, посипались удари, загрюкотіли двері, все стихло. Інший хтось оповідав, що в котрійсь із келій на стіні бачив наряпаний напис: «Тут сиділа і звідси йде на розстріл Олена Теліга.» Зверха — Тризуб.
Ось усі сліди трагедії. Ще перед розстрілом один із гестапівців сказав про пані Олену: нічого не признається. Щоб відтяжити інших, все бере на себе.
Поетка Олена Теліга була не лише твердою і героїчною у свої поезіях, але такою ж була і в житті і в хвилину смерти. Не даром один з катів висловився: «Я не бачив мужчин, щоб так героїчно вмирав, як ця гарна жінка».
Олена Теліга чином продовжила легенду, полум’яну легенду героїзму і посвяти. Завжди мріяла про те, щоби послав їй Бог «гарячу смерть, не зимне умірання». Її гаряча смерть викувала ще одно звено в ланцюгу змагань Української Революції.
