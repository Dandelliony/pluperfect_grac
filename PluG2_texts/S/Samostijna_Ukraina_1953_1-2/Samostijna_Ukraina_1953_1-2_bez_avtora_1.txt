Кадри наших днів
«АЗІЙСЬКА» ПОЛІТИКА СУПРОТИ УКРАЇНИ?
(ПС ОДВУ) Не так давно ми були свідками незрозумілої для нас політики уряду ЗДА супроти Китаю. Ми бачили, що в той час, коли Китай — союзник ЗДА — виходив переможцем з тяжкої і довгої війни, коли він звільнив свої землі з-під японської окупації і звільняв решту теренів з-під панування китайських банд, — в той час чомусь Вашингтон настирливо домагався від Чан-Кай-Шека тісної співпраці з комуністами. Тоді бо твердилося, що китайський уряд не репрезентує інтересів цілого Китаю, бо в останьому, мовляв, існувало дві великих течії: націоналістична і комуністична, і що ЗДА ставить перед собою завдання ті дві течії скоординувати.
Сьогодні це звучить смішно. Але тоді моральна допомога Китаєві полягала в тому, що звідси, в угоду Москві, твердилося, що китайський націоналістичний уряд є нездарний, продажний і недемократичний, і рівночасно нас всіх переконувано в ягнячій натурі китайських комуністів, які всього лише хотіли ощасливити Кидай потрібного земельною реформою.
Очевидно, намагання скоординувати стремління суверенного Китаю зі стремліннями китайських комуністів, які виконували і виконують агентурну роботу для Москви, — було не легко.
Але знаємо, що коли китайським комуністичним бандам загорожував повний розгром силами націоналістичного Китаю—звідси вжито заходи, щоби дійшло до завішення зброї, в часі якого садовлено за «круглий стіл» представників суверенного Китаю поруч московської аґентури.
На наслідки такої політики довелося чекати не довго. Чан-Кай-Шек з недобитками китайської армії є на острові Формозі, а ті, які несли Китаю лише дуже потрібну «аґрану рефор-му» і які були кращими демократами, ніж націоналісти — вже кілько років цідять кров не лише Американського народу, а... збройних сил ОН.
Здавалося б, що цей приклад буде застрашуючим й що по цей бік «залізної заслони» охотників його наслідувати вже не буде. Але — так лиш здається.
Ми є знову свідками копіювання «політичних маневрів», розрахованих на задобрювання Москви. Бо як інакше можна назвати оті, незрозумілі для нас спроби «приватних кругів» за старим рецептом «координувати» акцію речників визвольних змагань народів поневолених Москвою з ... речниками інтересів агресивної Москви? Знову, точнісенько як у випадку з Китаєм, нам заявляється, що українство «поділене на дві великих течії: самостійницькй й яка стоїть за неподільність Росії, й що мовляв варто ще раз попробувати скоординувати сили — скеровані на розвалення совєтської імперії, яка загрожує цілому світові, — зі силами які сприяють Москві захоронити і забезпечити так потрібну їй єдність внутрі СССР, яка лише, на думку Сталіна, може бути запорукою перемоги Москви над Вашингтоном.
Арґумент «земельної реформи» московських заграбників набрав іншого забарвлення лише. Вони намагаються переконати своїх «спонзорів» в тому, що прихильне наставления Вашингтону до московського «собіранія земель» — забезпечить приязнь російського народу до ЗДА. На те, що американських комуністів тут судять за їхнє плянування допомоги Москві приєднати до себе й землі Америки — очевидно увагу звертати не треба, бо то ображатиме аматорів московського «федералізму».
При цьому всьому уперто забувається, що нам, Українцям, ходить не про розвал Росії — проти чого москалі мають право обурюватися — а про розвал советської імперії, про визволення з-під контроді Москві національних республік, які не входять до складу Росії, але в склад Союзу Совєтських Соціалістичних Республік. Забувається, що безпосередньо ми не маємо наміру втручатися у внутрішні справи російського народу, бо змагаємося за привернення державности Україні, що не виключає добросусідського співжиття в майбутньому суверенних держав Української, Російської і т. д.
Тому ОДВУ беззастережно солідарізується як з «Становищем ОУН в справі КЦАБ» так і зі становищем усіх українських політичних угруповань, яке знайшло свій вислів в «Позиціях» з дня 27-го грудня 1932 р.
Як американські громадяне українського роду і як політичні емігранти з України, ми підтримуємо зусилля ЗДА спинити агресивні бої московського імперіалізму і сприяти визволенню поневолених народів... Стверджуємо, що ці вольності, якими ми тут користуємось в Америці, будуть загрожені, якщо вони не будуть поширені по цілім світі, а особливо серед поневолених народів, між якими Україна вже давно бореться за такі самі права і привілеї та за своє визволення з під ворожої окупації... Зло, від якого терпить нині увесь світ, є не лише в большевизму в його тоталітарній системі і тероризмі. Це зло є також в розгнузданому московському імперіалізмі й агресивних традиціях московської великодержавности... Міліони людей поневолених народів боряться всіми можливими засобами проти жорстокого терору тоталітарної влади московського Кремля, щоби здобути собі волю. Цим самим вони захищають волю незалежних держав Европи і Америки. Вони чекають реальної допомоги від Америки і Об’єднаних Націй для свого національного визволення... Сучасна й майбутня боротьба з Москвою матиме успіх лише тоді, коли волелюбна Америка і Західня Европа приєднають на свій бік поневолені народи, і зокрема Україну, і будуть рахуватись з нею як з рівноправним аліянтом, забезпечуючи їй національно-державну незалежність». (З Резолюцій 17-го З’їзду ОДВУ, 1951 р.)
ОДВУ стверджує, що політика т. зв. «Аамериканського Комітету Визволення Народів Росії» є небезпечним продовжуванням політики кругів, які коштом задобрювання Москви й коштом відступлення їй 450 мольйонової китайської республіки, фактично розбудововали і скріплювали агресивну потугу Москви, рівночасно послаблюючи ЗДА, ізолюючи їх від природних союзників. Така політика веде до того, що Москва і далі гратиме ролю визволителя поневолених націй», в той час коли її духові сателіти цій країні зручно намагаються начепити тавро союзника реакційних сил...
Це суперечить інтересам не лише ЗДА, але й інтересам народів, які вели, ведуть і вестимуть боротьбу за повалення московської тюрми народів і за побудову світу, де пануватиме принцип неподільної свободи для всіх націй і де буде забезпечена гідність людини.
ОТЖЕ — ЩО СТАЛОСЯ?
А сталося те, що в часі мобілізації всіх сил Українського Визвольного Фронту, напередодні вирішальних подій, в часі яких рішатиметься доля вільного світу взагалі, а тому й доля української державности — деякі українські чинники дозволили собі знехтувати засади української національної політики, нехтування якими є рівнозначне з виломом з Національного Визвольного Фронту. Бо всякі політичні комбінаціії московських кругів—чи то сталінських з їхньою догмою про «московського старшого брата» з неминучим при цьому єдино-неделимчестві червоної московської імперії, чи мельґуновських по цей бік «залізної заслони» з їхньою доґмою про «скасування» національних революцій і національно-державницьких осягів народів бувшої Росії що сталися після т. зв. лютневої революції зі затриманням непорушности імперіялістичної спадщини большевизму й після його повалення—є потягненнями, спрямованими на недопущення відновлення української державности.
Комбінації представників УКК в іх переговорах з «Американським Комітетом» стали шкідливими для Української Справи, бо в їх часі допущено трактування України і Української Визвольної Справи в очах американських чинників в світлі внутрішньої справи російської держави.
Теж порушено другу засаду, яка стверджена історичною закономірностю: Україна і Українські Визвольні Вамагання є підметом, є чинником першорядної ваги і значення, якими незалежно від комбінацій будь-яких політичних кухарів буде формувати дійсність на східньо-европейському просторі, бо Україна є його активним, історіотворчим геополітичним первнем, а не складником якогось іншого утвору.
Українська справа є справою українського народу, який всупереч всім політичним і мілітарним силам імперіялістичної Москви й заграбницького Третього Райху себе суверенно ствердила й власними силами здобуда собі вирішальні позиції на міжнародному форумі. Цього можуть не розуміти панове з «Амер. Комітету», але цього не вільно забувати українцям!
І нарешті порушено третю засаду: допущено знехтування української концепції «народів вольного кола», концепції духового післанництва України на Сході Европи, яка в противагу отарности, деспотизму і аґресивности Москви несе на Схід духовість західнього світу з її народоправієм, людянністю й гідністю.
Брак віри в «свою правду і силу і волю», брак віри в Україну—спричинився до того, що декому з делегатів УКК почало здаватися, що вони роблять добру службу цій країні тим, що допомогають Українську Справу припрягти до воза біломосковських комбінаторів, ніби то спромощних зорганізувати протибольшевиць-кий фронт-блок російських партій і установ.
ОДВУ — організація американських горожан 25 років обороняє принципи Української Національної Політики, яку зреалізовують українські політичні групи в Краю і на чухині, і оборонятиме ці позиції безкомпромісово далі, бо є свідомою істини, що лише Суверенність Української Справи і Відновлення Укр. Державности забезпечить українському народові свободу, мир і добробут, а також приведе до рівноваги сил в Европі і тим розвіє дальші небезпеки воєн і для цієї країни, якої горожанами членство ОДВУ є і про інтереси якої ОДВУ дбало і дбатиме.
Розуміючи тенденції й інтенції чинників, які хочуть внести певне замішання в патріотичні круги москалів в СССР напередодні війни—ми всеж рішучо твердимо, що ті патріотичні круги займають ті самі природні позиції, як московська еміґрація в часі минулої війни, бо в наслідок війни неминуче Росія мусить опинитися в стані сучасної Японії чи Німеччини — тобто мусить позбутися її імперіяльної величі і сили, яка їй забезпечує її сьогоднішні позиції в світі. Ми переконані, що московські патріоти не можуть бути ворогами Москви так само, як українці не можуть стати ворогами України.
Силу Москви можна ломити не доброю волею москалів, а доброю волею і природними стремліннями народів, які тою силою Москви так само загрожені, як цілий вільний світ! Імперію і її загрозливу потужінсть можуть підрубати лише Москвою окуповані Республіки. Для послаблення Анґлії Москва не вживала заходів для скріплювання позицій Бритів в Індії, Египті чи на Близькому Сході!
Шуканням можливости співпраці в утворі, який пропагує концепцію несовмістиму з інтересами України—чинники УКК пішли на шлях шукання компромісу там, де його знайти не можна. І то у вільній державі! Подібні комбінації вже раз майструвалися українськими квіслінгами під протекторатом Гітлера. Але, хоч Лідери Української Визвольної Справи сиділи в той час в концентраційних таборах націстської Німеччини, хоч їх мордовано, як замордовано заступника голови Проводу ОУН сл. п. О. Ольжича й багатьох іших, жодна з українських політичних груп чи установ не згодилася на співпрацю з власовщиною!!!
Що ж дало підставу місії УКК мати відвагу припускати, що у вільному світі українство скапітулює?
СТАНОВИЩЕ ОРГАНІЗАЦІЇ УКРАЇНСЬКИХ НАЦІОНАЛІСТІВ
Провід Українських Націоналістів уважає, що участь Українців у КЦАБ є неможливою з таких мотивів:
1. Статут і плятформа КЦАБ не дають місця для основних заложень української і міжнародньої політики (українці вже доконали акту самовизначення, створивши свою державу, яка була визнана міжнародними чинниками; Українська Держава існує далі є формі УСРР; Україна є суб’єктом міжнародного права) та перечать правно-політичній свідомості українського народу та його інтересам.
2. Точка плятформи КЦАБ, яка відкидає анексії нових територій, що були прилучені до СССР в час і по другій світовій війні, тим самим пропагує відірвання від України західноукраїнських земель і чинить замах на соборність національних територій України.
3. Поділ народів за «залізною заслоною» на дві групи: народів Середньо-Східньої Европи, яким опікується Комітет Вільної Европи з одного боку і «народів Росії», для яких створено КЦАБ, є довільним і недоцільним. Участь Українців у КЦАБ фіксувала би в очах світу Україну, як частку російського політично-державного комплексу.
4. Вага участи українців вКЦАБ міряється не евентуальними радіомовленнями, публікаціями чи посадами для українців, але політичними наслідками самого факту тої участи. Цей факт був би рівнозначним запереченню участниками Актів Самостійности і Соборности України, та представляв би українську справу, як внутрішню справу Росії.
І тим більш, що інспіратори КЦАБ нав’язують свою акцію до лютневої революції 1917 р., коли поневолені народи царської імперії ще не доконали актів самовизначення; що самовизначення числиться ними в рамах російської імперії; що КЦАБ є лиш етапом до створення «Політичного Комітету Народів Росії», який ствердив би згадані політичні моменти.
5. Крім вищенаведених моментів сам дух і цілеспрямованість КЦАБ (повалення большевизму без визволення поневолених народів) є хибним з точки погляду вимог протибольшевицької боротьби. Вони не узгляднюють основної істини, а саме, що большевизм є одною з форм російського імперіялізму, проти якого найсильнішою зброєю є національно-визвольні рухи.
6. Україна завжди була лідером поневолених народів СССР, а українська еміґрація і нині веде перед серед їхніх вільних представників на чужині. Ця провідна роля України і українців лише збільшилась в наслідок твердої постави української еміграції до заходів «Американського Комітету Визволення Народів Росії», що покликав до життя КЦАБ. Відповідальність перед історією і своїми природними союзниками не дозволяють українцям відступити від їхніх дотеперішніх позицій.
7. Так званий парітет між росіянами і неросіянами в КЦАБ є запереченням засади рівно-рядности народів. КЦАБ ставить Українців в понижуюче положення супроти інших, а особливо супроти російського народу (російський нарід є численнішим за Український вдвічи, але російських представників було би більше в КЦАБ за українських вдесятеро). Практично така «паритетність» забезпечує росіянам ґеґемонію в КЦАБ, бож виста чить одного перекинчика з неросійських народів, щоби росіяне мали абсолютну більшість.
8. В таких умовах і при наявности певних тенденцій Американського Комітету числити на переборення настанови і направу хиб КЦАБ знутра є безпідставною і небезпечною ілюзією. Та ж від Вісбадену — листопад 1951 р. — до Мюнхену — жовтень 1952 р. — положення поневолених народів СССР в акції Американського комітету не кращало. Приклад Грузинів і Білорусів, які намагалися протиставитися тому знутра, найліпшим тому доказом. Одні з них мусіли відступити від акції (Білоруси), а другі (Грузини) приневолені шукати іншого виходу.
9. Всі обіцянки — зрештою цілком незадовільні — на зміни в акції, яка зродила КЦАБ, дотепер не справдились (напр. зміна назви Американського Комітету). Беручи до уваги генезу і розвойові тенденції тої акції, не можна мати ніякої певности, що вони будуть дотримувані і в майбутньому. Без твердих ґарантій, або без доконаних фактів українці не можуть ангажуватися в акцію Американського Комітету, ані приступити до КЦАБ-у.
10. Вищенаведені мотиви виключають участь в КЦАБ Українських відповідальних груп і осіб. Участь же безвідповідальних груп і осіб наражає Українську Справу на спотворення в очах чужинного світу. Чесні Українці не можуть пристати на позиції КЦАБ, а нестійкі, увішовши до тої установи неминуче стануть знаряддям сил, ворожих українській справі.
11. Участь буд-кого з Українців в КЦАБ неминуче внеслаби в українську спільноту фермент і викликала би розбиття. А тим часом одностайність Українців в питаннях заховання і оборони основних засад Національно-Державної справи — становить хребет Українського Національного Фронту.
12. КЦАБ є не більше, як черговий експерімент, подібний, але в гіршім виданню, до попероднього СОНР. Доля цього останього чекає правоподібно і КЦАБ. Україна є надто важливим чинником в боротьбі вільного світу проти большевизму, а українська справа є надто дорога нам, щоби можна було робити з них предмет ризиковних і неповажних експеріментів.
Грудень 1952 року.
За Провід Українських Націоналістів
Ген. М. Капустянський
(Заступник Голови)
Дм. Андрієвський (Член) 
Проф. Ю. Бойко (Член)
А ЩО НА ЦЕ ТАБІР С. БАНДЕРИ?
«Укр. Самостійник» (орган ЗЧ ОУН) в статі 3. К. твердить: «необхідно перед всім українським громадянством відкрито поставити справу. Йдеться про надто важливі речі, щоб їх приховувати, сподіваючись, що УККА заверне з власного почину з небезпечно-шкідливого шляху, на який вступив. На диво всій нашій політичній еміграції, делегація УККА наклонювала українські середовища ревідувати своє негативне становище до КЦАБ. Деякі члени делегації не перебирали в аргументах, щоб добитись цього, обіцюючи великі фонди ітп.»... («Укр. Самостійник», 18 січня 1953).
Такій рішучій і тверезій поставі п. Я. Стецька не відповідає становище суперницької групи з під стягу відійшовшого зі сцени С. Бандери — УГВР-и. 25 січня на сторінці «Сучасної України» з’явилася стаття В. Стахова, в якій він, побідкавшися над «скомплікованістю» української політики (!), приступив до кадіння, не шкодуючи фіміяму, кошти якого авансом покриті щедрим УККА. Тому стаття пестрить такими перлами красномовности: ... «проф. Добрянський дуже чітко, з докладними нюансами»...; д-р Галичин із справжньою тонкістю і з надзвичайним тактом керував нарадами, спокійно вигладжуючи хвилі дискусій»; ред. Душник визначився надзвичайними здібностями організатора і менаджера»; адв. Пізняк своєю безпосередністю і ясним схоплюванням основи проблеми допомогав поборювати труднощі, які належать до кожної поважної і відповідальної за наслідки політичної наради»...
«Скомплікованість» української політики для УГВР є виправданням неспроможности цього середовища мати власний погляд на справу. Тому п. Стахів щиро признається, що: «Чи «Позиції від 27 грудня 1952 р.» є цією відповідною роз’вязкою, оцінить українська громадськість (наразі передусім поза межами батьківщини) та покаже майбутнє»... Пригадуємо, що укр. «чинники», які колись існували на кошти Варшави в часі пацифікації, ситуацію бачили теж настільки скомплікованою, що також їм бракло вщваги знайти чітку до неї поставу.
