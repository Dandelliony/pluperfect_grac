ЕНЕЇДА
На сучасний лад перелицьована.
Еней був парубок моторний, — 
Свій твір славетний, неповторний, 
Так Котляревський почивав.
Він Енеїдою назвав.
У наші дні, як кожен віда, 
Також зявилась «енеїда», 
Зявився знову цей герой — 
Еней та інші. Юрій Косач 
Рішив також утерти носа 
І Котляревському. Ой, ой!
Щож нам лишається, читачу?
І думати про це боюсь.
Але таку вже маю вдачу
І я признаюсь, не таюсь:
Я заходився (страх сказати)
Теж Енеїду написати —
Іней був справжній чоловік.
Він досі по світу блукає,
І волю-доленьку шукає,
І наше з ним життя пливе.
Вже півтораста років з гаком, 
Як появився наш Еней.
Вже з молоду він має ознаки, 
Що славились серед людей:
Розумний, щирий і вродливий, 
Швидкий, моторний і кметливий, 
Відважний — справжній провідник. 
Хоч слово це соціялісти
У нас не люблять (а «вождісти»), 
Так я до цього слова звик.
І тут сказати можу сміло — 
Еней був справжний чоловік. 
Багато років прошуміло 
А він був і в другий вік. 
Пройшовши всі метаморфози, 
Вогні і води, бурі й грози, 
Ще дужче він загартувавсь. 
З козацького походить роду. 
Служив і служить він народу 
На вітер не пускав слова.
Життя іде своїм законом,
І доля з нами мудро гра. 
Тепер сидить він за Гудзоном, 
Як політичний еміґрант.
І думу думає, гадає, 
Як запорожець за Дунаєм: 
Вже він своє відвоював.
І Україна за горою. 
Це він пятами накивав.
Як змалювать цього героя, 
Що не вмірає і не вмре?
От ухопився за перо я
І страх мене бере. 
Так, наче лізу я у воду 
Наосліп, не спитавши броду.
Ну і скажіть, чи є що гірш? 
Або скажіть кому це мило 
Попасти в пекло за Манилом, 
Писаручком поганих вірш?
Тепер у моді модерніст. 
Та й не цікаво буть малим.
Бо не дадуть вам рядом сісти, 
Чи просковзнути на Олімп 
З великими в літературу.
Не совай носа і до МУРу. 
Така вже мода повелась.
Кому ж охота буть на глумі? 
Без викрутасів і камбрумів 
В літературу не вилазь.
Що їй діяти і як почати, 
Щоб обминути цей ресорт, 
І в казані щоб не стирчати, 
Де вас штрикає кожен чорт. 
Бо як узявсь за діло, друже, 
То не кажи, що ти не дужий, 
А на пролом вперед іди 
І сміло з ділом повертайся, 
Кріпися духом і не кайся, 
То й дійдеш прямо до мети.
Таке виходить—попереду 
І нам належить кілька слів 
Про наше естетичне кредо, 
Бо й ми естетики не злі.
Ми до поезії є ласі 
Лиш без модерних викрутасів. 
Про все докладно як було, 
Опишемо всі наші біди
Веселим ладом Енеїди, 
Щоб за живе усіх взяло.
Про ясні зорі й тихі води,
Про рідні села і поля,
Які нам трапились пригоди, 
Коли нам випав довгий шлях, 
Що принесла нам одисея, 
Про сподівання Моісея,
Про вік, про «пекло» і про «рай», 
Як нас розкидало по світу, 
Де виростають наші діти 
І забувають рідний край.
Як зустричали нас словаки, 
Порозкривавши всі роти: 
«Звідкіль такі це гольтіпаки? 
Пречо втікаєте й куди?» 
А ми в Німеччину пропхались
І тут пристанища шукали 
Гуртом у таборі Ді-Пі.
Тут скрінінги нас прочищали,
І на роботу вербували 
В країни дальні, голубі.
І ми раділи, не брикались, 
Бо пролили вже море сліз, 
Як нами в Ялті торгували
І віддавали на заріз.
Нас хапуни тоді хапали 
Й до «раю» прямо відсилали. 
Були для них ми крам чи хлам? 
Ховались в церкві безрозсудні, 
Немов жиди ті у день судний...
І сміх і горе пополам.
Та щоб не сталось, де не буду, 
І доки жив я й не пропав, 
Той день ніколи не забуду, 
Коли прийняв нас пароплав.
Як ми на палубі стояли
І стежили, як відпливали 
Землі ознаки лорогі.
І сум і радість і тривога... 
О, розхвильована дорога 
До невідомих берегів.
Стояв Осьмачка на ту пору 
Без хвилювання і без сліз.
Він під пахвою «План до двору» 
В Америку з собою віз.
І виглядав він Чайльд Гарольдом, 
Дарма що українець родом.
Я біля нього тоді став
І виливав у вірші сльози. 
Він називається «В Дорозі».
Це я тоді його писав.
Про все згадаємо в дорозі 
І всіх, як треба, помянем.
Не одному закрутить в носі, 
А дехто, може, й добре чхне.
Та для панів і меценасів, 
Які на нас густимуть часом, 
Не пошкодуєм цих рядків: 
Мужича правда є колюча, 
А панська на всі боки гнуча, 
А ми, признатись, з мужиків.
Зійди ж з високого престолу 
До нас, о, Музо чарівна.
Та й сядьмо дружно ми до столу, 
Хай правда світить нам одна. 
Ніколи славу не здогоним, 
Коли ми будем епігоном, 
Із голосом, як у шпака.
Нехай же пісня розіллється, 
Така, що й серденько забється, 
І кожен вдарить гопака.
(Далі буде)