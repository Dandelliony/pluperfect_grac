СИМОН ПЕТЛЮРА
   СТАТТІ і ДОКУМЕНТИ 
    
 
МЕМОРАНДУМ ДО ЮЗЕФА ПІЛСУДСЬКОГО
Голова Директорії Української Народньої Республіки і Головний Отаман її Військ
До пана Начальника Польського Панства
Меморандум в справі відношення польських властей до військ і урядовців 
Української Народньої Республіки, що перейшли на територію Польщі та в справі 
державного і приватного майна УНР, що привезене було на цю територію державними 
установами республіки і окремими урядовцями, а також в справі поводження 
польських військових властей на території України, занятій польським військом по 
пропозиції Головного Отамана України. 
Військові обставини, викликані відомою зрадою в листо- паді місяці галицьких 
українських військ під проводом генерала Тарнавського, — спричинилися до того, що 
Верховна Українська Влада і Вищий Уряд України змушені були опустити тимчасову 
столицю України, Кам'янець на Поділлі. 
Не бажаючи допустити ворога України — добровольчу армію під проводом генерала 
Денікіна — до окупування як Кам'янця, так і інших міст на Поділлі, я мав честь 
звернутися до пана Начальника Панства з проханням зарядити заняття опускаємих 
українським військом місцевостей польськими військами. 
Звертаючись з подібним проханням до пана Начальника Панства, я спирався на 
слідуючі підстави: 
1) Поширення влади добровольчої російської армії, що має на меті відновлення 
«єдиної, неділимої Росії» в її довоєнних межах, небажане і суперечне не лише 
панствовим інтересам України, але і таким же інтересам Польщі, тим більш, що, 
опановуючи Поділля, спільний Україні й Польщі ворог — підходить безпосередньо до 
кордонів Панства Польського. 
2) Я був і є прихильником щирого порозуміння і нав'язання тісних добросусідських 
стосунків між суміжними українським і польським народами на підставі їх 
співділання на ґрунті політичному і економічно-господарському, і 
3) Українська Дипломатична Місія, вислана до Варшави, інформувала мене в тому, 
що в Високій особі Пана Начальника Панства, в Польському Уряді і кращих 
представниках польського народу — Українська Держава, український нарід і 
Український Уряд мають щирих прихильників самостійної, незалежної і дужої 
України. 
Заряджуючи звільнення через Верховну Державну Владу і українське військо 
тимчасової столиці і інших міст Поділля, Український Уряд не мав сумніву в тому, 
що, вступаючи на територію України по запроханню, польські військові відділи і 
влада вступають, як заприязнені союзники, вступають не з метою окупації і 
використання тимчасового неладу в шерегах оборонців України, а з метою не 
допустити окупанта на посідаєму українською владою територію, з метою дати змогу 
українському військові і народові позбутися наслідків анархії, кинутої в їх 
шереги зрадою генерала Тарнавського. 
Коли б Український Уряд, помимо авторитетних і з українських, і з польських 
джерел інформацій, припускав можливість іншого відношення до панствових, 
військових і громадських інтересів України з боку польського війська і польської 
влади, — то він не мав би жадної рації збільшувати критичне становище України під 
погрозою опанування її реставруємою Росією, ще й добровільно покликаною 
польською окупацією. 
Урядові Української Народньої Республіки була відома та праця, яку якраз в 
листопаді місяці Українська Дипломатична Місія в Речі Посполитій Польській 
проробила спільно з делегацією, призначеною Польським Урядом для переговорів з 
Місією. Уряд Української Народньої Республіки був ознайомлений з тими засадами й 
жаданнями, які за спільною згодою Української Місії і польської делегації мали 
лягти в основу польсько-українських союзних порозумінь і дійсно лягли в основу 
деклярації Місії від 2 грудня 1919 року. Отже, — Уряд Український, 
порозуміваючись з Урядом Польським відносно заняття польським військом опущених 
військом українським місцевостей України, — був цілком певний тоді і зостається 
певен того і тепер, що обидві сторони в своїх стосунках мали і мають виходити, 
згідно вимогам міжнароднього права, не лише зі змісту, але і з духу поданої 
Українською Місією в імені свого Уряду, а прийнятої польською делегацією в імені 
її Уряду деклярації від 2 грудня, заповідаючої широкий союзний і приязний 
контакт між панствами польським і українським. 
При такому напрямкові польсько-українських переговорів в Варшаві і особливо 
після подачі деклярації від 2 грудня 1919 р., — Український Уряд, по зрозумілих 
причинах, не знаходив потрібним детально і скрупульозно умовлятися з Польським 
Урядом відносно того, які стосунки мають бути між українською цивільною владою і 
владою польською в тих місцевостях, де дійде до співпраці цих влад, які мають 
бути права і обов'язки польської військової влади супроти громадян і мешканців 
території Української Народньої Республіки, супроти державних установ, законів, 
державного майна республіки і майна приватного. Українська державна влада 
призначила законним шляхом, в особі одного із членів Кабінету Міністрів, 
Міністра Освіти і Культів проф. Огієнка, — свого Головноуповноваженого на 
керування цивільними справами опущеної тією владою території, дала йому певні 
інструкції, ознайомила негайно зі змістом деклярації від 2 грудня м. р. і з тими 
заявами, які ця деклярація викликала з боку польської делегації, і була певна, 
що польська військова влада, яка приходить по запроханню української влади на 
територію України, — своєю чергою посідає відповідні, засновані у дусі деклярації 
2 грудня м. р., інструкції і вказівки. 
Тим часом від окремих урядовців і приватних осіб на ім'я Верховної Української 
Влади і Українського Уряду стали поступати заяви про ті надужиття, яких 
допускається Польське Військове Командування над державними установами, 
державним та громадським майном, над політичними правами населення і його 
приватним майном. 
Українська Верховна Влада і Уряд — хотіли спочатку бачити в цьому прибільшення і 
узагальнення поодиноких небажаних і гідних жалю випадків, але число скарг, їх 
настойчивість і гострота обжалуваємих випадків щодалі збільшувались. Пізніше 
стали поступати заяви від вищих військових і цивільних урядовців, які, через не 
залежні від них причини, опинились на території Польського Панства, деякі самі 
по собі, а деякі і з державним майном. 
Позволю собі тут згадати про ті випадки гострого відношення і ті поневіряння, 
яких зазнали від аґентів польської влади на пограничній території Польського 
Панства як цілі військові відділи, так і окремі військові і цивільні урядовці 
Української Народньої Республіки. 
Шерег відділів і груп, які в Борщеві, Гусятині і Підво-лочиську, після 
попереднього порозуміння з приділеним для зв'язку з українською владою старшиною 
польського війська капітаном Чарнецьким, — перейшли на польську територію, щоби 
або одержати пропуск на Шепетівку і далі, як це було умовлено між дотичними 
представниками української і польської влади, або одержати від української влади 
інший маршрут, урядовці були оповіщені польськими властями почасти 
конфінованими, почасти інтернованими. На натуральне здивування старшин і козаків 
української армії, військових і цивільних урядовців української республіки і на 
протести та заяви їх, що вони прибули на територію заприязненої Україні держави 
за дозволом компетентного польського органу і зовсім не заслуговують на таке до 
себе вороже відношення, — польські власті відповідали, що їм рішуче нічого не 
відомо про наміри польського уряду, про заприязненість між Україною й Польщею і 
вони не мають жадних вказівок на те, як ставитися до українських військових і 
цивільних урядовців, а тому і ставляться так, як вважають за потрібне. 
Після конфінування та інтернування — польські власті почали переводити одбирання 
майна, яке було при прибулих. Одбиралось державне майно, що вивезене було для 
технічних потреб війська, державних установ української республіки, а саме: 
скарбові гроші, телеграфні, телефонні апарати, авта, приладдя й часті до авт, 
канцелярські пишучі машини й інше. При одбиранні державного майна — не завше 
шанувалась і приватна власність, так що шерег урядовців залишився без грошей і 
потрібних до вжитку речей. Вимоги, аби при одбиранні майна складались акти про 
те, що і в якій кількості одібрано, — залишались без задоволення, бо аґенти 
польської влади відмовлялись або непотрібністю актів, або браком часу на їх 
складання. 
Після переведення обеззброєння військових частин і ви-влащення як військових, 
так і цивільних урядовців з державного, а почасти і з приватного майна, 
військові частини і окремі урядовці були згодом за посередництвом Української 
Дипломатичної Місії в Варшаві направлені назад до Кам'янця-Подільського, а 
здебільшого розпорядженням польського уряду перевезені в Ланьцут, в лагер 
інтернованих. 
Але ці всі, хоч як неприязні Україні, акти агентів польської влади — не мають 
майже значення супроти тих актів, яких допустились польські військові власті в 
Кам'янці-Подільському і інших містах Поділля. 
Відносно цих актів Головноуповноваженим Українського Уряду Міністром Огієнком 
прислано на мої руки великий матеріял. 
Ознайомившись з цим матеріялом, — я і уряд української республіки могли би впасти 
в зневіру, коли б великому грону українських політичних і громадських діячів та 
проводарів народу не була властива віра в те, що опріч тієї Польщі, яка не в 
відповідний спосіб представлена на Україні, є ще й інша, лицарська Польща, 
речником якої є в першій мірі Високодостойний Пан Начальник Польського Панства. 
Тільки глибока віра в те, що ця остання Польща буде рішати врешті справу 
співділання суміжних Панств, України й Польщі, дає мені змогу і право предложити 
Панові Начальникові Панства цей меморандум на належне уз-гляднення і висновки. 
З шерегу поданих п. Головноуповноваженим Української Народньої Республіки 
неправних вчинків і виступів аґентів польської влади на Поділлі — подаю лише 
головніші, не вважаючи потрібним при їх існуванні говорити про дрібніші. 
В першу чергу зупиняюсь на вчинках, які не можуть бути інакше кваліфіковані, як 
поґвалтування, під оглядом розумінь міжнароднього права, самостійности і 
незалежности України, а саме: 
В моє розпорядження представлені опубліковані: при-каз «довудства» групи 
генерала Боиніна № 7465. III — від 2 грудня м. р., на польській мові. Приказ № 
1-й коменданта повіту і пляцу капітана Оцеткевича на українській мові «Odezwa 
powiatu i placu w Kamienecu-Pod», підписана тим самим капітаном Оцеткевичем. 
В приказі «довудства» групи генерала Бонніна в п. 3: 
«Всі міністри, урядовці і службовці України Наддніпрянської, що знайдуться за 
Збручем по обнятті заряду комісаром польським, будуть мати право позостатись в 
Кам'янці в характері осіб приватних; в п. 5 приказу «довудство» «з інституцій 
українських зізволяє на функціонування в Кам'янці університету українського і 
школи юнкерів, яко інституцій приватних». 
Отже, приказ «довудства»: а) касує українські уряди, які правомочно зоставлені 
Вищою Українською Владою на опущеній території України; б) позбавляє урядовців 
їх законних службових прав; і в) обертає Державний Український Університет і 
урядову школу юнкерів в «приватні інституції». 
В приказі № 1 комендант повіту і пляцу оповіщає, що «всі попередньо видані 
зарядження тратять силу обов'язу-ючого». В п. З «приказу» комендант вимагає, аби 
«всі ма-теріяли, які коли-небудь були власністю урядів: австрійського, 
німецького, російського і українського, — мали бути зложені найдальше до дня 15 
січня 1920 року команді повіту і пляцу». В п. 5 комендант вимагає, аби «всі 
подання і прохання до військових властей були редаговані в польській мові (з 
евентуальним переводом російським або українським) і були відповідно 
стемпльовані у касового старшини команди повіту і пляцу». 
«Odezwa» в цілому представляє такий документ, який під оглядом порушення прав 
суверенносте УНР, — не надається до цитування окремими абзацами, і, говорячи про 
ту «Odezwu», треба би було наводити всю її цілком. Досить сказати, що в 
«Odezwieе» комендант повіту і пляцу вважає, що Кам'янець «co tak nierozerwalnie 
zlanczony z dola i niedola Rzeczypospolitej" „po dlugich latach niewoliі, ucisku 
i udreki do dawnie wraca macierzy"». П. комендант сподівається, що місто 
Кам'янець стане за взірець для інших міст, очевидно, Поділля, під оглядом 
польськости і офір-ности. 
Як бачимо, комендант пляцу і міста находить можливим говорити: 
а) про відміну огульно «всіх» заряджень, які були видані до обняття 
комендантської влади п. Оцеткевичем. 
б) вимагає передачі коменданту?! майна, належного Українській Народній 
Республіці, і то однаково, як власного майна республіки, так і майна, належного 
їй по праву наслідування його від первісних власників, що полишили це майно 
напризволяще на території України; 
в) всупереч основним законам України заводить в стосунках з польською військовою 
владою обов'язковою урядовою мовою мову польську, допускаючи евентуальне мову 
українську, поруч з російською, тільки як мову паралельного перекладу, замість 
того, аби законно жадати подань на державній мові УНР, з перекладом польським; 
г) оповіщає Кам'янець на Поділлі і його повіт прилученим до Польщі, хоч 
польський уряд і прийняв декля-рацію Української Дипломатичної Місії в Речі 
Посполитій Польській з дня 2 грудня м. р., в якій деклярації кордон між Польщею 
й Україною з півдня і заходу зазначено по річці Збруч; 
д) оповіщає про дальшу польську експансію в «kraj najblizszy», себто: на дальші 
українські простори на схід. 
«Головноуповноважений Української Народньої Республіки Міністер Огієнко 
звернувся до п. коменданта м. Ка-м'янця і пляцу з протестом проти одбирання 
польською військовою владою на території Поділля, зайнятій польським військом, 
без жадного порозуміння з українською владою, державного, громадського і 
приватного майна без ваги, обчислення, обмірення, без опису і часто без розписок 
на мільярди карбованців. Головноуповноважений Міністер УНР справедливо і в 
формах якнайбільш коректних вказував, що подібне відношення до державної, 
громадської і приватної власности руйнує адміністративні апарати, руйнує земське 
життя, економічно-госввдарські, санітарні, просвітні і апровізаційні заходи 
української влади та спричиняється до зросту якнайбільше небажаного 
ворохобницького настрою у населення, що на подібне ж відношення до державної, 
громадської і приватної власности України з боку німецьких окупантів населення 
відповіло в свій час повстанням і кривавими бійками з окупантами. 
Справедливий протест Головноуповноваженого Міністра УНР викликав телеграму — 
розказ Н. Д. фронту галіцій-ського, в якій телеграмі «довудство» за підписом 
шефа штабу полковника Кеслера відповідає, що нібито розкази Н. Д. щодо 
українців, видані з моєї. Отамана Петлюри, відомости. Що зокрема до 
Головноуповноваженого і Міністра УНР, то на свій коректний і цілком зрозумілий 
протест в загальних інтересах і населення, і влади польської і влади української 
 — дістав в вищезазначеній телеграмі обвинувачення в «протиділанні» польським 
властям І і обіцянку, що проти нього Н. Д. вчинить належні кроки. І Примушений 
запротестувати якнайрішучіше проти не-! відповідаючого дійсності покликування на 
мою згоду як з Й тими зарядженнями, так і вчинками, які польські власті І 
провадять у відношенні і до населення, і до майна державного, народнього і 
приватного на території України, зайнятій польським військом на прохання 
української влади. Дотичні ж місця в телеграмі відносно Головноуповноваженого 
Міністра УНР — вважаю незаслуженою образою, скерованою не лише особисто супроти 
п. Огієнка, але і супроти влади УНР, членом якої є п. Огієнко і яка знаходиться 
формально, і бажано, аби знаходилась і по суті, в заприязнених дружніх 
відносинах з Польським Панством. 
Слідом за вищими польськими військовими установами ¦ в напрямку неґації 
української влади йдуть і нижчі агенти. Так, наприклад, в листі від 19. XI м. р. 
на ім'я п. Огієнка, І надісланім за згодою майора Борути, призначений поль-¦ 
ською владою головний лікар шпиталів українських (підпис нерозбірний) іменує п. 
Огієнка «Тимчасовим Міністром», мимо того, що п. Огієнко є повноправний член 
Кабінету Міністрів Уряду УНР, і опріч того вищезазначений урядовець польський 
заявляє, що всякі накази бувшої української влади «не мають значення». 
Заходи Головноуповноваженого Міністра п. Огієнка І нав'язати правильні стосунки 
з Українською Дипломатичною Місією в Варшаві і тими членами уряду, які 
перебувають там, — не мали жадних скутків, бо телеграми п. Огієнка і листи йогр 
за призначенням не доходили, а по-силаємі кур'єри завертались польськими 
властями назад або арештовувались, а пакети відбирались і розпечатувались. 
Безоглядні реквізиції засобів апровізації, майна і мешкань, контрибуції (в с. с. 
Ісаковці, Ляшковці, Гавриловці, Вітковці та інших), арешти громадських, земських 
діячів — тероризують населення, і, як констатує в своїй записці Кам'янецька 
Повітова Земська Управа, — це все зробило неможливою працю органів земського 
самоврядування. Для країни, в якій, після довгої розрухи, щойно стало 
налагоджуватися економічно-господарське життя, — припинення діяльности таких 
великої ваги організацій, як земства, — загрожує щонайлихішими наслідками і 
анулюванням досягнених уже результатів щодо відродження краю і піднесення 
добробуту його населення. 
Руїна державних установ УНР, що зостались за розпорядженням Уряду УНР на місці, 
довершається ще і в інший спосіб. Так, військове командування обеззброїло в м. 
Кам'янці міліцію, а 26 грудня м. р. навіть обеззброїло Експедицію Заготовки 
Державних Паперів, де відбувається виріб українських кредитових білетів на 
великі суми. Таке обеззброєння, натурально, перш за все впливає на умови праці 
персоналу Експедиції і зменшує продуктивність тієї праці, а по-друге — виставляє 
Експедицію на небезпеку перед злочинними елементами, з боку яких не виключена 
можливість грабіжницьких нападів на Експедицію. 
Така великої ваги справа, як реорганізація розложеного зрадою ген. Тарнавського 
українського війська і поповнення його новими елементами, провадиться в 
атмосфері недоброзичливого відношення польських військових властей в Кам'янці, 
що знову впливає як на успішність реорганізації і поповнення армії, так і на 
настрій реорганізуємих частин та людського матеріалу, яким частини поповнюються. 
Як на приклад, можна вказати на випадок, коли зформо-вана в Кам'янці за 
розпорядженням польської команди і відправлена нею в супроводі підпоручника 
польської служби п. Неймана до Борщева, — партія була мало що не інтернована в 
Борщеві, і тільки після довгих переговорів старшин цієї партії з польською 
владою — старшинам удалося повернутися назад до Кам'янця. 
Так само партія кількістю 65 чоловік старшин, направлена до Ланьцуту через 
Львів, у Львові була засаджена за ґрати і трактована як ворожі полонені, тільки 
після цілого шерегу клопотів партія ця добилася врешті того, що її до Ланьцуту 
направили як охотників до формуємо'! української армії, а не як полонених 
ворожої сторони. 
Прикази польської влади про явку старшин української армії на зборні пункти для 
відпроваджеиня у місця, де по умові між мною і паном Начальником Польського 
Панства мають провадитись формування, — видаються в такій редакції, як начебто 
старшини ті підпадають інтернуванню в ла-герях для полонених і неспокійних 
елементів ворожого панства (приклади: оголошення команди міста і повіту 
Кам'янець-Подільського від 1 грудня м. р.). Ті старшини, які з'являються все ж 
таки для отправки, залишаються без засобів до переїзду, бо часто підводи не 
заготовлені і не зроблено розпорядження про маршрут. 
Такі ненормальні форми співділания польських військових властей на Україні в 
справі реорганізації української армії ведуть до дуже прикрих наслідків. 
Зменшується кон-тйнґент бажаючих продовжувати боротьбу за самостійну Україну в 
шерегах при таких умовах реорганізуємо! армії, падає віра в можливість 
братерства по зброї української армії з армією польською, і навіть одержується, 
поки що ще остаточно не установлені, звістки про випадки, коли менш витримані 
старшини воліли підпасти під кулю польського жовніра, як підпадати трактуванню, 
гідному у відношенні до ворога польської влади. 
Роблячи підсумок всьому вищезазначеному, я з якнайбільшою увагою поставився до 
представленого мені Головноуповноваженим Міністром УНР матеріалу. 
Безпосередня моя участь на протязі двох останніх років в центрі українського 
політичного та державного життя, те знання української історії і душі 
українського народу, яке я міг придбати за попереднє своє життя, — цілком виразно 
дають мені змогу зробити консеквентні висновки з того становища, в яке 
поставились до місцевого населення українського Поділля представники польської 
військової влади і в яке вони поставили до себе те населення. 
Ігнорування елементарних прав самостійности Української Держави, зневажування її 
законів, мови, урядових установ; непотрібне, нічим не викликаємо поневіряння 
військових і цивільних оборонців тієї держави, безоглядне забирання і 
привлащування державного майна на мільярди карбованців, — все це може викликати і 
викликає справедливе обурення та нарікання супроти тих чинників, які 
прислужилися до всього того. 
Відповідно своєму розвиткові, своєму соціальному становищу, різні елементи 
українського суспільства по-різному реагують на те, про що вони чують і що вони 
бачать на території УНР, зайнятій військами дружньої і заприязненої нам держави 
 — Польщі. 
Але всі ці елементи об'єднуються в одному: росте хвиля незадоволення, як тією 
владою, яка, в щирому бажанні вивести Україну на широку дорогу щасливого 
вільного життя, запрохала на частину цієї України для дружньої співпраці 
польську військову владу, так і проти цієї запроханої влади. 
В останній період української історії серед українського суспільства, як в вищих 
його і інтелігентніших колах, так і в колах нижчих, почав було ширитися і 
поглиблюватися настрій та рости свідомість про необхідність щирого і всебічного 
порозуміння з Польщею. Цей настрій і це пересвідчення уряд УНР взяв у свої руки 
і повів свою політику в напрямі зазначеного зближення. І саме тоді, коли 
здавалось можливим це зближення довести до жаданого кінця, коли можна було слова 
перетворити в діла, саме тоді з боку наших сусідів, з якими ми шукали і, 
здавалось, готові були знайти те зближення, — прийшли такі події, які вибивають 
із рук українського уряду можливість на те, щоб- провадити справи того зближення 
далі, а навіть підкопують і ті здобутки, які вже осягнеш і знайшли своє 
зафіксування в деклярації Української Дипломатичної Місії від 2 грудня м. р. 
Серед гарячих, навіть, прихильників продовження політики зближення України й 
Польщі чуються тепер нарікання на те, що зазначена деклярація зостається мертвим 
словом супроти суворої, далекої від того слова дійсности. Особи, які досі хотіли 
працювати і працювали в напрямку нав'язання тісних стосунків з Польщею, — зараз 
зрікаються покладених на них завдань і звертаються до верховної влади з 
проханням про звільнення їх від праці і обов'язків, в корисність яких для 
української справи у тих працівників відібрано віру. 
Зостаючись все ж таки особисто глибоким прихильником щирого порозуміння Польщі і 
України і маючи пересвідчення, що таким же прихильником являєтесь і Ви, Пане 
Начальнику, я запропонував Українській Дипломатичній Місії в Польщі вчинити 
відповідні кроки перед польськими властями, а разом з цим — я позволю собі 
предложити високій увазі Пана Начальника цей меморандум в повній надії, що це ще 
не пізно поправити ті помилки, які досі зроблені польськими військовими властями 
на Поділлі і які, коли їх не усунути надалі, а наслідків від них тепер же 
негайно не ліквідувати, — матимуть фатальне значення для України і 
відбиватимуться негативно на спокої та ладу сусіднього Польського Панства. 
Вчинки, яких допустилось польське командування на Поділлі, можуть тільки плодити 
анархію, живити денікін-ство, давати сік для росту большевизму, себто: робити 
все можливе для того, щоби ні Україна, ні Польща не мали тих нормальних умов, за 
яких тільки і можуть стати сильними ті два сусідні Панства. 
Голова Директорії і Головний Отаман Петлюра Міністер Закордонних Справ А. 
Лівицький 
Дня 22-го січня 1920 р., м. Варшава. 
