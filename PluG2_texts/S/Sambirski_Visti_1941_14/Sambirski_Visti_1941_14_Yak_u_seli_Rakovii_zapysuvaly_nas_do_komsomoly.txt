РАКОВ’ЯНИН
Як у селі Раковій записували нас до комсомолу і як проти цього молодь виступала
(Докінчення).
Десь через тиждень потім знов уганяють наші десятники між хатами. Ох, лишенько, та чи не до комсомолу то...? Цим разом ні. То ввечір у читальні красноармійці будуть показувати, як то в Радянському Союзі молодь бавиться. Людей повна —повнісенька саля, як ще ніколи.
З Букової, де стаціонувало військо, прийшло аж 18 красноармійців з гармошкою, гітарами, мандолінами, -  була І бандура. Грали, співали, один з них ішов вприсюди, на руках ходив... Але ніхто з наших людей не був з цього задоволений. Червоноармійці додавали себе за українців, але ані одної пісні по-українськи не заспівали, тільки по-російськи і по-грузинськи. Командир промовляв по-російськи, а коли в салі люди кричали, що його не розуміють, щоб говорив по-українськи, то цей відповів, що не вміє. Та наші дівчата зробили ще одно відкриття. Попросили червоноармійців до танцю, і показалося, що ні один з них не вміє танцювати. Усі здивувалися, що вони прийшли показувати, як у них молодь бавиться, а тут ані один не вміє танцювати. Наші хлопці та дівчата, старі аматори, тепер як не підуть гопака, катерини, козака та вприсюди... а на сцені старі співаки - хористи як не гукнуть українських пісень...
Відходили москалики зі села сумні..., а про комсомол навіть не згадували...
На перші Великодні Свята мало наше село прикру несподіванку, Вернулися люди рано з церкви, засіли по звичаю за стіл до свяченого. - Каже батько до своєї звироднілої доні-комсомолки, якій на ім'я Анна: „Ти з нами нині паски їсти не будеш, бо ти Бога відреклася, до церкви не ходиш, до сповіді не ходила, а у хаті повно Сталінів навішала...”.
Доня ще того самого дня по скаржилася на батьків політрукові, і ще того самого дня вечором списав політрук протокол з її батьками і загрозив Сибіром.
Це зробило прикре вражіння на село. Усі зрозуміли, що не добре оправдуватися тим, що батьки не дозволяють. Цей випадок відібрав усім радість на цілі свята.
По цім випадку молодь наша стала більш обережна. Та лихо не спало, терор більшав. Якось при кінці квітня 1940 р. місцева міліція (таки наші люди, українці) арештувала 4 свідомих людей, відставила їх підводою до Самбора і передала совітській владі, як контрреволюціонерів. Наслідок цього був такий, що свідоміші одиниці почали з се ла тікати, бо в селі стало небезпечно жити. І так, втікло два брати Маркуси, Іван і Степан, до Львова і до села майже не показувалися (їх обох на доноси у Львові приарештували і розстріляли). Андрух Козяк утік до Самбора, а Гаврик Михайло, старий член ОУН, спершу до Львова, а опісля на Донбас. Хто знає, на чім це все скінчилося б, якби не прийшла несподівана зміна. Старий голова сільради, одночасно голова комсомолу, зробив багато надужить матеріяльної натури. Це використали націоналісти, і вдалося їм вибрати нового голову, Івана Пігоня. За нього село відітхнуло, і в селі повіяв новий дух. Завдяки йому вибрано нового голову „Клубу”, яким став Степан Верхола.
Молодь кинулася до праці. Відібрали від комсомольців решту незнищених книжок і пустили бібліотеку в рух. Через один місяць дали концерт у честь Шевченка. Програма була багата і чисто національна. Люди зі зворушення на салі илакали.
Та це стало причиною нового нашого нещастя. Комсомольці зробили донос, що націоналісти у „Клубі” ширять контрреволюцію. Політруки почали слідство і ви значили нового голову „Клубу”, яким стала тепер одна з наших комсомолок. Національносвідома молодь лишилася без організації. Та відтепер відносини в селі значно змінилися. Комсомольці сиділи собі в одному кінці села, там мали свій „Клуб”. До них ніхто не за ходив, їх вистерігався кожний, як зарази. Часто давали про себе знати в цей спосіб, що влаштовували пиятики і музики без кінця та різні дикі оргії.
Наша національносвідома молодь чекала з вірою у свою швидку перемогу і, хоч прийшлося їй багато перетерпіти й зазнати різних переслідувань, однак не перейшла на службу нашого найстрашнішого ворога, це є жидо-комуністичної Москви.
