МІСЦЕВА ХРОНІКА
Німецька Театральна Трупа в Самборі.
В днях 22 і 30 вересня ц. р. відбудуться в салі Драматично-Музичного Т-ва ім. Лисенка (вул. Коперника 6) дві вистави Німецької Театральної Трупи, на які запрошені українці, що розуміють німецьку мову.
Організація шкільництва в самбірській окрузі.
Згідно з проектом Окружної Шкільної Референтури в самбірській окрузі буде українських народніх шкіл
І. ступня (чотириклясових) 139
II. ,, (шестиклясових) —55
III. ,, (семиклясових) —19
Разом . . 213
3 того в м. Самборі буде дві укр. 7-кл. школи.
До праці зголосилося досі 424 учителів, потрібно ще коло 100. Особливо багато вчителів потрібно ще в Турчанщині.
Там, де є скупчене польське населення, будуть школи в польською мовою навчання, разом коло 16 шкіл, у яких працювати буде приблизно 100—120 вчителів.
Крім цього в Самборі проектуються ще такі фахові школи: учительська семінарія, кравецька школа, торговельна і технічно-будівельна школи середнього типу. Пізніше, мабуть, буде зорганізована також рільнича школа або в крайнім разі рільничі курси.
Організація Українського Окружного Секретаріяту в Самборі.
Дня 18. IX. ц. р. відбулася в Самборі під проводом д-ра Лопачака і д-ра Даниша, представників Українського Краєвого Секретаріату у. Львові, інформаційна конференція при участі о. дек. Плешкевича Ю., о. В. Івашка, проф. Шумного К., Гнатова М. і Футали В., на якій обговорено справу організації Окружного Українського Секретаріату в Самборі. Постановлено в найближчих днях зорганізувати Окружний Секретаріят з відповідними референтурами та відкрити його канцелярію, про що громадянство буде своєчасно повідомлене. Завданням цього секретаріату буде заступати Інтереси українського населення перед німецькою владою.
Відновлення діяльности чит. „Просвіти’’ в Містковичах, самбірської округи.
Дня 14. їх. ц. р. відбулися в Містковичах ширші сходини членів чит. „Просвіти", на які прибуло багато молоді і старших. На порядку нарад була справа піднесення із занепаду культурно-освітнього життя села. Постановлено урухоми ти бібліотеку та зорганізувати аматорський гурток. Сходини закінчено відспіванням національного гимну.
Ладанай Григорій.
Відкриття лазні в Самборі.
Почавши від 16. IX. ц. р. в Самборі, при вул. Крашевського, почала працювати міська лазня. Купіль у ваннах щоденно від год. 10 рано до 9 вечором. Купіль парова чинна два рази в тиждень від год. 10 рано до 9 вечором, а саме: для військових кожної п'ятниці, для осіб цивільних кожної суботи. Розпорядки в справі жидів.
В Самборі появилися на мурах два розпорядки в справі жидів за підписом Шефа Уряду Губернатора Дистрикту Галичини підп. д-ра Льозакера:
1). виданий у Львові дня 26 серпня з обов'язуючою силою від 1 вересня ц. р., про обов'язок носити всіма жидами обох полів, які закінчили 10 років життя, на правому рамені їхнього одягу й накидок опаску найменше 10 цм широку з добре видною сіонською звіздою, величини 8 цм. Всякий спротив цьому зарядженню карається гривною до 1000 зол., а в разі нестягаємости арештом.
2.) виданий у Львові дня 1. IX. ц. р. з обов'язуючою силою від 5. IX. 1941 р. про заборону всім жидам, які знаходяться в Дистрикті Галичини навіть переходово покидати місце їхнього замешкання. Обмеження це не обіймає випадків, коли йде про публичне добро, випадків особистої небезпеки, як також тих випадків, коли жиди в рамах обов'язуючої їх служби праці або у виключному виконуванні за окремим дозволом чинностей переступають як покупці границі їхнього місця замешкання.
Суспільне обезпечення.
Губернатор Дистрикту Галичина, Відділ Праці, видав 2 об'яви в справі суспільного обезпечення за підписом: Др. Ебербах, Регірунгсрат, делєгат для Головного Відділу Праці в Уряді Генерального Губернатора.
Зміст першої об'яви (Дата; Львів, 22. VIII. 1941 р.)
Власники та керівники промислових та торговельних підприємств обов'язані вплачувати внески на суспільне обезпечення всіх робітників та службовців, занятих від дня 1. VII. 1941 р. в дотеперішній висоті. Обов'язок вплати розтягається також на заборговані внески. Всі заборговані та біжучі внески вплачувати на території Дрогобича, Самбора, Рудок і Турки Суспільній Обезпечальні в Дрогобичі.
Зміст другої об'яви (Дата: Львів, 25. VIII. 1941 р.)
Всі працедавці, які затрудняють працівників, що стоять у заробітковім або службовім відношенні, обов'язані зголосити свої підприємства чи установи та всіх працівників у протягу 14 днів з дня проголошення об'яви властивій Суспільній Обезпечальні. Зголошення, зладжені на приписаних формулярах, які можна одержати в Суспільних Обезпечальнях, предкладати, якщо йде про територію Дрогобича, Самбора, Рудок і Турки, Суспільній Обезпечальні в Дрогобичі.
