З життя села Бабини Самбірської округи
Зараз після втечі більшовиків наше село взялося до культурно освітньої праці. Особливо закипіло життя в новозорганізованій „Січі". „Січовики" під проводом Припіна Ст. виставили дня 14. IX. ц. р. в салі „Просвіти" драму на 5 дій Вол. Радовиченка, уродженця Бабини п. з. „Київ наш". У виставі взяло участь коло 300 осіб. Підготовка п’єси коштувала багато часу і праці, але зате дала повне вдоволення акторам і численній публиці, яку зачарував особливо момент звільнення столиці Києва з рук ворогів. Дуже вдатно відограли свої ролі брат і сестра авто ра п’єси, Василь і Євгенія Радовичі, Бобас Вас., Пундяк Вас., Ванівський Ів., Вороняк Ст. і ін.
Тепер підготовляємо нову п’є су, „Ой, Морозе, Морозенку”. Треба ще згадати, що в нашому селі з ініціятиви Ст. Припіна постановили вшанувати пам’ять борців за Україну. Дня 8. IX. ц. р. почали сипати на громадській площі, при в’їзді до села від Самбора (з півдня) могилу в честь борців за волю України. Могила 9 м. довга, 7 м. широка; вже висипано на 2 м. висоти, висота закінченої могили проектується на 7—10 м. На могилі буде дубовий хрест з деревляною таблицею, на якій буде мосяжний тризуб та напис: „Борцям за волю України”.
Думаємо, що до кінця вересня вдасться нам при співучасти цілого села закінчити сипання цієї могили, якою засвідчимо перед всіми, що вміємо шанувати пам’ять тих, які віддали життя за найсвятішу справу.
Чорній і Припін.
