Німець про теперішнє становище українського народу
У „Краківських Вістях” (ч. 150 з 11. VII. 1941) у статті п. з. „Добра рада” читаємо: 
„Ми мали нагоду розмовляти з одним визначним німецьким знавцем українських справ, людиною дуже поважною і впливовою. З уст того німця впали такі преважні завваги і поради: „Ситуація для вас, українців, впродовж років змінилася дуже добре. В момент світової війни про вас майже не знали. Тепер говорить про Україну ввесь світ. Безумовно, перед вами ясне і велике майбутнє. Але міряйте свої мрії і амбіції реальною міркою. В останніх днях помічається серед вашої еміграції у Німеччині нервовість. Цей ваш неспокій, для нас зрозумілий. Але українські кола мусять заспокоїтися. Коли ви ждали найтерпеливіше з усіх народів аж 23 роки, ба, цілі століття, то підождіть ще короткий час. Тепер на ваших землях горить кривава і велика боротьба, якої світ ще не бачив. В цій боротьбі гинуть, побіч наших німецьких геройських вояків, геройські і вірні ідеї сини і доньки вашого народу. Зрозумійте вагу цих днів. Найважніше завдання німецького народу виграти велику боротьбу за життя і смерть та знищити ворога. Українці мусять у цьому епохальному ділі помагати всіма силами, а неперешкоджувати ходові воєнних справ своїми бажаннями, петиціями і міжусобицями. Праці надто багато, і кожний хай спокійно далі виконує те, до чого визначений і зобов'язаний. Бо пам'ятайте: від того, як українці працюватимуть, залежить їхнє майбутнє”. 
В цих словах сказано дуже багато, і додавати до них будьякі коментарі - зайва річ.
