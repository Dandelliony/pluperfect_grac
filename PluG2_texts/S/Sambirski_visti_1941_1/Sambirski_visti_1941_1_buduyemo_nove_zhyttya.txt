БУДУЄМО НОВЕ ЖИТТЯ
Коли зло виростає людям понад голови, всіх давить кривда тоді гряде буря, що її звемо війною. Війни це такий період в історії людських суспільств, в якому діючі духові і матеріальні сили стають у повній величі. Падають і розлітаються, як гниле барахло, туманні поняття добра гуманності. Гаснуть всі маяки, що їх здібні і спритні одиниці ви думали для обдурювання наївних і тупоумних. 
Життя стає на весь свій ріст, суворе. Його мову чути в грюкоті гармат і експлозіях смертоносних бомб. Горять вогні. Пурпурою зайшла темна блакить вечірнього неба, багряною кровю сплямлена зелень піль. У димах лягають знеможені дні. У таких днях Українська Нація продовжує будувати гранітний, золотоверхий храм. Говорять могили, розсіяні по степу про наше минуле. Серед степової тиші дрижать наші молоді уста клятьбою: „Присягаємо могилам українських людей, що відійшли, і тим, що прийдуть: «Не приспить ворог України».
У надлюдському змагу другої всесвітньої війни росте наша сила. То неправда, що  польська шляхецька бута підірвала нашу гідність, що черво-на Москва катуванням і тюрмами зломила нас. Бодрий і невмирущий дух української раси. Б’ють пороги Дніпра — ’ Славути, звенить слово наше, ‘ мов хрусталь, і гостряться леза наших мечів. Наша слава росла в боях. Безчисленні вони... і нехай ніхто не каже, що  мало в нас ідейних людей. Хай і не каже, а пройде кривавий і шлях великого народу. І треба знати тим, що надіються  на нас, і тим, що ненавидять нас. Ми йдемо, не зважаючи на колоди, і через колоди, які  вони не були б великі і хто не кидав би їх нам під ноги. 
Наш народ лицарів вчився штуки воювання від степових орлів і знає, що програє бій той, хто тільки борониться. Мозолистими руками, мов Франкові Каменярі, крушитимемо скалу. 
У боях лягають знеможені дні... Ідемо! Чуєте ви, що надієтесь на нас, як брати, і ви, що ненавидите нас. Прийде наш удар!     
