Про більшовицьку школу на наших землях
Всесвітня історія знає багато різних обманів, у меншому і більшому масштабі. Та більшовицький режим і те, що він давав людям, слід віднести, напевно, до найбільших обманів, нечуваних досі в історії людства і найбільш кошмарних. Це пережили ми на власній шкурі в усіх ділянках життя загалом і, зокрема, в шкільництві. Хочемо коротко з'ясувати, що таке являло собою більшовицьке шкільництво на наших землях. 
Прийшовши до влади, більшовики наклали свою руку і на школи. Швидким темпом переорганізували їх, увівши всюди свою систему виховання й навчання та свої плани. Зміна була проведена раптово, „стахановським” темпом, так що ні вчителі, ні учні не були спроможні зорієнтуватись у цій метаморфозі. Всупереч здоровому розсудкові, який вимагав ступневої, поступової перебудови шкільництва, обнято „реформою” всі класи відразу і перефасоновано їх миттю на відповідні більшовицькі, зміняючи таким чином майже усі школи в місті і на селі на середні--т. зв. десятирічки,- неповносередні—т. зв, семирічки і початкові з чотирма, класами. Крім цього зорганізовано в Самбррі, замість давнішої т. зв. купецької гімназії, торговельний технікум, а для дітей в дошкільному віці т. зв. «дитсадки”. З усіх шкіл усунено негайно навчання релігії, а з другим півріччям навч. р. 1939|40 також латинську мову, де вона була, щоб і не пахло Заходом. Заведено обов'язкове навчання російської мови і конституції СРСР, скорочено до мінімуму навчання німецької мови, відводячи для неї смішномалу скількість годин. Загалом, найбільш привілейованими предметами були російська мова (і то коштом української), історія народів СРСР та конституція більшовицької держави. 
Зараз у другому півріччі 1939- 40 шк. р. приказано вчителям виконати навчальні плани по всім предметам у всіх класах, не вважаючи на те, чи учні даного класу мали відповідну підбудову чи ні, при чому треба було вчителям пройти з учнями насамперед прогалини в навчальному матеріалі (навіть якби вони обнімали матеріал кількох років навчання), а опісля подавати поточний матеріал, визначений програмами на даний клас. Усе це мало бути виконане, згідно з славетними „планування ми”, в запланованому часі, обсягу і „доброякісно”. Можна уявити, яка виникла з цього нерозбериха, хаос і балаган. Виконати цього, очевидно, не можна було виконання було з конечності паперове. 
Що обіцювала більшовицька школа учням? Можна це коротко сформулювати так: безплатну науку, глибокі, обгрунтовані знання, радісну атмосферу в школі. Що ж вийшло з цього? Безплатне навчання довго не тривало. В другому році більшовицького панування вийшов розпорядок, який касував безплатне навчання у вищих класах середньої школи, і то з уваги на „ростучий добробут трудящих мас” (гірка іронія!). Правда, в західних областях звільнено від шкільної оплати деякі категорії учнів на основі спеціальних посвідок про т. зв. соцпоходження і майновий стан, та вс ж таки багато учнів мусіли вносити оплату. З обіцюваних підручників і шкільного приладдя теж вийшло не те: усі мусіли купувати підручники (оскільки вони загалом були) і приладдя за власні гроші. 
З взуттям і одежею теж було погано. Дуже багато молоді пропускало, а то і залишало науку, через недостачу цих речей, особливе взуття, а добитись взуття (і то за гроші) було цілком винятковим явищем. Не було теж безплатного доживлювання шкільної дітвори. Правда, скрізь були шкільні буфети, але, якщо й було щось у них, треба було за це платити. 
Щодо „глибоких, обгрунтованих знань”, які нібито мала молодь винести з більшовицької школи, то перш за все треба відмітати, що не про це йшло більшовикам. Школа мала бути, передусім, засобом призивати молоді комуністичний світогляд, мала виконувати агітаційно - пропагандивну роль, навчаючи дітей любити комуністичну батьківщину, „любимих вождів”, особливо Сталіна, виховувати в дусі комуністичного інтернаціоналізму і безбожності, викорінювати любов до минулого народу і його історичних традицій, нищити національну і націоналістичну ідеологію, ширити і розпалювати класову ворожнечу й ненависть, тровити брата на брата, розбивати родинну спадність і суцільність. Всі уроки були оцінювані освітньою владою під цим кутом зору. Хто з учителів провів урок сумлінно й солідно, а не дав „вяховної”, тобто агітаційної, поживи учням, був поганим учителем. (Закінчення в наступному числі).
