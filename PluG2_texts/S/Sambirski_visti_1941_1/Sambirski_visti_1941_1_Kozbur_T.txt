Відітхнули повністю груди української спортової молоді
Неділя 27 липня - це вже  не сумний більшовицький вихідний, це день справжнього відпочинку, розривок та спортових імпрез. В цю неділю розжарене сонце, перебігши і свою щоденну мандрівку по  ясній блакиті, сідало вже за обрії та своїм багровим промінням заливало поле, вулиці міста й весело освітило будинок театру й мистецтва. — 
В будинку великий зал, заповнений глядачами та делегаціями німецької та словацької команд. Перед нами небуденна довгоожидана і жива картина. 
На темноблакитному фоні і домінує золотистий Тризуб та два прапори, а під ними, мов під покровом, згуртувався цвіт української молоді в гарно межаних національних строях. 
Ще не вспіло око присутнього набавитись цим зоровим здригаючим ефектом, коли залзалили звуки „Маршу молоді “, мистецько виконаного місцевим хором. 
Скінчився бравурний марш. Голова Національної Ради о. д. Плешкевич відкрив спортове свято і палкими словами вітав німецьку та словацьку делегацію. 
В дальшому промовив о. Івашко, як опікун самбірського спорту. 
По цих промовах свято набрало справді спортового характеру. 
Національні танки, вправи, вежі та співи склалися на дальшу програму свята, яке відкрило спортовий, хоч трохи спізнений, сезон. Воно вперше від двох літ згуртувало українську прибиту ярмом молодь, воно вперше пригадало, що ми, цебто українська молодь, маємо право „до щастя, слави і свободи". Кобзур Т.
