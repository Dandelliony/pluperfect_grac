Поміст між Сходом і Заходом
Що сказав Генеральний Губернатор Мін. Др. Франк Д у Кракові.
У «Краківських Вістях” (ч. 157 з 20. VII.) знаходимо зміст промови Генерального Губернатора мін. д-ра Франка, яку він виголосив 18. липня ц. р. під час маніфестації членів націонал-соціалістичної партії в Кракові. 
З’ясовуючи завдання в Ген Губернаторстві у зв’язку з величавими перемогами німецької зброї на Сході Европи, мін. Франк підкреслив, що Генеральне Губернаторство є, з уваги на своє положення, великим помостом між Сходом і Заходом. 
Опісля, пригадавши заяву Фірера сперед 22-ох років (з липня 1919 р.), що „...тепер починається найбільша німецька епоха Европи” др. Франк обосновував твердження, що німецько-совітська границя з 1939 р. була нестерпна, бо не давала забезпеки перед більшовицьким нападом.
Потім дослівно заявив: „Як більшовики озброювалися і приготовлялися, ми мали змогу безпосередньо звідси бачити. Тому ми можемо посвідчити, що Фірер діяв у конечній обороні, щоб своєму народові заощадити руїнницької напасті більшовицьких мас. Ніколи вже на європейському суходолі ніякий противник не виступить проти німецького народу. Німецький нарід поклав стільки жертв за своє існування, що це дає йому право на провід в Европі. 
„Німецька нація говорив далі мін. др. Франк буде тією великодержавою, яка боронитиме слабші і менші народи. Для нас у Генеральному Губернаторстві ясне, що нарід, який тут живе, є тим народом, над яким нам Німеччина доручила охорону. Власної польської держави вже не буде ніколи. Німецький провід всюди виявив себе благословенним. Населення цього краю ніколи не могло жити так мирно, як саме тепер. Воно мало уряди, які завсіди були скорумповані (продажні). Поляки мають тепер діяти під охороною Німеччини, згідно з їх природними здібностями і завданнями.”
