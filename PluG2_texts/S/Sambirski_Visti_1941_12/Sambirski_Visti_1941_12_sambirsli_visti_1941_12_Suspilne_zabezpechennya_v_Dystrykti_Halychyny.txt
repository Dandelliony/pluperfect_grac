Суспільне забезпечення в Дистрикті Галичини

Відколи німецьке правління перебрало Дистрикт Галичини, введено теж суспільне забезпечення за законними приписами, що обов'язують у решті Генерального Губернаторства. Оцим привертається той законний стан, що існував до війни. 
Для переведення суспільної опіки забезпечених будуть наладнані каси суспільного забезпечення, а саме: 
а) для колишнього Львівського воєвідства, за винятком наведених округів під б): 
Каса суспільного забезпечення у Львові, Браєрівська ч. 8; 
б) для Дрогобицького, Самбірського, Рудецького і Турчанського округів колишнього Львівського воєвідства та для Стрийського і Жидачівського округів колишнього Станиславівського воєвідства: Каса суспільного забезпечення в Дрогобичі; 
г) для колишнього Станиславівського воєвідства, за винятком наведених округів під б): Каса суспільного забезпечення в Станіславові; 
д) для колишнього Тернопільського воєвідства Каса суспільного забезпечення в Тернополі. 
Для опіки над управненими до ренти в Дистрикті Галичини рентовий відділ Головного уряду суспільного забезпеченна в Варшаві, Львів, Браєрівська ч. 16.
Тому, що є уряди, які існували до війни, а їх майно повністю знищено за більшовицької влади, треба наново створити суспільне забезпечення. Хоча недостає вся ких засобів, Каси суспільного забезпечення вже тепер забезпечили для працюючого населення лікарську допомогу, ліки, піклування у власних амбулаторіях і шпиталях. Щоб можна мати право до тих заходів, вистане покищо довідка працедавця, що робітник чи службовець зайнятий у нього.
На грошеві виплати: гроші для хворих чи підмоги для управлених до ренти дозволяють щойно впливи з вкладок; тому уповноважнений для головного відділу праці в Правлінні Генерального Губернаторства видав оповістку з 21 серпня 1941, що буде проголошена в урядовій частині. На основі цієї оповістки керівники заводів (державні підприємства, промислові й торговельні заводи і т. і.) мають заплатити аж до часу, коли буде введене право суспільної забезпеки у відповідних касах суспільного забезпечення, почавши з 1 липня 1941, вкладки суспільного забезпечення, що їх складано за совітськими приписами. 
Для швидкої побудови господарства в Дистрикті Галичини, що його по суті зацікавлює суспільна опіка зайнятих людей, необхідно, щоб керівники заводів виконали негайно цей наказ.
З метою охоплення заводів і там же зайнятих людей, завізвано керівників у другій оповістці з 25 серпня 1941 р., щоб тепер здали справу у формальних звідомленнях. Каси суспільного забезпечення виготовили потрібні друки; вони намагаються перемогти наявні труднощі комунікації й пошти за допомогою наладнання допоміжних пунктів і співпраці з громадами; німецькі керівники кас суспільного забезпечення дають у сумнівних випадках потрібні пояснення. 
Також керівники заводів негайним виконанням своїх зобов'язань, які накладає на них суспільне забезпечення, можуть причинитися до того, щоб його знову введено якнайшвидше в повнім обсягу для Дистрикту Галичини.