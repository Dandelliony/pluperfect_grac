ЗАТРИВОЖЕННЯ ТУРЕЧЧИНИ

Поголоски про британський демарш

Анкара, 6 вересня.
Гостра полеміка турецької преси проти статті американського адмірала Штірлінга продовжується. Штірлінг пропонував наступ англійської фльоти на турецькі протоки, щоб найти зв'язок з совітською чорноморською фльотою, З коментарів газети можна мати вражіння, що урядові турецькі кола звернули на цю статтю свою найбільшу увагу і не вважають її ніяк висказом приватної думки американського адмірала, а вважають її за англьо—саський пробний бальон. Газета „Тасвірі Ефкар” пише: „Де є дим, там є також вогонь. Політичний дим, який показався в цій статті походить з якогось вогню, який розпалили якісь кола”. Іншими словами, панує переконання, що стаття Штірлінга має вирішне значення, і в ній бачимо спробу провірити поставу Туреччини на випадок, коли б зайшла така евентуальність. Занепокоєння Туреччини зростає ще й тому, що ширяться з великою впертістю поголоски про новий недалекий англійсько-совітський демарш перед урядом Туреччини.