Про громадську працю жінок у Самборі
Т-во Український Червоний Хрест у Самборі після дворічної перерви продовжує свою діяльність. Тимчасовий комітет почав підготовку до проведення роботи УЧХ-а вже з перших днів липня. Оголошено було масові вписи в члени УЧХ. Українське жіноцтво відгукнулося на заклик. Комітет підготовив ведення курсів УЧХ. На курси зголосилося понад 70 жінок. Дня 4. VIII. 1941 р. відкрито курси. Курси поділено на дві частини: 1. Курс для фахових робітниць (санітарок) 2. Курс для учениць і оцінок—інтелігенток. На першому курсі, крім фахових медичних предметів, дівчата будуть, вивчати такі предмети: руханка, спів, українська мова й література, історія і географія України. На другому курсі вивчають члени предмети по вишколі полевого Червоного Хреста. На курсі викладають лікарі: Др. Ковальський (керівник), др. Будзиновський, др. Козаневич і др. Юрчакевич. Для замісцевих учасниць курсу обладнано гуртожиток при вул. Замойського ч. 7, в якому міститься викладовий зал. Виклади для учениць і жінок— інтелігенток будуть ведені 3 рази в тижні о год. 6:30 веч. в домівці Поліклініки. Побажане було б, щоб ширші круги громадянства поцікавились цею справою і справді масовим приступленням в члени УЧХ прийшли в допомогу товариству. 
Т. Я.