Старосамбірські партизани
Партизани в Старосамбірщині виступили активно проти більшовицької наволочі вже в першому дні війни. Ядром їх був невеликий гурток 12-х наших молодих селян та інтелігентів з дооколичних сіл (Бусовиська, Сушиця, Лужок і ін.), які були примушені окриватися перед більшовицькими агентами довгі місяці в дооколичних лісах. Так, наприклад, Головчак переховувався півтора року, а Ярема Михайло 9 місяців. Характеристичний факт, що серед партизанів був також один бувший політрук, зааретшований більшовицькою владою, якому вдалося втікти з тюрми. З подивугідною витривалістю, енергією та очайдушною відвагою, не зважаючи на те, що їх жінок, дітей та батьків вивезено або катовано по тюрмах, і на незвичайно важкі життєві умови треба було з дня на день зміняти місце побуту —, ці люди зуміли вести творчу підпільну роботу, організувати в околиці прилюдну думку та будити надію на скоре визволення. Ще за більщовицького панування придбали сім французьких крісів, які дуже їм стали в пригоді під час облави НКВД в лужецькім лісі. З цієї облави всі партизани вирвалися здорові, зате на місці залишилися два НКВД-сти вбиті і один ранений. З вибухом війни, в неділю 22 червня, партизани розповсюднили в селах Воля Коблянська, Кобло, Звір, Сприня і Лужок відозви, в яких закликали не йти в червону армію та не давати коней. В наслідок цього багато селян скрилося в лісах, а в селі Воля Коблянська майже 70 проц. людей відмовилися і дати коні. Коли 24. VI. відділ енкаведистів, висланий для „утихомирення”  під'їхав до села, його привітали партизани крісовим вогнем і примусили до втечі. Відтоді аж до приходу частин німецької армії не показався в селі ані один енкаведист, ні міліціонер. Дня 23 червня, Зз п’ятницю, партизани здобули [ручний скоростріл, три кріси, набої та троє коней, Того самого дня заатакували біля лісу в Блажові відступаючу колону, біля чотириста чоловік, в склад якої входив відділ НКВД, члени Райпарткому Старого Самбора та відділ червоноармійців. В часі стрілянини і паніки, яка витворилася серед більшовиків, по лісі розбіглося багато змобілізованих українських селян. Вони здали зброю та розійшлися по своїх селах. У цій сутичці партизани здобули нових 30 крісів, набої та гранати. Крім того більшовики залишили на місці 4 автомашини. В неділю, 29 червня, після остаточного відступу більшовицької армії, партизани, число яких зросло за цей час до 70 чоловік, прибули з одним скорострілом, 40 крісами, набоями і гранатами до Старого Самбора, де вже почала організуватися українська місцева влада. Партизани занялися тепер очисткою терену від більшовицьких недобитків. Сьогодні більшість бувших партизанів працює з великою енергією і запалом на різних місцях громадського життя Старосамбірщини. 
М. П.