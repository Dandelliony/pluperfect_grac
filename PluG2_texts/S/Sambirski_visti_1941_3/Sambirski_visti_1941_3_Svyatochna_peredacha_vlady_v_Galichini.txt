Святочна передача влади в Галичині
„Вахт ім. Остен“ ч. 604 з 2. VIII. ц. р. помістив такий опис святочного акту передачі влади військовістю цивільній владі. В ньому читаємо: Вчорашньої п’ятниці 1. VIII. 1941 р. відбулася вполудне в 12 годині в салі засідань львівського університету святочна передача давньої Галичини комендантом армії, генералом піхоти ФОН РОКОМ, Генеральному Губернаторові — державному міністрові Д-РОВІ ФРАНКОВІ. Після того, як Генерального Губернатора привітали біля тріюмфальних воріт на границі міста, поїхав він з почотом до університету, в якому привітав його генерал фон Рок. Генерал Губернатор пройшов попри почесні сотні війська й поліції при звуках парадного маршу. Опісля генерал фон Рок виголосив промову в салі засідань. Він привітав Генерального Губернатора д-ра Франка, як теж представників союзних армій Мадярщини й Словаччини та вкінці передав владу Генеральному Губернаторові. Потім промовив Генеральний Губернатор д-р Франк. Він підкреслив, що починаючи від чисто військової управи знов привернено нормальне господарське життя в широких розмірах та одночасно створено основи до нового оживлення культурного життя. Вкінці Генеральний Губернатор відчитав проклямацію та покликав шефа дистрикту д-ра Ляша на губернатора дистрикту Галичини. Одночасно покликав він Раду Правління, до якої належить державний секретар уряду Генерального Губернаторства, вищий керманич СС і поліції в Ген. Губернаторстві та Губернатор дистрикту Галичини. Далі Генеральний Губернатор згадав поляглих у боротьбі за Україну вояків, СС і поліціянтів, як також союзних армій Мадярщини й Словаччини. Опісля Губернатор д-о Ляш зложив приречення, що буде вірним і діловим управителем. Святочна передача закінчилася окликами в честь Фірера й Головного Вождя Німецьких Збройних Сил та відспіванням німецького державного гимну. Після святочної передачі сотник ПРОФ. Д-Р КОХ представив Генеральному Губернаторові членів української делегації. Її представник, львівський посадник Д-Р ПОЛЯНСЬКИИ, в сердечних словах привітав Генерального Губернатора. Генеральний Губернатор підкреслив у відпоріді до українських представників, що він прибув сюди як ПРИЯТЕЛЬ УКРАЇНСЬКОГО НАРОДУ, та що він сподіється, що при допомозі позитивного наставлення українців і їхньої льояльности вдасться повести країну до нового, щасливішого майбутнього.
Промова представника українського громадянства посадника м. Львова д-ра Ю. Полянського
Пане Генеральний Губернаторе! Маю високу честь як представник українського народу, зокрема міста Львова, привітати у Вашій особі представника нашого визволення, Фірера Великонімеччини. Від століть наш поневолений народ має тепер змогу під Вашим проводом піти назустріч кращому майбутньому. Ми, українці галичани, маємо давні й глибокі приязні взаємини з великим німецьким народом, ми за наш подив до німецької проливали кров. Якщо ми тепер висловлюємо нашу дяку за визволення Вам, Пане Генеральний Губернаторе, то ця дяка випливає з серця. Чином, льояльною та радісною співпрацею в німецькому ділі відбудови, що має також уформувати українське майбутнє, бажаємо виявити наші почування. Прирікаю в імені моїх співгромадян Вам, Пане Генеральний Губернаторе, як представникові Фірера, послух і вірність.