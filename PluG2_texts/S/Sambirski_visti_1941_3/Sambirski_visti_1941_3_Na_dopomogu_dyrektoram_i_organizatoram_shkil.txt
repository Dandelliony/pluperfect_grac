НА ДОПОМОГУ ДИРЕКТОРАМ І ОРГАНІЗАТОРАМ ШКІЛ
Український народ дочекався щасливої хвилі власними Силами, будувати своє життя. У дій будові одне з перших місць займає школа, в якій виховуватимемо здорове духом і тілом молоде українське покоління на нашій землі. Тому велике завдання українського вчителя. Він мусить віддати великій ідеї виховання свої знання, любов до дитини і педагогічний досвід. Нам треба виховати молоде покоління на глибоких основах християнської етики і національної свідомості. Це наше завдання, завдання свідомого українського вчителя на довшу мету. Але в цій нашій роботі на перше місце вже тепер поставити треба справу організації шкіл і підготовчих робіт у зв'язку з початком шкільного року. В цій справі найбільш відповідальна робота покладена на бувших директорів і управителів шкіл, а якщо ці відсутні, на найстаршого педагогічним стажем учителя - українця. Як буде школа підготовлена до навчальної роботи, це буде видно з ініціативи і доброї волі керівних органів школи. У перших хвилинах нового державницько-суспільного життя треба власним трудом, місцевими грошевими засобами творити якнайкращі умови шкільної роботи в новому навчальному році. До співпраці треба притягнути шкільний місцевий комітет та громадське управління. Найбільш актуальні шкільно-організаційні питання такі: 
1. Привести до належного по рядку шкільний будинок, криницю, сад, город, побічні будинки школи, перевести ремонт приміщень і т. п. 
2. Канцелярію і документи вчителів і дітей упорядкувати, забезпечити їх перед знищенням.
3. Забезпечити все залишене майно школи: бібліотеку, кабінети, навчальні приладдя, паливо, шкільну касу. 
4. Книжки визичені дітям, як майно школи, стягнути, замкнути, не визичати до дальших інструкцій шкільної влади. 
5. Подати окружному референтові шкіл відомості про персональний склад учителів школи за даними: ім'я і прізвище, місце і рік народження, де мешкає (адреса), національність, кваліфікації, літа служби; відомості про кількість учнів, їх вік і національний склад (окремо хлопців і дівчат), про кількість класів, число (навчальних кімнат і паралельних відділів. 
6. Подати заяви про необхідно потрібний учительський персонал у новому шкільному році на основі дотеперішнього організацій ного ступня; де брак директорів, запропонувати відповідну людину. 
7. Наладнати працю дитячих садків і освітньо-культурних гуртків. 
8. Усіх кандидатів учительського звання відсилати до реєстрації в Самборі. 
9. Перевести докладну інвентаризацію цілого майна, списаний інвентар підписати в присутності управи школи і 2-х членів шкільного комітету і передати Окружній Шкільній Референтурі. 
10. Тісно і гармонійно співпрацювати з місцевими органами громадської влади для осягнення успішності в організації роботи. 
11. Особливо вже тепер подбати про направу печей і паливо на зиму. 
12. У всяких справах шкільної роботи інформуватися в Окружній Шкільній Референтурі в Самборі.
За новими даними про [організацію шкіл доводимо до відома, що початковий шкільний вік дітей переноситься на 6 рік життя. До І класу вписати треба річники народжені 1934 і 1935 р. Всі відомості надсилати Окружній Шкільній Референтурі в Самборі, вул. Коперника 15. І. п. ч З глибокою вірою в краще майбутнє, свідомі великої відповідальності перед народом, берімось до важної праці і виконуймо наші культурно-освітні завдання. 
З Окружної Шкільної Референтури в Самборі.