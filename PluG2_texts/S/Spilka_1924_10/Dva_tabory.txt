ДВА ТАБОРИ. з минулого.
За часів лютої сваволі пансько-дворянської зграї виступив Шевченко зі своїм «вогненим» словом на захист пригноблених. Голосно лунали його пісні - думи про кривди, безчестя, які чинило «освічне панство» темним «німим рабам». Шевченко - колишній кріпак - на собі відчув все зло такого ладу, де купка дворян-визискувачів, на чолі з катом-царем, - душить у неволі тяжкій багатоміліонну масу кріпаків, в руках своїх має життя їх чи смерть. На власному досвіді, панським попихачем бувши, дізнав наш поет і батога ланового і важкої руки поміщика-пана. Та за своє слово вогненне, не минув Шевченко і царської «милости»: опинився на засланні. Та й там не перстає Шевченко дорікати «недолюдкам». І звідти долітає його пісня, перейнята любовью до «кайданами окутих», заюшена ненавистю, призирством до гнобитилів, чи дрібних, чи великих - однаково. Так звичайнісінько тягне він з трону «святопомазану чуприну» с її челяддю дрібнішою і поруч з клятим лановим ставить на суд людський, на суд під’яремних рабів: хай премудрих немудрі осудять. Перед нами піла низка героїв Шевченка. Одні - користуються всима втіхами життя, не знають, що то злидні і що не день, то свято для них. У роскошах виростають, у роскошах старіють. За-молоду їдуть «в чужі землі» вчитися, що б краще вміти шкуру дерти «з братів незрячих гречкосіїв». Коли й приїздять на село, то для того лишинь, що б побавитися на дозвіллі, перебрати десяток-другий молодих дівчат і кинути на призволяще: на посміх людям, на горе батькам. І вивчилися - на село господарювати, коли грошей кат-ма, що б у місті прожити. І добре господарюють. Музика, співи, танці в суміж з плачем покриток - не переводяться: Гуляє князь, гуляють гості. - І покотились на помості. А завтра знову ожива І знову п’є і знов гуляє, і так за днями день минає... Мужицькі душі, аж пищать... Це - один стан, верства визискувачів, що користає з чужої праці. Для них кріпак-робітник, що в ярмі цілий вік свій вікує, худоба, бидло, яке можна в карти програти, проміняти на хорта, чи засікти на смерть за примхою пана. А навколо цеї купки «панів лукавих» з їх посіпаками-челяддю, куди око сягне - Чорні - з чорної землі Блукають люди, погнили Біленькі хати, повалились, Стави бур'яном поросли. Село неначе погоріло, Неначе люде подуріли, Німі на панщину ідуть І діточок своїх ведуть. Ще з пелюшок призвичається дитина кріпака до крику ланового, що б уже, ледви ходити навчившися, йти до панського двору пасти гуси, чи отару. Так і виростає серед лайки та бійки, що б на порі ставши, запрягтися в ярмо поруч з батьком, що конає знесилений од роботи. А надумає молода кріпацька сила протистати панській волі, то «оддадут у москалі». Правди ж на панів ніде шукати, бо й держава на чолі з коронованим катом на їх боці, а церква ще й рада простить їм всі «прегрешенія вольная і невольная», аби тільки платили добре. Тільки в снах иноді кріпакові доля усміхається. Та не завше так буває. Часом, хоч на мент один, прийде «сподівана воля», увірветься терпець. Випростається тоді кріпацька спина. Стане кріпак «мов хазяїн домовитий» і розглянеться «по своїй хаті, на своїм полі». А навколо горять палати, пани ж «неситі, пузаті рудою миються». А по часі - знову панське «зверху». Знову неволя і сльози кріпаків. З усим запалом душі молодої накидається Шевченко на панів, які в нестямі своїй забувають, що й кріпаки люде, що й їм потрібно жити, що й вони мусять мати свої радощі, бо ж Усі на цім світі І царята, і старчята Адамові діти. От же не мусить бути нерівности проміж людей, мусить бути згода. Знає Шевченко, що красними словами не проймеш панську душу, не заставиш їх поступитися злопридбаними маєтками, і він закликає поневолених до боротьби з панами, до боротьби за кращу долю, за цілковите звільнення від панського ярма і знищення панів. Бо тільки тоді добре житимуть люде. Як не буде , Сліду панського і На Україні... Та бачив поет, що росправа з панами по селах ділу не надовго поможе, бо замість одних панів з’являться другі. Треба труснути й саму державу, в якій Латану свитину з каліки знімають, З шкурою знімають, бо нічим обуть Панят недорослих, - труснути так, що б не мала де сходити й росада панська. Тільки тоді: Спочинуть невольничі «Потомлені руки, І коліна одпочинуть, Кайданами куті». І не одинокими виступами можна повалити велетня - ката, що зріс годований потом - кров'ю кріпаків, а лише коли одностайно стати громадою, як один чоловік. Тоді вдасться роздавить людськії шашлі з кумиром їхнім. Шевченко пердбачає, як станеться таке чудо. Не одні люде, а навіть природа відгукнеться на нього. Красою пишатимуться села. Оживе колишня пустиня «сцілюшою водою влита». Зацвітуть людські обличчя радістю, бо доля завітає до колишнього невільника, як давніш гостювала у пана. І на оновленій землі Врага не буде супостата, А буде син і буде мати І будуть люде на землі. І. Ф. 

