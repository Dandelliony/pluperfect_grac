Вічний революціонер.
Шевченко вийшов з під хлопської-кріпацької стріхи, селянське життя і горе не тільки знав, але й зазнав його сам. Хоч і вийшов у люде, добув слави, не відцурався і не відстав від селянського кріпацького життя. Ні один з українських поетів так із самого серця не виспівував мужицької біди, не виказував усю кривду закріпачених, безрадних селян, не стояв так за правду для бідних, поневолених, як Шевченко. Шевченко не чує ріжниці між собою і кріпаком. Кожда кривда над поневоленими болить його самого. І тому вважають Шевченка мужицьким поетом і так його називають. Шевченко відчув не тілько горе і кривду людини, але й те лихо, що зазнає увесь працюючий, люд визискуємий капіталістами. Імя Тараса Шевченка, особливо шанується борцями за світлі ідеали комунізму, тими, що поставили метою свого життя добитись тієї правди на землі, про котру мріяв Шевченко. Невгомонний наш Тарас є вічний революціонер, про котрого говориться у відомім гімні другого співця пролетаріату Франка. „Вічний революціонер, Дух, що тіло рве до бою, Рве за поступ, щастя й волю, - Він живе, він ще не вмер" - Все своє життя Шевченко був революціонером. В цей час, коли Український пролетаріат і селянство тримають високо визвольний прапор боротьби із під гніту капіталізму, годиться згадати про те значіння, яке мала Шевченкові поезія як революнізуючий чинник. Напевне можна сказати, то всі агітаційні книжки не посіяли па Україні стільки визвольних революційних ідей, скільки цього зробив „Кобзарь” Шевченка. Хоч і жив Шевченко в часи безпросвітної темряви й поневолення народу, що конав у путах панської неволі, але він ясно розумів оту всесвітню брехню релігію, що завело панство, аби легче працюючий люд дурити. Шевченко вивів ці брехні на чисту воду. Храми, каплиці та ікони І ставники, і мірри дим І перед образом твоїм Неутомимії поклони За кражу, за війну, за кров: Щоб братню кров пролити, просим, А потім в дар тобі приносим З пожару вкрадений покров.. Серце поета обливало ь кров’ю, дивлючись на тяжке народнє життя, і вся його мука й біль, всі його революційні заклики до поневоленних, викладені у чудових віршах, повних надхнення, гарячих закликів до повстання, щоб скинути нарешті експлоататорів. У всіх його віршах перед читачем проходять одні за другими - і ті, що „людей у ярма запрягли", і ті що торгують „і землею, всім даною, і сердешним людом”, і ті тихі та богобоязливі, що тільки вичікують слушного часу, щоб запустити пазурі в печінки иншому, і ті патріоти, що в рідному краю „кров як воду точать”... Для нього, революціонера, який знав і почував, що тільки кров’ю і боротьбою здобувається воля, він цілком правдиву пораду дає поневоленним. Треба миром, Громадою обух сталить, Та заходиться вже будить Хиренну волю. Поради й заклики „за правду пресвятую стать і за свободу” в кожному рядку творів є у Шевченка й нарешті в „Заповіті" набірає форми категоричного наказу: Поховайте та вставайте, Кайдани порвіте І вражою злою кров'ю Волю окропіте... Шевченко глибоко розумів народню стихію, котра вийшовши з берегів, не знає меж лютій ненависти до клясових ворогів, здібна не тільки на величезні жорстокости, але й на самозречення, саможертву. Для Шевченка дорога ця ненависть, як порука революційної енергії, що веде до перемоги, що сама є творчість нового. Тарас Шевченко великий пролетарський поет, одно з тих величних імен, що сімволізують собою одвічний революційний дух людини, яка змагає до повної волі до соціяльної рівности. Робітництво і селянство є творці соціяльної справедливости, вони правдиві наступники цього „вічного революціонера”, його безпосередні продовжувачі ось чому дорогим і незабутнім для нас є імя Тараса.            А. Василяка.

