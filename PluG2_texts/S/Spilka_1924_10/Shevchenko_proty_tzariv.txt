Шевченко – проти царів

Ні проти кого не виступав Шевченко так гостро, як проти царизму. Ще до свойого заслання на Сибір написав він кілька поезій, повних злоби і ненависті до парів.
Гіркий дотеп, влучний сміх — це була тоді найкраща зброя проти їх. І от у поезіях «Сон», «Кавказ», «Великий Льох» Шевченко висміює і картає царський уряд, висміює порядки за цієї влади і її «прихвостнів-лакеїв у золотій оздобі» - міністрів, генералів та инших, дрібніщих од цих.
Чим більше Шевченко придивлявся до царизму, тим більшою ставала його злоба на царів.
Він називав їх катами, пилатами, скаженими людоїдами, львичищами, собаками, псарями і просто п’янми дурнями.
В «Саулі» Шевченко росказує, як царі вилупилися, як вони росли і гнобили народ; в «Царях» оповідає про їх мерзотні діла, в «Неофітах» про те, як царі тисячами в кайданах гнали на Сибір, роспинали, в тюрмах та на каторзі гноїли, або вішали «поборників святої волі». В инших поезіях поет росказує, як царі дурили, обдирали і обкрадали на підставі своїх законів поневолений ними працюючий люд.
Йому важко було дивитись, як «дрібніють люде на землі», а царі ростуть і вивищаються аж до богів, І тому питає він людей: «Нащо здалися вам царі, нащо здалися вам псарі? Ви-ж таки люде, - не собаки!» Але Шевченко знав, що не довго тим катам панувати.
Він пророкував їм ганебну загибіль, коли «люде тихо, без всякого лихого лиха царя до ката поведуть». Ми діждали того часу, коли справдилося це пророче слово поета.
Війна, розпочата царями, на котрій мусіла загинути вся сила робочого люду, як гадали вони, обернулася проти них самих.
Шевченко наче бачив оте все, що діялось у нас за війни: «Нема сім’ї, немає хати, Немає брата, ні сестри, Щоб не заплакані ходили, Не побивалися в тюрмі, Або в далекій стороні Не муштрувались».... А тому: «Окують царів неситих в залізниї пута І їх славних оковами ручними окрутять І осудять неправедних судом своїм правим»... Так воно і сталось.
Поет, такий як Шевченко, був справжнім пророком, передбачав і не помилився.
