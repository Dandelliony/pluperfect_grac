Про реєстрацію статутів.
Для того, щоб перейти на добровільне членство, треба подати на регістрацію новий статут. Зразковий друкований статут видала Книгоспілка, але вже після того, коли статут було надруковано, Головкооперком вніс де-які зміни. Тому ці зміни треба самим дописувати в друкований статут; наводимо їх: 1) В § 3 п. „а” закреслити слова „переважно через м сцеву Райспілку”. 2) В § 3 п. „ж” слова: „банківські” замінити словами: „кредитові”. 3) В § 9 слова „від 16 років” замінити словами „від 18 літ”. 4) В § 10 слова „по конституції СРСР” замінити: „по діючому законодавству”. 5) В примітці до § 19 слова „з запасного капіталу” замінити словами „із капіталів”. 6) В § 30 закреслити примітку. 7) В примітці 1-й до § 49 закреслити слова „загальними зборами”. 8) В примітці до § 54 перечень питань, що переводяться порядком, як і зміна статуту, доповнити пунктом „у” „зміна району діяльности”. 9) § 57 - зазначити збільшений кворум загальних зборів, або зборів уповноважених „⅔ усіх членів (уповноважених)”. 10) В § 102 слова: „на рассмотренне” замінити словами „на розгляд”. 11) В § 112 вислов „оголошується в одній з місцевих газет” замінити так: „публікується в друкованому органі Губвиконкому і повідомляється Губкооперком”. 12) В § 118 слова: „оголошується в місцевій газеті” замінити словами „публікується в друкованому органі Губвиконкому і повідомляється Губкооперком”.

