ШЕВЧЕНКО-ПОЕТ.
Нема на світі другого поета, котрого так шанував би трудящий народ, як нашого «Кобзаря», що його знають і шанують милійони працюючих мас України.
Де тільки живе українській працюючий люд, там ви вчуєте ім’я поета Шевченка.
Та й сусідні народи з великою повагою і пошаною згадують пам'ять великого співця-речника, пророка робітничих і селянських мас.
Ні один инший великий поет не промовляв так сильно і просто до сердця й розуму поневолених, як Шевченко.
Сила його поетичного слова в його красі, в життьовій правді сказаного, та в тому щирому почутті, яке вклав Шевченко в свої пісні.
Не для панської розваги, не для забави складав він свої безсмертні твори, а для того тільки, щоби, як сам він про це писав, «людськеє серце пробивать» вогнистим своїм словом, серце, що від великої наруги та з горя-одчаю зневірилось у правді і любові на землі, зневірилось в надії на кращу долю-волю.
На те писав він, щоби показати в своїх творах «людськиї сльозі, що розлились морями по Вкраїні; щоби показати їх всьому культурному світові, та ще тим братам-українцям, що забули свого «меншого брата», що того брата в ярма запрягли, та орють ним свої лани; щоб вони, оті старші брати, обняли найменшого брата-робітника-селянина.
Навіть і в тих творах, де Шевченко говорив про себе, про своє безталанне життя, він згадував усіх трудящих, котрі страждають так само як і він.
Доля його - це доля раба-кріпака, його болі та думки - це думки и болі милійонів.
Не диво, що зо всіх поетів оті милійони людей найкраще розуміють і найбільше любять Шевченка.
Треба знати, що в ті часи страшної царської самовлади ніхто з пісьменників не підняв, так рішуче голосу, протесту проти цього безправства, ніхто, так не боронив перед культурним світом прав поневоленого народу; тільки один Шевченко, за що й покарано його жорстоким царем Миколою.
Шевченко став мучеником за волю милійонів, бо роскривав очі «незрячим братам гречкосіям» на те, що «царі й раби - однакові», бо проповідував правду, бо запевняв працюючий люд у вірі, що «буде суд і кара царям-царятам на землі». Шевченко не тільки змалював у своїх творах кривди свого народу, не лише викривав перед людьми ті всі злочинства, що їх робили царі, пани, попи і дуки над своїм народом.
Він болів душею і за инші поневолені народи, котрі страждали в такому-ж ярмі як і наш.
Доводючи, що пани не мають ніякого права торгувати землею, народнім добром, він кликав народ «громадою обух сталить та добре вигострить сокиру тай заходиться вже будить хиренну волю». Він кликав до повстання і до єднання всіх трудящих: «Вставайте! Кайдани порвіте і вражою злою кров'ю волю окропите!» «Боритеся-поборете!» «Розкуйтеся-братайтеся!» «Молітесь правді на землі, а більше на землі нікому не поклонітесь! Все брехня: царі й попи!» Оце ті золоті слова нашого «Кобзаря», котрі збудили народ рабів до повстання і здобули йму соціяльне визволення із під царської, панської й попівської кормиги.
Художній бік Шенченкових творів незрівнаний і до нині. Ще й досі немає в нас такого поета, котрий дав би в таких звичайних, простих словах стільки краси, як це зробив Шевченко.
Що-року вчені знаходять в «Кобзарі» все нові і нові красоти і подивляють його велику майстерність.
