Роковини кобзаря.
Минає 63 роки з дня смерти Великого Українського Кобзаря - Генія і Пророка-революціонера, Тараса Шевченка.
Що-року вся Україна згадує цей день физичноі смерти Тараса і урочисто святкує невмирущу славу генія Українського слова і борця за «правду і волю». Святкують цей день і всі инші пригноблені народи і верстви громадянства, яким стало відомо огнене Тарасове слово, що безупинно закликало до боробьби «вставайте, кайдани порвіте»... і те слово, що вливало тверду надію на перемогу «борітеся - поборете». Тому Шевченко не тілько для Українців, але і для других народів може бути символом боротьби за кращу долю.
Кожний нарід має своїх окремих геніїв слова-духу, окремих борців-революціонерів, окремих велетнів-пророків, але ні в кого з них нема такого всебічного з’еднання, як у Шевченка; український же геній Тараса на диво, при неймовірно тяжких обставинах все це з’єднав в одній своій особі.
Шевченко цей співець пригнобленних, борець за правду - син трудового люду народився на Вкраїні на Київщині, в тяжкі часи кріпацтва в 1814 році і сам був физично рабом 24 роки з дня свого народження і всі лиха, все зло кріпацтва не тілько бачив, але сам на своїй шкурі його претерпівав, хоч з дитинства поривався до боротьби з ним всими засобами.
Тарасові було 9 років, як померла його мати, а незабаром помер і батько і 11-літ Тарас полишився круглим сиротою.
В тому, що хлопчик сирота без батька, без матері, кріпак по соціяльному становищу, не загинув духовно в таких важких обставинах, ми вбачаємо безмежну силу його духа, невмирущий геній.... Бо й справді пасти худобу, бути служкою, терпіти всіляки образи, з дитячих літ виконувати всяку тяжку роботу і безмежно прагнути краси, освіти і мріяти про мистецтво і нишком, ховаючись малювати, та засівши у бурьяні.. і везерунками з квітками Кругом листочки обведу.
Та й списую «Сковороду»... Це може дух і сила, якої ні що, і ні хто не подолає і «Не скує душі живої і слова живого». Що душі Тарасовоі не скували і не скували його слова живого про те нам свідчить все життя нашого Великого Страдника, духа якого не зламали: ні тоді, коли кріпака-хлопця 16 років карали різками, що б не малював... ні тоді, коли «Свободного Художника» схопили царські жандарми.... ні тоді, як Шевченко «солдатом» відбував каторжне заслання з забороною мати папір та чорнила, що ні писати, ні малювати.
За всі 47 років свого життя - 34 з них скажені кати намагались скувати його душу і шкодили його розвиткові і творчости і лише 9 років Шевченко, хоч і під цензурно, міг проявляти свою творчисть, свою силу, бо за останні З роки він знову попав під арешт і за ним хоч уже разбитим физично безупинно стежили царські посіпаки.
При таких умовах для праці і творчости чутливої душі Тарасової дивуешь ся тій силі, що змогла за короткий час дати твори високої художньої вартости з глибоким змістом, з такою силою проти гнобителів, царів та панства з протестом і висміюванням Божого роспорядку на землі .. «Бо без твоєї, Боже, волі Ми б не нудились в раї голі, А може й сам на небеси, Смієшся батечку над нами, Та може радишся з панами, Як править миром».... «Хула всьому ні, ні, нічого Нема святого на землі». «Кати вінчанні, мов пси голодні, За маслак гризуться знову»... Все своє життя Тарас страждав і боровся, боровся і страждав і ця боротьба була невпинна до загину проти кріпацтва проти неправди того соціяльного і політичного ладу: де «Людей запрягають в тяжкі ярма.. Орють лихо, лихом засівають»... де «Кати знущаються над нами, А правда наша пьяна спить». Де «Латану свитину з каліки здіймають, З шкурою здіймають, бо нічим обуть панят недорослих» Проти того всесвітнього зла, де «Кругом неправда і неволя, Народ замучений мовчить, А на апостольскім престолі, Чернець годований сидить, Людською кровію торгує, І рай у найми оддає»... Шевченко добре розумів велику вагу знання й науки, він знав, що це та зброя, володіючи якою трудовий люд може відвоювати своє право і знищити соціяльне зло, і тому закликав до всебічноі освіти, не пориваючи з рідним грунтом: «Учітеся, брати мої, Думайте, читайте, І Чужому научайтесь Й свого не цурайтесь». Шевченко остільки злився з своїм народом, остільки пронявся його стражданням, що вага того страждання гнітила душу й серце поетові. « І день іде, і ніч іде... І голову схопивши в руки, Дивуешся чому не йде.
Апостол правди і науки?» Шевченко дбав в боротьбі не на один день, він знав, що зло не легко побороти і що для боротьби потрібна постійна зброя - зброя - наука, але щоб її змогли використати пригноблені необхідне натхненне слово, яке б їх відродило і збудило до нового життя.
І це слово - твори поета, розумів Український працюючий люд. Тому то він так і шанує свого страдника-борця і революціонера Тараса Шевченка, що все своє життя віддав за нього, твердо устояв в боротьбі і високо підняв стяг в оборону пригноблених. ...«Возвеличу малих отих, рабів німих і на сторожі коло них поставлю слово».
