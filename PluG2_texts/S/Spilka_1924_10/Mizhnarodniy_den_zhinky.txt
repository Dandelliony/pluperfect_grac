Міжнародній день жінки.
8 го березня ми святкуємо міжнародній день жінки. В цей день по містах і великих селах Радянської Держави, по великих промислових осередках Заходу – жінки робітниці і селянки зберуться, щоб виявити свою свідомість, свою волю і охоту стати до боротьби за своє визволення од ярма старого світу.
Чим-же поневолює старий, як кажуть буржуазний світ жінку? Спитає хто-будь.
Прикладів шукати не довго. Згадаймо хоть долю нашої селянки. Передусім жінка селянина страждала поруч зі своім чоловіком.
Вона розділяла з ним свою гірку долю селянина. Віками терпить вона „панську ласку” од самої панщини до часів революції.
Мусіла йти на поденне, і працювати на панській землі для того, щоб пани роскошували, а селяне ще гірше впадали в біду.
Але окрім своїх спільних ворогів зо всіми трудя щими - панства та багатіїв, жінка має своі окремі потреби і тому мала ще осібне лихо.
Справді, селянин і робітник, коли не було йому роботи в одному місті, міг покидати свою домівку, іти кудись на заробітки.
Жінка, часто з малими дітьми, не могла так вільно вже мандрувати від своєї оселі, руки в неї були звязані дітьми.
Це привязували жінку до міста, поневолювали її чоловікові. Вона стала власністю чоловіка, як його худоба.
Справді, коли жінка покидала свого чоловіка, він мав право повернути її через поліцію, її приганяли до нього по етапу.
Так самісіньке, як повертали крадені коні, або майно. Бив чоловік жінку мусіла терпіти і жити отак десятки років, бо сотні літ над селянством стояла церква, де читали: „жена да убоится своєго мужа", і не могла піти од нелюбого чоловіка („аще Бог соединит, человек да не разлучает"). А скільки лиха залялала за шкуру жінці царська монаполька? Вона не користувалася ніякими правами ні на сході, на які не будь виборчі посади (старосту, або там старшину), жінка не мала права ні вибірати, ні бути обраною.
А то навіть і смішно здавалося: ні селяне, ні селянки не думала про яку б небудь волю жінки.
Але не легша доля робітниці в місті. По всьому світі, і раніше і тепер, а до революції і у нас безмежно панував той громадський порядок, що зветьса капіталізм.
Всі фабрики і заводи належать під час капіталізму дукачам - багатіям.
А робітниця і робітник, щоб не вмерти з голодної смерти повинні йти робити на оті панські фабрики.
Звичайно, платив їм капіталіст стільки, скільки сам хотів. Живився він працею робітника, але ще більше пригнічував він робітницю.
Жінці за такий самий ро бочий день платилося майже вдвічі менше. А що праця на сучасній фабриці часто не вимагає тяжкого напруження, то легше було кори стуватися жіночою працею.
Коли ж бувало жінка заслабне там на який час, її виганяли з фабрики. Багато виганялося з праці жінок і тоді, коли заводилися кращі машини, бо машина, як відомо, заміняє людську працю.
Жінка менше мала прав, щоб сперечатися з капіталістом. Мусіла тоді робітниця іти на вулицю, і тут її капіталістичний лад на волю давав: або ж просто з голоду вмирай, або виходь продавати своє тіло тим самим панам.
Потім часто густо йшла хворість і смерть на вулиці. Що вже й говорити, що при такому стані діти роб тниць вмирали сотнями, а коли і виростали так сяк, не знаючи школи - мусіли вже в десять-дванадцять років іти на фабрику і виснажувати свої ще слабенькі сили. хоть і на легкій, але надмірно довгій роботі Отака була доля робітниці і селянки за буржуазних порядків.
І коли у нас, в Радянському Союзі - жінку цілком звільнила революція, то на Заході, де панує не робітник, не селянин, а дукачі і царі - там ще жінка перебуває в неволі.
Але і в нас, хоть революція дала жінці всі права, ще залишилося багато старих негідних людини поглядів на жінку, - з ними треба боротися.
Чи багато вже селянок свідомі того, що життя не в тому лишень, щоб ходити весь час коло горнят, коло дітей, коло худоби, але треба який час і книжку почитати, піти на збори, де послухати розумного слова, допомогти своєму кооперативові, взяти участь в громадському житті села - в сельраді? Чи багато жінок у нас думає про школу, про науку для своїх дітей, про улаштовання яслів для дітей? Не думають і не можуть думати Чому? - Тому що царат пригнічував селянство, тому, що величезна частина наших селянок неграмотна.
Ще й тому, що і чоловіки їх самі, через ту-ж таки темноту, і тепер ще звикли дивитися на жінку, як на щось другорядне.
Але жінка, хоть і не грамотна, повинна розуміти своі права на освіту, на життя, на рівні права з чоловіком.
В день Міжнароднього свята жінки 8-ого березня мілійони робітниць і селянок всього світу на своїх зборах виявляють, що вони свідомі і знають, за що їм треба боротися.
Вони кажуть, що іх біда є частина того великого лиха, яко заподіяли багатіі, поділивши всіх людей на панів та рабів іх - робітників і селян.
Боротися проти капіталізму, а у нас в Радянській Державі працювати на те, щоб кожна жінка була освічена встала до громадськоі роботи, при допомозі держави подбала про здоровля, розумие, виховання та освіту дітей - от завдання працюючої жінки.
В день 8-го березня всі селянки, і робітниці повинні піти на збори і стати з цього дня до боротьби за здійснення кращого життя всіх працюючих, а зокрема за свої права.
Юр.
