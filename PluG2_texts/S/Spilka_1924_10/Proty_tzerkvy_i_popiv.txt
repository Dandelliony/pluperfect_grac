Проти церкви і попів

«Всяка влада од бога» — казали і кажуть подекуди й досі попи. Шевченко довго не міг зрозуміти, чому все лихо має бути од «доброго бога», котр. всіх повинен би, однаково, любити, бо «і царята і старчата - Адамові діти». Згодом Шенченко побачив, що бог «бачить», «знає» всі кривди простого народу од царів, панів і підпанків, але «мовчить», спить собі в кіоті, «та може ще й радиться з панами, як правити світом». Поет збагнув, що той бог істнує тільки для панів, вони його вигадали для своєї користі, «побудували храми, кумирні, олтарі, щоби раби німиї поклонялись» і не бунтували проти влади їх, бо, мовляв, на страшнім суді бог їх за те покарає.
І тому не вірить Шевченко в такого бога, бога панського. «Чи в вас є бог який небудь?» питає Шевченкова «Відьма» у цигана. «В нас його, каже, немає.
Пани вкрали та в шкатулі у себе ховають». У бідного народу «немає нічого: ні бога навіть, ні пів-бога». «Маги, бонзи, і жерці, і панотці годуються в храмах-пагодах, мов кабани царям на сало та на ковбаси». А пани «земні поклони б’ють, за хрести ховаються од сатани, а самі просять з тиха братам своїм христіянам то чуми, то лиха, то всякого безголов'я». Небесний бог одурив земних людей.
Бог благословляє «кражу, війну, убивство, братщо кров» і приймає од панів удар нагарбане, накрадене з пожару добро.
Тому то Шевченко й каже нам: «Брешуть люди! І візантійський Саваоф одурить!», але народ не дасть себе довго дурити, коли побачить, що бог, «карать і милувать не буде», коли зрозуміємо ми, що «ми не раби його (бога), а люди!». Далі поет глузує з церкви, попів і ченців, глузує з сліпого божого ока, що бачить не дуже глибоко, глузує з святих царів і князів і з людей, котрі вірять їм, а разом з цим закликає. «Прозріте, люде! Змийте луду! Росправте руки! Будте люди, А не посмішище ченцям!» Навіть христіянська релігія, релігія «братерства і любови» по словам отців церкви, служить не бідним, а панам.
Церква - це крамничка, в котрій торгують богом, раєм, землею і людською кров’ю. Православіє не спасло людини, бо й «наш Христос наробив великого лиха, а не переиначив людей.
Даремно, каже Шевченко, котилися і наші козачі дурні голови за церкву, за віру христову, проливали свою і чужу кров за неї, бо не получчали, а ще гіршими стали.
Але Шевченко бачив своїми віщими очима і той час, коли будуть: ...«Будем, брате, З баграниць онучі драти, Явленними піч топити, Люльки з кадил закуряти, Кропилами будем, брате, Нову хату вимітати!» Час той зараз настає і сповнюється пророче слово Шевченка, звернене до чужих, розумніщих людей: «Не смійтеся, чужі люде! Церква - домовина Розвалиться, а з під неї Встане Україна І розвіє тьму неволі, Світ правди засвітить І помоляться на волі Невольничі діти!» І. Майданський.
