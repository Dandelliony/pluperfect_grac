Заповідник імені Тараса Шевченко
У всі часи між людьми був і є звичай шанувати своїх великих людей, що прислужилися чим небудь незвичайним народові. Цей звичай перейшов спадщиною й до нас - до трудового народу України. Такою великою людиною, що пам’ять про неї давно вже пора вшанувати, є у нас співець і про возвісник великої революції Тарас Григорович Шевченко... Так, його пам'ять давно вже пора вшанувати, але не сила була зробити це тим шарам людности за визволення яких боровся Шевченко „во время люте”... Нині час настав заповнити цю прогалину в нашому житті. Катівські порядки й тих людей-бузувірів, що ті порядки піддержували, революція змела знищила й селянсько-робітничому людові є тепер змога достойно вшанувати память Великого Тараса. Поховано Т. Г. Шевченка на дуже крутому березі Дніпра - Славути, на високій горі, коло Канева. Місцевість так дуже чарівна та красива. Тут розгортаються „лани широкополі”, тут „Дніпр і кручі”, про які згадує наш співець у свойому вірші -„заповіти".. Але опріч принадної краси, місцевість ця цікава, як це виявилось торік, ще одним: дуже вона цікава для розвитку всяких наук. Які саме науки добре тут розвивати та двигати, про це буде мова трохи нижче; а зараз роскажу, хто коло цієї справи заходився та пеклується. Є у Київі Сільсько-Господарьский Науковий Комітет України. Коло того Комітету гуртуються вчені люде, а мета того Комітету і тих людей, що в ньому гуртуються допомогати всякими способами нашому сільському господарству. Так от де-які вчені люде з того Комітету звернули увагу на ту місцевість, де стоїть Велика Могила. Зробивши докладне дослідження цієї місцевості, вони прийшли до думки, що ввесь той обшар-з лісом, з ярами, байраками то-що, мірою   в 1000 десятин, треба зробити заповідним, тоб то непорушним, для того, щоб можна було там розвивати всякі науки, корисні для людства Про це було доведено до Вищого Радянського Уряду в Харкові і звідти вийшов наказ закласти Комісію, яка-б це питання розглянула й розробила докладно. Отже така Комісія склалася в осени минулого року й вирішила що в околицях Великої Могили треба заснувати Державний Заповідник ім.    Т. Г. Шевченка, з Дослідною науковою Станцією. Поглянемо-ж, які саме науки маються на думці розвивати в тому Заповіднику. Вчені й досвідчені люде визнали, що тут можна поставити на добру ногу лісову нау у, бо тут є ліс; далі, величезні яри та провалля дуже надаватимуться для науки меліораційноі, тоб-то для навчання, як закріпляти яри та урвища; ці ж таки яри служитимуть для науки геольогичноі. Наука геольогична досліджує будову нашої земної кулі, її склад, розвиток в минулому, зміни, яких зазнала наша земля на протязі безлічі віків то-що. Далі. Археольогичний відділ До слідчої Станції матиме змогу вивчити минуле нашого краю на підставі тих пам’яток старовини, що тут маються,  а саме: старі городища та так звана Княжа Гора. Відділ соціяльно економичних наук допомогатиме сельській людности підносити на вищий щабель своє господарство або те кустарне рукомество, з якого живе людність того чи иншого села (наприклад гончарство, ткацтво, чимбарство і т. и). Ботаничний відділ так само має тут коло чого працювати, бо тут є чимало недослідженої ще рослинності (по вченому - флори), а зоольогична наука викриє певне щось нового з поміж звірря та птаства (по вченому - фавна). Мається ще заснувати метеорольогичний заклад, бо місцевість тая дуже придатна для стеження за грозами, вітрами, опадами і т. и. Буде ще засновано й астрономичний заклад, що пильнуватиме небесних світил та попережатиме про землетруси (таке приладдя зветься сейсмограф). Ця місцевість дуже придатна для стеження за місяцем, за зорями та за тими небесними планетами, що їх можна бачити тільки з глибокої, сажнів на 20, шахти, бо вони з’являються на небі тільки в день. Тут-же буде й відділ що пекуватиметься охороною Великоі Могили та її опорядженням. Недавно відбулися останні збори коміссії, що дбає про що справу, де обмірковувалися питання про Заповідник, а також ухвалено послати до Народнього Комісара Земельних Справ доклад про те, що саме на думку комісії треба зробити, щоб достойно вшанувати память великого борця за визволення народних мас від соціяльного гніту. На тих-же таки зборах комісії ухвалено прохати Вищу Владу „провести офіційне оголошення (декретом) про заснування Державного Заповідника ім.                 Т. Г. Шевченка до момента майбутніх в цьому році Шевченкових роковин, яко акт виразу солідарности настроїв всього українського народу та Радянської Влади”. Отже можна бути певним, що мине трохи часу й коло Великої Могили утвориться осередок, з якого розливатиметься світло науки та знання по всій широкій Україні нашій. Не один десяток літ плавом пливли сюди люде, найбільше молодь, у-літку, щоб уклонитися на могилі тому, хто життя свого не пожалкував, борючись з неправдою та злом „панів неситих”. Одвідували цю місцевість ще й того, щоб помилуватися та почаруватися роскішною природою на всю Україну вславленою. Але є підстави сподіватися, що незабаром ця місцевість з Великою Могилою вабитиме нашу надію- молодь не тільки красою природи та почуттям пошани до Великої Людини, а вабитиме ще й жадобою освіти та науки, які так потрібні для українського трудового люду. Г. Коваленко-Коломацький.

