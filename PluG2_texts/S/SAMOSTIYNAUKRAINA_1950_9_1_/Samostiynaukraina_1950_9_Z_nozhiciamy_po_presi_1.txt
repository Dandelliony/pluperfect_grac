                           З ножицями по пресі
«Вісник» — орган Організації Чотирох Свобід України — ООЧСУ (Ч. 6—7, червень-липень 1950), в статті «ЗО. червня 1941 року» пише: «Але ми віримо й надіємось, що «взищеться перед Богом кров народу нашого в обороні землі нашої пролитая», що гряде час і вже близький він є, коли та кров зійде цвітом на тій землі... Ту кров однаково проливали і під Берестечом, і під Полтавою, при Крутах і під Базаром, і то все в обороні того ж самого ідеалу: Своєї Правди в своїй хаті. Акт 20-го червня 1941-го року є тільки одним з наступних в ряді інших, йому подібних».
Пощо демагогія? Хто проливав кров при «акті 30-го червня 1941-го року»? Пощо блюзнірство, порівнюючи німецьку комедію в радіо у Львові з геройством Берестечка, Полтави, Крутів, і Базару? Там була боротьба, а тут виконування волі «пославшого мя» зверхника «Ролянда» і «Нахтіґаля».
«Український Самостійник» — газета бандерівської партії, яка на словах каже, що стоїть на позиціях націоналізму і «бореться» за побіду клича «Свобода народам! Свобода людині», так пише про визвольну боротьбу азійських народів (в статті п. н. «Націоналізм в Азії послаблює протибольшевицький фронт»): «Перешкодою в створенні бльоку проти російського імперіалізму є національна свідомість (підкреслення наше! — Значить, коли б тої національно свідомості не було, то все було б гаразд!) (народів цього (азійського — прим. Ред.) простору, які під японською окупацією мали хоч формальну самостійність,
 а обіцяну їм самостійність зі сторони своїх панів му сіли аж зброєю добувати».
«Сьогодні немає сенсу дискутувати над тим, чи й що там французи не в порядку зробили. Факти є й залишаються, що націоналізм там сильно розвинувся...»
Думаємо, що не націоналізм послаблює протибольшевицький фронт народів Азії, але намагання отой націоналізм дусити і заперечувати в ім’я свого власного імперіялізму. Вина тут по боці тих, що не дотримали обіцянки в справі самостійности Індонезії (Голяндія), що опізнювали визнання самостійности Індії (Англія), що до сьогодні залишають колоніяльні війська в Індо-Китаю (Франція) і т. д., що своїм психологічними і політичними помилками штовхають ці народи в обійми комунізму. Не можна ж усього нещастя, що є в світі, пояснювати націоналізмом, тільки тому, що, на жаль, дотеперішня світова політика знаходиться ще далі в руках «шостої колони» Москви. Не тільки народи і їх націоналізм, як політики і їх вчинки, доконувані згідно з теорією ховання голови струся в пісок, є тому винні.	.
Нас дивує в тому не так політика азійських противників націоналізму, як становище українських, з дозволу сказати, націоналістів. Бо що значить визнавати націоналізм? Це не значить тільки боротися за свободу, власного народу, але це значить боротися за засаду, що кожний нарід має право на свободу. Гітлер і Мусоліні боролися теж за добро і щастя свого народу, але вони нехтували правами і інтересами народів інших і тому їх не можна вважати справжніми націоналістами. Власне в тому різниця поміж імперіялізмом і націоналізмом, що
перший дбає тільки про свою силу, без огляду на те, якими дорогами вона забезпечена, а другий дбає про силу права і справедливости, як найкращої зпоруки миру і щастя людства. Коли йдеться про свободу, то вона є універсальна і справжній націоналізм боронить її для всіх народів і всюди. Лже-\націоналізм боронить її тільки для своєї партії і там, де це тільки поплачується.
*
* *
Перед нами «Повідомлення Пресового Бюра Закордонного Представництва УГВР», видане окремою брошуркою і «Резолюція 1-го Загального Збору б. Вояків Рейдуючого Відділу УПА, що відбулися 17 і 16. 6. 1950 р. в Німеччині», видрукувані в газеті «Укранець-Нас» та в органі 34 ОУН (бандерівців) «Сурма».
Для орієнтації справжнього обличча «революційної боротьби», що її ведуть ці колишні компаніони на диктатуру і тоталізм, за якими нібито, за словами 3. Пе-ленського мало б бути 75 відсотків українських мас, наведемо короткі уступи з одного і другого документу, важного і історичного тому, що залишаться вони документами ганьби і сорому торгівців і крамарів визвольною боротьбою укранського народу:
«Повідомлення Пресового Бюра ЗП УГВР» повідомляє (подаємо уривки):
«Намагаючись відібрати УПА її всенаціональний понадпартійний характер і вбгати її у свої монопартійні рямки — хочби постійним сполучуванням двох конструкцій української визвольної боротьби ОУН-УПА — С. Бандера і провидники еміграційно ОУНР по-узурпаторськи пробують підкорити собі вояків УПА закордоном і зробити їх сліпим виконавцями своїх партійних наказів. Ця безправна і для визвольної справи українського народу наявно шкідлива акція доповнюється самовільними збірками грошових фондів, маскованих фірмою УПА, на ділі, для своїх партійних цілей на еміграції».
«Тільки на еміграції в головах проводу провідних елементів ОУНР, зокрема в голові п. С. Бандери, не можуть відмерти фальшиві відображення про монопартійний устрій та тоталітарні тенденції українського визвольного руху на Батьківщині. На щастя ці еміграційні ілюзії не мають нічого спільного з дійсністю в Україні».
«... тут на чужині п. Степан Бандера разом зі своїм еміграційним проводом 34 ОУНР послідовно провадять підривну, диверсійну діяльність, метою якої є тільки поширювати баламутство серед української патріотичної громадськости за кордонами України та дискредитувати перед зовнішньополітичним світом визвольні змагання України. Це роблять вони на сторінках своєї
преси, в повідомленнях та інтерв’ю для чужинних газет, у своїй практичній політиці внутрі української громадськости та перед чужинцями. Зокрема, цю диверсію виконують вони щодо самого характеру Української Повстанчої Армії, яку позбавляють її всенаціональної та понадпартійної прикмет, щодо відділів УПА, які на наказ Головного Командуваня УПА вимаршували на Захід і щодо поодиноких вояків УПА, з яких намагаються зробити звичайних партійних членів».
Дальше цитується різні постанови, які мають довести всенаціональний і понадпартійний характер УПА, подається фотокопії документів, які мають доказувати з одної сторони, намагання С. Бандери підкорити собі «незалежну УПА», а з другої сторони, спротив чинників УПА оборонити свою понадпартійність і всенаціональність, подається характеристику деяких членів ОУНР і бувших вояків УПА (характеристику, очевидно, негативну) і т. д.
В «Резолюціях 1-го Загального Збору вояків Рейдуючого Відділу УПА» знов же говориться:
«3. Стверджуємо і визнаємо, що б. вояки, підстаршини і старшини УПА, разом з закордонними частинами ОУН, творять ідейно-політичну єдність й однонапрямну дію цілої системи ОУН-УПА-УГВР (отже найвища інстанція — це ОУН, їй підпорядкована УПА, а їм обом — УГВР — прим.. Ред.) Тому намагання деяких людей, що відійшли від діл та цілей цієї боротьби й стали до послуг не-українських чинників, розколоти цю єдність, мважаємо шкідливою і ворожою.
Висловлюємо повне довіря Проводові цілої ОУН та її Закордонним Частинам.
4. Висловлюємо свій жаль, що частина людей із Закордонного Представництва УГВР та неправно і непотрібно створеної т. зв. «Місії УПА», надужили довір-рям українського громадянства й іменем ОУН-УПА-УГВР. Вони, представляючи неправильно і тенденційно українському суспільству на чужині й чужому світові^, цілі української національної боротьби, довели до того, що в світовій пресі починає сіятись баламуцтво про те, що українська національно-визвольна революція є тільки антисталінським рухом найлівішого покрою. Тих людей, оскільки вони були вояками УПА, за те, що солідаризувалися з ідеями лівомарксистських груп, вилучаємо з духової єдности (бо немає на разі сили вилучити їх з фізичної єдности — прим, складача) з нами, а тих, що вступили на службу до чужих чинників, виключаємо зі своїх організаційних рядів».
Отак бореться ОУН, УГВР, та еміграційна УПА за Україну! Коли прийде край їх злочинній діяльності!


