                             Пропаґанда правди

Переглядаючи післявоєнний, зокрема найновіший західньо-европейський, а насамперед американський, ринок видавництв у ділянці модної зараз т. зв. советознавчої тематики, ми переконуємось, що велику частку становлять у цій ділянці перекладні твори. Проте рівночасно впадає нам у вічі факт, що більша частка цих перекладних творів належить перу російських авторів. Щоб не бути голословним згадаємо тут такі відомі твори з ділянки економіки СССР, як Байкова, Наума Ясного, Прокоповича, Шварца, Юґова, твори із загально-совєтської тематики Далліна, Ніколаєвського, Кравченка, Ґузенка, Петрова й інших. Поскільки ряд із тик творів визначається високою цифрою тиражу, ми бачимо, що згадані твори мають безумовно можливість формувати широку публічну опінію т. зв. західнього світу, зокрема англо-саксонського світу. А такий крок це посередній крок впливати й на думку та рішення офіційних чинників даних країн, бо експерти різних державних департаментів користуються якраз дуже часто тими творами, насамперед строго фахового, дослідного характеру, а потім також, але вже в на багато меншій мірі, творами літературно-мемуарного характеру. Ми мусимо тут ще застерегтися, що ми маємо на увазі біжучі видання книжкового ринку, тобто видання публіковані є о л і д н и м и, комерційними видавництвами, а не нпр. різні ефемеридні видання найрізноманітніших «визвольних» і т. п. комітетів, які є щоправда теж друковані на англійській чи французькій мовах, але які характеризуються в очах чужинецького читача недостаточною фактичною вартістю, чого найкращим доказом є якраз те, що оті видання не можуть знайти ніяк нормального видавця в ЗДА чи Західній Европі, навіть тепер, коли кожна тема проблематики СССР втішається спеціяльною конюнктурою.
Нас цікавить зараз питання: чому серед згаданих саме солідних закордонних видань немає майже зовсім українських авторів? Чому про сибірські концтабори, про Колиму появляється книга Петрова, а не дочекалась перекладу, напр., спомини Млакового, який таки дослівно описує ту саму дорогу крізь Сибір та ті самі магаданські золотодобувні шахти, що й Петров? Чому про сільське господарство СССР, із спеціяльним узглядненням України появляється добра й обширна праця Н. Ясного, хоч серед кругів наших «спеців» переважають маркантно якраз фахівці від сільського господарства, і такий, напр., УТГІ займався і займається у добрих 80 процентах майже виключно якраз проблемами, зв’язаними із сільським господарством (на нашу думку, з великою шкодою для себе й свого престіжу, бо в економіці України виріс зараз ряд ділянок народнього господарства, які мають таку саму, якщо не більшу важливість як сільське господарство, згадати б хоча промисловість, транспорт чи енергетичне господарство?) Така ж ситуація існує більш-менш на кожному кроці. А чейже в нас на еміграції є люди та угрупування, які, стараючись на своє детальніше знайомство із підсовєтським режимом, приписують собі монополь критики цього режиму, монополь видавання рішень у проблемах підсовєтської дійсности, зокрема відносно України. Чому ж тоді їхнє виключне, на їх думку, знання цієї дійсности не удостоїлось чомусь довіря та позитивної оцінки в закордонних видавництвах, які зараз із свічкою в руках шукають за такими спецами? Чому не тільки серед, скажім, англо-американських видань, але навіть і на сторінках нашої еміграційної преси стрічаємо так мізерно мало ґрунтовних праць про сьогочасний стан різних ділянок життя, зокрема господарського й культурного на наших землях?
Відповідь на ці питання не є така важка якби хтось думав. Щоб її найти треба насамперед визбутись однієї нашої поганої, так би мовити, національної звички, згідно якої у нас люблять дошукуватись усе причин наших невдач у зовнішніх обставинах, а не в нас самих. Таке ставлення речі видно в нас від дрібниць таборового маштабу до питань невдач наших визвольних змагань включно. Так і у випадку показаної вгорі ситуації на книжковому ринку доводиться часто чути нарікання, буцімто росіяни, як і другі національності, напр., поляки чи чехи, випереджують нас своїми старими зв’язками та своїми інтригами. Безперечно, частина правди в цьому є, але наші нарікання у цьому напрямку є грубо перебільшені і не наскрізь оправдані. Якщо конкретно йдеться про видавничі фірми, тоді цей викрут таки добре недійсний, бо кожний, хто мав до діла із поважними видавництвами, знає, що їхні власники, чи директори, чи редактори респектують передусім вартість та якість твору. Правда, мотиви бувають у них не все ідеальні, але якість відограє у них велику ролю навіть із комерційних оглядів, а також із престіжевих, бо в конкуренції із другими видавництвами вони бажають почванитись добрими, тривкими виданнями. Зокрема, коли мова про великі американські видавництва, тоді закид про вплив на них чиєїсь інтриги є дуже хиткий. На різні підшепти (які безперечно існують) вони глядять так, як посторонний, незалежний обсерватор, коли перед ним з’являється час від часу двох сусідів, які себе взаїмно обвинувачують у різних, часто здогаданих, злосливостях. Обох їх він трактує несеріозно, жодному з них він не вірить більше як другому. Найкращим доказом цього є те, що в навмисних інтригах чи «впливах» обвинувачують себе взаїмно не тільки росіяни й українці, але й ряд інших національностів, зокрема з-поза залізної заслони, значить, що всі вони, включно з росіянами, натрапляють на ті самі труднощі в публікуванні ними коментованих нарисів.
Якщо отже твори українських авторів із совєтознавчої тематики не з’являються у перекладах на світові мови, і тим самим ми є позбавлені можливосте впливати згідно наших точок погляду на опінію Заходу, тоді це в першу чергу вина нас самих. Насамперед українські автори не цікавляться не тільки смаком чи кругом заінтересувань, але навіть фізичними спроможностями, границями зрозуміння чужинецького читача у відношенні до певних фактів підсовєтської дійсносте. Тимчасом самозрозуміло, що з тих причин треба насвітлювати деякі ділянки совєтської проблематики дещо інакше чужинецькому читачеві як українському. Для нас ряд фактів, подій та перемін, зв’язаних із існуванням СССР, є ясні та повністю зрозумілі, хоча б уже тому, що якщо ми їх не перенесли на своїй шкурі, то принаймні були їх близькими свідками. Чужинецький, зокрема американський загал стояв (а навіть ще сьогодні переважно стоїть) далеко осторонь тих фактів, і їх йому треба особливо старанно і вміло з’ясувати. Не вистане показати голі переміни в СССР чи у крайньому випадку їх невеселі наступства, але треба передусім глубоко проаналізувати мотиви кроків Москви, всі причини заіснування отих перемін. Якщо приглянутись напрямним праці відомих науково-дослідних інститутів у ЗДА та Великій Британії, сучасним програмовим працям американського, передового журналізму, тоді побачимо, що т. зв. «психологічна» метода (дещо нестисла назва) розглядання питання є зараз обов’язуюча. Коли з такого аспекту розглядати, напр., книги Петрова та Млакового, тоді об’єктивно треба признати, що книга Петрова визначається ширшим діяпа-зоном образу й аналізи як спогади Млакового, стоїть вище за ці останні. Так же само книга Н. Ясного про сільське господарство СССР є краще й ґрунтовніше опрацьована як, напр., пражський збірник «Сільське господарство України» із 1942 р.,одиноке наше видання такого характеру на еміграції за ціле останнє десятиріччя. Не входимо тут уже зовсім у те, що згаданий збірник видано під такими авспіціями та із пропозиціями таких перемін у сільському господарстві України, що його взагалі зараз краще на денне світло не показувати. Ми взяли тут для прирівняння дві ділянки життя в СССР, а саме: село й заслання (взагалі політичні репресії зо сторони Кремля), тобто ділянки, із якими українці повинні бути особливо добре обзнайомлені. У з’ясованні питання цих двох ділянок наша «амбасадорська» діяльність на Заході виглядає досить слабо, а що ж тоді говорити про інші ділянки? Що, напр., зробили в останньому часі українські емігрантські установи, зокрема УНРада та наукові інституції, щоб протидіяти впливові штандартних совєтських видань-підручників, які зараз можна часто-густо знайти на полицях книгарень Захід-ньої Европи чи ЗДА? При тому ми маємо на увазі зовсім не урядові, пропаґандивні видання, якби можна легко подумати, але виключно переклади совєтських підручників, що їх випускають поважні, приватні видавництва, які бажають заспокоїти голод своїх читачів на відповідь на питання: що таке власне існує за залізною заслоною? Звичайно, оті видавництва видають із другої сторони також і Кравченків та Байкових, і видали б неодмінно й українських авторів, але чи ми маємо приготовані такі праці, які б можна негайно предложити згаданим видавництвам до друкування? Чи дав котрийсь із наших сучасних, еміграційних учених інакшу концепцію подій 1912 р. як Тарле, чи маємо український критичний нарис економіки СССР, який можна протиставити книзі Бельзака, чи маємо критичні праці про історичні студії в СССР, які б можна подати як наш коментар чужинецьким читачам? Можливо, до речі, що десь у запорошених архівах УВАН чи НТПІ плентаються такі рукописи, мандруючи з бараків одного ДП табору до другого; широкому громадянству про них нічого не відомо.
Ми згадали, що, напр., серед американських видань із проблематики СССР видно досить багато творів авторів-росіян, ми відмітили рівночасно, що це в основному не заслуга якихсь імаґінованих російських впливів, у крайньому випадку співвинні можуть бути в такій ситуації ще щонайбільше певні рецидиви понять деяких незор’єнтованих американських кругів, які «привикли» під усім, що походить із східньої Европи вбачати щось зв’язане сяким чи таким чином із поняттям російщини. Але з другого боку ми мусимо теж підкреслити, що російські еміграційні круги. та установи піклуються куди краще російськими авторами, влекшують їм як зможуть працю над згаданими темами, чого зо сторони наших установ зовсім не видно. Хіба що найважливішою допомогою тут є виконання п е р е к л а д у на таку мову, якою видає книги дане видавництво. Самий переклад бо це не справа самого видавництва, воно турбується тільки перекладами вже якраз дуже славних, відомих письменників чи вчених, у інших випадках їм треба давати вже від себе готовий переклад. І от тут якраз видно велику допомогу старих російських еміграційних центрів, які ті переклади якраз і виконують. У нас друкуються чужими мовами майже виключно тільки деякі твори тих авторів, які самі пишуть у чужій мові. А тимчасом на величезній більшості книг російських авторів, які появились зараз переважно в англійській мові стоїть виразно написано: Translated from Russian, і подається прізвища перекладачів. У цій ділянці в нас жахлива прогалина, і на нашу думку це одне із найбільших недотягнень УНРади, що вона на протязі більше як двох років існування не спромоглася на заснування такого перекладного бюра, в якому можна б було виготовляти переклади цікавіших книг та рукописів на чужі мови для вжитку чужинецьких видавництв. А власне не на різні чужі, а найкраще на одну англійську мову, бо ж хіба ми мусимо бути такі, як деякі українські емігрантські вчені, які, йдучи своїми слідами 1922—42 рр. і далі, впето друкують свої речі ще й сьогодні на німецькій мові, що зараз пахне свого рода принаймні анахронізмом. Поступування УНРади є тим більше дивне, що чейже однією із її головних цілів є пропаґанда української справи серед чужинецьких ' кол. Публікування ж поважних творів визначних спеція-лістів — це один із найкращих способів такої пропаганди. Її ціль була б якраз сповнена, якщо б, напр., на місці книги про економіку СССР Прокоповича появилась книга українського автора, в якій і більше місця та уваги було б приділено Україні, і взагалі справу по цілому СССР насвітлено б із корисної для нашої визвольної боротьби точки погляду, а не з точки погляду роі; сійського «патріотизму» чи прямо імперіялізму, як у Прокоповича, чи іншого Далліна, чи Юґова.
Такі кроки треба б зробити в кожній ділянці публіцистики до військової включно, щоб з української сторони дати твори, подібні та рівноважні таким як був. совєтського генерала А. Маркова.Зараз власне трапляється особлива нагода зайняти місце деяких росіян у перекладній літературі в ЗДА, бо американці вже якраз добре пізнались на шовіністичних вилазках авторів, які під покришкою т. зв. об’єктивізму намагаються боронити під різними претекстами цілий СССР як державу, як спадкоємця та репрезентанта «вічної» Росії. Вилазки Далліна, Юґова та других зазнали зараз нищівної критики американських фахівців. Була б дійсно велика шкода, якби наші відповідні установи й ту корисну нагоду знову прогавили.
Звичайно, певедумовою тут буде наявність поважних праць українських авторів із ділянки т. зв. совєтознавства. Відносно цих праць годилось висловити побажання, щоб вони були написані більше, так би мовити, енергійним, скон-дензованим стилем. Насправді більшість творів українських авторів, які відносяться до совєтської проблематикики, є націховані свого рода екзальтованістю, занадто грають на нотці емоційности. Українська вразлива, «романтична» вдача попадає надто часто при описі умовин у «червоному раю» у драматичний тон, підкріплений ще вузько-національними ресентиментами. Жах підсовєтських переживань оправдує зворушливість характеру писання, але тільки в наших очах, бо не треба забувати, що чужинецьких читачів шкура не боліла, коли нас били, а крім того треба звернути увагу на те, що й характер, напр., англо-саксонської вдачі різниться корінним образом від нашого характеру, є куди більше сухим, стриманим, опанованим, інколи вирахованим. Тому описи, які для нас є драматичними, можуть легко видатися англійцям чи американцям щонайбільше мельодраматичним. Книга, яка від першої до останньої сторінки являє собою нічого іншого як ланцюг драстичних картин, збуджує мимохіть у незаінтересованого, «сухо-об’єктивного» читача недовіря, скептицизм. Українській сентиментальній людині важко приходиться зрезиґнувати з драматизму чи драстичности опису, зокрема якщо мова про большевицьку неволю України, проте така резиґнація на річ хайби й позірного спокою є неодмінно потрібна, якщо хотіти, щоб наші коментарі до ситуації викликали якраз таке враження, яке б ми найбільше бажали одержати. Недоліком багатьох українських праць із совєтської тематики є ще й те, що вони рідко коли обхоплюють повний образ питання, найчастіше вони звужують, так би мовити, навмисне діяпозон своїх заінтересувань та рефлексій до надто вузьких, льокальних границь, — границь виключно свого загумінка. Такий факт є знову оправданий у наших очах особливим прив’язанням української людини до свого рідного села, чи свого середовища, але є незрозумілим та видається необумовленим новітньому чужинецькому читачеві, який привик розглядати кожне явище більше широкими категоріями, переважно у всесвітному маштабі. Треба сказати, що більшьсть творів (зокрема мистецьких) із української підсовєтської проблематики не сповнює цієї передумови й тому між іншим так важко знаходить доступ до ментальности т. зв. Заходу.
Проте немає найменшого сумніву, що при належних зусиллях наших авторів у напрямку підвищення дійсної вартости їхніх творів, як мистецької так і передусім документальної, — книги отих авторів знайдуть зовсім легко місце не тільки на полицях книжкових магазинів світових центрів — Лондону, Ню-Йорку чи Парижа, але також і в пам’яті широких кругів читачів Заходу. Це наступить тим швидше, чим швидше оті зусилля дочекаються теж наполегливої підтримки зо сторони наших, покликаних до цього установ, — підтримки, яка проявлятиметься не в шумному тексті газетних, паперових комунікатів, але в реальних ділах, увінчаних видними для кожного результатами. Наша акція у цій ділянці мусить бути виразно цілеспрямована та скоординована, бо непотрібною і прямо шкідливою є для нас така ситуація, яка витворилася зараз у ЗДА чи Канаді, де кожна із різношерстих наших групок, чи політичних, чи літературно-мистецьких уважає за відповідне мати для реклами свою власну «газетну трибуну», супроти чого постали там в останньому часі десятки нових журнальчиків, зокрема супер-католицького чи вузько-реґіоналістичного напрямків, але дуже проблематичної вартости. Не треба доказувати, що таке поступування є виразним марнотравством наших пропаґандивних та репрезентативних можливостей.
Коли ж стан у нас зміниться у накресленому вгорі змислі, тоді ми не мусітимемо, так би мовити, із трепетом серця перегортати сторінки чужинецьких видань, шукаючи в них гарячково небагатьох місць і про Україну; тоді ми нарешті знайдемось у такому положенні, що не мусітимемо дорікати, напр.,. російським авторам, що вони, пишучи про СССР, замало згадують про
Україну та про її ролю в ньому як це боляче й прикро, але ми мусимо здати собі справу з цілої безприкладної смішности й претензійности таких наших дорікань, бо чейже є хіба зовсім ясно, і що не від російських кругів ми можемо вимагати якої-небудь допомоги в пропаганді нашої справи, і, до речі, вони аж ніяк не є обов’язані нам такою служити. Противно, є повністю нормальним явищем, якщо вони писатимуть далі так як і до зараз, тобто замовчуючи по можливості, ролю, потреби та домагання українського народу. До такого ставлення справи є вони принаймні зобов’язані, якщо хотять уходити за «патріотів» згідно заложень (найчастіше фальшивих), а також пресії російської гурра-патріотичної, так би сказати по нашому, революційної опінії, яка відограе у російському середовищі подібну ролю, як і аналогічні погляди в нас.
При кінці хочемо підкреслити ще раз, що найважливішою передумовою поправи наших неуспіхів у ділянці нашого вкладу у справі з’ясування дійсного обличчя СССР буде якнайширше застосування засади, згідно якої причин наших дотеперішних неуспіхів не будемо звалювати на других, але в першу чергу шукатимемо їх у нас самих, а цю засаду ми повинні стосувати взагалі в кожній царині життя, зокрема ж нашого національно-політичного життя.

