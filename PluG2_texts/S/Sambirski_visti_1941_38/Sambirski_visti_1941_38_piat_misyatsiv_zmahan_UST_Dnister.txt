П'ять місяців змагань УСТ „Дністер"(Закінчення)
Склад копунів „Дністра” виповняли майже ті самі особи з малими виїмками, а саме: Свідзінський Ст., мгр. Ленчицький Р., Капко Р., Чайківський В., Пик О., Коблянський Е., Глухий М., Глугий В., Куцан Б., Ільчишин В., Кульхицький Е., Колодій В., Харевич В., Петрунів Я., Семен Я., Шедний В., Кузів В. У всіх змаганнях брали участь: Свідзінський С., Капко, Коблянський, Ільчишин. Оцінка дружини по її формаціям виглядає слідуючо; Воротар: Свідзінський С, це один з найкращих копунів „Дністра”. Боронив вперто своєї святині, а часом виказав свої вели кі здібності, рятуючи дружину перед програною. Засаднича його ціха, це зимнокровність. Щодо пропущених воріт може мати чисту совість. Оборона: мгр. Ленчицький Р., ветеран „Дністра" і Капко Р., це найсильніша частина і її треба передовсім завдячувати успіхи „Дністра”. Перший з цієї пари найстарший копун „Дністра" посідає знання штуки копаного м’яча так з технічної як із тактичної сторінки; другий, молодший, відзначався фізичними здібностями і жертвенністю.Поміч: Чайківський В., Пик С., Коблянський Е. Всі вони в цьому році виступали вперше в поважніших змаганнях, не дивно отже, що були, найслабшою частиною. Не свідчить це, що не вив’язалися зі завдань. Навпаки, часто приносили проводові і публиці милу несподіванку. З кожними змаганнями ставали ліпшими.
Коли прикінці відкрили хлопці з-поміж себе нову силу, Шедного, що зайняв дуже відвічальну позицію середущого помічника і вив’язувався добре, лінія помочі була відповідно забезпечена. Напад: Найбільше змінювана формація. Були великі браки, але були і гарні потягнення. Провідником нападу був другий ветеран „Дністра" Глухий М., що при окомпаніяменті лучників Купана Б., одного з найкращих копунів Самбора і Коблянського Е., надійного молодика, переводив „бомбардовальні атаки" на ворота противника з гарними успіхами. Здобутими воротами поділилися: Куцан Б. —23, Глухий М. — 11, Коблянський Е. — 6, Ільчишин В. 5, Харевич В.—3, Кульчицький Е. —3. Глухий В. - З, Петрунів Я. - 1, Семен Я. -1. Прихильники, чи пак сампатики не дописали. Це було видно з участи публики на змаганнях, но і по касі. Доходи „Дністра", які впливали до каси з одинокого джерела це зі змагань, були дуже скромні, а саме 766 зол. 35 сот., які ледви покрили найконечніші видатки. З інвентаря придбано два нові строї, білі і чорно червоні (краска „Дністра"), кілька пар черевиків, заховані самими копунами ще з давних часів і три м'ячі. Для повноти треба ще додати, що провід зорганізував безплатний 2-місячний курс німецької мови, для початкуючих і заавансованих. Учасників було 40. Курс провадив и. Пласкач Б. У проводі з о. Івашком В. працювали: п. мгр. Ленчицький Р., п. Гнатів М., п-на Плешкевич Ростислава, п. Петрунів Я., і п. Коблянський М. До перевоження копунів на виїзди служив автом безінтересовно О. С. К. в Самборі, за що на руки п. дир. Сприиського Є. складає „Дністер" подяку. Хронікою і дописами зайнявся п. Петрунів Я., капітан дружини. Про діяльність „Дністра” інформували громадянство „Вільне Слово” з Дрогобича, “Краківські, Львівські" і „Самбірські Вісті". Передовсім ці останні поміщували радо досить широкі звіти з кожних змагань. Звіт з праці за минулий сезон переведеної в досить тяжких умовинах, дає запоруку самбірським прихильникам цього рода спорту, що 1942 р. „Дністер" буде вперто боронити своєї чорно - червоної краски, буде гідно боронити і репрезентувати український спорт.
