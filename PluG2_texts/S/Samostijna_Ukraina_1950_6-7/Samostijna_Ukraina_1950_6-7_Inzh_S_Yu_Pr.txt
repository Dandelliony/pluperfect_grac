Інж. С. Ю. Пр.
Паразитизм в економічній політиці совєтської Москви
У совєтських радіопересиланнях з Москви, із промов совєтських «дпломатів», із голосів майже всіх органів совєтської преси ми відмічуємо порівняно дуже часто голоси критики про буцімто використовування працюючих у державах Західнього Блоку, а зараз ще частіше про неначе б експлуатацію деяких країн колоніяльною системою західніх великодержав.
Згадані голоси є типічним прикладом відомої російської ехидности й безличности, тобто ціх, із якими західний світ мав уже нагоду аж надто добре познайомитись, зокрема в періоді 1945— 50 рр., при нагоді вивчення совєтських «методів» ведення холодної війни. Ці методи нагадують, до речі, неодмінно злодія, який, тікаючи з місця, на якому він поповнив злочин, кричить: «Ловіть злодія!», вказуючи на фіктивних або зовсім невинних людей. Але недоліки й браки внутрішньої, економічної політики Москви в СССР є такі численні й такі разючі, що, якби вона не намагалась вказувати пальцем якраз на других і дошукуватись буряну в чужому городі, це ніяк не закриє її важких недотягнень, а то й злочинів у цій ділянці. У більшості випадків совєтська пропаганда чіпається економічних відносин чи то в домініях та країнах Бритійського Комвонвелту чи французької унії, чи врешті держав, заторкнених акцією СІЛА у рямцях відомого пляну Маршала. Тому ми теж зупинимось тільки на експериментах совєтської «економіки» в останніх часах, зокрема на тих особливо жорстоких та часто безглуздих господарських вибриках, яких Москва допускається, так би мовити, на живому тілі т. зв. союзних республік, тобто країн, які насильно, проти своєї волі входять у склад СССР, — які на папері становлять повноправні совєтські республіки, а на ділі, є під важким ярмом російського шовінізму та імперіялізму, є нічим іншим як колоніями т. зв. національної (тобто етнографічної) Росії, і то навіть не в теперішньому, західньо-европейському розумінні, але в якомусь швидше середньовічному розумінні, розумінні колоній часів захланних походів середньовічних конкістадорів.
Візьмім першу по списку й першу, до речі, по важливості з отих нещасних «союзних республік» — Україну. Відома вона,не тільки як основна зернова комора цілого СССР, на сільськогосподарській продукції якої базуються і совєтські воєнні припаси-резерви харчових продуктів, і совєтський демпінговий експорт, але передусім як основний продуцент вугілля і чавуну та сталі, отого хліба й соли кожної промисловосте. Не дивлячись на ведену від давна в СССР шалену розбудову вугледобування та металюрґїї на Уралі та за Уралом Україна давала ще в 1938 р. — 80,7 мільйонів тонн на всього по СССР — 132,9 мільйонів тонн, що становить майже 61 проц. всесоюзної продукції. На ділі ж російською продукцією можна назвати тільки продукцію т.зв. Центру (Московської области) в 7,4 млн. тонн та Уралу в 8,1 млн. тонн, тобто разом усього 15,5 млн. тонн, під час коли решта 33,4 млн. тонн приходить на Кузнецький басейн та Середущу Азію (21,8 млн. тонн) і на Сибір та на Далекий Схід (11,6 млн. тонн)1). Із видобутком залізної руди діло виглядає дуже подібно: пребагаті українські родовища Кривого Рогу та Керчу давали в 1938 р. 16,9 мільйонів тонн на всіх по СССР 26,5 млн. тонн, тобто біля 64 проц. — Так же само виглядає ситуація у продукції необхідної для металюрґії манганової руди. Нікопольські родовища манганової руди на Україні (найбільші у світі —450 млн. тонн запасу) дають основну частину продукції мангану в СССР (більше 60 проц.). Продукція мангану виносила в СССР у 1938 р. — 2,27 млн. тонн, тобто 44,5 проц. світової продукції. Із продукції України 81 проц зуживав СССР, а 439 тисяч тонн СССР експортував, між іншими теж до ЗДА (169 тисяч тонн), далі до Франції (110 тисяч тонн), Німеччини (61 тисяч тонн), Бельгії (35 тисяч тонн) і до Чехословаччини (27 тисяч тонн)2). Згадані саме вже тільки ці величезні багацтва України, які широкою рікою плинуть кожного дня, можна б сказати, кожної години до Росії, повинні б зобов’язати Москву до належного реванжу. Тимчасом, коли проаналізувати внутрішньо-совєтський товарооборот між теперішньою українською ССР та Російською СФСР, тоді побачимо, що в обмін за колосальні кількості зерна, овочів, м’яса, вугілля, сталі, цукру Україна одержує від Росії без порівнання меншу кількість паперу, дерева та спеціального машинового устаткування.        '
Папір — це у величезній більшості пропаґандивна совєтська література. Дерева постачає Росія Україні в післявоєнному періоді, тобто від часу, коли до України прилучено багаті на ліс західні області (Карпати, Волинь і частина Полісся) також не дуже то багато. Позатим, це дерево власне й часто не становить власність Росії, бо воно походить із Сибіру чи Башкірії, які то землі ніяк не можна назвати чисто російськими. Щож до машин, то над цією сторінкою економічної політики Москви треба неодмінно зупинитись докладніше, бо вона характерна не тільки у відношенні до України, але й до всіх закабалених Росією народів і країн від Одеру й Найси аж по китайські кордони. Вистане переглянути список (до речі, далеко не повний) заводів і фабрик, скупчених у самому тільки місті Москві (опублікований у «Правді» від 3. листопаду 1949 р.), щоб побачити як єхидно Кремль зосередив і змонополізував ряд важливих ділянок промислової продукції виключно в осередніх російських областях, (насамперед Московській і Ленінградській, а також між осередньою Волгою та Уралом). До цієї продукції належить у першу чергу воєнна промисловість, а далі фабрики електротехнічних-контрольних, оптичних та вимірних, прецизних інструментів, а також деяких комплікованих хемікатів, отже продукції, без якої не можна собі подумати жодної ділянки модерного, промислового виробництва. Не дозволяючи будувати підприємства згаданих угорі бранж у «союзних республіках», 3) Москва держить у своїх руках, так би мовити, вентиль, яким кожночасно може придушувати штучно індустріялізацію закабалених країн, послаблювати їх економіку, а тим самим і ефективність їх евентуального спротиву проти Кремля.
Як консеквентно Москва переводить отаку свою політику видно з того, що вона її зараз стосує не тільки до союзних республік, але й до сателітів. Москві, наприклад, не подобались торговельні зв’язки Польщі й Чехословаччини із Заходом, якими ці держави намагались забезпечити собі якраз постачання необхідних для розвитку їхньої промисловости машин. Пригадаємо, що ще в 1948 р. на цілу суму польського експорту, вартістю в 513 мільйонів доларів, на держави Західнього Блоку приходило 294 мільйони доларів, а з 746 мільйонів доларів чехословацького експорту — 301 мільйон доларів. Бажаючи узалежнити тільки від себе економічну міць сателітів, а тим самим і взагалі їх силу як самостійних організмів, Кремль, застосовуючи т. зв. плян Молотова здушив до мінімум торговельний оборот сателітів із Заходом і, щоб тільки заставити їх зв’язатись із російськими продукційними центрами, брався різних способів. СССР забезпечив, напр., Польщі в 1949 р. позику в сумі 450 мільйонів доларів, якраз на купівлю совєтських машин. Супроти інших сателітів як Болгарія, Угорщина, Румунія поступає Москва куди гостріше, у цих державах заведено, наприклад, в усіх ділянках народнього господарства технічні норми за стисло совєтським зразком, що самозрозуміло сильно перешкоджує імпортові машинового устаткування із Західньої Европи чи Америки, які в основному мають дещо інші норми. Ціль усіх цих заходів є одна — узалежнити сателітів у такому самому степені як «союзні республіки» від достав найважливіших та найбільше потрібних для них технічних агрегатів із корінної Росії, поставити працю промисловости і взагалі народнього господарства цих країн під безпосередню контролю і дикткат Москви.
1) Baykov «The Development of Soviet Economic System», London, 1947.
2) «World Minerals and World Peace», Washington, D. C., The Brookings Institutions, 1943, рр. 38, 72.
3) Побудова кожного, навіть малого підприємства в якій небудь закутині СССР вимагає неодмінно дозволу і Держпляну СССР і відносного центрального, тобто не республіканського тільки московського міністерства.
Як «опікується» Москва промисловістю України бачимо з такого прикладу, що в січні 1948 р. — було на Україні 21 металюрґійних центрів — заводів, а на Уралі аж 24 (у тому такі велитні як Магнітогорський чи Ново-Тагільський), а тимчасом вугільні запаси Уралу (8 більйонів тонн) становили 9 проц. запасів України (88,8 більйонів тонн), а запаси залізної руди Уралу (1325 мільйонів тонн) становили ледви 5,3 проц. українських ресурсів (24 842 тонн тільки високоякісної руди). Згадаймо ще тут, що з цілого багатого українського видобутку кам’яного вугілля у 1947 р. (біля 70 мільйонів тонн) залишив Держплян СССР у розпорядженні місцевого міністерства паливної промисловости в Києві ледви 900 тисяч тонн, тобто навіть не цілих 1,3 проц. Супроти таких цифр ми зрозуміємо процес повнісного господарського закабаления «союзних республік» Москвою, бо в такому самому положенні як Україна находяться у СССР усі 15 совєтських республік (себто за вийнятком тільки корінної Росії), а ще в гіршому стані оті т. зв. автономні республіки (АССР), які штучно причеплені до національної Росії творять ненормальний і кунштовий політично-адміністративний зліпок, який має офіційну назву російської федерації (у скороченні: РСФСР).
Коли візьмемо на увагу Білорусь, то переконуємось, що Москва вивозить із неї щорічно великі кількості дерева й дерев’яних виробів, конопель, льону й картоплі, але рівночасно країна чекає даром десятиріччями на висушення Поліських болот, які займаючи простір 4,2 мільйона гектарів, становлять величезний резерват багацтв, якщо б їх тільки заключити до економіки Білорусі. Правильне висушення Полісся дало б Білорусі збільшення однієї рільничої площі на цілих 2,3 мільйонів га., не згадуючи про одержання величезних кількостів дешевої паливної енергії, бо ж болота Полісся є в 70 проц. торфові, при чому товщина торфових пластів виносить від 3 до 10 м. Економічне використання Полісся скріпило б помітно господарську міць Білорусі, що очевидно аж ніяк не є на руку Московії і тому не дивуємось власне, що за більше як 30 років «приналежності» Білорусі до СССР висушено там ледви 270 тисяч гектарів. Як навмисно благодушно ставилась Москва до цієї життєво-важної проблеми Білорусі бачимо з того, що постанову про висушення Полісся прийняв Раднарком СССР нарешті аж 6. березня 1941 р., тобто щойно підчас 2-гої світової війни. Цей крок, до речі, можна розглядати так само як, напр., факт признання міністрів закордонних справ для України й Білорусі в 1943 р., факт присилання більших контингентів текстиліїв та обуви в союзні республіки коротко перед кожночасними виборами до Верховної Ради СССР 4) і т. п., себто це кроки чисто пропаґандивної натури, які мають ціллю з’єднати собі хитро населення згаданих країн, а на які Москва рішається тільки притиснена до муру, у крайній конечності, у важких для неї хвилинах.
Економічна експлуатація балтійських та кавказьких республік переходить із такою самою напругою як і експлуатація України чи Білорусі. Для ілюстрації згадаємо тут, що з 35,4 мільйонів тонн видобутку нафтової ропи, запланованого на 1950 р. — 17,0 мільйонів тонн дає Азербайджанська ССР (Баку); коли ж взяти на увагу цифру 14,5 млн. тонн видобутку РСФСР, тоді переконаємось, що рішальна більшість цієї продукції (майже 14 млн. тонн) походить на ділі з неросійських земель, а саме з родовищ Грозного й Майкопу (землі кубанських і терських козаків та Агидейська АО), а далі з родовищ Башкірської АССР (басейн Стерлітамак-Ішімбай, який називають тепер у СССР «второе Баку»). Із кавказьких країн викачує Москва далі великі кількости незвичайно важливих кольорових металів, так мідь (Алаверди у Вірменії (біля 20 проц. продукції СССР), поліметаллі (Дзауджикау в Північно-Осетинській АССР займав у 1939 р. друге місце по добутку олова в СССР), манган (Чіатура в Грузії, друге по величині родовище мангану у світі, біля 40 проц. продукції СССР) і інші. В обмін за такий цінний експорт до Росії, кавказькі країни одержують ледви 20—З0 проц. його вартости в імпорті з Росії, при чому і в тих 30 проц. основну кількість становить як на глум продукція, яку загарбала Росія знову в інших країнах як от українське зерно й вугілля чи текстильні вироби із середньо-азійської бавовни.
Якщо мова про прибалтійські республіки, то як характеристичний приклад московського визиску можна привести ситуацію у відомих естонських копальнях голючих сланців (-пального шиферу) в Кохтла-Єрве. Експлуатація злож у Кохтла-Єрве (вони обіймають простір у 150 квадратних км.) іде таким швидким темпом, що Москва прислала на місце ще в 1946—7 рр. біля 80 000 чисто російських робітників так, що постали навіть голоси про якісь спеціяльні, політично-переселенчі пляни Кремля.5) У жовтні 1947 р. замінено в районі КохтлаЄрве всі дізелеві локомотиви модерними електричними, збільшуючи рівночасно їх кількість в троє. Рівночасно теж розпочато приготування до будови газопроводу до Ленінграду, довжиною в 220 км., який недвозначно говорить де Кремль задумує зужити естонський газ. 6) Фіктивну «рівноправність» совєтських союзних республік наглядно характеризує цей факт, що не одержить естонського газу, як парадокс, навіть столиця Естонії — Таллін, хоч Таллін є також великим індустріяльним центром (у ньому зосереджено 60 проц. усієї естонської промисловости), а крім того він лежить добре на половину ближше Кохтла-Єрве як Ленінград. Використовуючи в широкому маштабі зложжя Кохтла-Єрве, Москва радить єхидно естонським господарникам (якщо такі взагалі залишились на якихсь впливовіших постах) використовувати для промисловості Естонії ... торфовища, (яких, до речі, в Естонії не так багато).
4)        Широку акцію цього характеру зауважили наприклад закордонні обсерватори на Україні, в лютому 1950 р.
5)        Депортації автохтонного населення, які заіснували пізніше в 1949 р. показали, що такі голоси не були позбавлені правди.
6)        У Кохтла-Єрве побудовано також великий рафінерійний завод, який виробляє із сланців летунську бензину, яка в 100 проц. мандрує до Москви.
Треба підкреслити, що народи кавказьких чи балтійських країн находяться у ще гіршому положенні як Україна чи Білорусь із цієї причини, що всі вони є власне малими народами і не є в стані здобутись на помітний міцний спротив проти господарських зазіхань Москви, який можна досить часто відмітити на Україні 7) чи Білорусі. У такому самому, а може ще гіршому положенні як кавказькі чи балтійські країни знаходяться азійські країни, які входять у склад СССР, зокрема Казахстан, Узбекія, Кіргізія, Таджикія, Туркменістан і інші поменші як Бурят-Монгольська АССР, Тувинська АО та ін. Тільки в роках 1928-37 вивезла Росія до перерібки у свої центральні області самої бавовни із чотирьох середньо-азійських республік (тобто без Казахстану) — 17,35 мільйонів балів, що, перераховуючи на ціни в ЗДА в 1946—48 рр., дає вартість 2,4 більйонів доларів. Вартість цієї бавовни в карбованцях виносила (беручи на увагу т. зв. тверді совєтські ціни 1926—7 р. — 270 крб. за баль) — 4,6 більйонів крб. До цієї цифри треба ще додати найменше 1,5 більйона крб. за вивезені до Росії: шовк, каракулеві та інші хутра, свіжі та консервовані овочі, м’ясо, а далі різні металеві руди та мінерали. Отже разом 6 більйонів крб. користі для Москви в одному тільки десятиріччі 1928—37, а щож тоді говорити про наступне десятиріччя, 1938—47, коли ми знаємо, що якраз у тому періоді експлуатація Середущої Азії поступила колосально вперід, хоча б уже з огляду на специфічну ситуацію СССР в роки війни (1941—45), коли за Уралом розбудовано дійсний головний осередок совєтського індустріяльного потенціялу. Зокрема заслуговує на увагу велике посилення вивозу кольорових і дорогих металів (олова, цина, цинк, а передусім кобальт, вольфрам і молібден, а далі золото), які мандрують переважно на металюрґійні заводи Уралу. Маємо також певні дані, що в Середущій Азії має СССР зложжя уранових руд (Табошар, Кара-Мазар, Тюямуюн, Майли-Су). Збільшено також видобуток вугілля (Кіргізія: 1,6 мільйона тонн у 1950 р., Узбекія: 1,13 млн. тонн), нафти (Узбекія, 1,066 млн. тонн у 1950 р., Туркменістан: 1,104 млн. тонн) і розширено плантації бавовни та цукрових буряків. Збір бавовни заплановано довести в 1950 р. до 2,8 млн. тонн, що відповідає вартості 1,77 більйона долярів на рік.
Ще більший зиск витягає Москва з Казахстану, якого продукція вугілля виноситиме (по пляну) в 1950 р. — 16,4 млн. тонн (басейн Караганди, а також новий басейн Екибастуз), продукція нафтової ропи — 1,2 млн. тонн, продукція міді становитиме зараз (разом із продукцією Алмалику в Узбекії (біля 60 проц. всесоюзної продукції міді (в 1938 р. — 101,6 тисяч тонн). У заміну за ті величезні багацтва, які одержує Росія із азійських країн, вона їм ніщо або майже ніщо не дає. Вистане прочитати уважно, напр., промови азійських репрезентантів у Верховній Раді СССР — Г. В. Нигмаджанова чи К. Д. Дикамбаєва («Правда» від 17. березня 1949 р.), щоб побачити яку недолю терпить населення цих безперечно багатих країн, як воно мусить задовольнятися тільки лишками із своєї власної продукції, — нужденними лишками, які кидає йому Москва у характері хиба що милостині. Чи ж бо не виглядає на глум, що столиця багатої Кіргізії — Фрунзе, якого населення доходить зараз цифри 200 000 не мала ще в 1949 р. не то що ані одної тролейбусної лінії, 8) але величезна більшість районів міста не має навіть примітивної каналізації. Розуміємо чому,—бо ж тролейбуси чи водоочисну апаратуру будують у СССР тільки Московські фабрики, а вони, за понукою Кремля, зовсім не поспішають із наладнанням постачання середньоазійських центрів. Або чи не пригадує нам методів будови фараонівських пірамід руками нещасних невільників у старинному Єгипті — совєтський спосіб будови ірриґаційних каналів у середущій Азії, коли на ці будови зганяється насильно сотні тисяч населення, які безкоштовно мусять виконувати окреслені роботи як «подарок» державі. Пригадаємо тільки будову т. зв. Великого Ферганського Каналу (очевидно «ім. Сталіна») довжиною у 271 км., на якому змушено в 1939 р. 160 000 узбекських колгоспників виконати протягом цілих 45 днів, безкоштовно 18 мільйонів кубометрів земельних робіт. 9) Таким чином будує Москва не тільки ірриґаційні споруди чи великі греблі та гідроцентралі (Аблакетка, Кзил-Орда, Орто-Токой і інші), при чому в самій Кіргізії виноситиме об’єм земельних робіт у 1950—51 рр. — 9 млн. кубометрів, але також будову залізниць та доріг, і то не лише в Середущій Азії (залізниця Чарджоу—Кунград, шосе Ош—Хороґ і др.), але взагалі в цілому СССР. Про неволю, зокрема економічну середньоазійських народів свідчить далі такий безприкладний факт, що н. пр. у Казахстані, який, до речі, може має ще найбільше слідів якоїсь павутинної «повноправности» в СССР із усіх азійських республік — у текстильній промисловості працювало на значніших постах у 1946 р. — 6,74 проц. казахів, у легкій промисловості — 4 проц., а в місцевій промисловості ледви 2 проц. 10) Усю решту становить зайшлий елемент, насамперед росіяне із центральних областей. Цей факт є тим більше знаменний, що совєтська пропаганда часто чваниться, що щойно совєтський режим дав середньо-азійським народам освіту, що це власне освіта найнизчого степени — тобто якраз тільки такого степени, який би дозволив автохтонному населенню сприймати безкритично накази Москви. Зрештою, Москва зовсім не криється у тому випадку зі своїми плянами; так в офіційному й найбільше поширеному в СССР шкільному підручнику Економічної Ґеоґрафії СССР 11) читаємо виразно на стор. 393: «Москва и Ленинград взяли на себя ответственнейшую задачу бить поставщиками квалифицированной робочой сили для всех впервие индустриально осваеваемих районов. Особенно много вузов, научно-исследовательских институтов, сотни техникумов, сосредоточених в Москве и Ленинграде, служат для виполнения стой задачи».
7)        Наприклад: акція Держпляну Укр. ССР за керування М. Волобуева, а пізніше коротко М. Скрипника в 1926—34 рр.
8)        Теоретично розпочато будову міської комунікаційної сітки ще в 1946 р., але до 1949 р. не викінчено навіть примітивної каналізації.
9)        «Плановое Хозяйство», 1940, № 2.
10)        ”Ost-Probleme“, Frankfurt, 1950, № 9.
11) Н. Н. Баранский: «Єкономическая География СССР», Госуд. Учебно-Педагогич. Изд. М-ства Просвещения РСФСР, Москва, 1947, Изд. 8-е, Тираж 260 000.
Ми накреслили приблизний і незвичайно скорочений образ експлуатаційної економічної політики Москви, практикованої від десятиріч у СССР. Ми показали в головних начерках, якими колосальними багацтвами користується Москва у неросійських землях, втиснених насильно в клітку СССР, які величезні суми плинуть у постаті найкращої сировини чи півфабрикатів, а навіть і готових виробів у бездонні кармани все голодної Росії. Звичайно, ми розуміємо повністю потребу експорту і з України, і Грузії, і Казахстану чи інших «союзних» республік, але хиба є чейже нормальною річчю, коли в обмін за нього вони бажають одержати імпорт відповідної вартости. Проте Росія відплачується країнам, із якими вона є у торговельних «зв’язках» внутрі СССР — заплатою, яка ледви становить пересічно 10—20 проц. вартости одержаних товарів. Це зовсім ясно виходить між іншими мимоволі з офіційної совєтської статистики, згідно якої товарооборот Московського індустріяльного центру складається у 28 проц. із ввозу та тільки в 22 проц. із вивозу (по вазі). Що навіть у тих 78 проц. Росія має ще укриті користі бачимо з такого прикладу, що кошт, напр., однієї тонни чавуну виносив у 1935 р. на Макіївському заводі на Україні — 47,32 крб., а кошт цієї ж тонни чавуну на заводі «Востоксталь» у Хабаровську (ДОК) — 94,04 крб., тобто майже в двоє більше. Зате, підчас коли продукція, напр., важкої промисловости на Україні (на голову населення) меншає у періоді 1937—1950 р. як наступно:                
                      1937        1950
вугілля (кг)        2340        2153
чавун (кг)          298          243
сталь (кг)          285          220
тоді рівночасно розбудовується штучно до величезних розмірів, коштом яркого покривдження економіки неросійських республік СССР, — важку промисловість Уралу; вистане згадати, що тільки в роках 1940—43 видобуток вугілля на Уралі виріс на 35 проц., виріб чавуну й сталі на 36 проц., а продукція вальцьованого заліза на 37 проц.
У тому самому часі як населення «союзних» республік голодувало й ходило обідране, завдяки жорстокому вивозові всієї кращої продукції до корінної Росії, Москва, користуючись повними пригорщами благами цього вивозу, не завагалась викидати величезні суми на «прикрасу столиці» або на чисто воєнні імперіялістичні цілі. Так у 1936—37 рр. видано (в мільйонах крб.):
                                                                            1936       1937
Московське метро                                                  311        458
Волгастрой (реґуляція Волги при Москві)        222        200
Канал Москва — Волга                                      —        243
Северморпуть (освоєння арктики)                       440        580
Видатки на тільки три перші, чисто Московські споруди виносили отже ще в 1937 р. — 901 мільйонів крб., тобто стільки, скільки й цілорічний бюджет усього Азербайджану. Пригадаємо ж, що однієї нафтової ропи дав Азербайджан у 1937 р. біля 75 проц. всесоюзного видобутку, себто 22,5 млн. тонн. Коли візьмемо на увагу ціну нафтової ропи (у 1939 р. — 1,02 доляра за барилу=42 ґаллони), тоді це дає вартість 150 мільйонів долярів. Видатки на згадані три споруди міста Москви дорівнють далі річним бюджетам цілих двох важливих середньоазійських республік: Туркменської і Таджикської, разом узятих (навіть ще 2 роки пізніше — в 1939 р.). Тут бачимо як Кремль використовує усі закабалені країни на те, щоб розбудувати пишно столицю — Москву, осередді російські райони, фінансувати споруди чисто воєнного значення. У тому самому часі, коли більшість кварталів Києва, Харкова чи Мєнська, ще й п’ять років після закінчення війни лежить у руїнах, 12) Кремль, позаздривши Ню-Йоркові, наказує будувати в Москві багатоповерхові хма-родери (т. зв. плян післявоєнної реконструкції Москви). У тому самому часі, коли маси робітників Донецького чи Карагандинського басейнів уживають у своїх нужденних квартирах поламані скриньки як мебель, — ряд підприємств таких відомих неросійських міст як Львова, Чернівець, Ужгороду, Талліну, Риґи, отже міст, які найпізніше були «прилучені» до СССР та відзначаються ще продукцією європейського зразка, працює виключно на замовлення та для потреб Москви. Совєтські закуповочні комісії, які вибирали для імпорту в Росію ряд товарів (часто люксусових) на Міжнародніх Торгах у Празі, Будапешті чи Познані, спрямовували всі закуплені речі тільки й безпосередньо до Москви, а жодна із інших «союзних республік» чи хоча б їх столиць не побачили ані крихітки з цього імпорту.
Тому теж у СССР панує неписаний закон, згідно якого всіх закордонних відвідувачів і туристів, зокрема журналістів обводять тільки по самій Москві, по її музеях, нових вулицях, нових промислових підприємствах, Московському метро чи портах каналу Москва—Волга. При цій нагоді звичайно, не згадується ані словом про те, за які гроші, яким матеріялом, чиєю працею, чиїм узагалі коштом постають оті споруди. Відповідь на ці питання дало б одразу прирівняння реалізованих господарських проектів Москви й корінної Росії із проектами «союзних республік». Тому совєтські чинники майже з-правила не дозволяють відвідувати чужинцям інші поза Москвою
12) Совєтські чинники держаться єхидного звичаю відбудовувати тільки головні залізничні станції у тих містах та найблищі вулиці біля них так, щоб переїжджих дурити, буцімто ці міста відбудовуються. На ділі, подальше від залізничних двірців майже всі квартали міста є ще й сьогодні в руїнах.
міста СССР, зокрема ж міста та райони неросійських республік. Кремль знає, що таке прирівнання «досягнень» закабалених Росією країн із дійсними досягненнями корінної Росії, зокрема її столиці — Москви дало б вірний образ цієї жахливої економічної експлуатації і визиску, яка практикуються диктатурою Москви в СССР. Образ цей є такий страшний, що Політбюро намагається його від багатьох років, за всяку ціну, прикрити плащем своєї фальшивої і безприкладно цинічної і нахабної пропаганди про «рівноправство» країн і народів у СССР. Відхилення хоча б рубця цієї заслони-плаща дає прямо макабричне враження сумної совєтської дійсности. Культурному світові часом навіть важко повірити в описані прояви економічної тиранії в СССР, але плащ совєтської пропаганди був уже, зокрема в післявоєнних роках 1945—50 так часто зриваний і закордонними обсерваторами і передусім утікачами з СССР, що картина грабункової економіки СССР є зараз уже зовсім виразна й незаперечна.
