„В ІМЕНІ ФІРЕРА ДАЮ МИР, ПРАЦЮ І СВОБОДУ ВІРИ…“
Промова Генерал-Губернатора Д-ра Ганса Франка у Станиславові.
Як ми вже повідомляли, Генерал-Губернатор Д-р Ганс Франк виголосив у Станиславові знаменну промову, яку сьогодні подаємо у скороченні.
„Генерал-Губернаторство — це ніяка відбудова, чи хоч би тільки схематичне продовжування польського державного твору, але це твір держави Адольфа Гітлєра, щоб народам, які живуть на цьому просторі, запевнити у формі замкненого державного механізму мир, працю і хліб у їхньому власному інтересі, а зрештою також в інтересі спільноти, введеного Німеччиною нового європейського ладу. Завдання Ген. Губернаторства не полягає тому також на продовжуванні польських традицій в тій області, це тільки державно-німецька устроєва форма, яка в ніякім випадку не хоче вести національного винищування і не хоче забирати народам на тих землях можливостей культури і релігійного розвитку. Тут зате врешті-решт після десятиліть найважчих проб повинна вернутись віра у глибший сенс людського життя.
На тій землі ми, німці, стоїмо перед поважним, високим і гордим, але також епохальним завданням. Щоб мати змогу його виконати, мусимо домагатися деяких конечних засобів, хоч би таких, щоб народи, які житимуть щасливо під опікою найкультурнішого режиму нац.-соціялізму, підтримували це діло льояльністю і абсолютним впорядкуванням себе в необхідну спільноту ладу, тим-більше, що геройство німецьких мужів зберегло цю землю перед злочинцями большевизму та що німецькі вояки завісили тут сміло і гордо, наражуючи власне життя, прапор держави Адольфа Гітлєра. Ми ще посередині війни. Вправді московська потвора вже хитається, вправді незрівняна перемога найкращих вояків світу зіпхнула вже большевизм на край безодні, але він ще виринає зі своїх руїн, наче полум’я. Про це годі забувати. Нехай також народ Галичини не забуде, що не молитви і не тільки крик гноблених душ дали цій країні волю, але одиноко і виключно сміливе епохальне рішення найгеніяльнішої і найбільшої людини у всесвітній історії, Адольфа Гітлєра. Може бути багато таких, які снили про іншу розв'язку, але свобода не є на те, щоб її безхосенно проснити і змарнувати. Німецька держава може зовсім слушно звернути увагу на те, що той простір від 1772 р. був виповнений найкращим німецьким адміністративним духом, з найчистішими вулицями, найкращими будинками та повний людського порядку, серед якого народи тієї землі могли спокійно побіч себе жити.
В імені Фірера даю мир, працю і свободу віри, а домагаюся порядку, готовости до праці і льояльности. Українське населення в цій Області тішиться нашою окремою опікою. Його культура, важко погорджувана і топтана в останніх десятиліттях, має розквітнути під охороною Великонімеччини. Ми проходимо на цю землю з найкращими і найбільш великодушними задумами, хоч воєнні потреби примушують нас вивести тепер на перший плян порядок, то це не перешкоджує нам, давніш розвинені максими зробити постійними напрямними нашого діяння. Воєнні потреби ідуть попереду всіх інших. І всі інші особливі інтереси мусять перед ними уступити. Кожний, хто надіється, що людство стане вільне, мусить тепер підпорядкуватися цьому найвищому принципові.
Думаю, що ця налбільша війна, яка виносить німецьких вояків у їх славі аж до зір, буде теж останньою війною в Европі. З закінченням її пануватиме під опікою німецького меча на широких просторах євразійського континенту мир і порядок.