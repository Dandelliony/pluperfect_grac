Україна й Европа
„Український Вістник“, який появляється в Берліні, помістив у ч. 29 з 28. IX ц. р. статтю Д. Гонти п. н. „Україна й Европа”, в якій порушує питання ролі України в майбутній Европі. Статтю передаємо в скороченню.
„За час кількасотлітнього існування могутньої української імперії на сході Европи існував якнайтісніший духовий зв'язок між сходом і заходом. Київ зорганізував і упорядкував цей схід, вчинив з нього сильний опірний вал вроти варварської Азії і зв'язав його тривкими духовими, політичними, культурними й господарськими нитками з рештою Европи. — Дальше автор доказує, що „новоповстала польська держава, а потім і польсько-московська не зуміли опанувати, упорядкувати і зорганізувати цього сходу та включити його як органічної цілости у решту Европи.“ — По упадку козацько-української держави Москва вповні опанувала схід Европи і почала тут творити насильно новий світ, нову духовість, яку вона синтетизувала в т. зв. ідеї „третього Риму”, якою наміряла і наміряє „спасати” не лише „гнилу Европу”, але й цілий світ. Це московське месіянство, „ідея третього Риму”, стало тривкою засадою московської політики і в цім змислі були всі москалі згідні, почавши від скрайних монархістів і автократів, та скінчивши на скрайних лібералах та комуністах. Всі вони згідні щодо московського месіянізму. Московська еміграція вірить „що час Росії настав... Центром землі між заходом і сходом буде Росія”…
Передбачуючи можливий збройний конфлікт між большевицькою Москвою та рештою Европи, московські „націоналісти-максималісти „писали у своїй відозві: „ . . . у випадку війни, треба захищати Росію! Невже ж емігранти в таку хвилину опиняться в таборі ворогів і зрадників батьківщини? Ні — всі москалі підуть обороняти Росію!” . . . Отже не вільно робити різниці між „царською”, „большевицькою” чи якоюсь іншою Москвою, бо в своїм духовім наставленні і в своїх політично-месіяністичних цілях вони незмінні. Засипати пропасть, що ділить схід від заходу і уможливити конструктивну співпрацю обох європейських частин, які природньо себе доповняють це можна буде осягнути лише ціною цілковитого знищення Москви, як порядкуючої сили європейського східнього простору. Цю думку не лише повторяла безвпинно цілі століття ціла Українська Нація, але вона проливала з метою її реалізації море крови. Москва мусить бути знищена! На її місце мусить повстати нова порядкуюча сила, яка нав'яже до традиції великокнязівської київської імперії і дасть історії сходу Европи такий напрям, який перервався тому 600 літ. Польща показалася нездібною до такої великої місії. Одинока Україна, яка вже раз зуміла гідно вив'язатися з того історичного завдання, покликана знов продовжати розпочате нею велике діло перед більше як тисячу роками. Своєю європейською духовістю, своїм числом, своїм багацтвом, своїм геополітичним положенням, вона одинока може перебрати знову провід східньої Европи.