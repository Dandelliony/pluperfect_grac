НАША ХРОНІКА
ПЕРЕДАЙТЕ ІЗ УСТ ДО УСТ!
В найближчих числах нашого часопису друкуватимемо спомини поворотця з большевицької тюрми у Східній Україні, з яких багато родин заарештованих большевиками з Самбіщини, Рудеччини, Турчанщини, Добромильщини, Дрогобиччини і ін. околиць довідається про долю своїх рідних.
Відновлення Союзу Українських Купців у Самборі.
Дня 17 жовтня ц. р. відбулося зібрання самбірських купців у приявності 33 членів, на яких відновлено діяльність Союзу Українських Купців. Управу вибрано в такому складі: 1) голова Кульчицький Дмитро 2) заступник — Горбацьо Іван 3) секретар — Коблянський Осип, 4) скарбник інж. Дзюрин Теодор, 5) господар — Гальчишак Микола. Домівка СУК міститься при вул. Коперника 6.
Організація свята 1 листопада в Самборі.
Ціла Самбірщина готується до зустрічі 23 роковин Великого Національного Зриву. По селах організацією Свята займаються чит. „Просвіти” та О. У. Н. М. „Січ”. В Самборі підготовкою свята займається Український Окружний Комітет. Керівництво свята в руках п. п. Полуляха Івана і Кульчицького Юрія. Хори підготовляє п. Магурський Максиміліян. Музичний провід у руках п. п. Тритяка Володимира і Мариняка Михайла. Програма Свята така: 31. X. ц, р. вечором о год. 6 панахида за всіх, що полягли за українську справу; 1 XI. ц. р. о год. 10 соборна Служба Божа, а о год. 6 вечора Академія в салі Музично-Драматичного Т-ва ім. Лисенка (Коперника 6). В програму Академії входять; вступне слово п. Кобєрського Остапа, комбатанта УГА, продукції хору, оркестри, смичкового квартету, деклямації і ін.
Які в нас працюють підприємства.
Всіх зареєстрованих підприємств в Самборі 181 — з того 19 промислових, інші торговельні. Промислові підприємства об'єднує кооперативи з відповідальними уділами „Промисл”, торговельні в числі 22-ох належать до „Народньої Торгівлі”, а прочі це приватні.
Підприємства розподіляються так: споживчі крамниці — 18, ресторани — 7 (1 для працівників О. С. К), каварні — 1, готель — 1, буфети — 15, заїздні доми — 3, молочарні —2 (в тому 1 Маслосоюзу), цукорня — 1, овочарні — 5, склепи з вапном — 3, дерево опалове — 5 (гурт. п. Яворського, 1 ОСК), книгарні — 3 (1 ОСК), продаж газет — 3, галянтерії —З, обува, шевські додатки, шкіра — 6 (1 Батя), діточі забавки — 2, з м’ясом — 6 (1 Народня Торговля), з посудою — 3, з залізом — 4, комісійні крамниці — 3, дрогерії — 1, з меблями — 1 (Народня Торговля), і інші. Продаж нафти — 1 (Народня Торговля), девоціоналії 1, продаж фарб — 1 (Народня Торговля), механічні варстати — 3, елєктро-механічні варстати — 1, гуртівня дріжджами — 1, фотографічні заведення — 4.
Зокрема організують крамницю для німців, також для не німців, які працюють при Окружному Старостві.
Жидівських крамниць — 42 (це переважно ремісники, як бляхарі, годинникарі і ін.) Кіоски — 3, інтролігаторня — 1, слюсарські варстати 4 і шевські верстати — 2.
Про вивіски в Самборі
Ідеш вулицями міста і мимоволі твоє око спочиває на вивісках крамниць. Різні можна побачити вивіски — гарні, погані, мистецько оформлені і недбало.
Більшість вивісок оформлені дбайливо і роблять приємне вражіння, що є заслугою Технічно-мистецької майстерні ім. Новаківського, яка виконує більшість вивісок. За найкращу треба відмітити вивіску овочарні Коблянського О. в Ринку. Майже всі вивіски і написи виконані в мовах українській і німецькій. Назагал треба ствердити, що ще далеко не всі підприємства подбали про вивіски. А добра, культурно виконана вивіска має велике значення, своїм мистецьким виконанням притягає увагу проходнів і немов пригадує: „Зайди, подивись і купи”.
Загальні збори кооперативи в Пинянах
В неділю 26 X. ц. р. відбулися в селі Пинянах Загальні Збори Кооперативи „Стривігор*. Вибрано Управу з п. Созанським С. і Надзірну Раду з о. Івашком В. у проводі.
Старий Самбір готується до 1 листопада.
Аматорський гурток при чит. „Просвіти” в Ст. Самборі підготовляє на день 1 листопада великий концерт і виставку п’єси. Крім того в цьому дні відбудеться посвячення могили в пам’ять жертв большевицького терору.
Що висвітлює Кіно-театр „VIKTORIA":
Від 28-30 X. Меine Tochter lebt in Wien — Моя дочка живе в Відні.
Від 31 X - 3 XI  Der Vorhang fällt — Заслона опадає.
Листування Редакції.
М. Вчк, Яблінка Нижна. Всі матеріяли одержали. Будуть використані в найближчому часі. Дякуємо.