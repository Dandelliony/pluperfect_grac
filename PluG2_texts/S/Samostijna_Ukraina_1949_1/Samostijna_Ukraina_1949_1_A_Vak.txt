Український Націоналізм на Наддніпрянщині у Другій Світовій Війні
 Український націоналізм — як вияв національного патріотизму і волі нації до життя у власній самостійній державі, це широкий органічний комплекс почувань, прагнень і сподівань, якими виповнене духове єство українця. Українець — націоналіст з “природи”.
 Безперечно, правдиве є означення боротьби українського народу аж до сьогоднішнього дня, як змагання поміж українським націоналізмом, що виріс і дозрів на рідних землях і виявив свою динамічну силу, з режимом московського поневолення. Антиподом нашому відвічному ворогові були ї є сили українського націоналізму на Наддніпрянщині, духовий зв’язок якого і спільна ідеологія з західнім незаперечна. Різниця ж у формі його виявлення є зовсім неістотною. Ми можемо з певністю ствердити, що мільйони українців, що гинули й гинуть у совєтських концентраційних таборах, духово є виразниками ідей і прагнень українського націоналізму. Український націоналізм став для большевиків головним ворогом, головною небезпекою, бо лише в націоналізмі знаходить наш нарід свою власну ідею і свою зброю боротьби. Українство не страшне було Москві, поки націоналізм не запліднив його конкретною вірою в духову суверенність нашого народу.
 Большевизм, усвідомлюючи революційну і небезпечну для себе силу українського націоналізму, намагається паралізувати його впливи, змальовуючи його в своїй забріханій пропаганді, як антиприродній і реакційний рух, що змагається за “буржуазну, самостійну Україну”.
У совєтській армії майже третину її становили українці. Високі командні пости аж до генералів нерідко посідали українські старшини. Як правило в її лавах, завдяки національному самопритяганню, творилися о-кремі рої чи чоти, де в більшому відсотку були українці. Безпереривні прохання до командування окремих старшин і бійців про приміщення їх разом з їхніми земляками в спільній команді викликали лють у високих офіцерів-москалів, які твердили, що “українці є страшні націоналісти і самостійники”. Пригадується випадок, коли в одній військовій школі до гуртка українців курсантів приходив український комбриг (генерал), щоб у їхньому середовищі поділитись спогадами про Україну та “побалакати”. Він навіть твердив, що є “гордий з приналежности до українського народу”.
 На початку останньої війни, коли червона армія дістала декілька дошкульних ударів, вояки і старшини майже отверто почали говорити про речі, за які раніше розстрілювали. Так коли закордонні радіовисильні передавали вечорами українські націоналістичні кличі, біля радіоприймача командного пункту одного полку збирався цілий гурт українських старшин. На другий день про зміст цих передач знали всі рядові бійці - українці. Восени 1941 р. одна з совєтських армій потрапила в районі Брянська в німецьке оточення. Перед обличчям цілковитої катастрофи виявився різкий поділ між вояками та офіцерами московської та української національностей. Вони виразно відчули і не в стані були ховати, що їхні цілі в цій війні є далеко розбіжні. В 151-ому артилерійському полку комісар здеґрадував українця - старіли ну за те, що “перестав підтримувати боєву мораль червоноармійців після падіння Києва”. Підчас виходу з оточення той же комісар твердив, що “всі українці є націоналісти”. Коли в критичні хвилини треба було втримати боєздатність українців, московські комісари намагалися переконувати їх в тому, що “буржуазно - націоналістична Україна не досягне більшого політичного і культурного розвитку, як при совєтах”, а тому, мовляй, бийтесь з нами.
Найяскравішим покажчиком живучости національного духу й окремішности українців від росіян були часті суперечки в тісному колі про потребу самостійної України. В них брали участь також представники зрусифікованого українського міста, в жилах яких текла кров українських батьків. Найбільше сперечалися на теми економічного становища України, коли б вона була незалежною державою. У цих усіх розмовах високу свідомість і ясність цілей виявили українські бійці та старшини, селяни з походження. Вони підкреслювали конечність ліквідації большевицької системи господарювання в сільському господарстві та запровадження приватної трудової власности на землю в самостійній українській державі.
У роки німецької окупації на Наддніпрянщині не існувало поза ОУН жодної іншої політичної організації, яка б в умовах шаленого гестапівського терору провадила широко розгалужену підпільну діяльність, знайомлячи маси з ідеями і програмою українського націоналізму. Прихід кадрів ОУН з заходу на Наддніпрянщину, їхній запал і віра в ідею, жертвенна праця й організованість стали стимулом інтенсивної мобілізації свідомого українства на сході під гасла- . ми націоналізму. Найбільш свідомий, національно - вироблений і жертвенний елемент з наддніпрянських українців пішов до ОУН. Вже перші гестапівські удави на, організацію в кінці 1941 і початку 42 р. виривають з її рядів тисячі нових членів наддніпрянців.
Фактичний уклад українських сил на Наддніпрянщині був тоді такий: 1. Значна частина симпатизувала, або стала членами і включилась в працю ОУН. 2. Частина поміркованої інтелігенції, що вірила в німців і в затишку громадських установ зайняла вичікувальну позицію. 3. Малороси, які пізніше пішли з Власовим. 4. Прихильники большевиків та ті, що хитались під впливом зміни ліній фронтів. До речі, варто відзначити, що друга група зайшла в конфлікт з ОУН на тому ґрунті, що не вірила з першого дня приходу німців у конечність проти німецької постави українців.
Лише ОУН і її члени творили опір спробам малоросів і большевицьких агентів опанувати українські установи та вести проти-українську акцію. Це в очах східніх українців збільшувало довір’я і симпатії до організації. Праця членів ОУН в Києві, Харкові, Кривому Розі, Миколаєві, Полтаві, солідарність населення з її акціями — це незаперечний доказ співзвучности ідей організації з прагненнями народніх мас.
Окремої згадки заслуговує праця ОУН серед українського юнацтва. Створені ОУН осередки в багатьох містах України згуртували навколо себе міцний актив української молоді. Авторові цих рядків довелося в 1943 р. побувати в одному чималому місті на Правобережній Україні. Не зважаючи на шалені німецькі утиски проти українства, тут існувала міцна юнацька націоналістична організація. Навряд, чи їхній рівень свідомости й державницького світогляду був нижчий від рівня представників західніх земель. Можна вірити, що того гарту націоналістичного виховання, того духу національної революційної стихії ніколи не виб’ють з тих юнаків ніякі большевицькі школи. У праці цих осередків брали участь численні юнаки з приміських сіл. В лютому 1943 р., коли червона армія на кілька тижнів зайняла Харківщину, в хаті одного селянина стояв штаб полку. Совєтський капітан, українець з походження, дві ночі читав випадкові числа газет з націоналістичними статтями і віддаючи їх при відступі власникові хати, сказав йому: “Добре пишуть”.
Терези кількарічного совєтсько - німецького змагання за Україну ніколи не схилялись в бік виникнення передумов успішного національного зриву. Провідні кола ОУН, як і сам український нарід, бачили невідповідність ситуації для визвольної революції, а тому цілком природньо не дали “запальним революціонерам” викликати масовий партизанський рух. Коли часом на східніх землях на мобілізаційні заклики бандерівців приходили до лісу лише 2 — 3 особи, то тут промовляв здоровий глузд народу, що бачив невідповідність масового партизанського руху в таких умовах. Наддніпрянські українці ніколи не були перечуленими ексцентриками. Вони мають витримку і терпіння, але коли потенція їхньої внутрішньої сили переходить в кінетику зриву, — їхня міць на багато перевищує запальних і швидко потухаючих ексцентриків. Не тому не пішов до лісу робітник з Харкова чи селянин з Полтавщини, що для нього слово “нація” і “Українська держава” нічого не промовляють, а тому, що він користувався в своїх діях рацією національного самозбереження і передбачливістю.
Висуваючи тезу краху націоналізму на сході, його противники не добачають органічного споріднення поміж націоналізмом, зродженим в умовах большевицької ізоляції і західньо - українським націоналізмом. Націоналізм на Наддніпрящині є духовим витвором українського народу, який дасть ще багатющий врожай на підсовєтському українському полі. Безпосередня зустріч і поєднання обох галузок націоналізму спричинилися лише до його скріплення, засвоєння нових позитивів, народжених на сході та відкидання паростів провінційного характеру, які спотворювали і гальмували його повний розвиток та успіх. ОУН виявилася творцем синтези, виплеканих у віковій кривавій боротьбі державницьких прагнень українського народу з усіх земель та оформив їх у бойову ідеологію українського націоналізму — єдину реальну силу в боротьбі з окупантами.
Внутрішнє розбиття в лоні самого ОУН дуже підірвало авторитет і ефектовність чину організації. Наддніпрянці у воєнні роки були найбільш здивовані і прикро вражені існуванням аж двох ОУН. Особливо фатально це відбивалося на наддніпрянській молоді, що не могла зрозуміти того непримиримого ставлення і ненависти, яку виховували і прищеплювали їй бандерівські “вихованці” до матірної ОУН.
Коли сьогодні дехто хоче “ліквідувати” ОУН і перекреслити всю її історію, що має вже за собою традицію і визнання на Наддніпрянщині, то для цього ще не досить одного голосного реферату чи статті про “крах” націоналізму. ОУН витримала продовж 20 років і тепер провадить ідеологічну та збройну боротьбу на Україні лише з силами українського націоналізму.
Ми переконані і бачимо наочно, що кожний свідомий українець внутрішньо тяжить на націоналізму. Комплекс його прагнень і почуттів є комплексом, що їх вважає за своє духове кредо український націоналізм.
Дехто закидає націоналістам недостатнє наголошування соціальних проблем, які, на їхню думку, становлять суть і підметність українського визвольного руху на Наддніпрянщині. Цей закид ґрунтується на цілковитому незнанні програми організації. Націоналізм має чітко вироблену в інтересах трудового народу соціяльну програму. Націоналісти твердо відстоюють соціяльну справедливість. Нарід, сприймаючи гасла націоналістів, є впевнений в успішному вирішенні на його користь соціяльного питання.
Бо український націоналізм є витвір всього народу, прикмета духовости кожного українця.
