Чого Вчить Історія?
 Мав певні підстави філософ Геґель сказати: ‘’Історія вчить, що з історії люди нічого не навчилися”, а все ж таки було б заризиковним запевняти, немов таки справді вже зовсім нічого не вчимося. Поволі, може де-коли запізно, а все ж вчимося з помилок інших, особливо, коли дивимося на них з історичної перспективи.
 Щоб використати досвід історії, автор цих рядків хоче відважитися “глянути з історичної перспективи” на недавнє минуле, яке ще не лише живе, але й надто далося нам і світові в знаки, щоб ми могли спокійно його аналізувати й робити з нього висновки ...
 А все ж спробуємо!
Спробуємо на хвилину присилувати себе не думати про всі колосальні лиха, всі жахливі жорстокості й усі втрати, що їх ми мали в цій війні, у першу чергу з вини німців. Спробуємо на тлі давнішого минулого (останні дві сотні років) і на тлі недавнього минулого (остання чверть віку) з’ясувати ту підставову помилку, яка спричинила в цій війні поразку Німеччини й перемогу Московщини.
 Під впливом зрозумілих почувань, ми, говорячи про поразку Німеччини й шукаючи за причинами, — негайно пригадуємо німецький терор, жахливі “табори смерти”, гестапо, і т. д., і т. д. Чи правильно ми робимо?
 Безперечно, ці! Ми забуваємо, що Московщина перемогла, забуваємо, що Московщина — поки що чи не єдиний справжній переможець у цій війні, а цей факт має колосальне значення для аналізи причин поразки Німеччини і знайдення справжньої причини.
 Незаперечним фактом є, що “Гестапо” — це лише примітивна і бліда копія “Чека”, “ҐПУ” і “НКВД”. Незаперечним фактом є, що Берлін, змодернізувавши голу техніку вбивання і нищення людей, збільшив темпо остільки, що в відносно короткому часі винищив кілька мільйонів людей, тоді, як Москва з наміром стосуючи інші методи, нищила людей повільнішим темпом. Але це не міняє істоти речі, аджеж: 1) Московщина закатувала, вигубила підчас двічі організованого голоду (в роках 1921 — 22 і в 1933) та в концлагерах, та на засланні — не менше 25 мільйонів людей, хоч і впродовж лише 25 років.
2) Вигублюючи тих людей власними способами, осягнула значно кращі для себе наслідки (зменшила можливості нап’ятнування того громадською думкою світу і багато мільйонів своїх жертв використала в нелюдський спосіб, як безплатну робочу силу) 3) розчистила для колонізації величезні простори української, та інших не - московських земель, вигублюючи населення не менше “радикально”, як це почали робити
німці. І 4) оповістила московський нарід — “народом вєдущім”, що є лише більш зручно висловлена (і тому більш небезпечна для поневолених) ідея “геррен фольку” — “пануючого народу”, який немилосердно експлуатував і експлуатує інші народи.
 Сказане управнює нас до висновку, що причиною поразки Німеччини не є саме по собі стосування таких методів, бо ці ж методи стосували раніше від німців (і стосують зараз) — москвини, а, не зважаючи на те, — вони перемогли.
Таким чином фактом є, що Німеччину перемогла Московщина, яка стосувала ті ж методи гноблення, що й німці, також вигубила мільйони людей і була під оглядом технічним значно слабіша як Німеччина.
 Безперечно бомбардування Німеччини англійською й американською авіяціями мало своє значення, однак не слід забувати: 1) що Англія також, була бомбардована на ширшу скалю, а проте не, піддалася і 2) поразка Німеччини датується від поразки під Сталінградом, це б то від часу, коли ще діяльність американської й англійської авіяцій не мала масового характеру й не давала таких ефектів.
 Отже: в чому причина поразки Німеччини? — У політичній ідеї та незнанні ворога — мусимо відповісти.
 Політична ідея завжди повинна улегшувати боротьбу, а не утруднювати її. Чи могла ж ідея “все — тільки для німців” здобути німцям прихильність у будьякій ворожій державі? — Ясно, що ні.
 Друга ідея: “боротьба проти комунізму” не приваблювала також тому, що “визволення” від комунізму несло одночасно поневолення німцями.
 Таким чином обидві ідеї не з’єднували німцям широких мас, а, навпаки, дуже швидко озброювали ці маси проти них. Обидві ідеї впливали різно і на самих німців. Перша ідея вправді збільшувала німецький запал, але за те друга — скеровувала удар німецький у невластивому напрямку.
 Німці забули, або й не розуміли, що хоч в Німеччині, як і в решті держав Заходу, доводиться боротися з комунізмом, з доктриною і рухом, який шукає прихильників серед даних націй, проте лише в теорії тим рухом керувала міжнародня організація. Німці, — замість викривати нитки, за допомогою яких приводилися в рух маріонетки — лідери комуністичних рухів серед західніх народів, — самі повірили в “інтернаціональний” характер руху і самі скерували своє завзяття проти тих маріонеток, а не проти того, хто їх приводив у рух. Ця величезна помилка німців, яка потягла за собою і наступні, привела до їхньої поразки.
Тимчасом Москва, ведучи далі свою відвічну політику (все для “вєдущєво народа”.) дурить спритно наївних, 'запевняючи, немов
вона бореться не за їхнє поневолення, тільки за їхню справжню незалежність і рівноправність. 
 Виступаючи в ролі визволительки Москва не розкриває, своїх карт (як це робили німці) й заперечує, що поневолені вже нею нації є лише колоніями, творячи фікцію “незалежних республік”. В ділянці соціальний-"і політичній Москва скеровує невдоволених (які є в кожній-державі) і малозаможних проти їхніх урядів, ослаблюючи тим самим-ворожі держави,
Московщина воює брехнею, обдурює наївних,- але поїси ті дізнаються правди — буде запізно.        
 Та чи не смішно з уваги на такий стан річей ощаджувати (або й прихвалювати) брехуна, спокусника руїнника, а всю енергію скеровувати проти наївних, та проти окремих брехень?
 Гляньмо на московську політику хоч би щодо Англії.
 Московщина виступає в першу чергу конкурентом Англії в Азії. Вже в 1603 році намається Московщина вдертися до Хоразму. У 18 віці Московщина опановує землі казахів і винищує впродовж кількох десятків" літ мало не 40% населення. По 1740 підтримує Московщина “визвольні рухи” Бухари й Хоразму проти перського шаха.
 У другій половині 18 ст. допомагає Московщина створенню Кокандського ханства, а пізніше, приєднанню до нього Ташкенту, головного міста країни узбеків. Вже в 1850 -76 рр. підбиває Москва цілком ханство Кокандське, будує випадові бази Ірґіз і Турґай, а далі наближається до Афґаністану — цієї брами До Індії.
 Взагалі Московщина посувалася вперто (весь час “визволяючи” народи) в напрямі Середземного моря, в напрямі Малої Азії через Кавказ і в напрямі Центральної Азії, прямуючи до Індії, Багдаду та Індонезії.
 Нарешті, не менше вперто просувалася вона- в китайському напрямі та на Далекому Сході.        
 Так Московщина загрожувала і загрожує перетяти надзвичайно важливу для Англії Середземноморську маґістралю, та виривала все Нові й нові землі з під англійського впливу в Азії. Впродовж 19 віку Московщина здобула мільйони квадр. кілометрів. Московщина завжди когось “визволяла” (так, як і тепер) і завжди підбивала все нові народи і ніколи їй не було досить.
 Вправді мінялися ті ідеї, якими послугувалася Московщина: Спочатку це було “православіє”, ‘ потім “слов’янська ідея”, а тепер “ідея"' визволення світового пролетаріяту”. 
 Росла Московщина, а в зв’язку з тим росли її апетити, а в парі з ними вона хапалася все за ширші, більш всеобхоплюючі ідеї. 
 Жодні зміни режимів не впливали на вперте стремління Московщини до опанування земної кулі й поневолення всіх народів землі. 
Московщина буде так довго натискати і посуватися, поки або опанує світ, або впаде. Упасти може лише тоді, коли Захід усвідомить собі повагу ситуації, зрозуміє величезне значення поразки Китаю і, зробивши належні висновки, вступить до боротьби, озброївшись єдиною ідеєю, якою можна перемогти Московщину. Цією ідеєю є ідея повного визволення всіх поневолених Московщиною народів і повне роззброєння московського народу, народу гнобителя. Пора кінчити з фальшивими думками, немов москвинів є майже двісті мільйонів, бо в СССР москвини не перевищують 40%. Пора усвідомити собі, що москвини, хоч говорять слов’янською мовою, не є слов’янами, лише гнобителями слов’ян. Пора зрозуміти, що москвини, які тепер панують нед величезними просторами, навіть ті, що невдоволені з режиму — будуть завзято підтримувати політику Кремля і не підуть з тими, хто має намір позбавити їх хоч одної із здобутих в останній війні країн.
Нарешті, пора усвідомити собі, що є фантазією, наївною фантазією, думка, немов можна погрозами чи концесіями схилити москвинів до компромісу, до розмежування впливів. Вони хочуть мати під собою всю Землю! 
 Як би народи Заходу вміли робити висновки з таких фактів, як, напр., яскрава антибритійська лінія в насвітленні всіх кроків Бритійської Імперії, яку знаходимо в “Історії СССР”, виданій підчас світової війни і союзу з тою ж Англією! Не забуваймо — що це видання урядове!
 Коли б уміли оцінювати антиамериканську і антианглійську пропаганду, яку веде московський уряд уже багато років — тоді б не писав Айзенговер того, що він написав у свому “Хрестовому поході”, — поході, що в наслідок непорозуміння, хто є Московщина, спричинив не панування Хреста, лише “Знака діявола” в ряді країн, які ще недавно були християнськими. 
 Коли б Захід і Америка розуміли пляни Москви й розуміли справжні настрої московського народу — вони не давали б промовляти по радіо совєтському послові в ЗДА, та не зверталися б без кінця з висловами своєї симпатії до московського народу, відштовхуючи тим широкі маси поневолених народів.
 Був час, коли поляки кокетували москвинів і “не помічали” (або “пацифікували”) українців. За це все заплатила Польща своєю незалежністю.
Румунія намагалася знайти з Московщиною компроміс — і втратила незалежність.        
 Така ж доля чекає і інших. Треба з лекції історії, зробити належні висновки і не повторювати помилок Чорчила з 1918 — 20 років, який тоді також, підтримуючи Денікіних та Вранґелів, воював з самим лише комунізмом, — замість воювати з московським народом, спираючися на поневолені Москвою народи.
 Той, хто викличе національну революцію в СССР і допоможе всім поневоленим народам здобути незалежність і суверенність — переможе Московщину і визволить народи Землі від страшного рабства.
 Той, хто апелює до московського народу і бореться лише проти комунізму — готує поразку вільних народів і московську перемогу. З комунізмом мусить кожна держава боротися у себе внутрі, але пам’ятати, що московський нарід використовує комуністичну ідею і наївність, або продажність комуністів інших народів.
 Не забуваймо, що властиво Гітлєр заслужив найвищого ордена червоної Москви і титул “Маршала Совєтського Союзу” — бо він своєю політикою уможливив москвинам загарбати половину Европи.
 Приклад Гітлєра є повчаючий і цього не повинні забувати політики Заходу, коли вони не хочуть загибелі християнської цивілізації.