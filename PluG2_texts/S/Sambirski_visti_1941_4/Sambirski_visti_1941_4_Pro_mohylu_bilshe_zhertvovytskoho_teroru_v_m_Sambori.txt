Про могилу жертв більшовицького терору в м. Самборі

Про факти жахливого більшовицького морду, який мав місце перед приходом німецької армії в самбірській тюрмі, та про могилу над Дністром згадувалося вже двічі в „Самбірських Вістях”. З уваги на те, що масовий морд та спосіб його виконання викликує всякі здогади, вважаю за доцільне вияснити рубець загадки смерті.
Саме мені як повітовому лікареві німецька влада доручила керувати ексгумацією помордованих, виясни ти причину смерті і скласти про це на письмі опінію.
Дня 2 серпня 1941 року розкопано для цього могилу над Дністром. В ній найшли ми безладно поскидані трупи жертв більшовицького терору.
Всі тіла винесено наверх. Між ними начислено 113 мущин і 3 жінки, разом 116 осіб (а не як помилково було подано 117). Всі жертви були в одягах, руки і ноги мали вільні, нічим не зв'язані.
В устах кожної жертви був кнебель, виконаний з пасма грубого полотна, довжиною біля 70 цм. і шириною біля 8-10 цм. Посередині кнебель був зв'язаний в широкий гудз, який був вложений в губу під язик, а два вільні кінці пасма були сильно скручені на потилиці голови.
Два такі кнеблі я зберіг для Самбірського музею. На шкурі різних частин тіла були сліди побоїв, але в нікого я не ствердив слідів пострілу, зламання костей, черепу або покалічень.
Розпізнання небіщиків було майже неможливе в наслідок розкладу тіла і гниття.
Після ексгумації тіл переведе но дезинфекцію хльорним вапном, поглиблено могилу і відтак тіла жертв поховано в цьому ж самому місці.
Перенесення трупів знад Дністра на кладовище чи інше місце було з санітарно-гігієнічних причин (далеко посунений розклад тіл, літня пора, поховання трупів без домовин) виключене.
Саме тому я запропонував оставити небіщиків на місці та висипати над ними курган-могилу.
На підставі аналізу всіх даних огляду приходиться мені дати такий висновок: І. Смерть жертв наступила між 24 а 26 червня 1941 року.
Доказом цього е знайдений при однім з небіщиків урядовий документ (квіт) з датою 24. VI. 1941 року, а вже 27. VI. ранком НКВД утік з Самбора, а в'язні, які ще осталися в живих, того ж дня виломилися з тюрми та розбіглися. 2. Майже половина жертв була з обстриженими головами, що вказує на те, що вони від довшого часу перебували в тюрмі.
Другу частину жертв становили особи з неостриженим волоссям на підставі чого можна догадуватися, що це були люди ув'язнені вже в останніх днях.
В більшості жертви були у віці 25—45 років, наймолодші жертви могли мати біля 18 років. 3. Смерть усіх жертв наступила правдоподібно у в'язниці в наслідок удушення кнеблем, втискуваним сильно під язик при допомозі скручування двох вільних кінців полотняного пасма, з якого кнебель був виконаний, на потилиці голови.
Смерть в таких випадках наступає протягом 2-3 хвилин, при чому людина задержує повну свідомість майже до останнього моменту життя. 4. Після удушення всіх трупів привезено над Дністер і закопано в принагідній ямі.
Др. Возаневич Л., повітовий лікар.
