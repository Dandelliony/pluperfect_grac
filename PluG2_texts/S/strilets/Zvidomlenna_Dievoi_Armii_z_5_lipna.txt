
На Ямпільському напрямку посовування наших частин наперед продовжується. При занятті Могилева Подільського нами захоплено 200 полонених, 11 гармат, 40 кулеметів, 2 бронепотяги, багацько військової добичі, 3 справні потяги, 28 вагонів. На Брацлавському напрямку ми зайняли Деребчани, Михайлівку і Юхимівку, що в 10 верствах на захід від залізниці Жмеринка - Вапнярка. На Винницькому напрямку ми після впертого 9-ти год. бою заняли станцію і місто Жмеринку. В цьому бою наші славні війська кілька разів ходили в багнетні атаки, в цих боях особливо відзначилися полковник Сморостюк і сотник Бестрюцький, показавши приклад хоробрости і лицарства, обидва впали геройською смертю. На ст. Жмеринка ми захопили 15 паротягів, вагони, состав з вогнестрільними припасами і багацько ріжного військового і иншого майна, котре підраховується. Ворог напружує всі свої сили, щоби збити з позиції наші славні війська і захопити Проскурів, але вдачними протинаступами і стійкістю війська наступ затримується.
На инших напрямках без змін.
