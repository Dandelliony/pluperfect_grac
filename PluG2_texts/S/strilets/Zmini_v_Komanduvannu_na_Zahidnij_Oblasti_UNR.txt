
Бувший вожд до Галицьких військ на пращання
Згідно з постановою Диктатора З. О. У. Н. Р. сьогодня я здаю командовання над Військами Галичини.
Розстаючись з військами, я від щирого сердця, бажаю їм щасливого кінця.
Дуже радий, що сьогодня при кінці мойого командовання війська І. і ІІ. корпусу мали дійсний боєвий успіх із многими трофеями.
За всю боєву службу командантів, старшин, підстаршин та стрільців, прошу приняти щиру подяку.
Храни Галичину Бог!
Постій НКГА, дня 9. червня 1919.
Отаман Омелянович Павленко.
Новий вожд Галицької Армії до своїх військ
Наказ військам
В щасливий для Галицької Армії день, славний побідою під Чортковом, я приняв на себе безпосереднє командування військами.
Поздоровляю армію з великим успіхом і горячо дякую всім учасниками і героям послідних боєвих днів. Твердо вірю, що від сьогодня ми будемо знать тільки слово „Вперед" і боєм та хоробрістю здобудемо назад всю нашу землю. Бог свідком, що ми боремося за святе і праве діло.
З Богом вперед!
Памятайте, що в нас муніції обмаль і тому бережіть її до посліднього.
Памятайте, що ми воюємо з ворогом в чеснім бою, а мирних жителів, якоїб народности вони не були, не обиджити і не грабити під загрозою найострійшої кари.
Новосілка, дня 9. червня 1919.
Начальний вожд військ З. О. УНР Ґенерал Греков.
Назначення Команданта Етапу Армії
Командантом Етапу Армії іменований з днем 4. червня с. р. бувший командант ІІІ. Корпусу і бувший інспектор Гал. Армії полковник ГРИЦЬ КОССАК.
Наша офензива
Великі успіхи військ укр. галицької армії
Офіціяльне звідомлення з 5. 6. 7. 8. і 9. червня 1919. год. 10. рано.
Західний галицький фронт:
По опущенню перед переважаючими ворожими силами 1. червня с. р. району Тернополя, - наші війська на північнім крилі були змушені до дальшого відступу. Дня 7. червня с. р. удалось ворогови заняти навіть Чортків та відсунути наші частини аж поза Ягольницю і Шманковчики. Передвчера повели наші війська енерґічний протинаступ - бої тревали через 8 аж до 9 червня ранком, який дав повний успіх. Нами занято Ягольницю, Чортків, Білу і Білобожницю. В наших руках остало богато полонених, 5 скорострілів, 5 тяжких і 1 лекша армат.
На лівім крилі над Стрипою положення без змін. Наші стежи доходили до Бучача і на південь до Сорік. Польські військові команди асентерують наше населення і висилають на німецький фронт. У селян польські війська забирають безоглядно всю худобу і поживу.
Східний большевицький фронт:
Наші розвідчі стежі на північний схід доходять до Підволочиськ і через Городок над Смотричем війшли до Ярмолинець. Очищування Великої України від большевицьких банд продовжається успішно на всіх фронтах. Осягнено злуку з військами Отамана Григорієва в районі Жмеринки.
Прес. Кват. НКГА звідомляє, що події на фронтах дня 10. 11. с. м. розвиваються з великими і повними успіхами для нас. Ми взяли Бучач та прогнали ворога на Нижнів - Підгайці. Ворог дальше втікає. Ми взяли богато муніції, скорострілів, крісів, армат та харчів. В районі Язловець - Бучач розбили ми 7 ворожих курінів, а 9 польський полк уланів цілковито знищено. Офіціяльні звідомлення з браку місця в слідуючім числі.
Від видавництва
Ред. Стрільця хоче навіть в найбільше прикрих обставинах для друкованого слова не позіставити нашу славну Армію без духової поживи. На числі 33 дня 18. мая ми були змушені заперестати видавання в Стрию. Се число з трудом видаємо в Заліщиках, а слідуюче в Чорткові. Правильно почне Стрілець появлятись вже в найблизших днях.
Редакція.
