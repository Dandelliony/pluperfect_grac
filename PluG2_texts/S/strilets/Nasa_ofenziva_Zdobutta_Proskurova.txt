
Оперативний звіт Штабу Дієвої Армії до 10 г. 30 липня 1919
Спільний наступ з частинами братерської Галицької Армії розвивається дальше дуже успішно. Вчорашній день відзначився великими успіхами на проскурівському фронті. Після нічної атаки ворога вибито з Чорного Острова з великими втратами в забитих і ранених, між котрими є Китайці і відкинуто за річку Бужок, що тече в 10 в. на Північ від Чорного Острова. Ми з боєм захопили 5 скорострілів.
По здобуттю Проскурова наші частини вибили ворога з сіл: Гренівці Лісові та Іванківці, що на північ від Проскурова. Наші бронепотяги прорвалися на зади ворога і обстріляли ст. Климашівку, що на північ від Проскурова, піхоту та обози двох ворожих полків, які били на північ і цим наробил в тилі ворога велику паніку.
Помічається надзвичайне поліпшення настрою наших військ, які на випередки оден з одним невпинно пориваються на перед і переходять з боєм 20-30 верств на добу.
На схід від Проскурова ми заняли стацію і село Богданівці. Переслідування розбитого ворога продовжується.
На жмеринському напрямку без змін.
На брацлавському напрямку надзвичайної впертости і жорстокости бої продовжуються не тілько в день, але і у ночі.
Вапнярський двірець чотири рази переходив з рук до рук, при чому бій провадився всю ніч і виключно рукопашний з ручними ґранатами. До 23 год. 27-го, в наслідок переважаючих сил ворога, наші частини примушені були залишити двірець, але з розсвітом, 28. липня перейшли в проти-наступ, розбили ворога і знову заняли стацію. Тільки на одному пероні двірця залишилося понад 30 трупів. Одночасно з боями на стації весь день 28. до пізної ночі йшов бій в районі сіл Вербове, Марківка, Савчине.
Біля 16 годин наші частини в районі с. Вербове перейшли в протинаступ і на плечах розбитого ворога вірвалися і захопили село Крижопіль; ворог примушений був з великими втратами відійти на полустанок Княжеве.
В цьому героїчному бою наші батареї, допомагаючи піхоті, викочували гармати в передні лінії і своїм вогнем де кілька разів відбивали атаки ворожих панцерних потягів.
Тяжкі і без того умовини сучасних боїв сильно збільшувалися через непогоду. На відтинку Савчине - Марківка ворог теж весь день вів наступ, але був відбитий.
Помічена надзвичайна стійкість ворога та гарне озброєння і одяг його козаків.
На означеному напрямку зарегістровано вже 21 частин. Бій з тоюж впертістю продовжується.
На останніх напрямках стежі.
УТА.
Редакція й Адміністрація „Стрільця" міститься покищо при Поштовій вул. ч. 9. І. пов.
Редагує Комітет. З друкарні Б. Вайнбаума, черенками „Стрільця".
