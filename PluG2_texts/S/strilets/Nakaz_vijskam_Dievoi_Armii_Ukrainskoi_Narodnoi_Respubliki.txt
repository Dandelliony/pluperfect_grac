
Ч. 51. 3 квітня 1919 р.
Нарід московський, якого під загорозую розстрілів, китайських, лотишських і мадярських багнетів, комуністичними комісарами та чрезвичайками примушено воювати з нами прокинув ся і нарешті зрозумів, що воюючи з українським трудовим народом, він воює з такоюж як і сам демократію і що над проливаючою ся кровію, гріють ріжні комісарі, більшість котрих пробувала за біжі та розбишацтво, свої брудні руки. Не шкодують життя спантеличеного червоноармійця для того щоб більше собі награбувати. Промучившись майже півтора року у большевицькім ярмі і закоштувавши, що то значить комуна, нарід цей не дивлячись на жорстокости китайські, лотишські та мадярів, якими намагають ся комуністичні комісарі його придушити повстали і в богатьох містах Росії нині тече кров голодного, змученого московського селянина. Московський нарід і червона армія зрозуміли також проти кого і задля чого вони воюють, навіть і армія зрозуміла і переконалась, що їх одурюють. Доказом цьому може бути випадок, який мав місце вчора на Мозирському напрямку: після короткого бою з нашими лицарями-козаками перейшла на наш бік ціла перша армія російськоі совітськоі робочо крестянськоі армії, яка просить ся прийняти її в лави нашої армії аби повернути свої багнети назад і виратувати трудовий російський нарід від китайсько-лотишсько-мадярського гніту та панування ріжних волоцюг комісарів. Нами взято сила ріжного майна особливо зброї, якої до цього часу відраховано 35 гармат та більше двохсот кулеметів. Решта майна відраховуєть ся. Повідомляючи про це украінське республіканське військо козакам-лицарям висловлюю подяку і наказую: 1) з тими червоноармійцями, які переходитимуть добровільно на наш бік, поводитись як цього вимагає козача честь, не ображуючи іх, зодягти і годувати як своїх братів, не проливаючи ні одної краплини невинноі крови і 2) комуністичні отряди з китайців, мадярів, лотишів та иншої наволочи, що з заду підганяють червоноармійців кулеметами, нищити до ноги і в полон не брати. Наказ цей оголосити по всіх сотнях, батареях та командах, а також вивісити в прилюдних місцях.
Т. в. о. Наказного Отамана, Отаман Мельник вр.
