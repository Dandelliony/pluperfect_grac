
Протокол
списаний з Іреною Івашкевич зі Збаража, літ 27, в справі замордовання Микити Івашкевича.
Дня 5 червня прийшли до нас польські жовніри за братом Микитою Івашкевичем, що служив в українській армії в кіннім гайдамацькім загоні пор. Фарановського. Микита утікав перед ними. Його зловлено і приставлено польському офицерови, котрий кватерував на сусідній улиці. Без протоколів і суду сказано його на смерть. Польські жовніри зачали знущатися над ним, водили по цілій улиці, били кольбами і кулаками, так, що поломили йому руки, розбили голову і покалічили на цілім тілі так, що було богато ран. При тім поломили два кріси.
Потім ранили його ручними бомбами, а брат утік зовсім обезсилений на рачках до сіний Єлисавети Лесюкової. Там його хотіли баби оборонити, однак Поляки видерли його і кололи багнетами. Він утік до одної хати і просив о ратунок, але Поляки витягнули його і в сінях застрілили.
Крім того обрабували нас Поляки на 34000 корон.
Мати замордованого просила на колінах о життя свого сина, однак офіцер відтрутив її і вилаяв огидними словами.
Голова убитого була так розторощена, що мозок зовсім витік. Ліва рука була зломана на три части, в грудях мав три великі діри, а плечі зовсім побиті. До його стріляли 3 рази і зовсім обдерли.
Збараж, 21 червня 1919.
Ірена Івашкевич.
Протокол
списаний з Филипом Комаром, родом з Черниховець, літ 43, в справі замордовання 17 літного Василя Боднара з Черниховець.
Дня 3. червня с. р. їхав Василь Боднар на кони з пясовиска, ведучи ще одну пару коний. З Тернополя надїхало кількох польських жовнірів і крикнули на него, щоби дав їм коні. Боднар оставив пару коний, а третим хотів зїхати з дороги. Ледви Боднар звернув коня, польський жовнір стрілив за ним і ранив коня. Кінь станув. Другим вистрілом в груди убив Поляк Боднара.
Я бачив се на власні очи в віддаленню 30-40 кроків.
Жовнір польський, що убив Василя Боднара кватирував у господаря Николи Валяшука і оповідав, що він мав право стріляти до Боднара, бо він був тоді на патрулі.
Зізнання своє стверджує Филип Комар присягою.
Филип Комар.
