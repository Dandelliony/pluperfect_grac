
(УПБ). Здовбуново, 7 мая.
Всім комісарям України!
Україна обнятта повстанням проти московських большевиків. Київ окружений селянськими повстанцями. Вивіз із України й получення з московщиною припинені. Всі узлові точки перерізані. Утворився всеукраїнський революційний комітет, що кермує повстанням та зложив наказом уряд большевиків в центрі. Повстання зачалося в Київщині та перекотилося на Полтавщину, Херсонщину й Волинь. Селяни, навіть жінки і діти, узброюються ціпами та вилами прогонюють большевиків. Большевики розбиті в двох битвах повстанцями втікають.
Головний комісар Качура.
До історії повстання
Орґанізатори повстання на Наддніпрянській Україні розкинули отсю відозву до укр. народу:
Козаки та селяне!
Орґанізуйте партізанські відділи, повставайте проти кацапсько-більшовицького ярма. Спішіть, щоб не спізнитись. Старі та молоді - всі до зброі, всі за Вільну Незалежну Республіку Українську. Ми йдем до Вас, ми йдем організоване народне військо, щоб допомогти Вам здобути знов волю, звільнити Вас від комуни. Піднімайте повстання, рвіть залізниці, містки в тилу грабіжницького кацапського війська. Вдаримо всіма силами, звільнимо нашу бідну Краіну від чужинців, не дамо ім запанувати над нами. Памятайте, що посіяне Вами не Ви зберете. Літом кацапи все одвезуть до Москви, ви ж на зіму залишитеся без хліба. Діти Ваші попухнуть від голоду. Так спішіть. Зброі не здавайте. Шкодьте на кожнім кроці большовицьким бандам. Вас кличемо ми, браття Ваші, селяне та робітники повіту Кремінецького. Всі до зброі, всі! Щасти Вам Боже. Христос Воскресе. Хай же воскресне і воля наша. Всі до зброі. Станьте одностайно, бороніть землю, хати, жінок та дітей Ваших. Хай же воскресне в Вас дух великих наших предків-козаків, які завжди були проти гнобителів кацапів та Поляків.
Всі до зброі! Всі! Всі!
Краків, 10 мая. (Тел. вл.). Польські часописи доносять, що чеське правительство проклямувало злуку угорської України з чехо-словацькою республікою. Донесення сього до тепер не провірено.
Львів, 9 мая. (Тел. вл.). „Gazeta poranna" доносить на основі відомостий з компетентних джерел, що варшавське правительство переіменувало галицьке намісництво на „Львівське воєводство". Місцем осідку воєводства й воєводи буде Львів.
