ВЛАДИВОСТОК
Кріпость без запілля.
В наростаючому далекосхідньому конфлікті між Японією з одної сторони і Англією та Америкою з другої, немаловажну ролю відіграє Владивосток. Це одна в найбільших і найміцніше укріплених більшовицьких морських твердинь. Як відомо, після останньої розмови Черчіля з Рузвельтом вирішено, що американські достави більшовикам будуть спрямовані саме через оцей Владивосток. При чому Америка не забуває теж про Чікінг, якого боротьбу з Японією хоче піддержати за всяку ціну. Тимчасом географічне положення Владивостока, дарма, що так міцно і модерно він укріплений, і що в ньому є велика кількість боєвих, морських і наземних одиниць, - для більшовиків дуже невигідне. Звідусіль він окружений залізним перстенем японських територіяльних володінь, а саме Манджурією і Кореанським півостровом і тільки єдиний залізничий шлях в’яже його з більшовицькою територією.
 Значить, що міцний, укріплений Владивосток позбавлений дуже важливого чинника, а саме запліччя. А крім того Японія в його поближжі вибудувала Кореанський порт, Рашин. Все це дуже ускладнює проблєму обороноздатности Владивостоку, який в найближчому майбутньому творитиме вузлову точку назріваючого конфлікту.

