ЛІКВІДАЦІЯ СОВІТСЬКИХ АРМІЙ НА СХІД ВІД КИЄВА. - СМЕРТЬ ВЕРХОВНОГО КОМАНДАНТА СОВІТСЬКОГО ПІВДЕННО-СХІДНЬОГО ФРОНТУ. - ЗНИЩЕННЯ АНГЛІЙСЬКОГО КАРАВАНУ СУДЕН. УСПІШНІ НАЛЬОТИ НІМЕЦЬКОЇ АВІЯЦІЇ НА АНГЛІЮ, ТА ЛЄНІНГРАД І МОСКВУ.
З Головної Квартири Фірера
24 вересня 1941 р. 
Верховне Командування Збройних Сил подає до відома: 
В районі на схід від Києва знищено вчора дальші частини ворога. Рештки зігнано разом у  два щільно замкнені кітли, як оглядані з повітря, показують хаотичний стан. Можна рахуватися з повною ліквідацією тих сил у кількох днях. 
В Кронштадтській затоці боєві і стрілкопадні літаки влучно поцілили совітські боєві кораблі та один есмінець. В районі побережжя Білого моря одно боєве летунське з'єднання знищило велику енергетичну стацію. Нічні атаки повітряних збройних сил спрямовувались успішно проти воєнних споруд у Лєнінграді і Москві. 
В бою проти Англії боєві летунські сили бомбардували в послідню ніч пристаневі споруди в Каналі Санкт Георгіє і на південному побережжі острова. 
Великі пожежі, між іншим у Мільфортевен, дають змогу пізнати успіх цих атак.
Ні вдень, ні вніч не було боєвих дій ворога над територією Райху. 
25 вересня 1941 р. 
Верховне Командування Збройних Сил подає до відома: 
З кривавими втратами для противника відперто розпачливі спроби прориву ворожих сил, які замкнені в районі на схід від Києва. При очистці поля бою знайдено тіло верховного команданта совітського південно-східнього фронту, генерала полковника Кирпоноса, який згинув у бою. Його штаб як також штаби 5 і 25 совітських армій знищено. 
Повітряні збройні сили бомбардували минулої ночі з добрим успіхом воєнні споруди в Москві і зброєневі заводи коло Тули. 
Як спеціально повідомлялося, підводні судна атакували на захід від Африки караван із 12 суден, який їхав до Англії, та знищили його, не зважаючи на сильне забезпечення його есмінцями. Лиш одному малому пароплавові вдалось втекти. 
Потоплено 11 кораблів, загального тоннажу 78000 брт. 
На шотландському східньому побережжі повітряні сили поцілили бомбами вдень різні залізничі лінії. Штурмова авіяція атакувала в послідню ніч пристаневий район Дувра. У північній Африці німецькі винищувачі збили на схід від Солума без ніяких власних втрат 7 англійських винищувачів і один бомбардувальник. Ні вдень, ні вночі ворог не вів боєвих дій над територією Райху.

