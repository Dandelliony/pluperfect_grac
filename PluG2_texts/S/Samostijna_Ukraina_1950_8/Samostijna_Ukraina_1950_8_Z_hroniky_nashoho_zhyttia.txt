З хроніки нашого життя
НА РІДНИХ ЗЕМЛЯХ
В зв’язку з «незадовільним виконанням директив партії про плян догляду зерновими культурами і травами, обробітку просапних культур, недовиконанням в колхозах і багатьох районах найважливіших робіт та завдань поставлених перед ними партією і урядом, опізненням спушування цукрових буряків, мінімальним доглядом за культурами кукурудзи, чумизи, соняшника тощо» — міністерство сільського господарства УССР зарядило чистку в керівному апараті МСТ по всій Україні.
Як можна довідатися зі совєтської преси зараз у Львові є чотири театри: опери і балету, драматичний, музичної комедії та юного глядача. Репертуар тих театрів в більшості московський (напр.: М. Вірги — «Женитьба Велухина», «Пізная любов», «Змова приречених», чи В. Малахова і Д. Шнєвського — «Петербурзькі ночі»).
Президія Верховного Совету УССР призначила Ґ. Мацкевича заступником голови Ради міністрів УССР.
В Київському державному музеї українського мистецтва створено дві виставки, що мають завданням порівняти мистецтво України XVII—XX ст. та мистецтво большевицької України. На виставках зібрано багато творів малярства, архітектури, скульптури і Графіки.
Указом Президії Верховної Ради УССР призначено Д. Д. Копицю головою Комітету в справах мистецтва УССР. 
За час большевицької окупації большевики вспіли вже створити у Львівщині 939 колгоспів.
Зі західньо-українських та карпатської областей призначено 50 000 селян на депортацію в глибину центральної Азії. Перший ешелон з 1200 депортованих відправлено з Рівного на Волині.
В московській большевицькій пресі появилася критика якогось І. Нестьєва на нові музичні твори українських композиторів. Критикується композитора Гомоляка за його «Закарпатські ескізи» та «Сплав лісу», Б. Лятошинського за «Тднцювальну тему», Миколу Колессу за «Першу симфонію», Майбороду на Гуцульську рапсодію» та С. Людкевича за «Рондо юнаків».
Військові трибунали в Києві та Одесі засудили від часу поновного введення кари смерти в СССР (від дня 12 січня ц. р.) до кінця березня ц. р. понад тисячу осіб на розстріл.
В Києві вийшов перший том «Колхозної виробничої енциклопедії» (464 стор.), що її видає Видавництво сільсько-господарської літератури.
На Литві відкрито у приватній збірці кілька досі невідомих малюнків Т. Шевченка, які передано до Музею Т. Шевченка в Києві.
Як подає гаета «Радянська Україна», «в культурному житті Львова помагає нам (себто українцям) великий російський нарід. Багато з наших 72 професорів-інструкторів, 15 професорів і 250 кандидатів приїхало до нас з Російської Республіки».
НА ЕМІГРАЦІЇ
Український Конгресовий Комітет вислав телеграму президентові ЗДА Г. Труменові з заявою підтримки його політики в справі Кореї. У відповіді на цю телеграму президент Трумен велів відповісти свойому секретареві, що «приречення УКК підтримки для Президента є джерелом кріпости в усіх заходах, що потрібні для оборони свободолюбних народів повсюди».
В дні ЗО червня ц. р. в Українському Національному Домі в Торонто відбувся З’їзд УНО і братніх організацій Східньої Канади. З’їзд УНО вислав резолюцію до уряду Канади, в якій доводить до відома, що т. зв. Канадійський Слов’янський Конгрес, що саме відбувся в днях 29 і ЗО червня в Торонті, не має права говорити в імені всіх слов’ян, бо ініціяторами того з’їзду є люди, що є на услугах Москви, окупанта слов’янських країн.
Фракція ОУН полк. Мельника в УНРаді відкликала своїх представників в Виконному Органі УНРади (ген. М. Капустянського — ресорт військових справ, проф. Ю. Бойка — ресорт культів і освіти) на знак протесту, що ВО не перевів схваленої Президією УНРади реконструкції ВО. Аналогічну заяву зложили представники УНДС, які заповіли, що не скорше повернуть до ВО, аж ВО буде сформований на широкій консолідаційній і компромісовій базі, до якого складу ввійдуть представники всіх політичних груп.
За участю делегатів країн: Азербейджану, Білорусі, Болгарії, Грузії, Ідель-Уралу, Кавказії, Північного Кавказу, Латвії, Литви, Мадярщини, Словаччини, Туркестану, України і Хорватії відбувся в днях 12—14 червня ц. р. в Едінберзі (Англія) Конференція народів Антибольшевицького Бльоку.
В дні 6 червня ц. р. відбувся в Брюселі (Бельгія) річний Загальний З’їзд УДК, об’єднання українців в Бельгії, що гуртує понад 1000 членів. Головою УДК обрано мгр. М. Дзьобу.
В дні 10—12 червня ц. р. в Мельбурн (Австралія) відбувся перший Конгрес Українців в Австралії, у висліді якого створено Раду Об’єднання Українців в Австралії (ОУА). Головою ОУА обрано п. Б. Болюха.
За редакцією професора Колумбійського Університету в Нью Йорку, д-ра Кларенса Маннінґа, знавця і автора праць про українську літературу, підготовляється до друку переклад на англійську мову вибраних творів Лесі Українки. Переклад зробив д-р Персивал Конди. Книжка появиться під назвою «Ди спирит оф флейм».
На другому Конгресі Українців в Бразилії створено Конгресовий Секре-таріят, головою якого обрано о. Миколу Іванова ЧСВВ. Конгресовий Секретаріат почне видавати свій бюлетень.
В Західній Европі вийшов друком мистецький альбом «Українська Культура» за редакцією проф. В. Січинського.
В Нью Йорку відбулися окружні наради Організації Державного Відродження України (ОДВУ), у висліді яких покликано до життя Окружну Управу ОДВУ.
В Парижі почав виходити новий орган Европейської Федерації Українських Комбатанів п. н. «Український Комбатант».
В Австралії почав виходити новий сатирично - гумористичний двотижневик «Перець». Видає його Б. Ігнатів, а редаґує А. Квітка.
При Манітобському Університеті у Вінніпегу, Канада, відкрито перший однорічний курс української мови, що його веде проф. Яр. Рудницький.
Організація СГД (гетьманців) в Канаді припинила свою активну участь в працях Комітету У кранців в Канаді (КУК), подаючи як причину негативне ставлення СГД до піддержки КУК-ом Української Національної Ради.
В дні 7 червня ц. р. в Нью Йорку відбулося наукове засідання Мовознавчо секції УВАН з доповіддю білоруського вченого проф. д-ра Я. Станкевича про «Походження й норми державної мови Великого Князівства Литовського» та проф. д-ра Яр. Рудницького про «Назву Русі і України в світлі нових дослідів».
The NEW PATHWAY,
Р. О. Box 3033	Winnipeg, Manitoba

