ЛИСТУВАННЯ РЕДАКЦІЇ
Проф. Св. Драгоманів — Рочестер. Не бачимо потреби друкувати уривки передмови І. Франка до книжки „Листи М. Драгоманова до Івана Франка”. Вони не відзеркалюють цілости поглядів І. Франка на М. Драгоманова. Крім того, Ви вже оприлюднили полемічну статтю досить пристрасного характеру в „Українському Промитеї”, хоч в листі до нас пишете так: „...Я прочитав в ч. 4-5 (51-52) редагованого Вами місячника статтю п. Ю. Бойка під заголовком „М. П. Драгоманів”, яку не беруся тут критикувати”. А шкода. Бо справді те все, що Ви написали в „Українському Прометеї”, як і той короткий уривок з писань Франка — не мають ніякого відношення до статті проф. Ю. Бойка.
Проф. М. Михалевич — Сен-Пол. Ми згідні з Вами, що націоналізм, у найбільш сучасному його змістові, є останнім словом соціологічних дослідів. Ми додамо, що ні соціялізм, ні комунізм, ні індустріальний чи промисловий капіталізм — не розв’язали і в найменшій мірі складних соціяльних проблем нашої доби. Відмітимо ще те, що є націоналісти різного напрямку. Це так, як маємо, наприклад, різні відтінки демолібералізму, почавши від промислового капіталізму і скінчивши на комунізмі. Націоналізми теж треба розрізняти. Залежно від обставин, він може бути націоналізмом, спрямованим на національне і соїціяльне визволення. Так є в українців. Може він теж мати і вигляд шовіністично-імперіялістичний, що бачимо в сучасній Анґлії й Франції, та бачили в учорашній гітлерівській Німеччині та Італії Муссоліні. На жаль наші українські демоліберали не можуть здобутися на ствердження істотних життєвих фактів. Можна б українських демократів, що галасують про „віджилість” українського націоналізму, поділити на три категорії: 1. ті, що програми й ідеології ОУН зовсім не розуміють через свою твердолобість; 2. ті, що не хочуть знати і тому не знають ідеології українського націоналізму; 3. ті, нарешті, що лише побіжно знають програму, устрій та ідеологію ОУН, та навмисне оглуплюють суспільство і закривають перед ним правду в цій справі. До якої категорії Ви віднесете тих людей, про яких пишете — це вже Ваша справа.
М. Лавренко — Арґенитна. Раді довідатися про життя-буття українців в Арґентині. Переслані матеріяли використаємо в одному з найближчих чисел журналу.
ПП. Ярослав Клим — Іван Хамуляк — Ню-Йорк. Вашого допису-заяви в справі інциденту на П’ятому Конґресі не публікуємо. Ми вважаємо, що п. Микола Лебідь повинен був уже давно добровільно усунутися від українського політичного життя, що вже зробив його партійний побратим Петро-Яблунь Яровий, який, з доручення п. Лебедя, тоді шефа Служби Безпеки, переводив екзекуції над членами ОУН в Чортківщині. Від п. Яблуня-Ярового не відхрещуйтеся перед українським суспільством. Це ж член Вашої партії, продукт незавидної  дійсности в лоні бандерівської партії та УГВР. Ви подібні до матері, що кидає під чужий поріг власну дитину. Якщо в аморальних відносинах бандерівського середовища заниділо в цієї людини сумління, пропала національна свідомість та відповідальність, то не вмовляйте, рали Бога, тепер українське суспільство, що воно відповідальне за цю аномалію. Ми п. Ярового-Яблуню вважаємо членом бандерівської партії. А чи він для провокації робить все те, що робить — ми не знаємо, бо з тим паном ми нічого спільного не мали, і про те треба питати п. Миколу Лебедя. Відповідальні кола бандерівської партії ще ніде не ствердили документально, що п. Яровий є большевицький провокатор, та що його закиди — неправдиві. А з досвіду знаємо, що у Вас кожний, що наважиться критично розглянути діяльність бандерівської партії та УГВР — дістає назву „провокатора” і „сталінського аґента”. Чому не зажадаєте від Лебедя, щоб бодай трохи очистив своє сумління й визнав та покаявся в тих злочинах, що їх закидало й закидає йому українське громадянство. А він цього покищо не зробив.
