НА ЗЛІЙ ДОРОЗІ
Насичування всіх ділянок життя народу вибуховістю політичних принципів — явище щонайменше шкідливе тому життю, й воно говорить виразно про дуже низький ступінь розвитку політичного думання народу взагалі. Інфільтрація вужчих і більш обмежених політичних ідей в різні ділянки життя, що спрямована на тотальне підкорення суспільства й беззастережну контролю мозків, веде в цьому суспільстві до занидіння христіянської етики й моралі, та врешті до заміни етичних і моральних вартостей — сваволею одиниць.
У нашом ужитті, як нам не прикро про це писати, маємо теж такого роду не лише спроби, але й погрозливі тенденції. Ми відходимо тут від відносин в Україні, де все як відомо сталінське. Це там, як ми знаємо, вимушене, вдаване й штучне. До нас воно не відноситься, й ми маємо всі можливости для розвитку нашого еміграційного життя по лінії свобідних виявів.
Одначе не всі поділяють подібні погляди, і виразна інвазія партій не минула ані жодної ділянки нашого життя, йде боротьба за душі молоді не для того, щоб молодь цю виховати на добрих християн, громадян і українців, але для того, щоб виростити собі партійний доріст. Товариства військових ветеранів, наукові установи, спортові товариства, купецькі й літературні об’єднання — все це стало об’єктом інвазії партій.
Та вже найбільш неморальним і шкідливим є наступ партій на церковне життя української еміграції. На наших очах віруючі і практикуючі католики, боронять всіми силами Українську Катодицьцу Церкву від наступу бандерівської партії, що хоче підкорити собі цю церкву й утотожнити її зі своїм партійним обличчям. Таких українців-католиків є подавляюча більшість, одначе вони інертні й незацікавлені безпосередньою боротьбою. І як вислід байдужосте маємо факт, що, наприклад, щоденник „Америка” можна вважати офіціозом бандерівської партії. Часом трапляється й таке, що “Америка” займає більше непримиримі позиції, ніж бандерівці, стараючись, правдоподібно, сподобатися проводові бандерівської партії. Простіше кажучи — вистачило бандерівцям посісти деякі поважніші позиції в проводі Української Католицької Церкви для того, щоб творити вражіння, буцімто увесь український католицький світ є в аліянсі з бандерівською партією. Та ми знаємо, що так воно не є, і українці-католики, що конче хочуть поставити Католицьку Церкву на послуги партії, є в зникаючій меншосте.
Ще менше відрадну картину бачимо сьогодні в Українській Православній Церкві не лише в Америці. Безпосередньою причиною непорядків в УАПЦ є також партійні затії. Якби вірні тієї Церкви справді були зацікавлені лише релігійними справами, — то вони уникнули б всіх тих неподобств у своєму церковномі житті, над якими так не щиро проливає крокодилячі сльози „Український Прометей” в Дітройті. Не Бога і не віру, не молитву й добро Церкви мали на увазі ті, що виключно дише з партійних міркувань наважились спробувати підкорити собі ще й УАПЦ.
Читачі напевно не будуть здивовані, коли ми , покажемо партійне середовище УРДП в ролі „реформаторів” і церковних діячів. Наслідуючи безкритично бандерівців у намаганні опанувати тотально українське життя, і маючи в своїх рядах колишніх чільних бандерівців (Багряний, Гришко, Ревак, Майстренко), наші „революційні демократи” не присипають грушок попелом, а роблять все можливе для цього, щоб суспільство бачило їхню „революційність”.
Ми б не писали про всі ці справи якби... якби „революційно-демократичне” середовище не почало виходити поза вузькі рямці дотепер продукованої демагогії в ширші світи.
Демократія — це толеранція й дискусія, і демократія — це підкорення меншости волі демократичної більшости. Та .ці прості правди зовсім видно невідомі ідеологам української „революційної демократії”. Іван Павлович Багряний навдивовижу переконаний, що де він знаходиться, — там обов’язково знаходиться також і „пуп землі”. А якщо так, то йому не треба числитися ані з волею більшости, ані з основними принципами демократичного правопорядку.
Очевидно, що низові революційні демократи ще менше цікавляться своєю демократичною назвою, і вважають, що вона до них не відноситься. З того народжується спрага терору, що його перш усього стосує партійна еліта „революційної демократії” не проти кого іншого, а , проти власного „брата-земляка”, що пробує вирватися з пазурів партійної забріханости.
На цьому тлі виникла й зовсім недемократична авантюра в Чікаго. Певна кількість українських громадян, православних, на чолі з колишньою Церковною Радою Свято-Покровської Церкви, пробувала улаштувати зібрання. Зібрання, заповіджене на вечір дня 24 травня ц. р. закінчилося повного невдачею. У залі появилася показна кількість „революційних демократів” на чолі з головою філії ДОБРУС п. Ростуном. Професора Райду, що збірався починати доповідь на тему: „1. Українська Православна Церква 2. Хто такий Гр. Огійчук”, революційні демократи” потурбували фізично, відібрали в нього матеріали для доповіді, і спокій на залі привернула лише...американська поліція. Шість авт з американською мобільною одиницею для ліквідації бійок і заворушень під залею, де збираються українці — злий покажчик. Нас можуть справді визнати народом авантюрників і злочинців.
Як ми згадували, — І. П. Багряний не покорився волі більшости. В той час, коли вісім Єпископів — членів Собору Єпископів УАПЦ залишилися з Митрополитом Полікарпом, й подавляюча більшість вірних теж визнавала своєю цю Церкву, — І. П. Багряний волів піти з недемократичною меншістю і став на боці Григорія Огійчука, позбавленого сана і відлученого від Церкви згаданим Собором Єпископів УАПЦ в. 1947 р. Ми не входимо тут в мериторичні питання розходжень поміж церквами. Ми над ними боліємо й чекаємо з тугою хвилини, коли УАПЦ без решти об’єднана — стане будуючим чинником українського життя, принаймні в такій мірі, як є тим чинником Українська Католицька Церква.
Концентричний наступ проводу УРДП та пов’язаний з цим барабанний вогонь й намагання оправдати вмішування партії до церковного життя — йшли впарі „Українські Вісті”, орган УРДП, з дня 3-го березня 1948 р. приніс довжелезну статтю Н. Кибалюка на тему церковного роздору, де п. Кибалюк, на замовлення партії, оправдує факт існування поруч двох українських православних церков. Більш різкий, виразно партійний і піднесений тон притаманний статті п. Сергія Домазара „Про одну рацію”, що появилася на три дні пізніше, 6 березня. У цій статті автор явно проголошує себе й свою партію по стороні меншости, і навіть погрожує партійними санкціями, якщо Провід УАПЦ, з Владикою Полікарпом на чолі, не піде на проектовані „революційною-демократією’’ манівці. Помножування кількости церков від того часу, нерозбериха й хаос в церковному житті православних українців зростає і множиться. В Америці, якщо вірити „Українському Прометеєві”, є вже щось п’ять українських православних церков.
Гр. Огійчук, перебуваючи в Европі, твердив, що він визнає над собою лише зверхність Митрополита Іоана в Америці. Та так не сталося після приїзду його до Америки. Навпаки, як воно не прикро, але „Соборноправна УАПЦ” під керівництвом позбавленого сана і відлученого від Церкви „єпископа” Григорія, виглядає щоразу більше на партійну прибудівку УРДП. До цього висновку приводить нас зокрема і перегляд парохій цієї церкви на терені США. Якби ми, керуючись таким переглядом, і утотожнюючи „революційних демократів” з цією церквою, хотіли визначити фактичні сили й впливи п. І. П. Багряного серед своїх земляків, то бувби це більше ніж мінорний показ тієї сили і впливів. Церква ця сьогодні має, здається, лише три чи чотири парафії на терені США й живе силою партійних „указів” ЦК УРДП.
Прецікавим моментом є непорозуміння між самими тоталітаристами з табору „революційної-демократії”. І то серед провідного партактиву. У листопаді минулого року тижневик „Наш Вік” ч. 11, що виходив у Канаді, виступив досить гостро з неабиякими... закидами проти Гр. Огійчука, підтриманого проводом УРДП, хоч він і не спростував тих закидів.
Наші „революційні демократи” не тільки що пішли проти волі більшости, але навіть і проти власних партійних рішень. Ось у постановах ІІІ-го З’їзду УРДП читаємо:
„Кожне намагання ким-би то не було використовувати церкву в пляні розпалювання релігійного фанатизму і розгортання внутрішньополітичної української громадянської війни під плащиком примату такої чи такої церкви, а надто, використовування церкви, як знаряддя чужої зовнішньої політичної експанзії мусить розглядатися, як тяжкий антинаціональний злочин, направлений на згубу української загальної справи”.
Та як-же у світлі тих голословних заяв виглядає зрив віча дня 24 травня в Чікаго? Чи справді УРДП має якісь ясні плани творення своєї партійної церкви навіть силою, за допомогою застрашувань й активного терору?
Іспіровані партією церковні непорозуміння між православними українцями є колодою під ногами української спільноти в її визвольній боротьбі. Шкідливіша вождеманія п. І. П. Багряного та його лихі звички, винесені з бандерівської партії, — шкодять не лише йому, а й розбудові нашого життя.
Та чи зрозуміють це партійні керманичі „революційної демократії”, і чи пороблять належні висновки — покаже час.
