Совєтський водний транспорт у 1952 р.
З нагоди відкриття Волжсько-Донської о Каналу в липні 1952 р. передова швайцарська газета „Ноє Ціріхер Цайтунґ” з 26 і 27 липня 1952 р. подає довшу статтю на тему совєтського водного транспорту. Зміст (в скороченні) є такий:
Совєтський Союз під кінець 1950 р. мав 115 тисяч кілометрів водних шляхів, де могли плавати кораблі, та 210 тисяч кілометрів таких шляхів ,де могли пливти сплави. Ще в 1922 р. Совєти мали 807 всяких водних каналів. Тепер вони побудували їх значно більше. Невигодою тих шляхів було і є те, що вони в більшості замерзають на якихось 7-9 місяців. Отже їх можна використовувати тільки протягом 5-3 місяців на рік. Літом багато тих шляхів мають низький рівень води, як, напр., Дністер, де плавба може відбуватись лише 3-4 тижні на рік. Багато рік є пісконосних, що в своїх гирлах творять піскові лави і ними припиняють безпереривну плавбу. Кораблі Каспійського моря, напр. допливають на віддаль лише 68 кілометрів до дельти Волги і в Астрахані їх вантаж треба перекладати на річні кораблі. Якщо ж вантаж призначений, напр., для Ленінграду, то в місті Рибінськ його треба ще раз перекладати на менші річні кораблі.
Московська система водних шляиів ще в 1906 р. мала 3900 парових кораблів, з потужністю машин на 750 тисяч кінських сил, та 21 тисячу вантажних кораблів на 13 мільйонів тон. Перша світова війна та революція знищила багато кораблів на Дніпрі, Двині, Волзі та Амурі. Совєти відбудовували ті втрати і вже в 1936 р. мали знову 3070 парових і моторових кораблів та 6507 менших човнів і барж. Лише в 1937 р. Советське річне пароплавство досягло було 750 тисяч кінських сил потужносте машин. Друга світова війна принесла також втрати для Сонетів. Вона знищила 4280 парових і моторових кораблів та 4029 вантажних барж. У 1945 р. почалась нова відбудова річкової фльоти.
У 1947-1948 рр. в Чорноморському просторі будували близько 400 нових річних кораблів, що здебільшого були призначені для Дунаю. Пятилітка 1946-1950 років передбачувала будову кораблів і барж вмістимістю близько з іміль. тон з машиновою потужністю до 300 тисяч кінських сил. Тепер тонаж совєтської річної фльоти виносить близько 7-8 міл. тон, а з того число близько 1 міль. тон має транспорт із паливом-рідиною.
Для характеристики спроможности московського водного транспорту треба знати, що в році 1913 той транспорт перевіз 48 міл. тон вантажу, а в 1918 р. лише 6 міл., що в 1929 р. зріс до 18 міл., а в 1936 р. становив близько 70 міл. і 3 1937 р. збільшився до 87 міл. тон. Дальший розвиток припинила друга світова війна. До року 1937 державний плян розбудови річної фльоти був виконаний тільки на 75%. У 1950 р. річні перевозки дали приблизно 140 міл. тон вантажу. Причини такої низької спроможносте полягали здебільшого у невмінні використовувати кораблі та в недоцільному диспонуванні вантажним простором.
Більше як половину вантажів водного транспорту становили лісоматеріяли, 15% будівельні матеріяли, 12% нафта, 6% вугілля та 3% целюльоза. Річними кораблями транспортовано також худобу, а 1940 р. було перевезено також близько 70 міл. пасажирів.
Совєтські водні шляхи довші, як залізниці, але перевозки вантажів релятивно низькі, бо становлять лише яких 8-15% всього вантажообігу. Навіть такий продукт, як цемент, ще й тепер на 75% перевозиться залізницею.
Найважливішим водним шляхом Совєтів є Волга з її допливами. Волгою перевозили до другої світової війни 46% всього водного вантажу, з решти 17% припадало на Маріїнську каналову систему, 17% на Двину і 10% на ріки України. Сплавна довжина Волги виносить 3365 км, а її притоки Оки 1184 км, та Ками 1717 км. За роки 1932-1937 300 тисяч політичних засланців збудували Канал Москва-Волга, довжиною 128 км., шириною 85.8 метрів та глибиною 5.5 метрів. При цьому виконано 202 мільйонів кубом, земляних робіт. Машинами виконано близько 70 міл. кубом., а решту виконали політичні в’язні лопатами й тачками, і за це лише 55 тисяч з них були випущені на волю. Що сталося з рештою, газета не згадує.
Канал має 11 шлюз, які можуть пропускати нафтоналивні кораблі до 22 тисяч тон. Річна пропусна спроможність каналу виносить близько 15 міл. тон вантажу. Біля каналу побудовано кілька водносилових станцій і озер, з яких найбільше названо Московським Морем. Воно має поверхню 327 кв. км.
Сплавність Волги підвищено за допомогою кількох штучних озер, що дають змогу втримувати глибину ріки вище Рибінська постійно на рівні 2.60 м. Перед закладенням тих озер глибина Волги літом спадала до 1.4-1.8 м. Рибінське море має поверхню 4750 кв. км. В ті місяці, коли у Волзі багато води, річні кораблі з глибиною ходу до 4 м. можуть пропливати безпосередно з Астрахані до Москви.
Допливи Волги сполучені каналами з іншими ріками. Кама сполучена з Вичегдою, а через неї з Двиною і далі з Білим Морем біля Архангельська. Ті сполучення приступні тільки для плиткоходних кораблів. Сполучення Волзької системи з Балтийським морем уможливлює потрійна система каналів, доступна здебільшого для кораблів до 25 м. довжини, з глибиною ходу до 1 м. Це зв’язок Рибінське море-Чаґодоща-Тихвінський канал-Ладожське Озеро. Сполучення між Рибінськом та Ленінградом збудоване ще у 18 столітті і сьогодні нерентабельне. Другий шлях сполуки Волги з Балтиком іде через систему Вишній Волочек і Волхву га приступний лише для зовсім малих корабликів. Третій шлях іде через Маріїнську каналову систему з Ленінграду через Неву до Шлісельбурга каналом уздовж південного берега Ладоги до Свіру, попри Онежське Озеро до Вичеґди, звідти каналом до Білоозера і далі до Рибінського моря. Ця система збудована ще на початку 19 століття, довжиною 1146 км. До року 1947 цією системою могли пливти кораблі з вантажем до 1000 тон, з глибиною ходу до 1.80 м. Тепер працюють над поглибленням цих каналі з так, щоб там могли пропливати кораблі з вантажем до 4500 тон протягом 11 днів. Дотепер переїзд ті ю системою тривав близько 2 місяців. Тут треба сказати, що від 1947 р. малі скорі моторові човни перепливають віддаль Ленінград-Москва (1500 км.) за 7 днів. 
Тепер відкривають Канал Волга-Дон, що сполучує Каспійське і Чорне Море. Канал має 105 км. довжини, 120 м. ширини та близько 15 м. глибини з 15 шлюзами. Тепер мають пряме сполучення Чорне і Каспійське Море з Балтиком та Крижаним Океаном.
До року 1939 совета будували між Каспійським і Чорним Морем Маничський Канал, довжиною 630 км. У 1941 р. західня частина каналу мала бути готова на просторі 315 км. Тепер, здається, Совєта занехали це будівництво.
Між Чорним і Балтийським Морем є ще кілька систем сполучення. Вже у 18 столітті цар Петро Великий збудував був сполучення між Окою і Доном. Ця система сьогодні не діє. Через Дніпро-Бузький Канал і Вислу йде чергове сполучення для кораблів не довших за 40 м. і плиткоходних. Далі Онєзька система сполучує Дніпро з Німаном через Припять тільки для човнів до 5 тон. вантажу. Сплавність Дніпра від часу, коли збудовано греблю біля Запоріжжя, становить 2300 км. Далі каналова система сполучує Двину з Дніпром і там пускають лише сплави.
Найбільш відомий у світі Сталінський Канал, що сполучує Балтик із Крижаним Океаном. Збудували його в роках 1931-1934 політичні в’язні. Він довгий на 1079 км., має 19 шлюзів, широкий на 14 м. і ним можуть перепливати кораблі з вантажем до 3000 тон із глибиною ходу до 3.5 м. Невигода його та, що він замерзає нц 6-7 місяців. Переїзд тим каналом триває до 14 днів. Совєти пробували перевозити тим каналом торпедовці вагою близько 1100 тон з. Балтику до Крижаного океану і мусіли при тому вивантажувати артилерію, амуніцію та паливо і ще зменшувати глибину ходу за допомогою понтонів. Ціла операція тривала кілька місяців. Отже на випадок війни скоре пересування водних збройних сил тим шляхом з Балтику до Крижаного океану чи навпаки — дуже важке. Цим каналом можна швидко пересувати тільки малі підводні човни, моторові торпедні човни та міношукачі. За другої світової війни той канал не відограв жодної ролі, бо на самому початку війни німецькі літаки знищили шлюзи, а фінська армія в кількох місцях обсадила частини каналу. Від року 1946 той канал знову використовують.
Воєнне значіння цілої внутрішної совєтськоі водношляхової системи невелике. Р. 1915 було пересуното з півночі через Архангельськ-Двину і Маріїнську систему каналів 4 підводні англійські човни до Балтийського моря. У 1919-1920 р. Совета пересунули з Балтику через Маріїнську систему і Волгу на Каспійське Море, кілька торпедних човнів. Поза тим треба згадати, що Совєта утримують на ріках досить сильну бойову фльоту. Ті фльотилії діють на Дунаї, Дніпрі, Волзі та Амурі у вигляді артилерійських і панцерних човнів. Дніпровська фльотилія мала величезні втрати за другої світової війни. На майбутнє вигляди не кращі, бо сумнівно, чи повільні річні кораблі, хоч важко озброєні і опанцирені витримають наступ літаків, протипанцерних гармат та ракет, що можуть добре маскуватись у прибережних теренах.
Для повного образу варто ще згадати водний транспорт на ріках Сибіру. Транспортова спроможність цих кораблів дуже мала, бо вона в стані подолати тільки 8% всього тонажу. Так, напр. в р. 1936 по Єнісею перевезено 415 тисяч тон вантажу, а по ріці Обі близько 1 міл. тон, Леною 120 тисяч тон, а на Амурі 262, тисячі тон. Ще менше значіння водних шляхів Туркестану і Казахстану, бо вони перевозять тільки близько 1.5% усього вантажу.
Цікаво у зв’язку з тим згадати, що здобуття Москвою Сибіру відбулося здебільшого ріками. Це було в 15 і 16 століттях. Козаки легкими човнами перепливали ріки від джерела до устя та навпаки, і так за короткий час обсадили Сибір швидше, як це могли зробити за допомогою коней.
Найбільшу користь дають водні шляхи транспортуванню дерева, передовсім в Північній Росії і в Сибірі. На Волзі можна бачити сплави до 500 м. довгі і 150 м. широкі.
Совєтський Союз має тепер близько 200 більших і менших річних корабельнобудівельних варстатів. З них найбільше видайні варстати є в Києві та в Горкому. По Волзі плавають модерні дізельні кораблі, а кораблі для сибірських рік будуються.
Сталінський Канал між Балтиком і Крижаним океаном модернізується так, щоб мати постійну глибину до 8 метрів. Це знак, що большевики готуються до можливости пересування більших воєнних кораблів тим шляхом на випадок війни.
