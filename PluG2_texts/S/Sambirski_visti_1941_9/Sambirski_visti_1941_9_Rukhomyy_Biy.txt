РУХОМИЙ БІЙ
(Евінс). Один з німецьких військових спеціялістів пише нам про характер війни на Сході: 
Бувши дітьми, уявляли ми собі війну, а властиво бій більш-менш в цей спосіб, що це просто боротьба між двома ланцюгами вояків, які наступають на себе. Ще світова війна зі своєю позиційною системою нагадувала такі дитячі уявління, бо воєнний фронт перебігав нераз довжезними просторами. Перед лінією фронту був ворог, за фронтом були етапи і запілля. Ясно і просто. 
Рухома війна, яку ми сьогодні переживаємо, вже під час боїв у Франції приносила картини боїв, які посторонньому непоінформованому глядачеві годі було зрозуміти. Ясні давніше поняття „перед фронтом” і „за фронтом” перестали існувати. Дуже часто фронти виринали зліва і зправа, зпереду і ззаду, на першій лінії билися панцирники, а ззаду формувався другий фронт з піхоти. Звичайно за плечима перших ліній творилися кітли, де довкруг замкнених ворожих військ затискався перстень наступальних армій. 
Ще більш скомпліковане й непроглядне обличчя війни на Сході. Затемнюють її образ широкі, велетенські простори та міліонові маси вояків і матеріялу, що кривавляться в найбільшому з усіх боїв історії. Якщо б можливо було глянути звисока, з пташиного лету і перспективи на гігантне поле бою під Смоленськом, що неможливе до здійснення, тоді можна б зауважити різні малі й більші круги, що в них більшовики оточені німецькими військами. Можна було б бачити, як німецькі клини і клинці вбиваються між більшовицькі скупчення, як їх розлупують та як прочищують терен. 
Для вояка чи воєнного кореспондента, що сам знаходиться десь в терені між операціями, будь він вістун на мотоциклі чи панцирний стрілець під важкою покривою своєї бронемашини, образ бою найчастіше неясний. Він не бачить поодиноких ниток, якими пов’язані поодинокі акції, які в руках проводу, що висновує з них великі стратегічні перемоги і вирішні. Пересічний вояк помічає часами здивовано, що коли він прямує на схід, боротьба кипить довкруги, так що часто за його плечима повстає новий фронт, звернений чолом на захід, бо якраз там зроблено нове окруження ворога. 
Подібно як на заході німецькі панцирні сили часто просто обходили гнізда ворожого спротиву, так і тепер вбни не рідко роблять це саме, щоб лишити спантеличені ворожі скупчення наступаючій слідом за ними піхоті. Тому трапляється й таке, що 100 км. за фронтом існують ворожі гнізда, які розпачливо бороняться, але ціла ця їхня оборона не має з оперативної точки погляду ніякого значіння. 
Це, що в цій найбільшій рухомій війні для поодинокого вояка заплутане і непроглядне, творить для військового проводу гармонійну оперативну цілість, в якій немає нічого припадкового, натомість все детально продумане і консеквентно переведене в життя. 
Наче найбільш майстерний тепломір, реагує верховний провід на всі порухи ворога, сильніші та слабші, вбиває в його масу клини та витворює все нові нищильні кітлі. Це все, що для ока постороннього непоінформованого глядача видається лябіринтом, являється для німецького начального проводу серією та наслідком операцій, в яких мета одна: повне знищення ворога.
