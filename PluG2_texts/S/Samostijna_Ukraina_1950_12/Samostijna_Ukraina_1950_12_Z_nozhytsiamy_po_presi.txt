                                      З ножицями по пресі
  Газета У. Н. С. «Свобода» в свойому недільному виданні англійською мовою (з дня ЗО жовтня ц. р.) друкує листа якогось Алекса Заброского до газети «Чікаґо Трібюн», в якому цей «визначний» американський політик, що інтересується українськими справами, пише дослівно (ні більше, ні менше) таке:
  «Стефен Бандера е для українського народу тим, чим для нас (себто для американців — прим, наша) є Джордж Вашінґтон — символом свободи і справедливости для всіх».
  Панові Алєксові Заброскому не можна дивуватись. Йому, як американцеві, вільно не знати того, що Бандера дав наказ своїм опричникам замордувати полк. Сціборського і сотн. Сеника-Грибівського, і десяток інших визначних українських революціонерів, в час коли вони підготовляли або вели боротьбу з нашими окупантами. Вільно йому не знати, що С. Бандера збунтувався проти законного свого проводу; що санкціонував славне «путо» і нищення відділів , першої української повстанської армії от. Бульби на Волині, що в таборах і еміграційних осередках санкціонував і санкціонує терор і нагінку (примір: віче в Братфорді, Англія) на своїх партійних противників, що саботував і саботує діло об’єднання і творення одного політично-державного центру і проводу, що жирує на крові борців-революціонерів, присвоюючи собі і своїй партії жертву цілої суспільности в Краю, що дискредитує на еміграції УНРаду і навіть УГВРаду і т. д. Міг того всього пан Алєкс Заброскі не знати або бути мильно поінформованим. Але редакторові «Свободи» ми таки дивуємось. Він же повинен знати, яка різниця між С. Бандерою і Дж. Вашінгтоном.
  Вашінгтон є великий для Америки тим, що він поклав моральні і політичні основи під американську державу і своїм трудом та генієм ту державу здобув і закріпив. Він є теж великий тим, що державі цій дав духа правдивої демократії і свободи. Що ж зробив С. Бандера, щоби його можна було ставити побіч Вашінґтона? Держави ще не здобув (а навіть як її інші здобудуть, то грозить кинути її в безодню братовбивства і домашньої війни), ладу внутрішнього не дав, а проголошує і вірно реалізує доктрину і принципи горезвісного свого «націоналізму», що в останніх 10-ти роках позначився ламанням правопорядку, братовбивством і терором.
  Читаючи такі нісенітниці в органі УНС, доводиться сумніватися не тільки в об’єктивність і так голосно рекламовану «безпартійність» «Свободи», але і в об’єктивність У. Н. Союзу.
                                                          *              *
                                                        
                                                       *
  Два місяці тому в українській кресі ми мали можність і нагоду читати офіційний комунікат про українську протибольшевицьку маніфестацію в Братфорді (Англія), яку група бандерівських боївкарів намагалася зірвати і стероризувати. Комунікат цей підписали такі відомі українському громадянству особи: сотн. Б. Панчук, от. Т. Бульба-Боровець, ред. М. Добрянський, інж. В. Коханівський, ред. П. Гавриш, мгр. С. Онисько, мґр. А. Когут і інші, отже він заслуговує на цілковиту достовірність. Маніфестація, якої гаслом було «Україна в боротьбі!», мала на цілі заманіфестувати почування єдности еміграції з Краєм та незламну волю вибороти Україні державну самостійність. Спеціяльно зорганізована група бандерівців унеможливлювала перевести маніфестацію, — криком, свистами, тупанням ніг, образливими висловами і вигуками та спробою фізичного насильства тероризувала присутних на залі, а зокрема промовців, намагаючись розбити маніфестацію.
  Довший час на цей комунікат в бандерівській «Укра не було ніякого відгуку. Аж ось в» лондонській «Українській Думці» (ч. 44 — 1950) якийсь криптонім, що сховався під літерою М., надумався з доручення партії боронити «геройства» бандерівських «героїв». В статті «Злочинна робота» він пише:
  «І тому фактично зібрання перетворилося в дискусію авдиторії з ініціяторами віча і на нічому не закінчилося. Люди просто розійшлися».
  «Тому, не виходячи в обміркування перебігу зібрання в Братфорді, обструкція українського громадянства... є правильною і оправданою та свідчить про високу масову свідомість українського громадянства».
  Гарна дискусія і гарна масова свідомість — засвідчена криком, свистом, тупанням ніг і вигуками погроз!
  На маргінесі підкреслюємо, що газета «Українська Думка», так само як і газета «Свобода» з Нью Джерзі, називають себе ... безпартійними.
                                                 
                                                 *                 *
                                                  *
  «Сурма» — видання закордонних частин Організації Українських Націоналістів (Бандери) в номері ч. 24 за жовтень 1950 р. друкує листа Степана Бандери до членів своєї партії, в якому він ділиться з ними сумною вісткою про геройську смерть сл. п. генерала Тараса Чупринки — головного команданта УПА. 3 цього звернення С. Бандери довідуємось, що його закордонні частини і він сам не мають ніякого зв’язку з Краєм, а всякі інформації про те, що діється в Краю, дістають через представників УГВР, яка зараз, як про це було поінформоване українське громадянство на еміграції кількома офіційними комунікатами Закордонного Представництва УГВР, знаходиться в затяжному конфлікті з партією Бандери на еміграції.
  В тому листі читаємо:
                    «Дня 18 жовтня ц. р. двох людей, які виступали як уповноважені від Закордонного Представництва УГВР, передали відроручникам Проводу Закордонних Частин ОУН разом з двома іншими документами довшого листа від члена Проводу ОУН на Українських Землях».
  Виходить, отже, що закордонні частини ОУН Бандери не мають прямого зв’язку з Краєвими частинами своєї організації, а Краєве ОУН звітує не Бандері і навіть його безпосередньо не інформує, але ЗП УГВР.
  Значить, Краєві речники Воюючої України (про що пишемо на іншому місці) були цілком в праві звертатися до еміграції, щоби вона не спекулювала визвольною боротьбою. І коли вони це робили, то без сумніву мали на думці бандерівських еміграційних «героїв».
  Та сама «Сурма», в тому самому номері, подає до відома, що сл. п. генерал Тарас Чупринка був Головою Проводу Організації Українських. Націоналістів, отже — шефом Ст. Бандери. До тепер бандерівці називали і вважали Ст. Бандеру своїм провідником і навіть «рухові» свому дали назву свого лідера. Отак розкрився і дальший обман Ст. Бандери, що присвоював собі на еміграції титули і ранґи, яких він ніколи не мав. В обличчі геройської смерти справжнього провідника ОУН, така «революційна» і «визвольна» «праця» Ст. Бандери залишиться добре закарбованою в пам’яті української суспільности.

