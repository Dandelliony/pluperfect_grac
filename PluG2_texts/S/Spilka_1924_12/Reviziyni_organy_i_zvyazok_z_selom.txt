РЕВІЗІЙНІ ОРГАНИ І ЗВЯЗОК З СЕЛОМ.
Контрольна Рада Сорабкопу була вибрана на З'їзді уповноважених робітничих кооперативів Київщини, ще в місяці листопаді 19 2 року.
Рада мала крім контрольно-ревізійної роботи, ще заміняти собою з‘ ізд уповноважених в часи між з'їздами.
Ревізійну роботу Контрольна Рада хоч і слабо та всеж таки виконувала, що ж до другого завдання, то на жаль і цього сказати не можна.
Контрольна Рада за 16 місяців свого існування скликала своїх членів на з'ізд (сесії) аж чотирі рази, але відбулась тільки одна, а на три сесії з'явилось так мало членів, що не було кворуму (законного числа), а тому вони були просто нарадами, хоч правда досить жвавими і мали практично - діловий характер.
Товариші, що були вибрані в Контрольну Раду, працювали по ріжних організаціях, були там обтяжені роботою і не мали змоги віддавати свій час, свою увагу Сорабкопові.
Презідіум Контрольної Ради за весь час свого існування мавший 22 засідання, мінявся в своєму составі чотирі рази і по кількости мінявся двічі.
Весь час незмінно полишався тільки один член Презідіума, це автор цієї статті.
На ньому то, як на постійному фактичному робітникові і лежала вся праця контролю і ревізії, а вона не під силу була для одної людини та ще в такій організації як Сорабкоп, що все розростався й поширювався.
Ту форму контролю, що існує в Сорабкопі з листопаду 1922 року аж до сього часу, треба визнати не підходящою, вона віджила вже своє, треба більш удосканаленої.
Щоб переводити фактичний контроль та ревізію, наступні збори уповноважених мусять вибрати Ревізійну Комісію кількістю не менше трьох осіб.
Така комісія переводила-б постійну ревізію, стежила-б за виконанням постанов з'їзду уповноважених, відмічала-б ті дефекти, що можуть трапитись в організації, та виробляла-б міри як з ними боротись.
Для         того-ж, щоб мати постійний тісний зв'язок з низовими кооперативами, треба ухвалити такий порядок, аби Правління скликало наради представників споживчих товариств, як це було і в цьому році, порайонно, не менше як раз на три місяці, й не менше двох раз в на рік - скликати нараду представників усіх районів; цих представників слід би вибирати на районових нарадах.
За півтора року моєї праці я переконався, і це дає мені право сказати з певністю, що, коли добре працюватиме Ревізійна Комісія, коли в дбуватимуться такі районові і загальні наради уповноважених, то вся лінія кооперативної роботи буде правильною, витриманою, а це б сприяло зміцненню Союзу і більшому зв'язку с місцями.
Тоді краще можна обслуговувати низові кооперативи та їх членів. Московка.
