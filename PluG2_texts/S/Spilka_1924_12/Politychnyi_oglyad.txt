Політичний огляд. (За останній тиждень).                                                             За останній тиждень низка держав, що юридично визнали Союз Радреспублік, поповнилась Швецією та вільним містом Данцігом.
Опріч того тов. Караханом підписано попередню угоду з Китайським урядом про цілковите відновлення дипломатичних зносин між СРСР та Китаєм.
Французький японський і американський посли загрозами вимагають від китайського уряду, щоб він не затверджував остаточно цієї угоди.
Ріжні китайські організації й свідоме громадянство мобілізують сили, щоб дати одсїч натиску світових імперіялістів.
Незабаром у Відні має розпочатись радянсько - румунська конференція. Французький парламент напередодні цієї конференції зробив провокаційний вчинок, затвердивши постанову Ради послів про залишення за Румунією окупованої нею Бесарабії.
Тов. Чичерин надіслав з цього приводу міністру закордонних справ Франції ноту протесту.
Бесарабська людність обурена виступом французьких буржуазних політиків, що хочуть залишити її в ярмі румунських бояр.
Що до політичного життя в окремих країнах, то за останній тиждень варт зазначити таке: В Німеччині остаточно розпущено рейхстаг.
Розпуск уряд мотивув тим, що опозиція заважає переведенню заходів в справі оздоровлення країни.
Нові вибори призначано на 4 травня. Буржуазні партії дуже занепокоєні успіхом на передвиборчих зібраннях комуністів.
В соц. дем. партії в звязку з новими виборами споотерігається серйозний розкол.
Чекають, що значна частина лівих с.-д. перейде до компартії. Страйк портових робітників шириться далі.
В Гамбурзі, Бремені й Килі страйк охопив 120 тисяч портових робітників.
В Бремені на демонстрацію страйкарів, до якої приєднались металісти й безробітні, напала поліція.
Де-кілько демонстрантів поранено. У Франціі Пуанкаре й міністр внутрішних справ Манурі підготовлюють розгром професійних організацій державних урядовців, які бороться за поліпшення умов праці.
В звязку з безупинним знеціненням франка в урядових колах Франції надзвичайна метушня.
Радикали вимагають, щоб уряд Пуанкаре, подав в одставку. Велике занепокоєння викликали в Франції маневри англійської флоти в Середнеземному морі.
Військова преса вимагає зміцнення французької флоти. В Англіі бездеяльність робітничого уряду Макдональда в справі боротьби з безробіттям використав Болдуїн для запиту в парламенті.
Він заявив, що від вирішення цієї справи залежить доля кожного уряду.
Уряд пообіцяв протягом найблищих тижнів подати парламентові законопроект в цій справі.
Робітники шахт вимагають збільшення заробітної платні на 40 відс. проти ставки 1914 р., підприємці погоджуються на 30 відс.
У великих вугільних районах провадиться агітація за срайк. В Греціі під натиском республіканців-офіцерів старий уряд Кафандариса подав в одставку.
Новий кабінет склав провідник республіканської партії Папанаетазіос, який має намір негайно проголосити в Греції республіканський лад.
Скрізь в установах наказано зняти портрети короля, а атенській залозі приписано бути напоготові на випадок контр-революційних виступів.
Монархичні групи чинять величезний опір намірові нового уряду оголосити республіку.
Уряд заявив королю, що наколи він сам відмовиться відректись од трону, то уряд конфіскує все „королівське” майно.
В Болгаріі демократичний блок остаточно розпався. Утворюється новий буржуазний блок на чолі з Маліновим.
Чекають одставки уряду Цанкова і гадають, що новим прем'єром буде Малінов.
Зріст революційного впливу селянськик спілок і комуністів в країні надзвичайно занепокоює уряд.
В Бельгіі Теміс сформував новий кабінет, до якого вступило 6 членів католицької партіі й 5 лібералів.
Отже новий уряд має бути реакційним. В Естоніі виникла урядова криза.
Державне зібрання лриняло одставку уряду. В Угорщині шириться жорстока боротьба робітництва за підвищення зарібної плати.
Безупинно відбуваються мітінги й демонстрації. Страйки зростають. В Польщі представники національних меншостів в соймі зробили чергове запитання уряду з приводу переслідування українців в Галичині та на Волині.
Панський терор проти український людности не припиняється. Газета „Діло” сповіщає, що поліція перевела поверх 10000 трусів і заарештувала більше 2000 українців.
Конфіскується украінська література, навіть букварі та молитники. Політичні вязні у Львівських вязницях оголосили голодування з приводу жахливих умов, в яких їх тримають.
П Л-ний.
