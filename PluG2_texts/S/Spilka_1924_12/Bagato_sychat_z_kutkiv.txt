Багато сичать з кутків. Збори, поналазили вовки в овечій шкурі, та й сичать з кутків. - А ваші закупщики в Київі продали лантух кооперативного жита і пішли в тіятри - починає один. - От як! То ми їм останню копійку даємо, а вони по тіятрах - базікає другий. - Почекайте зупиняє їх Ревізком - треба ж доказати - не можна ж так голіруч болотом кидати! - І ревізьком такий самий - кричать десь ззаду. - Ревізьком казав, що переведе всю крамницю, бо ніхто там не розбирає, шо то таке за штука дебет та кредит.
Дебет - хтось галасує, це значить ми маємо, кредіт - другим не даємо. - Вони лишень про себе дбають, а нам треба корови продавать.
Як до доказів приходить - моя хата з краю - нічого не знаю. Був тут інструктор.
От він і питає: - „Хто знає, що члени закупщики ходили до театру на кооперативне жито.
Це Ви?”. - „Ні мені Павло казав”. Кинулися до Павла, виявилося, що йому казав Кирило. - „А Кирило де?” - „Він на ярмарок поїхав!” Нарешті сміх.
Член ревізкому вкрав - ніби простиню. - „Стрівайте, добрі люде - виправдується він - в кооперативі їх ніколи не було”. „То мішок украв”... - бубонить хтось.
Отак ми воюємо. Але нічого, певність є, переможемо. Ю. Л.

