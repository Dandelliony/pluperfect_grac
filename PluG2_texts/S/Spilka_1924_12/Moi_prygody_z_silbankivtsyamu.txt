Моі пригоди з сільбанківцями.
14-го березня ц. р. вхожу в будинок Сельбанку Якийсь чолов'яга, - (пан не пан, тай товариш не такий) з заду за мого кожушка „по інтелегентному” (аж но біда кожушина затріщала) та до дверей. „Сапоги нужно обтереть*. „Ну, що ж, чи обтерти, так і обтерти". Обтираю. Роздивляюсь, от собі й читаю - Инспектура. Я до першого. „Скажіть, будь ласка, товаришу, чи війшло Вишеньське інтегральне т-во, згідно постанові загальних зборів, до пайщиків Сельбанку? І, коли можна одержати гроші в основний капітал"? „У Броварському районі ще не намічено, але ж пришліть нам річний звіт і баланс за останній місяць, а потім будем бач…“ - „Вишенькам не дадим, потому что Правление там куркульское и в споре с Сельвладою", - перебив нашу розмову другий з кутка. Й од мене. Гм..... Куркульське… Суперечки… так ось де ножиці, ось де стуляються, що не стрижуть, а прямо голять. Підхожу до нього. „Поясніть, будь ласка, що ви сказали. Звідкиль це все? Я не розумію". Оскалюється. „Да . , а це….. бачте… гм.... я чув, мені сказали. Відіте, ми даєм только сельско - хозяйственным товариществам". „Добре, кажу я, завтра переходимо на статут сільсько-господарського. Чи зможете ви зодовольнити все селянство речами споживання, кредитом, реманентом без Сорабкопу?". Селянство жде не назви кооператива, але живого діла. Знаємо ми тих, що за назву чипляються, це ті, що допомагали ножиці кувати, що й досі ще в селянській спині сидять. А що до того, що мені сказали: „я чув" - то цього не досить. Давайте не чутки, але певні обвинувачення, а там розберем, чия правда. Селянин Отрошко.

