Аби охота - діло піде. (с. Броники, на Волині). Волинь. Загублене в лісах і снігах невеличке село Броники Берездовського району, Шепетівської округи за останні дні живе бурхливим життям.
Великими зусилями удалось організувати товариську крамницю, котра тепер приваблю.
І „старого, і малого”. Сталося так. Навкруги Броник старі вікові ліси.
Здавна значну частину селянського доходу в цих місцях складають лісові розробки.
Цього року приїхав уповноважений Одеського Церабкоопа тов. Геращенко для завідування лісним участком.
Чоловік свідомий, кооперативний робітник, вміє жити і лагодити з селянством.
Та стало в Брониках не легко жити, землі маловато, та й заробітки з лісних занять скоротились, крамниць нема.
За крамом приходиться їхати верст за 45 і купувати його у спекулянтів.
Зібрав тов. Геращенко селян з розроботок, підводчиків, що ліс переводять, роз'яснив їм, що гарно було б організувати кооператив.
Замісць того, щоб дати заробіток за день за два на руки селянам, по згоді з останніми тов.
Геращенко дав їх, як паї до кооперативу. Так записалось більш 50 пайщиків, зібралось до 150 пудів хліба.
Знайшлись ще свідомі люде. Голова Сельради тов. Кравчук, селяне Мальчук і Федорчук і взялись за роботу.
Приїхали до Райсоюзу Шепетівського, там пообіцяли скоро прислати інструктора дали трохи краму... Не всліли привезти його як весь і продали.
Так за три тижні прийшлось тричі їхати до союзу, набрати краму червінців на 25. Побачили в Райсоюзі, що буйно починає розвиватися товариство і не дивлячись що всі інструктори заняті по перевиборам в старих товариствах, правління рішило послати завід. інструкторським відділом для остаточної організації товариства.
Веселіш стало в Брониках... Збори Наради в кооперативі... А з ранку вся хата, де тимчасово міститься кооператив переповнена жінками прийшли за оселедцями, хустками, мануфактурою.
Затвердили збори статута, перевибрали правління, ревізійну коміссію... А з сусіднього села Горадників пильно придивляються до Броників „що то там робиться.
А чи не попробувати й нам кооператива закласти”. Л. Ф - ч.
