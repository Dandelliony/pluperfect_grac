Ярмаркова біржа. Енергійна робота переводиться і в ярмарочному відділі товарової біржі, де збори проходять при великій кількости учасників. Гальмує до де-якої міри роботу відсутність кредиту з приводу чого де-які державні органи і кооперативи утримуються од ухвалення великих угод. Все ж таки недивлячись на це за перші дні ухвалено цілу низку великих угод на загальну суму до одного міліона золотих карбованців. З ухвалених угод найбільш великими являються продаж Химуглем кооперації більш 40 вагонів шкла і 10 вагонів ріжних химичних фабрикатів. Угода досягає суми більш 250 тисяч зол. карб. Крім того Химуглем ухвалено угоду з торговельним відділом Південно-Західньої залізниці на 21 вагон шкла для пасажирських вагонів. Хлібопродукт продав Транспортному споживчому товариству Жовтневої залізниці 81 вагон жита, муки і инших товарів на суму в 85 тисяч карбованців. В угодах приймали участь виключно державні органи й кооперація.

