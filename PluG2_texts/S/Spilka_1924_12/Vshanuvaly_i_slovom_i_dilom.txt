Вшанували і словом і ділом                                                           В с. Левонівці Бишівського Району 11 березня в помешканні трудової школи, зібрались учні.
Було багато і селян. Свято роспочалося співами Заповіту, який співав хор хати-читальні Левонівського ЕСТ-ва. Після заповіту були промови, виступали учні, які проказували Шевченкові вірші.
Дуже цікаво було спухати ціх малих дітей. З якою чулістью вони деклямували вірші! ЕСТ-во подарувало дітям гостинці оливці, зошити цукерки.
А що свято це Левонівка святкує вперше, то селяне дуже цікавились росказами про Шевченка.
Пізно у вечері селяне розійшлись до дому, тільки не розійшлись члени Правління і ревізійна комисія Левонівського ЕСТ-ва, які брали участь на цьому святі і зараз же зробили нараду, на якій обміркувавши тяжке становище учнів, що учаться не в школі, а в звичайній селянській хаті, одрахували із свого прибутку сімдесят черв. карбованців на допомогу будівлі нових шкіл у Левонівці і Яблунівці розділивши ці гроші поміж Левонівкою і Яблунівкою по кількости членів, що входять до складу ЕСТ-ва. Але не тільки цим ЕСТ-во стало на допомогу освіті.
Років дванадцять тому назад згоріла у нас школа. І ото весь час дванадцять літ збиралися збудувати нову, дістали цегли, але тут спалахнула війна а далі революційні події, і тільки у 1921 році, зібравши, трохи коштів купили дерева і бляхина дах.
Дістали каміння - але счинилася зупинка треба було перевезти його. Для цього сільрада скликала збори і стали прохать селян поїхати перевезти цей камінь.
Але селяне одмовились їхать. Правління Левонівського ЕСТ-ва, побачивши що знов не буде школи зібрало загальні збори і зробило заклик до членів ЕСТ-ва, які зараз-же одгукнулись.
На другий-же день всі члени ЕСТ-ва поїхали по каміння. Отак допомагаємо ми освіті.
Є надія, що другі роковини Шевченківського свята, ми будемо святкувати не в звичайній селянській хаті а вже у новому будинкові школи.
А. Мудрик.
