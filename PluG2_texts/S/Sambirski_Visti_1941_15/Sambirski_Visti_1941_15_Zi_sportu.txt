ЗІ СПОРТУ
„Дністер" - „Добромиль" 5:0 (3:0) 
В неділю 21. IX. ц. р. відбулися спортові змагання копаного м'яча між У. С. К. „Добромиль" з Добромиля і У. С. Т. „Дністер" з Самбора. „Дністер" після програної в дні 7. IX. ц. р. в Добромилі 6:4, в реванжовій зустрічі доложив багато зусиль, щоб змагання виграти. Вже від перших хвилин гри „Дністер” перебирає в свої руки ініціятиву і вдержує її безперервно до кінця змагань. У третій хвилині перші ворота для „Дністра” здобуває гарним викопом Куцан. Гості стараються вирівняти цей стан, але наші оборонці ліквідують всі їх заміри. М'яч скоро переходить під ворота „Добромиля” і Глухий здобуває другі ворота. „Дністровики” підбадьорені та заохочувані публикою переводять швидку атаку, під час якої наймолодший копун „Дністра" Семен стріляє треті ворота. Зі станом 3:0 в користь „Дністра” закінчується перша половина гри. 
Друга половина гри належить також до „Дністра". „Добромиль" після декількох невдалих атак переходить майже виключно на оборону. Для „Дністра" здобуває ще одні ворота Куцан і одні Ільчишин. Змагання закінчилися з вислідом 5:0 в користь „Дністра". 
Змагання в цілому пройшли на культурному рівні. „Дністер" перевищав своїх противників більшою зіграністю та намаганням вести комбінаційну гру. У „Добромилі” ще дуже слабо з'вязана гра поодиноких змагунів, які грають кожний для себе. З
маганнями керував справно суддя п. Єндзєровський. ЯРПЕТ.
