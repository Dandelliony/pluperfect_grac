Просвіта для всіх — усі для „Просвіти"
Про „Просвіту" не можна писати без зворушення. І нічого дивного в цьому, бо » цією установою нерозривно зв’язаний почавши від 1868 р. наш культурний розвиток в Галичині. Під промінням „Просвіти“ виросли майже всі наші культурні та економічні установи.                                                                                                                                                  Недаром про „Просвіту" говориться, як про матір українських товариств та установ у Галичині. Більшовицька окупація перервала нормальне життя „Просвіти", і щойно тепер вона знову має можливість продовжувати світлі свої традиції. Сьогодні, в день інформаційних сходин представників читал. „Просвіти" самбірської округи, не від речі буде пригадати деякі найважнішї вимоги до праці „Просвіти", які виправдали вже себе на протязі дотеперішньої діяльности цієї огранізації.                                                                                                                                                                            Перш за все слід усім пам’ятати, що „Просвіта" є культурно - освітньою установою, завданням якої дбати про піднесення культурно освітнього рівня загалу українського населення та виховати національносвідомих членів української суспільности. З цього випливає друга вимога — „Просвіта" ніяк не може стати тереном політичної або партійної боротьби, як це вже раз мало місце в Самбірщині, за часів б. Польщі.                                                           Всякі партійні порахунки можуть звести роль „Просвіти" до зера і обернути найкращі заміри внівець. Тому мусимо поставити твердо вимогу: „Просвіта" для всіх—  усі для „Просвіти". Інакше бути не може! Думаємо, що новий провід самбірської філії, очолений о. дек. Плешкевичем, зуміє вповні вив'язатися з важких завдань, які накладає на нього сучасна хвилина та поставить культурно - освітню працю в нашій окрузі на від повідному рівні.

