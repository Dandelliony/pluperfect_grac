Д-р Остап Грицай
Поет неземного
(Закінчення).


І коли ви вчитаєтеся в ті святі слова з Євангелій, з псалмів чи з пророків, то вкупі зі змістом тих поем, що ними вони як неземною увертурою в Шевченка починаються, ви почуваєте щось з духа суворої праведности перших ісповідників духа суворої праведности перших ісповідників Христа, щось пророче й апостольське, чого ви не знайдете більш у нікого з наших поетів нового часу. Особливо ж у нікого з череди драгоманівських неофітів атеїзму та їх наслідників з большевицького загумінку). І ви почуваєте, як глибоко мусів вірити Шевченко в святість Божого об’явління і як саме ота віра не давала йому загинути духом у темряві московського інферна. Бо:


Неначе срібло куте бите, 
І семикрати перелите 
Огнем в горнилі, — словеса 
Твої, о Господи, такії, 
Розкинь же їх, Твої святії, 
По всій землі. І чудесам 
Твоїм увірують на світі 
Твої малі убогі діти!


Подражаніє ХІ псалму.


А при тім душа поета зітхає: — Мій Боже милий, як то мало святих людей на світі стало! —
Правда: Трагіка життєвого середовища в нашого поета не давала йому занадто багато нагоди раювати тим вознесінням душі до Божеського неземного, що його — і його трагіку! — він знав ще з дитинячих років, як це читаємо між іншим в поемі «Мені тринадцятий минало», з її півмістичним:


Чи то так сонечко сіяло, 
Чи так мені чогось будо? 
Мені так любо, любо стало, 
Неначе в Бога …


Він родом не високий аристократ, як Шатобріян, що в бретанськім замку Шато-Комбурґ міг собі спокійно писати надхнені сторінки свого “Le Genie du christianisme“. Він не багатир долею, як Лямартін, що подорожуючи до святої землі, де створить свої ”Harmonies poetiques“ et religieuses“ счудує світ княжим блеском свого оточення. І не граф він, як Манцоні, що свої ’’Inni saсгі“ пише в затишку аристократичного палацу та ще й як чоловік доньки багатого женевського банкіра. Ні — Шевченко уродженець царсько-московського Вавилону неволі народів, уродженець соціяльного ада, де він...


... бачив пекло. Там неволя,
Робота тяжкая, ніколи 
І помолитись не дають..


І може тому скаржиться раз поет, що:


Не молилася за мене, 
Поклони не клала 
Моя мати, а так собі 
Мене повивала 
Співаючи...


То проте:


Лучче було б не родити 
Або утопити, 
Як мав би я у неволі 
Господа гнівити.


І з того то в Шевченка отой глибоко етичний підхід до життя, як центральна риса, як найглибша суть, як основний принцип всієї його творчости. Риса, суть і принцип, перед вагою яких все інше уступає на другий або на третій плян. Передовсім же його ставлення до історичного минулого України. Дійсно — воно аж смішно слухати перестарілих фраз про те, як то Шевченко в першім, т. зв. романтичнім періоді своєї творчости ніби захоплюється історичним минулим України, а далі ніби тверезіє з цього погляду, а вкінці геть відвертається від нього. Бо на мою думку Шевченко зберігає риси притаманного йому світогляду ,від першого початку своєї творчости аж ген до її сутті в цілості і вповні. Він же ніколи не міняє свого погляду ні про кого, ні про щось: ні про добрих гетьманів, ні про злих, ні про Хмельницького, ні про гайдамаків, ні про козаків, ні про панів, ні про суспільні низи України. Розмалювавши нам з люблячою тугою і з захопленням козацтво з його гетьманами і ватажками ще в найранішій добі своєї творчости, а саме: в першім виданні «Кобзаря» і «Гайдамаків», — Шевченко з тим же самим захопленням співає про лицарські подвиги козаків і впродовж дальших років, і ми цьому тривкому захопленню поета завдячуємо ряд історичних поем, що належать до найкращого в скарбі його творчого генія. Бо хіба поема про вибір гетьмана з епохи Кос-Аралу — «У неділеньку, у святую» (1848 р.) не надихана духом теплої любови до репрезентативного козацького акту? І навпаки: хіба в початках своєї творчости Шевченко про Хмельницького думає не так, як пізніше? Хіба ж не одна і таж сама думка в поемі «Розкрита могила» з р. 1843, і у віршу «Як би то ти, Богдане п’яний» з р. 1859? А хіба хвалив коли Шевченко тих Галаганів, Киселів і Кочубеїв-Нечаїв, що їх він з гнівом таврує в 1860 р. в поемі «Бували войни й військовії свари»? І так скрізь:
Ви не зустрінете в «Кобзарі» ні одного одинокого вірша, ні поеми, що були б простим запереченням чогось попереднього, і ні одної історичної постаті, на яку Шевченко дивився б спочатку так, а далі — інакше. Бо деж у нього якісь разячі, ненадійні контрасти до раз розмальованих подіб Підкови, Тараса Трясила, Гамалії, гайдамацьких
ватажків, Палія, Мазепи, Петра Дорошенка, Швачки чи Самойловича або Разумовського? Коли ж у «Посланію» поет нагадує:


Все розберіть ... та й спитайте
Тоді себе: що ми?
Чиї сини? яких батьків?
Ким, за що закуті?
То й побачите, що ось що 
Ваші славні Брути: 
Раби, підніжки, грязь Москви, 
Варшавське сміття — ваші пани, 
Ясновельможнії гетьмани …


то це в порівнянні, напр., зі згадкою про козацтво в поемі «Думи мої», «До Основяненка» або з відомою візією в заспіві до циклю «Гайдамаки», ніяке отверезіння ані прозріння, ні щось зовсім інакше, а просте продовження лінії культу минулого України з тим, що тут Шевченко наголошує ті темні сторінки його, що були, є і будуть загрозливі для престижу слави минулого нашої Батьківщини. Значить — ті слова критики міг Шевченко написати так само добре в р. 1840, як і б р. 1845, але глибінь туги за рідним і такт щирого патріота не дозволили йому на чужині, де «кругом чужі, злії люди», сказати те, що поет зміг вилляти з душі псалом скарги і гніву між своїми у Вюнищах. І що це ніяка насильна інтерпретація з мого боку, а тільки підкреслення того, що нам каже сам поет з цього погляду, на це мені доказом ось хоч би такі місця зі згаданих ранніх поем:


Серце мліло, не хотіло 
Співать на чужині... 
Не хотілось в снігу, в лісі 
Козацьку громаду 
З булавами, з бунчуками 
Збирать на пораду ... 
Нехай душі козацькії 
В Украйні витають …


Але при тім немає в поета тієї простодушно-сти, що її мають кобзарі, сліпі небораки, які безжурно співають собі так, як чули від інших. Ні — він поет. Він занадто добре знає те минуле, ту криваву славу, щоб виспівувати про неї все — тобто і славу, і те лихо, ту її трагіку, що зв’язались з нею.


А я... а я
Тільки вмію плакать, 
Тільки сльози за Украйну ... 
А слова — немає...
А за лихо ... Та цур йому! 
Хто його не знає!
А надто той, що дивиться 
На людей душею — 
Пекло йому на сім світі...


Слова немає! Бо поет як віщий дух все з деякого погляду є тією Касандрою, якої голос, як відгук пекла, що його вона почуває, переживаючи долю свого оточення, всією душою, це голос неспокою і тривоги, як кажеться в Шіллера:


Nur der Irrtum ist das Leben 
Und das Wissen ist der Tod.
(Лиш в омані зможеш жити, 
Бо в відучості є смерть).


Отож краще поетові покищо заніміти:


Нехай злидні живуть три дні — 
Я їх заховаю,
Заховаю змію люту 
Коло свого серця, 
Щоб вороги не бачили, 
Як лихо сміється...


Але що те лихо, та люта змія, та Касандрина відучість не спить ніколи в душі поета і скорше чи пізніше мусить об’явитися таким пророчим гнівом, як в поемах «Розрита могила», «Чигирин», «Кавказ» чи «Посланіє», про це дізнаємося від самого поета, коли він у заспіві до «Посланія», каже:


І смеркає, і світає, 
День Божий минає, 
І знову люд потомлений 
І все спочиває.
Тільки я, мов окаянний, 
І день і ніч плачу 
На розпуттях велелюдних, 
І ніхто не бачить, 
І не бачить, і не знає —
Оглухли, не чують …


Як бачимо:
Те «лихо», те віще, те Перебенді «все знає і все чує» ми відчуваємо в Шевченка завжди і скрізь. І тому й нічого вже закидувати йому щодо історичного минулого України якесь романтичне засліплення з одного, а якесь пізніш прозріння з другого боку, та ладом Драгоманових та Хвильових конструувати на основі того образ «маловченого» та «малокультурного» Шевченка.
Тут скорше вже довелося б підійти серіозніше до закидів Куліша щодо Шевченкових малюнків гайдамацького повстання, і то не з погляду на якусь «маловченість» поета, а радше з погляду на занадто вже підкреслену безоглядність реалізму деяких картин.
Але щож? Тут можемо сказати з усією певністю, що коли б змалювати по правді всі ті жорстокости, що їх допускались колись польські пани проти гайдамаків та їх родин, то реалізм тієї картини був би мабуть далеко жахливіший, ніж те все, що ми бачимо в гайдамацькім епосі Шевченка. ..
І тому — на мою думку — треба б зазначити, що малюнок історичного тла — з погляду на Польщу — в «Інтродукції» рішуче за блідий. І так само в картині «Галайда» малюнок коверзування Лейби над козаком не стоїть у відповіднім відношенні до таких страшних сцен гайдамацької помсти, як «Червоний бенкет» або «Бенкет у Лисянці». Все ж таки можна б тут вказати на те, що рівно жахливу, а подекуди може ще жахливішу різню, ніж розмальовану Шевченком у «Гайдамаках», а саме: різню гугенотів у Парижі, таку пропам’ятну в історії під іменем «Кривавого весілля» або «Вартоломейської ночі» — 24. VIII. 1572 р. — в тому ж часі оправдували, а навіть благословили найвищі кола християнського світу 22). І ще в наших часах такий визначний французький письменник і католик як Проспер Меріме, намагався у передмові до свого роману ’’Chronique du regne de Charles IX.“ виправдувати Вартоломейську ніч як національний зрив, а воно відомо, що Меріме поміж французькими письменниками один з найкращих науковців.
Значить, сам факт позитивного підходу Шевченка до гайдамаччини не давав би нам права лаяти його «маловченим», якщо б лиш поет був зберіг тут рівень героїчної боротьби гнобленого ляхами і жидами народу, і не тільки мистецьку, але й етичну міру, особливо ж з погляду християнської етики — в поодиноких картинах коліївського епосу.
Бо ще й те мусить нам бути критерієм мистецького рівня твору, поскільки наш поет віддалюється тут розрібкою даного сюжету від ідеалу неземного.
Правда, з цього погляду і в поемі «Гайдамаки» мов наперекір кривавому сюжетові, ми маємо риски неземного, що дозволюють нам і тут добачити сяєво тихої погоди в найглибших кутках душі поета. Це передовсім прекрасна апострофа до місяця в заспіві до поеми, що особливо своєю згадкою про сади Вавилону так гарно зв’язує душу поета з цілістю та з вічністю людського існування. І подібно як Перебендя щасливий розмовою з морем—як з одною з вічних, тайною Божого створення надиханих, істот — так тут поет щасливий розмовою з місяцем, теж як з одним із символів вічности. Сюди належали б теж ті, в Шевченка такі часті, а іноді дуже гарні апострофи та інвокації до сил природи, особливо ж до тих, що так, як зорі, овіяні духом неземної чистої краси і незбагненности. Коли ось довго ожидана Яремою Оксана врешті приходить до нього («Титар»), то найпестливіші слова, що ними Ярема вітає її, це:


«Одпочинь, моя ти зоре!
Ти з неба злетіла!» 
Постлав свитку. Як ясочка, 
Усміхнулась, сіла.
— «Сідай же ти коло мене». 
Сів та й обнялися.
— «Серце моє, зоре моя, 
Де це ти зоріла?»


Це серафічна риска в еротиці Шевченка, на яку я можу тут тільки натякнути, а яка так тонко зарисовується в чомусь такому ніжному, як напр., розмова цвітів у поемі «Лілея», або в такому, як та сцена в поемі «Утоплена», де рибалка, у картині нічної візії, побачивши нагу Ганнусю:


... випливає,
Несе на сорочку
Баговиння зеленого; 
Поцілує в очі, — 
Та і в воду: соромиться 
На гнучкий, дівочий 
На стан голий подивиться …


Отак читаючи з цього погляду уважніше ті поеми, де Шевченко розмальовує кохання, ви побачите, скільки краси є в них саме завдяки подихові того чистого серафічного, зворушливого стихією молитви, як ось у відомій поемі:
І станом гнучим і красою 
Пренепорочно — молодою 
Старії очі веселю.
Дивлюся іноді, дивлюсь,
І чудно — мов перед святою,
Перед тобою помолюсь.
І жаль мені, старому, стане Твоєї Божої краси...


І тому так тривожиться поет думкою про те, що та Божа краса завжди наражена на небезпеку з боку брутальної дійсности життя. І він іноді, як ось, напр., у віршику «Маленькій Мар’яні» — воліє бажати їй смерти, ніж життя зі знівеченою невинністю серця:


Не цвіти ж, мій цвіте новий,
Нерозвитий цвіте, 
Зав’янь тихо, поки твоє 
Серце не розбите! 


Тому ж така страшна розпука в Яреми, коли він дізнається, що Оксана в руках ляхів, тому і стільки передуховленого ліризму у картині розмови визволеної Оксани з черницею в поемі «Лебедин». А до зорей, як до символу чистого своєю істотою неземного, звертається в «Гайдамаках» навіть і Ґонта, коли після вбивства дітей апострофу є їх словами:


Тяжко мені жить!
Тяжко мені плакать! Праведнії зорі! 
Сховайтесь за хмару, я вас не займав, 
Я дітей зарізав!


Взагалі ж культ зорі — особливо ж ранньої і вечірньої — це в Шевченка властиво культ генія Визвольного і Творчого, і тому так часто згадується в його поемах і майже все в формі молитовної апострофи, повної гарячої в дяки поета («Невольник»). Вона ж, та свята його зоря, це посередник між ним і Богом, бо часто поет зазначує, що вона, наслухавшись дум його, має все те «тихенько Богові розказати» ... Напр. у заспіві до «Княжни», де після інвокації:


Зоре моя вечірняя, 
Зійди над горою, 
Поговорим тихесенько 
В неволі з тобою.... —


поет зв’язує з укоханою зорею світ містерій існування як відсвіт неземного в прегарній картині на тлі українського краєвиду:


Розкажи, як за горою
Сонечко сідає,
Як у Дніпра веселочка
Воду позичає,
Як широко сокорина 
Віти розпустила ... 
А над самою водою Верба похилилась; 
Аж по воді розіслала Зеленії віти, 
А на вітах гойдаються 
Нехрещені діти.
Як у полі на могилі
Вовкулак ночує,
А сич в лісі та на стрісі 
Недолю віщує,
Як сон — трава при долині
Вночі розцвітає ...
В про людей... Та нехай їм,
Я їх добрих знаю.
Добре знаю. Зоре моя! 
Мій друже єдиний!


І саме в таких, і подібних, картинах у Шевченка я добачую в нього елемент романтики, на-диханий подихом неземного, а не в картинах, де
від бачить ради гетьманів «у золоті та сріблі», або козацьких ватажків у проображенні історичної легенди. Бо всяка справжня романтика — це за-світ, це глибінь містики і тайна неземного).
І тому поет, кілько разів він почуває його подих, так нерадо згадує — людей, а якщо вертається до їх світу, то тільки на те, щоб розкривати його горе і трагіку його змагань.


III.


І в тому одно з найважніших завдань, одна з найбільших труднощів і одна з містерій всякої справді мистецької творчости:
Поєднати сувору правду життєвої дійсности з найвищим ідеалом мистецької краси, з передуховленням її вищого преображения, з божим духом неземного.
Це тут ота, іноді до жорстокости сувора, своїми невідрадними прірвами темна, своїми стражданнями так часто всією нашою істотою потрясаюча правда живої дійсности, неначе молить духа словами творця святого Псалма:
— Окропиши мя іссопом, і очищуся; омиєш мя, і паче снігу убілюся.
І як альхемісти середновіччя цілими століттями шукати за тайною істоти золота, так мистці всіх народів і всіх часів, від авторів Герметичних книг старовинного Єгипту починаючи, аж ген до нащої теперішности, шукали, шукають і ще довго шукатимуть за найглибшою суттю ідеалу мистецької краси, за тим божеським іссопом, що очищує од усякого бруду сірої буденщини і омиває біліше снігу.
Але найвищий ідеал мистецької краси — це для туги творців подекуди те, що для нас, людей — небесні зорі.
Тисячоліттями збагають мудрі зорезнавці їх суть, а проте вони, оті святі зорі, за кожен раз, коли глянемо на них — незбагнене чудо і незбагнені ніколи світи ...
Одне тільки видається при тім розмоленій душі понад усякий сумнів певним і ясним, а саме: думка про те, що до якого часу і середовища і не належали б поодинокі архитвори мистецької краси, то всім їм притаманне щось одно-спільне. Так! Гимни Ріґведи це, чи старовинного Єгипту, молитви Мойсея, чи жаль Єремії, сторінки творів Айсхіля чи Софокля, проеміюм Іванового євангелія чи перші терцини Дантовоґо інферна, святі обличчя Мадонн Рафаеля і Мурілія, чи різьби Мікельанджеля або сцени трагедій Шекспіра чи поеми Байрона — всі вони мають одну спільну рису, завдяки якій ви зараз же пізнаєте іскру Божого вогню в них:
Всі вони і все наново, і навіть від тисячоліття до тисячоліття зворушують вас до глибини душі, до блаженного захоплення, до тих солодких, молитовних сліз, що їх так добре знав і їх у Господа молив великий поет України.


Слово моє, сльози мої, 
Раю ти мій раю!


Та ще є одна риса притаманна всім великим архитворам, а саме та їх утаєна, чудово ясновидюча сила, що водночас велить вам розуміти, пізнавати і цінити суть життєвої дійсности, і разом з тим видвигається душею понад усякі теміні, всякі прірви, всякі інферна тієї дійсности ген у далини і вершини, де ваша душа находить і після найжахливіших страхіть — чудову розвагу в едемі Божої Краси, у світі неземного.


Дивлюсь, дивлюся, помолюся:
І горе, горенько моє, 
Мов нагодована дитина, 
Затихне трохи …


Бо наш поет знає гаразд страждання і ту спасенну, все горе осолоджуючу й преображаючу силу святого, творчого слова, благословення небес, якого він стільки разів прохав в Господа найчудовнішими молитвами, рівних яким і в усій літературі світу не знайдете занадто багато:
Благословенная в женах 
Святая праведная Мати 
Святого Сина на землі.


Скорбящих радосте! пошли, 
Пошли мені святеє слово, 
Святої правди голос новий 
І слово розумом святим 
І оживи і просвіти . . .


Ридаю,
Молю ридаючи, пошли, 
Подай душі убогій силу, 
Щоб огненно заговорила, 
Щоб слово пламенем взялось, 
Щоб людям серце розтопило ...


Таких, своїм внутрішнім горінням глибоко вражаючих місць у нашого поета є чимало, і саме вони розкривають нам одну з найглибших таїн його творчої краси, а саме той лад, на якій Шевченко поєднує правду дійсности з ідеалом мистецької краси. Бо не цураючись тієї суворої своєю правдою дійсности ніколи, Шевченко все-таки не дає нам тільки картини самої сирої буденщини. Він у дуже рідких випадках є простим натуралістом малюнку, тоді, коли в нього, здебільш і залюбки, проти світу дійсности видвигається світ вищої ідеї чи вищої сфери життя, а проти факту зовнішньої події — її доповнення в сфері найвищого закону, яким є для нього скрізь і всюди, з рідкою в нас послідовністю, закон Господа в розумінні етики Христа.
І коли в сфері буденщини він потрафить бути натуралістом рівня Сальватора Роза або Францеско Ґоя, — а на всякий випадок щось далеко могутніше своїми подобами, ніж всякого роду Бічер-Сто — то у сфері світу вищого, світу душі, він повний мистецьких засобів, найкраще в тіснім зв’язку зі стихією неземного. Шевченко тут чудовий лірик і епік, реаліст і серафіст, ніжний почуванням ідеаліст і трагік, тут у нього від вражаючого голосу пророка до зворушливої тонкости Пісні пісень — завжди тільки один крок. І як же то залюбки саме він, автор «Гайдамаків», розмальовує нам тріюмфи животворящої любови во ім’я Христа навіть там, де читач і не сподівається того, ось як у поемах «Осика» (Відьма), або «Варнак», а з іншого боку в таких речах, як «Сліпий» (Невольник), або «Петрусь»! З цього погляду воно варто було б розглянути в Шевченка теж психологічну сторінку в його жіночих постатях, тонкостей якої ми ще не вспіли з’ясувати гаразд тому, що шабльон матері-покритки та знасилуваної паном дівчини не дозволював нам поглянути на жінку і жіноцтво в Шевченка уважніше та незалежно від традиційної фразеології на цю тему. Сама поема «Наймичка» повна таких прегарних мистецьких рисок, що тут Шевченко далеко щасливіший в апотеозі земного материнства, яке в постаті Ганни видвигається у сфери серафізму, тоді, як в поемі «Марія» — на мою думку — бачимо, на жаль, щось зовсім протилежне: тут постать Богоматери з вершин Божеського, з престолу неземного, трохи не зовсім сходить на низи земного життя, від тла якого її образ не відрізується в усій своїй ідеальній величі й краси. А це в нашого поета дещо чудує нас тому, що зрештою всі апострофи до Марії в «Кобзарі» належать до його найкоштовніших прикрас, так само, як кожне слово поета про Христа — це молитва і псалом.
Як уже сказано:
Поєднати сувору правду життєвої дійсности з найвищим ідеалом мистецької краси, з передуховленням її вищого Преображення, з Божим духом неземного — це одно з найважніших, і водночас найтрудніших, завдань кожного справжнього мистця й кожного красотворця.
А чи наш поет довершує скрізь цього творчого подвигу?
Ну, коли брати до уваги ціложиттєву трагіку його туземної мандрівки, пекло дитинячих років Тараса, а далі дні понижуючого гайдукування в покоях пана Енґельгарта, невеселі дні першої науки в малярів, а вкінці, після т. зв. визволення, десятиліття неволі на засланні, то можна тільки чудуватися тому духовому багацтву, тим мистецьким досягненням, що їм ім’я — Тарас Шевченко.
Правда, спромога мистецької розв’язки творчих завдань у нього не скрізь однакова, мистецький рівень досягнення в деяких речах і не став на рівень його творчого генія: Поема «Катерина», з ідеологічного боку, поетом не завершена так само, як не бачиться в неї ще тієї гармонійної епічної структури, що опісля так захоплює читача, напр., у таких шедеврах, як «Наймичка», «Хустина» («Чи то на те Божа воля?»), прекрасна дума про «Сліпого», «Петрусь» з назвичайно цікавим малюнком генеральші, або «Марина» з трагічною постаттю геройки цієї поеми та цілий ряд іншого, чого ми ще, на жаль, не змогли показати культурному світові в конгеніальних перекладах як документи культури і долі України — уярмленої Москвою. Я певний, що в таких перекладах ті Шевченкові Катерини і Лілеї, Лукії і Ганни, Княжни і Марини захопили б європейського читача не менш, ніж Офелії і Десдемони, Юлії і Кармени, і Европа пізнала б, що є і в українській літературі мистецькі подоби, що найменше такіж цікаві, як і Анни Кареніни або Катюші
Маслови, чи Достоєвського вуличниці зі словами Євангелія на устах. — Менше, мабуть, подобалися б європейському читачеві такі речі Шевченка, як напр., поема «Іван Гус», не завершена поетом з історичного боку, особливо ж у картинах табору ворожого Гусові. І дещо сумнівним видається мені творчість поета при самім кінці його життя, його зворот до надто вже яскравої еротики («Великомученице кумо!», «Гимн чернечий», «Ликері»). Ми порівняймо з цього погляду лиш щось таке, як бурхливий своїм духом гимн черниць з чудовим місцем у поемі «Лебедин»:


«Я тобою 
Пташко, веселюся».
— «А чому ж ти не співаєш?»
— «Я вже одспівала...»


Але в цілості треба сказати, що лінія розвитку творчого генія поета не переривається до самого кінця його життя, доказом чого є мені з одного боку, як-не-як, така спроба епічного уподібнення, як «Неофіти», а з другого — пізніша редакція поеми «Москалева криниця» (1857). Тут ідея демонізму людської душі, предестинованої до злого — доторкнена поетом між іншим в поемах «Утоплена» та «Титарівна» (1848) — уподібнена в порівнянні з першою редакцією поеми (1847) з усією прозорістю і далеко переконливіше.
Взагалі ж проблема боротьби злого з добрим та залежність людської душі від неземних, добрих і темних, сил, зазначується різними нюансами та варіянтами упродовж усієї творчости Шевченка, але завжди з перевагою душевного нахилу поета в бік морально доброго та Божого суду як найвищої настої для етики людини (тут, напр., дуже цікава концепція трьох душ і трьох воронів у містерії «Великий Льох» або натяк на душевну боротьбу генеральші з дияволом у поемі «Петрусь» та інше). І воно незвичайно знаменне те, що найбільш уживані Шевченком прикметники в’яжуться здебільш з поняттям неземного, як визвольного добра душі людини, прикметники такі, як: Божий, святий-найсвятіший, праведний, пренепорочний, чистий, веселий, тихий, новий, вбогий (у значінні простодушний), невинний та інші.
Але до цих питань я вернуся ще в іншій праці.


* * *
Отак кінчаючи це моє скромне слово про нашого Тараса Шевченка як про одного з найбільших, а проте навіть нам самим ще не зовсім відомих поетів, мені важно зазначити ще раз:
Який же скарб духових і мистецьких цінностей маємо ми в Ньому, тому предивному словом, Кобзареві, що створив нам своєю Божою, духом неземного надиханою піснею де-далі вже ціле століття національної культури, національної ідеології та національної свідомости!
Отже щось що було, є і буде спасенним двигуном, пресвітлою Stella Maris, Мойсеевим горючим Стовпом для нас, народу України, впродовж десятиліть від Його смерти, всіми шляхами мандрівки є майбутнє.
А наші поети, мистці і красотворці пошанують заповіт і спадщину дорогого поета найкраще, коли на своїх прапорах випишуть:
БОГ і НЕЗЕМНЕ!
ждали: що можна було двадцять літ очікувати змін, іцо зміни прийшли великі, але для українського народу з того нічогісінько не вийшло.
Психольогічні зміни в еміграційній масі, неначе затримані в свойому бігові через двадцять літ, раптово рушили скорою ходою наздоганяти втрачений час. Відчуженість і віддаленість від краю, безнадійність політичного положення викликали звичайні наслідки: дефетизм у різних своїх відмінах, зневіру, збайдужніння та політичне отупіння, з якого нелегко було й буде вирвати еміграційну масу навіть і найбільш енергійному та ідейному національному проводові. Мова Газет, резолюції з’їздів і промови на вічах не віддають повного стану напруги національного горіння. Далеко більш проречиста мова циферних звітів: скільки зложено на національні потреб™ * яка була кількість жертводавців.


2.


Який під тим оглядом стан нашої політичної еміграції тепер і які перед нею вигляди?
Еміґрація з визвольних змагань щойно тепер увійшла в свою критичну фазу. Якраз минуло одне покоління, від коли вона вийшла поза межі України. Це час, коли минула молодість, а разом з нею юнацький запал і молодечі мрії. Перед собою тоді людина має мало: вона починає робити рахунок пройденого і тоді або оборониться перед сумнівами, або впаде під їхнім тягарем.
Її число і моральне становище скріпилося припливом еміґрації нової. Відступ часу між ними ще не такий великий, щоб вони були для себе зовсім чужі і незрозумілі, щоб одні на других дивилися, як на людей з іншого світу. Багатьох єднають, родинні вузли, спомини спільного довкілля, спільні знайомі. Вправді нераз виростали вони під інакшими суспільними, політичними й економічними впливами, в інакшому вихованні, але в загальному органічний їхній зв’язок безсумнівний і це великий плюс, якого не мала досі українська еміграція в минулому.
Українська політична еміґрація має перевагу над усіма іншими в тому, що перед нею стоїть велика ціль: вона бореться не за зміну режіму, як еміграція російська, не за ті чи інші політичні впливи, за ослаблення політичних зв’язків з Москвою, як еміграція чеська, або румунська чи болгарська: вона бореться за повну політичну незалежність своєї країни і через те в неї повсякчасно перед очима сенс її істнування і свідомість того, що вона емігрувала не перед українським народом, чи навіть його великою частиною, але перед ворогами українського народу. Тому й має вона цілюще джерело, де вона все регенерується і звідки черпає свої моральні сили.
Що може подати на свій сенс еміграція московська, все одне, білоґвардійського чи власовського типу? Звільнення народу від тиранії? Та ж це саме російський нарід експльоатує всі інші в межах совєтського Союза! Її нарід дійшов до небувалої передтим у своїй історії могутносте, ніяка царська імперія не досягнула такого блеску, не могла задовольнити національної московської гордости до того ступеня, як це зробили большевики. Яке моральне оправдання перед російським народом має вона? Що несе вона для нього на своїх прапорах? Мобілізуючи світ проти СССР вона тим самим працює для підрізання кореня могутносте московської імперії. Це давно зрозуміли ті російські емігранти, що помимо ненависти до большевицького ладу закликали і закликають російську еміграцію не йти зо зброєю в руках проти нього. А через те російський емігрант почувається в дивному стані людини нікому непотрібної, якщо він чесний. Московський нарід його не потребує, він має інших, що ліпше і краще для нього роблять роботу. Чужі його не потребують, бо він не репрезентує московського народа.
Наскільки сильніша під тим оглядом моральна позиція українського політичного еміґранта — відразу впадає ввічі. З ним можуть не рахуватися, можливо, він не потрапить нічого зискати для України від чужого світа, але він для України потрібний, він живе її бажаннями, її потребами, її боротьбою. Духово він нерозривно зв’язаний зо своїм народом і місце його на землі певне, він не є і не буде непотрібним, якщо сам від свого народу та від його боротьби не відстане.
Але разом з тим не можна замикати очей на серіозні недоліки сучасної української еміґрації, що ставлять її в положення до деякої міри гірше, як давніше.
Велика частина еміґрації найшлася поза межами рідного краю не з власної волі, на знак протесту проти поневолення України, або зберігаючи своє життя для дальшої праці і боротьби. Набрило сюди дуже багато зовсім випадкового елементу. Кінець війни застав у Німеччині чималу кількість людей, що виїхали туди на примусові роботи. Відомо, що нераз це відбувалося так; що на село накладали контингент, скільки мусить дати робітників. І село рятувалося так, що видавало з себе елемент найменше бажаний, негосподарський. Цей то елемент у великій мірі творив «революційні кадри» по таборах переміщених осіб і був тими «масами», що давали «мандат» короткотривалому бандерівському володінню в таборах.
Не можна теж забувати про безсумнівний факт, що разом з тим на еміграцію посунула хмара спекулянтів і зараз же з першого дня закінчення війни з замилуванням та з успіхом свої спекулянтські практики продовжувала в еміграційному житті і старалася їх перекинути на країни свого нового поселення.
Але найважнішим фактором послаблення потенційних спроможностей діяння української політичної еміґрації — це її розпорошення і віддалення від рідного краю. Після першої світової війни величезна більшість військової еміґрації гуртувалася в ось таких країнах: Чехословаччина, Франція, Бельгія, Німеччина, корінна Польща. Звідти до України — рукою подати. А тепер, коли зникло марево репатріяції, що більше двох років зганяла сон з очей більшости нової еміграції і коли почалося її розселення по світі, вона найшлася перед конечністю виїздити в такі країни, як Канада, Злучені Держави Північної Америки, Венезуеля, Аргентина та Австралія. Осідає там на величезних просторах, часто без тіснішого зв’язку з собою. Несе з собою не тільки самі негативи, як ось політичне чи релігійне розбиття, але й позитивні ціннощі, як організаційний хист, любов до українського слова, турботу за молоде покоління. Вправді в деяких країнах застає давно осілих українців, але вони вже перестали себе уважати еміґрацією, правдива батьківщина відійшла в них у тінь перед «прибраною», своїми життєвими інтересами вони так тісно пов’язані з країнами нового поселення, що їхній життєвий шлях не йде рівнобіжно з тим, що ним ступає український політичний еміґрант.
Ми ще не усвідомили собі повністю того, що значить для політичної еміґрації фактор віддалі. Французька приповідка каже: «далеко очі — далеко серця». Ця сумна правда ще більш яскраво виявляє себе в житті політичному, як у житті особистому. З перспективи сьоми тисяч кільометрів рідний край виглядає не так, як ми його бачили і відчували в Европі. Його страшна доля блідне в красках супроти американського добробуту, що його оглядаємо кожного дня. І тут починається трагедія завмирання еміграції, поступневого відчужування її від власного народу: вона зависне на деякий час у повітрі, бо від рідного краю відбігла далеко, а з новим краєм психольогічно ще не зовсім злялася. Аж наступне покоління робить цей останній крок і переступає межу, що ділить еміграцію від нового життя.
 3.
Невже ж нема для нас виходу в такому положенні, невже ж мусимо піти неодмінно тим самим шляхом, що йшли еміграції попередні, свої чи чужі? Невже ж відійдемо так само в забуття, з жалем або з байдужністю в серці?
Відповіди на те певної ніхто дати не може, тим менше можемо це зробити ми самі, учасники того суспільного процесу. Але ми можемо багато зробити, щоб цей процес опізнити, щоб зберегти себе якнайдовше в стані духової опозиції процесові еміґрантщення, в стані якнайдовшої духової мобілізації, в стані готовости піти за покликом рідного краю.
Перш усього, правдоподібно нашій еміграції не прийдеться так довго ждати на політичні зміни, як це було давніше. По друге, ми можемо себе манити іллюзіями, що наш сподіваний поворот, якщо взагалі наступить, відбуватиметься далеко не за таких самих умовин, як це було в 1941— 1942 роках. Отже фактор часу в нас покищо не буде відігравати такої нищівної ролі, як у попередніх еміґраціях. Та чи ми потрапимо цю перевагу використати, чи підготовлятимемо себе до повороту? Це мало, що ми горлаємо про нашу любов до України, про посвяту для неї і потребу боротьби та праці для неї, це мало, що ми собі важну ролю приписуємо і думаємо, що Україна без нас не обійдеться. Навіть уряди для неї творимо і міністрів напоготівлі тримаємо. Шевченко неменш за найбільших теперішніх патріотів любив Україну, а побувши від неї здалеку довгі роки, коли прийшла вимріяна хвиля — він «заплакавши, назад поїхав на чужину». Олена Теліга віщим серцем поетки передчувала тяжку душевну боротьбу, заки еміґрант з’єднається назад з своїм народом. Даремно було б думати нам, що вистане одного дня спакувати свої клунки, сісти на пароплав і за два тижні продовжувати в Україні те саме життя, що його ми залишили перед 10 роками.
Переборовши фактор часу, чи мавши щасливіші обставини в обороні перед його розкладовим діянням, ми стаємо віч-на-віч з другим, неменш страшним, фактором психічного еміґрантщення, — з фактором простору. Величезних зусиль мусимо докласти, щоб Україна не зникла з центру нашого заінтересування. Але що робимо в тому напрямі ми, що вважаємо себе передовиками і наш націоналістичний рух ставимо за зразок до наслідування?
Наші часописи мусять бути переповнені вістками з України, Вістками про її щоденне життя-буття, про будову нової електрівні в Одесі, нового Газопроводу в Дрогобичі, фабрики сірників на Поліссі, про вислід жнив у Вінницькому районі, про кількість тракторів полтавської области, про свиноматки і колгоспні гаразди. Бо це життя України, сьогодні чужої — а завтра нашої. Сьогодні вона працює без нас, але завтра може будемо там працювати ми, і що ми знатимемо про її життя, до чого і кому ми будемо потрібні? Скажуть: «адже ви робите большевикам пропаганду, ви розказуєте про успіхи соціялістичного будівництва, як наслідок це буде мати задоволення тамошнім станом і розуміння, що відпадає нам потреба до боротьби за його зміну!» Тільки нерозум і короткозорість може таке диктувати. Та це ж жива Україна! Добра вона, чи зла, але мусимо її знати і любити такою, якою вона є, бо це вона, «матка наша, отчизна українська». В той спосіб емігрантська маса, що має перед своїми очима кожного дня Чікаґо, Торонто і Буенос Айрес, не сміє і не може забувати, що на світі є ще Київ, Харків, Одеса і Львів. Що крім фабричних димарів Пенсильвенії є такі ж самі в українському Донбасі, що крім прерій і пампасів є теж українські степи.
Героїзмом живуть одиниці. Маса запалюється ним, спалахне на момент — і погасне, вернувшися до щоденного життя, а воно в своїй моно-тонії — вічне і сильне. Ми ж мусимо його бачити таким, яким воно справді розгортається в Україні. І ми, вернувшися в Україну, станемо не перед підпільниками та упістами, а серед мільйонів щоденних людей, яких не будемо розуміти. І рідний край нам стане чужиною
Чи слухаємо ми радієвих авдицій з України? Чи передаємо їх у часописах, у спеціяльних виданнях? Скаже знову хтось: «та це ж аґітка, казьонщина, призначена, щоб туманити народ, замотиличити його випарами большевицької пропаганди!» Нехай і так! Але в тій атмосфері живе наш нарід без можности слова протесту і вільної критики, а мусить зберігати свою душу і мовчати. І чи ж ми не повинні того знати, що втовкають йому в голову агітпропи, чим мусить він дихати кожного дня?
Не читаємо совєтських видань. їх і нелегко дістати. Одначе все таки дістати можна, не все, чого б ми бажали, але краще те, як нічого. Поза партійними шорами проб’ється тут і там непокірний дух людини, Геній українського півдня, що шукає розмаху в напрямі, де може його виказати. Коли в передмові до видання творів Шевченка читаємо, що «всі, що хотіли з Шевченка зробити фашиста — ліквідіровані», то ми з того знаємо, що були люди і напевно і є, що не хочуть у Шевченкові бачити наймита большевицької пропаганди і їх за те «ліквідірують». Коли читаємо насміхи Остапа Вишні з української еміграції. яка пише ноти до можних цього світу, закладає комітети і ради та сипле клевети на вільний радянський союз, то чи не прийде нам на думку, що може це одинокий спосіб подати українцеві в совдепії вістку про те, що українська еміграція живе й діє, що вона почувається в єдності зо своїм народом і доступними собі способами інформує світ про його долю?
Ось так почерез тисячі кільометрів простору снується нитка духового зв’язку з Україною, заінтересування її щоденними справами. Герметично закриті кордони не позволяють на відвідини, стрічі, цензура не перепустить зайвого слова, страх скував людям уста і відбирає охоту в’язатися з нами. Тому мусимо виявляти ініціативу від себе. І таке переставлення широких кругів політичної еміграції на рейки більшого заінтересування усім, без вийнятку всім тим, що діється в рідному краю, безмірно важніше від того, чи раз на рік продереться крізь Карпатські гори відважний юнак-підпільник і принесе вістку з України.
Якщо ми допустимо до того, що зайдемо не тільки економічними інтересами, але й емоціями нашими загрузнемо в позаукраїнському світі — пропащі ми на віки для свого народу. Попадаємо таким робом в духову неволю, тим більш небезпечну, що добровільну, і з неї не виведе нас ніякий Мойсей. Перед 5,000 літ вирвав Мойсей синів Ізраїля з землі єгипетської, з дому неволі, і вивів їх у землю власну, землю обітовану. Але чи хотіли того вони?


«І мовили чому сини Ізрайлеві: лучше нам було помірати в землі єгипетській, як сидимо було круг казана з м’ясивом, як їмо хліба досхочу. Бо вивів ти нас у пустиню, щоб голодом поморити всю громаду».


Чи ж не так само говоритимемо ми самі, сини України, коли прийдеться нам забути про «гавзи», «кари» і «бизнеси» заради «матки нашої, от-чизни української»?
Нехай же ж вічно стоїть перед нами закон землі української, наказ крови української: де б ми не були, що б ми не робили, оці наші в її сторону будуть спрямовані, серце наше її ритмом битися буде, бо серце її — це серце наше, бо кров її — це кров наша, бо нарід її — це ми також. Тільки тоді


Заметемо вогнем любови межі 
Перейдемо у брід бурхливі води, 
Щоб взяти певно все, що нам належить 
І злитись знову зо своїм народом.
(Олена Теліга: Поворот).


Кому доля дала те щастя і хто доступив тієї чести, щоб у націоналістичному українському русі поруч тисячів друзів своїх ступати — той не може з уваги своєї спустити небезпеки, щоб – рідний край не став нам чужиною. Ця небезпека тому велика, що вона чаїться в нас, у наших душах. Там мусить плекатися резистанс супроти всього, що чуже і що віддалює нас від України. Цей комплекс гордости, що через нього Данило-Паломник в Єрусалимі за самозрозуміле приймав, що в ньому всі знають «ігумена руського», що казав Іванові в Парижі говорити «таки, брате, краща Коломия» — перетривав в народі українському тисячі літ у страшній боротьбі з почуттям меншвартости, і не загинув. Він мусить віднайтися і в тій частині народу, що її доля кинула на вигнання, і помогти їй витривати в пошані і в прив’язанні до свого рідного, до «матки нашої, отчизни української».