Кадри наших днів
ВІДОЗВА
Громадського Комітету Вшанування Двадцять П’ятої Річниці Смерти Симона Петлюри — голови Української Соборної Держави і Головного Отамана військ Української Народньої Республіки до всіх українців, українських Організацій й Осередків в Злучених Державах Америки, та у вільному світі поза ЗДА.
УКРАЇНЦІ!
25-го травня цього року минає 25 років з дня смерти Світлої Пам’яти Симона Петлюри — голови Української Соборної Держави і Головного Отамана Військ Української Народньої Республіки.
Чверть століття тому в Парижі на, вулиці Рассін ворожі кулі вбили Головного Отамана. Симона Петлюру — лицаря і мученика великої ідеї. Ворог поцілив у саму душу нації, але не вбив її. Не стало Симона Петлюри, чужа земля стала йому домовиною, але залишився Петлюра — символ української визвольної ідеї. Не пролилася марно кров Петлюри, бо як сказав сам Великий Небіжчик незадовго перед своїм трагічним кінцем, «пролита для величної мети вона не засихає і тепло її все буде теплим для нації, все відограватиме ролю непокоючого ферменту, що нагадує про не скінчене і кличе до продовження розпочатого».
Симон Петлюра у роки визвольних змагань був натхнеником української боротьби за Державність. Він був ініціатором, душою, організатором і Головним Отаманом військ Української Держави. Після закінчення першого етапу українсько-московської війни 1917—21 років він став символом для тих, що продовжували боротьбу в запіллі. За його ідеї бореться нині Українська Повстанча Армія, а сотки тисяч української еміґрації, що після першої й другої світової війни змушені були покинути рідний край, ширять ідеї Петлюри, ідеї Української Державности.
Сьогодні окупант справляє на Україні нові страшні злочини, нищить села і зганяє в «укрупнені колгоспи», що є новою формою кріпацтва. Москва, поневоливши Україну, а за Нею інші вільні держави, готується до панування над цілим світом.
Напередодні трагічної річниці з ініціятиви українських вояків, зорганізованих в «Об’єднані бувших Вояків Українців в Америці», при повній співучасте Українського Конгресового Комітету в Америці і центральних українських організацій в Америці — Церковних, наукових, громадських, політичних, допомогових, жіночих, молодечих і представників преси — повстав Громадський Комітет Вшанування Двадцять П’ятої Річниці Смерти Симона Петлюри, та покликано почесну президію, до якої запрошено представників Українських Церков в Америці та всіх Голів Центральних Українських Організацій в Америці.
Комітет гарячо закликає всіх українців та всі українські організації й Осередки в ЗДА та у вільному світі поза ЗДА, гідно відзначити двадцять п’яту річницю трагічної смерти Симона Петлюри та улаштовувати урочисті академії, доповіді, вечори спогадів, та подавати належну оцінку в українській і чужомовній пресі.
Українці! Нарід, що має національну пам’ять, здатний подолати найбільші перепони на своєму шляху. Віддаючи честь пам’яті Голови Відродженої Української Самостійної і Соборної Держави, ми вшановуємо великі ідеї за які він боровся і вмер.
Нові покоління покликані увінчати перемогою великий труд і жертву Симона Петлюри.
Громадський Комітет Вшанування Двадцять П’ятої Річниці Смерти Симона Петлюри: Голова Комітету Генштабу Генерал-Поручник Павло Шандрук, Заступники Голови Комітету. Юліян Ревай, Степан Домбицький, Сергій Литвиненко і Микола Гаврилко. Генеральний Секретар Комітету: Полковник Микола Рибачук.
Члени: Майор Дмитро Бакум, Симон Вожа-ківський, Полковник Аркадій Валійський, Петро Голубенко, Юрій Дивнич, Вячеслав Давиденко, Любов Дражевська, Іван Кедрин-Рудницький, Полковник Володимир Кедровський, Петро Крас-ноніс, Іван Марчак, Валентин Новицький, Юліян Нанасси, Катерина Пелешок, Микола Степаненко, Константин Туркало, Др. Микола Шлемкевич, Григорій Яремчук.
Березня 1 дня 1951 року, Ню Йорк.


«БУДЬМО ОБ’ЄКТИВНІ!»
(Факти проти «Фактичної довідки» В. Чапленка).
На основі участи в дискусії на тему назви «Україна» та останньої з ділянки ономастики праці Ярослава Рудницького про українське назовництво (ономастику) в «Енциклопедії Українознавства», переконався я, який він є насправді, єдиний наш номаст (назвознавець).» Звичайно науковий дослідник розвиває своє знання й дослідницький хист і тимто, чому в своїх статтях про назву «Україна» Яр. Рудницький не послуговується самостійно ономастично-лінґвістичною методологією, тільки раз запозичується від німецького славіста Фасмера, та знов покликується на давніх дослідників і публіцистів, мовляв, я так пишу, як і вони писали, та знов на чужих подорожників та на наших географів. І в згаданій статті в «Е. У.» робить Я. Рудницький помилки, які насувають сумніви щодо його лінґвістично-ономастичного вишколу. З вичислених В. Чапленком монографій Я. Рудницького про назви, я критично ставлюся до його вияснювань назв «Самбір» і «Дрогобич» (в «Е. У.», назва «Львів» є вияснена галицько-волинським літописом, а інші вияснювання назв я також критично розберу, як тільки попадуть мені в руки їх монографії, написані Я. Рудницьким. Щодо його реєстрів, «канадійських назв українського походження» і «словянських географічних назв в ЗДА й Канаді», то я вважаю, що такі реєстри може зладити кожний український інтелігент із знанням своєї рідної та англійської мов, з поверховним знанням інших словянських та французької мов, але цілком він не потребує при тому знати основи лінґвістично-ономастичної методи.
Але я справді є упереджений до Я. Рудниць-кого, відчасу, коли стало відомим у 1937 р. його співробітництво в україножерному «Ілюстрованому Кур’єрі Цодзенному», якого редакція і виявила його псевдонім «Богдан Антонєвіч» д-рові К. Пань-ківському, заступникові автора праці про Патебню, виданої Українським , Науковим Інститутом у Варшаві, з якої польське резюме було переписане Богданом Антонєвічом в «І. К. Ц.» зі зміною тільки терміну «український» на «словянський». Хоч, — як пише до мене Президія УВАН у Винипезі — «справа «пляґіяту: д-ра Рудницького була «по-громадськи зліквідована» спеціальною комісією для розгляду цієї справи (пор. «Діло» ч. 185, р. ' 1938 «З листів до Редакції») я пригадую його заяву, що він більше не запозичатиметься від інших авторів. Чиж, запозизуючи від Фасмера «окраїнну» теорію походження назви «Україна», якою вніс стільки баломуцтва в своїх статтях у пресі, додержав Я. Рудницький свого приречення і сповнив надії учасників тієї комісії, якої інтенцією було не шкодити йому в науковій карієрі.


В ІМ’Я ПРАВДИ.
В статті «Назва Україна» в «Самостійній Україні» (ч. 10—12) 1950 і 1—2 (1951) д-р Микола Андрусяк подав крім багатьох дискусійних, деякі неправдиві факти, зокрема в віднесенні до підписаного. Не вважаючи за доцільне вдаватися з д-ром Андрусяком у дальшу полеміку з цього приводу, ми обмежуємося до спростування неправдивих фактів під нашою адресою, «щоб не ширилося баламутство»:
1. Неправда є, що «Яр. Рудницький писав докторську дисертацію з ділянки ономастики у другого професора славістики на львівськім університеті Ташицького, щоб не писати її з ділянки мови чи літератури в проф. Янова», за те правда є, що Яр. Рудницький писав ономастичну працю тільки тому, щоб використати нагоди й спеціалізуватися в назвознавстві в єдиного тоді фахівця в цій ділянці на львівському університеті — проф. Ташицького. 
2. Неправда є, що «виконана під доглядом проф. Ташицького розвідка Ярослава Рудницького про назву «Стрий», була друкована в Єнзику Польскім й після того він її реферував на засіданні комісії старої історії України Історичної Секції НТШ у Львові» за те правда є, що згадана розвідка про назву «Стрий» не в «Єнзику Польськім», а була вперше друкована в стрийському журналі «Думка», а опісля в Науковому Збірнику на пошану проф. Ів. Огієнка в Варшаві, як одна з перших самостійних позасемінарних назвознавчих етимологій автора.
3. Неправда є, що Яр. Рудницький не має «за собою справжнього елементарного лінґвістично-назвознавчого вишколу», за це правда є, що Яр. Рудницький такий вишкіл має, хочби тому, що відбув основні трирічні студії ономастики в Львівському Університеті й робив докторат із мовознавства, як головного предмету. А про дальшу його ономастичну самостійну працю свідчать поодинокі його публікації з цієї ділянки в різних наукових виданнях, участь у першому міжнародньому з’їзді ономастів у Парижі в 1938 році з доповіддю, що зустрілася з апробатою приявних на ній фахівців, і т. д.
4. Неправда є, що проф. д-р Зенон Кузеля «за підшептом» Яр. Рудницького «подав у зладженому ними українсько-німецькому словнику... німецьке значення назви «Україна» у виді «Гренцлянд», за це правда є, що проф. 3. Кузеля перекладав свою частину самостійно й нічиїх «підшептів» не слухав. Уважаємо, що теперішній голова Наукового Т-ва ім. Шевченка заповажний учений, щоб ішов на «підшепти» в науковій праці.
5. Неправдою є, що Яр. Рудницький «досі ніякої своєї власної праці не вніс «до лінґвістично-ономастичних дослідів, за те правда є, що Яр. Рудницький вніс більше до цих дослідів, як д-р Андрусяк, про що може свідчити хочби бібліографія ономастичних праць Яр. Рудницького та рецензії на них таких учених, як І. Панькевич, К. Г. Маєр, В. ПІміллер чи ін.