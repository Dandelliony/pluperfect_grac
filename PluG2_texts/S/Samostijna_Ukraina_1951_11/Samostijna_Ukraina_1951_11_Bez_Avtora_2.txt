
З ножицями по пресі
Торонтські «Нові Дні» (ч. 20, вересень 1951)
намагаються підважити наше твердження про ролю і позицію акад. Т. Лисенка, в біологічній науці та в політичному житті в СССР аргументом, що, мовляв, цитовані «С. У.» оцінки про Т. Лисенка, походять від чужих
вчених (себто неукраїнців). Хоч як нам прикро, але в питаннях науки для нас таки оцінка Гакслі, Ґарлянда, Алібі, Мюллера, Гальдана чи інших біологів все буде більш авторитетною, дарма, що вони чужинці, чим оцінка П. Волиняка, ляїка в питаннях природничої науки, хоча він українець. Такого патріотизму ми, на щастя, не визнаємо, не зважаючи на те, що є націоналістами. На тому прикладі бачимо, що справа з отим націоналізмом не така проста, як її намагається представити, хоч би п. С. Підгайний («Нові Дні», ч. 21/1951, в статті «Живі мощі»), пишучи про «давно засуджену й нікому непотрібну фашистьку теорію солідаризму». Можна бути на словах соціалістом чи демократом і проповідувати безглузний шовінізм, як це робить редакція «Норих Днів» (— не важне, що кажуть наукові авторитети, бо вони чужинці, а важне, що говорить редакція «Нових Днів», бо вони українці), і можна бути націоналістом, та мати пошану до поглядів і думок чужинців, якщо вони відповідають правді.
Що ж до самого Т. Лисенка та його осягів, якими, на думку редакції «Нових Днів», він «став у центрі уваги вчених цілого світу», то можемо редакцію «Нових Днів» запевнити, що без постанови ЦК ВКП(б), якою він подавав «вчення» Лисенка як обовязуюче в СССР, ані увага цілого світу, ані наука агробіології над ним не спинилась би ні одної хвилини, а критика його опонентів (в тому і українських) на відомому З’їзді біологів в Москві була б рознесла його без сліду.
Вішати Т. Лисенка ніхто не збирається, а найменше має охоту робити це «Самостійна Україна». Редакція «Нових Днів» розпоряджає доволі великим засобом вільної фантазії, коли вона речеву критику «вчення» Т. Лисенка ідентифікує з охотою його вішати. Це ніби дрібний епізод, але він теж ясно характеризує людей, що чомусь збираються воювати з «фашистівським солідаризмом». Молити Бога, щоб його (Т. Лисенка) не повісив Сталін, «Новим Дням» вільно. Це можемо навіть хвалити, хоча думаємо, що такої молитви Т. Лисенко не потребує, бо на разі Сталін його вішати не збірається. Він же як ніхто є Сталіна слухняним знаряддям в розгромі вільної думки в науці.
Ми все таки віримо, що колись вдасться нам зачитувати редакції «Нових Днів» думки й українських вчених про теорію Лисенка, бо навіть перебуваючи на засланні в Сибірі, вони напевно залишать якісь документи своєї правдивої опінії і поглядів. Та ми дальше дивуємось редакції «Нових Днів», що вона виступає речником не тих науковців, що за правду і свободу в науці опинились на засланні, але боронить того, що своїм «вченням» дає Сталінові моральні основи для розгрому правдивої науки в СССР.
* * *
Паризький «Українець—Час» (ч. 39/1951) пише: «Нещодавно вийшла в видавництві «Вільна Україна» у Львові книжка якогось Осипа Мстиславця «Розтлители свідомості», в якій цей казьонний писака люто накидається на українських націоналістів, які «пригріті на еміграції американськими імперіалістами», підривають «дружбу» українського народу зі «старшим братом».
Використовуючи мельниківські напади на ОУН в еміґраційній пресі, Мстиславець лає бандерівців, щоби таким способом деморалізувати революційні сили в Україні».
Наївним редакторам цеї «безпартійної» газети, що друкує таку явну провокацію, можемо відповісти:
1) Щоби деморалізувати революційні сили в Україні, не треба покликуватись аж на «мельниківські напади на ОУН в еміграційній пресі», бо ці сили в Україні знали скоріше про вбивство Сеника, Сціборського, Ґадуса, Куца, Мицика, Соколовського, Барановського, Сушка та десяток інших раніше, чим про них мельниківці зачали писати;
2) Більше чим писання мельниківців про доконані безсумнівні вбивства українських революціонерів революційні сили в Україні деморалізують писання самих Же бандерівців про викривання провокаторів і агентів серед них на еміграції, про що пише офіціоз 34 ОУН (бандерівців) на еміграції «Сурма». Якщо Мстиславець хоче деморалізувати революційні сили в Україні (в що ми не сумніваємося), то він не мусить покликувтаись на писання мельниківців, бо йому вистане писання самих бандерівців.
3) Нам теж дивно, звідки Осип Мстиславець має лише писання мельниківців, а зовсім йому невідомо про писання бандерівців.
4) Якщо Мстиславець накидається на українських націоналістів, то не тільки!, на бандерівців, але на демократів, на соціалістів і т. д. Чи тут також покликується він на писання мельниківців, чи не покликується він часом також і на писання бандерівців?
Замість писати таку брехню «Українець—Час» зробив би краще, коли б він навів ті мельниківські писання, на які покликується Осип Мстиславець.
«Українець—Час» того не робить. Зате зробимо ми.
Той же самий Осип Мстиславець в 1946 р. випустив книжку «Під чужим прапором», яку в ЗДА видрукувала Ліга Американських Українців в Нью Йорку. В цій книжці він теж накидається люто на українських націоналістів, які, «пригріті на еміграції американськими імперіялістами», підривають дружбу українського народу з москалями. Але в тій книжці говорячи про українських націоналістів, Осип Мстиславець говорить про полк. Андрія Мельника, Степану Бандеру, проф. Володимира Кубійовича, д-ра Степана Барана, о. Василя Кушніра, от. Ю. Тютюнника, гол. от. Симона Петлюру, полк. Євгена Коновальця, О. Сеника Грибівського, полк. Євтимовича Бартоломея, ген. Омеляновича-Павленка, інж. Юліяна Павликовського, Володимира Тимцюрака, Ярослава Стецька, і багато-багато інших. З них лише Степан Бандера та Ярослав Стецько е бандерівцями, і нігті належать до різних політичних партій, в тому і таких, що поборюють бандерівців. Отже коли Осип Мстиславець їх лає, то при чому тут бандерівці? Чи не за велика магаломанія у редакторів «Українця—Часу»?
Лаючи українських націоналістів, Осип Мстиславець, покликується на такі документи: 1) Протоколи зізнання свідків в Нюрнберзькому процесі, — ген. Лягузена та Ервіна Штольце (стор. 16);
2) Чорна Книга ОУН (стор. 22);
3) Брошура бандерівців «Для чого була потрібна чистка ОУН» (стор. 22);
4) Рішення Другого великого З’їзду ОУН (бандерівців) (стор. 28);
5) «Боротьба та діяльність ОУН в період війни», розділи: «Акція на Західньо-Укранських землях», «Загальні напрямні початку державного будівництва», «Організація Служби Безпеки», «Акція на ОСУЗ», «Меншинева політика», «Політична та мілітарна диктатура ОУН» (стор. 29—35);
6) Статті з бандерівської газети в Сокалі «Українські Вісті» за редакцією Нестора Вс. Рипецького, з дня 3 18 липня 1941 р.;
7) Брошура «За Українську Державність», що вийшла в 1941 р. та була «першим публичним звітом ОУН (бандерівців), (стор. 43);
8) Газета ОУН «Сурма», (стор. 48);
9) Таж сама сокалська газета «Українські Вісті», з дня 9 і 16 лйпня 1941 р., (стор. 49—50);
19) Летючка бандерівського підпілля за підписом Чумак і Грек, (стор. 96);
11) Інструкція начштабу УПА Вороного, (стор. 103); Крім тих документів Осип Мстиславець наводить записки з «Львівського обласного архіву, фонд КУП, справа 39, стор. 1, стор. 15,. стор. 39; статті з української газети «Львівські Вісті»; відозви УЦК за підписом проф. Вол. Кубійовича та д-ра Костя Панківського; відозва Воєнної Управи Дивізії «Галичина» і т. д., — а тільки один-одинокий документ-лист полк. А. Мельника до фельдмаршала Кейтеля з дня 6 лютого 1943 р., в якому ставиться домагання формування української незалежної армії.
Осип Мстиславець не робить у своїй брошурі різниці поміж українськими політичними середовищами; усіх їх ставить під той знаменник, називаючи «лакеями фашизму та імперіялізму». Більшість своїх тверджень опирає на виданнях самих же бандерівців, а тому писання «Українця—Часу», що хочуть відвернути кота хвостом, уважати належить явною видумкою. На жаль, в своїй «революційній» метушні бандерівські баби-палашки і баби-парашки так багато залишили за собою друкованого матеріалу, що сьогодні немає потреби вже большевикам щонебудь про них довідуватись. Самі їх писання за себе ясно говорять. І большевикам краще, щоби бандерівців бити та деморалізувати революційні сили в Україні їх власними писаннями, що вони й роблять.
Але чому ж тоді зчиняти крик про «мельниківські напади» на ОУН. Адже ж не мельниківці на бандерівців, але навпаки — бандерівці нападали на мельниківців і то не тільки в еміграційній пресі, але з путом і револьвером.
Цікаво нам знати, в який спосіб редакція «Українця—Часу» дістала книжку Осипа Мстиславця, запізналась з її змістом та ствердила, що він використав мельниківські напади на ОУН бандерівців? Хіба що редактори «Українця—Часу» вимінюються редакторськими примірниками з Видавництвом «Вільна Україна». І чи не було б добре, коли б редакція «Українця—Часу», коли вона вже має таке щастя удостоїть редакційного примірника книжки пашквіля Осипа Мстиславця одинока на еміграції, поінформувала громадянство, на які інші документи Осип Мстиаславець покликується в своїй книжці. Зокрема було б інтересним довідатись, чи Осип Мстиславець читає тільки мельниківську еміграційну пресу, а чи також час від часу попадуть йому до рук і роз’яснення 34 УГВР про ролю 34 ОУН та роз’яснення 34 про ролю ЗП УГВР. Якщо він таких документів не читає, тоді дійсно сумління бандерівців може бути чисте.
Але що тоді, коли революційні сили в Україні про згадані роз’яснення 34 ОУН і ЗП УГВР дізнаються не від Осипа Мстиславця. Чи тоді нема.є небезпеки їх деморалізації? Як, панове, гадаєте?
 * * *
Лондонська «Українська Думка» (ч. 40/1951) невдоволена тим, що український поет О. Гай-Головко написав «Пісню про Америку» та «Канадійську Пісню» (— про те, що відомий український композитор Г. Китастий склав до першої пісні музику і багато українських хорів цю пісню виконує, редактор «УД» забув згадати — прим, складача).
«Про Гай-Головка ми недавно згадували, як про автора «Пісні про Америку». Тепер він написав «Канадійську Пісню». Ще в Німеччини він надрукував збірку таких же «пісень» п. з. «Коханіяда». А всюди «вільний труд», «простори голубі», «з гордістю людина ходить». Яке знайоме!.. «Рождьонний повзать летать не может...» — казав один москаль (мабуть, в редакції «Української Думки» — прим. наша).
Замість захоплюватись приказками москалів, було б краще, коли б редактори «Української Думки» заглянули до історії світової літературй, а звідтам напевно довідались би про Байрона, що оспівував Грецію і Україну (Мазепу), про Міцкевича, що оспівав Литву, про Залєского, Ґощинського, Мальчевського, Гоголя, що оспівували Україну, — і ніякому критикові не прийшло на думку приписувати їм плазунство.
* * *
Скрентонська «Народня Воля» (ч. 39/1951) в статті П. н. «Винниченко, монархісти і ОУН (Б)» пише:
«Зате треба дивуватися тому, що публіцисти преси ОУН(Б), які мовчали про Винниченка в пресі за його життя, нагло розмахали свої пера після його смерти.
Ця поведінка згаданої преси сама собою не видержує ніякої критики. От на приклад, «Гомін України» з Торонта (Канада) пише довго і широко, не жалуючи всякої лайки, що Володимир Винниченко це просто «злий дух України» і «злочйнець», який допустився злочину національної зради. Припустім, що справа справді виглядає з Винниченком так просто, як це представляє
(Гомін України». Але ж тоді мусить громада запитати: Якшо Винниченко «зрадник», то як це сталося, що ОУН (Б) з цим «зрадником» вела переговори про СПІВ-ПРАЦЮ і навіть після переговорів заключила ДОГОВІР про тісну співпраці)?
Питання поважне і на нього мусить бути поважна відповідь, црр ці переговори і про заключений договір писав В. Винниченко в січні біжучого року виразно:
«...Я.., мав з відповідальними представниками її (Організації Українських Націоналістів) в Парижі кілька довгих ґрунтовних розмов (з добродіями Стецьком, Штикалом, Вернигорою...) .., І в результаті цих розмов ми прийшли до цілковитої згоди в УСІХ ПУНКТАХ, які ми розглядали, і до УМОВИ...»
По оповіщенні факту цих переговорів і умови ці публіцисти за життя В. Винниченка мовчали вперто. Вони й тепер ані словом не згадують, що ця організація входила з Винниченком в переговори і що заключила з ним умову.
Якщо прийняти на увагу цей факт переговорів і умови ОУН(Б) з Винниченком, то треба одночасно прийти до зоключення, що хто як хто, але публіцисти це!
організації не мають ніякого морального права тепер кидати болотом на свого контрагента. Раз Винниченко був добрим партнером для них у переговорах і для політичної умови щодо спільної акції проти УНРади, то він мусить таким же добрим для них і тепер».
І пише правду. Тут, як то кажуть, коментарі зайві.
* * *
Джерзіситська «Свобода» передруковує цикль статтей Івана Хмельницького п. н. «В країні рабства і смерти», які друкувались в «Самостійній Україні» та які наше Видавництво випустило окремою книжечкою. Згідно з принятими в усьому культурному світі звичаями, вона повинна була принайменще зазначити, що передруковує речі, друковані деінде. Чи не робить вона це тому, щоби доказати свою безпартійність — дивіться, мовляв, ми передрукокуємо так резолюції і інструкції ОУН Бандери, як і статі з «журналу ОУН полк. А. Мельника».
Якщо так, ми дійсно починаємо вірити, що «Свобода», є «безпартійною» газетою. Що не надрукувала резолюції останнього З’їзду ОДВУ, то тільки тому, що не мала місця.

