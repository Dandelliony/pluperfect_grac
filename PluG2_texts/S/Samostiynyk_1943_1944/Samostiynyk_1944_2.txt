Під Свят-Вечір... 
І він знова прийшов... 
Правда, в теперішню пору святкуємо його зовсім в інших умовинах, як давнійше, одначе жодні зовнішні обставини не зуміють затерти його глибоко-символічного значення. Він завжди остане святом родини, підкресленням звязку українського народу з землею й вічної живучості його прадавних хліборобських традицій. Він постійно нагадуватиме нам, що якраз сильне вкорінення в землю дало Українській Нації можливість видержати найбільші удари, яких не зазнала жодна інша нація. Він знова пригадає нам, що силою меча здобули наші предки цю прекрасну землю й вдержали її протягом тисячеліть, закріплюючи плугом свої здобутки. Меч і плуг – це гарантія незнищимості й росту Української Нації. Прастарі свят-вечірні звичаї (дідух, кутя і т. п.) рік-річно нагадують синам українського народу цю велику тайну нашої непоборності. Як свято родини, Свят-вечір постійно підкреслює й поглиблює в кожного українця почуття цілокупності й нерозривності нашої найбільшої родини – Української Нації. Скільки зусиль доложили наші вороги, щоб розірвати цю нерозлучну родину! Біломосковські, австрійські й ляцькі окупанти витворювали на наших землях невиносиму нужду, щоб змусити українців до еміграції на Далекий Схід і на широкі простори Америки. Червона Москва насильно виселила міліони українців на Сибір, Далекий Схід і до Середньої Азії, а на Українські Землі населювала синів других поневолених народів, щоб розпорошити збиту масу українського народу. Німецький наїзник насильно викидає українських селян із їх предківських осель і населює на їх місцях фольксдойчерську зграю. Не треба ж хиба згадувати про масові морди міліониих мас народу за допомогою організованого голоду, каторжних робіт, тюрем, концтаборів і звірських розстрілів, що мають на меті цілковите фізичне винищення українського народу. Одначе глибоке кровне почуття єдиної Родини врятувало нас від заглади. Найжорстокійший гніт, найдальша віддаль від Рідної Землі не зуміли досі розірвати цих вузлів. І в цьогорічний Свят-Вечір, коли на небозводі замерехтять перші зорі, – з над далекого Амура, із сніжних просторів Сибіру, із пісчаних пустель Казахстану й Туркестану, із фронтових ровів, через тюремні грати й дроти концтаборів та зо всіх закутин світа, де буремна доля закинула синів України, – міліони палаючих очей піднімуться до зоряного неба й звернуться в ту сторону, де за далекими просторами ховається їх Батьківщина, де „ясні зорі, тихі води й край веселий", і пішлють своїй Вітчині слово віри: „Христос раждається – Правда народжується". 
Міліони наших братів на чужині з тугою дивляться на Україну і з запертим віддихом стежить за подіями, що розгортаються, на наших просторах, вони ждуть слова українського народу на Матірних Землях. Нашим завданням є показати їм силу активної віри, що повинна проявитися в скріпленні боротьби за державність. Згадуючи давню релігійну легенду, ми повинні зробити з неї відповідні висновки для себе. Немає сумніву, що якраз із самих низів виростає все велике так, як у бідному вертепі народився Месія. Тому нас не сміє бентежити наша „безіменність", бо з сірих мас виринули найбільші носії й пробоєвики нашого національного відродження, бо від боротьби за українську народню мову й ношу почався великий змаг українського народу за самостійність і державність. Не в безіменності, але в зневірі й бездільності народу лежить причина його трагедії. Не журба за розголос, але завзята боротьба за наше „бути, чи не бути" є суттєвим завданням сучасної хвилі. Велике імя й розголос здобудуть Україні її сини своїми великими ділами. Всупереч різдвяній легенді, ми мусимо затямити, що наше існування — це не втеча „до Єгипту" перед „Іродом" і дожидання там його смерті, але боротьбі з цим іродом. Новітнє іродове імперіялістичне племя й за тисячі років не видохло, б коли б узброєна рука розкованих рабів не допомогла йому в цьому. Також „техніку смерті" піднесли новітні Іроди до „величавих" розмірів. Убивати грудних дітей – це для них іграшка. Щоб знищити марево Визвольної Революції українського на оду, що щораз грізнійше нависає над їх головами, — вони перемінили в руїни й згарища великі простори нашої Батьківщини, а міліони її синів безоглядно знищили в тюрмах, концтаборах, на каторжних роботах, голодом і вогнем кулеметів. Вони затопили б у вогні й крові ввесь світ, щоб не впасти в прірву, над яку привели їх їх же „великі" діла. Тому цьогорічний Свят-Вечір не буде вечором «родинного спокою», бо довкруги нас — пекло. „Ясні зорі" України вкрилися димом пожеж, „тихі води" бухають вогнем і вбивчим залізом, наш „край веселий” зараз увесь кровю спливає й трясеться від реву гармат, брязкоту зброї та боєвого крику, а „мир хрещений" накинувся на нас, як хижа звірюка, щоб вкоротити нам „земні муки”. В цей вечір „родинної радості й спокою" неодин батько не дочислить при столі когось із членів родини, неодна мати відійде від стола закриваючи очі... 
Чи ж нам плакати? Чи проклинати долю й скигліти над нашим „зруйнованим раєм"? Нарід, що бажає осягнути велику мету, ніколи не перенимається невдачами, лиш витягає з них науку на майбутнє і вперто продовжує йти раз наміченим шляхом. Не ридання нам потрібно, але мужнього ствердження грізного положення Нації й безоглядної боротьби з наїзником.
В цьогорічний Свят-Вечір жодний батько не повинен радіти, що всі його сини сідають із ним до вечері, або „всетаки живі й здорові" на роботах у Німеччині, бо це радість із численності й здоровля тяглового скоту окупанта, бо це радість із власної нікчемності й пониження! В цей вечір повинен вгору піднести чоло цей батько, ця мати, що можуть сказати: „Так, наш син не сяде з нами сьогодні до вечері, бо він зараз сповняє великий обовязок перед Україною, або склав голову в боротьбі з окупантами!" Не про спокій треба нам зараз дбати, не ридати над втратами, але треба рішитися на найбільші жертви в імя Майбутнього. 
Нехай горять наші хати, хай горять села й лягають в румовища міста, хай горить вся Україна, щоб лиш в тому вогні згоріло ганебне ярмо неволі! 
Нехай спливає кровю наша земля, щоб лиш та кров змила з нас ганебне тавро рабства! 
Нехай попеліють наші найдорожчі місця й люди, щоб лише спопеліло в наших серцях всяке милосердя над ворогом! 
В цьогорічний Свят-Вечір, як і колись, склонюємо голову перед українським хліборобом, цим відвічним Сином Землі, що в грізний час не кидає землі й звичаїв своїх предків, одначе вказуємо, як дороговказ цілом народові Тих, що задавили в собі людські почування, покинули батьківську хату, потоптали „блага світа цього", всеціло віддаючись Великій Справі. Подивляємо Тих, що носять смерть у сухітничих грудях, а в героїчній душі — могутні думи й мрії шалені, до останного подиху стоячи на Великій Стійці. Гордимося Тими, що з непохитним спокоєм стоять під градом ворожих куль, нестримно наступають, нещадно нищать ворога й зі сміхом умирають. У безмежному подиві й пошані клонимо голови перед Тінями Тих, що з безмежної любови життя своє жертвували Україні. 
Зараз дороговказом для цілого українького народу повинен стати повстанець, що в Свят-Вечір стоїть на стійці. Його повинність перед Великою Справою не дозволює на жодні полекші, серед дощу й сніговії, в спеку й в час найлютіших морозів, в будні й в найбільше свято не зникає з визначеного місця його сіра постать. Всі його мязи напружені, його очі проникають в кожну закутину, його вухо ловить найменший шелест, його кріс готовий кожночасно грянути вбивчим вогнем, а його почування всеціло скупчуються довкруги відповідального Завдання, забуваючи про сім'ю й усе особисте. Вся його постать немов палаюча фигура серед степу кидає клич цілому народові: «Україна в небезпеці! Всі на стійку!»
В цей вечір ми горді, що ні кордони, ні фронти, ні моря не зуміли розбити українського народу, що найжорстокійші засоби ворогів не зуміли його знищити, одначе наша гордість буде безмежна, коли непереможна воля до вільного життя перве ці мільйонні маси до збройного зриву проти наїзників. Тоді виявляться утаєні духові якості й спроможності Української нації, а Ідея Державності України стане дійсністю.
Не мирна сімя за святоіним столом, але сковані в ідейномк пориві й боєвій готовості лави борців стануть символом Свят-Вечера 1944 року. 


ВІСТІ З ОСЕРЕДНІХ І СХІДНИХ УКРАЇНСЬКИХ ЗЕМЕЛЬ (ОСУЗ).
ОСУ3 живуть зараз в обстановці жорстоких воєнних дій, яких театром стала зараз Україна. Німці відступають, большевики наступають усіми силами, майже розпучливо. Переломовим моментом воєнних операцій на Лівобережжі було заняття Харкова, що потягнуло за собою блискавичні успіхи большевиків і великі невдачі німців. По упадку Харкова головний удар большевиків пішов на Донбас, що був вкінці занятий червоними в першій половині вересня (від 1 до 10 ) м.р. Відступаючи, німці знищили всі шахти, заводи й більші доми (напр. в м. Сталіно знищено цілу головну вулицю). Разом з відступаючими німцями вневаковувалися всі ті, що були на німецькій службі (поліцаї, урядовці управ, директори радгоспів і інших німецьких установ та їх родини). Основна ж маса народу (селянство, робітництво) осталася на місці. Большевики швидким темпом посунулися до Дніпра й з кінцем вересня в їх руках опинилося майже ціле Лівобережжя. Говорячи про евакуацію, німецька пропаганда твердить, що на відтинку одної армії переправилося через Дніпро 13000 підвод, 60000 населення, понад 110000 корів та 100000 овець. Коли вірити цьому й взяти під увагу, що на Лівобережжі оперувало три німецькі армії, то приблизно можна визначити такий стан евакуації з цих теренів: 150000 людей, 300000 корів та 300000 овець, Чого не можна було забрати, німці, в міру можливості, — палили. 
Київ опустів… Німці наказали населенню до 29 жовтня м.р. покинути місто, хто ж залишився після означеного реченця, тих поліція слідуючого дня безоглядно виганяла, не даючи навіть змоги забрати найпотрібніші речі. Евакуованим не дають жодних документів, ані не призначують місця виїзду, — їдь куди хочеш. На молодих хлопців і дівчат німці робили великі облави по вулицях і домах. Залишене добро німці вивозять на захід. Фольксдойчів окремими ешоломами вивозять у Ліцманштадт, одначе по дорозі багато їх розбігається, бо між ними ходять чутки, що в Ліцманштадті ждуть їх концлагери й примусові роботи. Німецьких військ на фронті — мало. Безпосереднє запілля фронту представляється дуже невідрадно, коли взяти під увагу, що навіть у деяких дуже близьких до фронту селах (40 —50 км.) німецьких військ зовсім нема. 
Відступ німців відбувається тільки головними шляхами й залізницями, нічною порою руху майже нема, днем їдуть валки під охороною. До найбільшого напруження дійшли події на фронті в другій половині листопада. 13 листопада, большевики заняли Житомир і посунулися дещо на захід від нього. Тоді німці стягнули сили з других фронтів і почали протинаступ. Після завзятих боїв німці 20 листопада штурмом здобувають Житомир і посуваються серед невпинних боїв в терен на захід від Києва. 
В звязку з большевицьким наступом почала скупчуватися й пожвавлювати свої дії червона партизанка в німецькому запіллі. Приближення фронту причинилося до збільшення їх відваги й кількості акції. Оперують часто днем, розброюють поліцію, нищать телефони, граблять радгоспи й людей, що працюють у німецькій службі. Недопускаються до масових вбивств, але намагаються прихилити собі населення, ведучи пропаганду головно за допомогою живого слова. Моральний стан больщевицьких партизан представляється не дуже відрадно. Помічається ознаки деморалізації й розладу. Відносно своїх спроможностей, вони замало активні. Хоч можуть повністю заняти деякі терени, розброювати поодинокі німецькі відділи, а подекуди навіть вдарити по німецькому фронті, одначе вони не використовують цих можливостей, дожидаючи, щоб це зробила Червона Армія. Деякі загони постійно шукають за горілкою, харчами й всякими неморальними насолодами. Те, що большевицька партизанка ще продовжує своє існування, треба пояснити тільки скрайною трусістю й безсиллям німецьких запільних частин. Тільки днем відважуються німці атакувати партизан, або обстрілюють з гармат ліси. В ліс не підуть нізащо в світі. Не диво, що досі не зуміли вони знищити ні одного партизанського загону, хоч неконспіративна поведінка червоних дає їм до цього не одну добру нагоду.
Незалежно від такого бігу подій народні маси ОСУЗ настроєні проти большевиків і проявляють замітне самостійницьке наставлення. Потрібно лише дієвого військового ядра, щоб пірвати їх за собою до активної боротьби з окупантом. Наближення большевиків не параліжує наших впливів, – ті що пішли вже за нами, неухильно йдуть дальше вибраним шляхом боротьби за УССД.
Большевицьким режімом нездоволені також бійці Червоної Армії. Ряд достовірних звідомлень з тамтої сторони фронту вказують на фатальне становище, в якому зараз опинився большевизм, а особливо Червона Армія. Червоноармійці обідрані, відчувається сильно брак мундурів і взуття. Харчування – погане, хоч хліба одержують трохи більше, як німці, одначе крім хліба не дістають майже нічого. Відчувається великий брак командирів, одначе дисципліна в армії ще держиться. До РККА змобілізовано жінок від 18 до 35 років. Вони служать при зенітній артилерії, при звязку як телефоністки, телеграфістки, медична служба і т. п. Комісарами, політруками, працівниками інтендантури й НКВД є в більшості жиди. Перед останнім наступом (5 липня м. р.) вислано на передову лінію всіх молодих, що були в тилових командах. В запіллі остали лиш жінки, каліки й старики. Коли Червона Армія, занимає якісь місцевості, то розстрілює лиш людей, що були особливо заангажовані й віддані німецькій владі, а ввесь боєздатний елемент мобілізують в передову лінію фронту. Для „зрадників" організують, „штрафбаталіони", що постійно йдуть в першій лінії фронту. Щоб вибілити себе перед большевицькою владою, штрафбаталіонці поводяться на занятих теренах більш жорстоко й по - вислужницьки, як звичайні червоноармійці. Деморалізація РККА зростає. З червоноармійців ніхто зараз не воював би, якби не німці, яких вважають гіршими від большевиків. Туполобо-звірська німецька поведінка на сході збільшила боєздатність Червоної Армії, Протибольшевицькі настрої в РККА помічається не лише між синами поневолених народів, але й між самими москалями, хоч їм зараз сильно вдаряють на національно—московський патріотизм. Між червоноармійцями ведуться розмови проти Сталіна й режіму, відчувається в них бажання чогось нового, чого вони ще не вміють ясно назвати. В Донбасі вперше зустрінулася Червона Армія з українською націоналістичною пропагандою. Місцеві люди розказували їм про ОУН та її цілі, про революційні листівки з закликами до боротьби проти большевиків і німців. Люди говорили про цілі ОУН, як свої власні. На червоноармійців-українців робить це велике враження й викликує оживлені розмови. Бійці вірять, що в СССР мусить прийти до революції. Під большевиками живе населення подібно як під німцями, лише збільшено пайку хліба (працюючий одержує 600 гр. для себе, а по 200 гр. для утриманців). Всі закони й кари осталися майже незмінні. Лиш населення порозумнішало й не дає себе вести на шнурочку, але починає легковажити накази, втікати, ховатися і т. п.

ВІСТІ З ЗАХІДНИХ УКРАЇНСЬКИХ ЗЕМЕЛЬ (ЗУЗ).
В останніх місяцях німецька окупаційна влада на ЗУЗ була занята головностяганням контингентів, ловлен ням людей на роботу до Німеччини, та масовими арештами й мордуванням революційно-самостійницького елементу. Ці оказії використовують німецькі мундуровані бандити для масових "неурядових" грабунків. Ось кілька образів того рода: 
Дня 30. IX. 1943р. німці обложили одно село в Радехівщині й перевели стислі ревізії. Багато людей втікло з села, за те німці сконфіскували їх збіжжя, одіж та харчі. Решту людей били без уваги на вік і стать. Арештовано 20 людей. Таке діється й по інших селах. В піденній полосі Львівської області стягання контингенту проходить трохи „лагідніше". Тут застосовують кількаденні арешти та грошеві кари й арештують контингентові комісії. В Городеччині, Яворівщині, Брідщині та Львівщині контингент рішучо зависокий і селянини можуть його виконати. 
Одночасно проходить ловля людей на роботи до Німеччини та арешти молоді. До Німеччини, бавдінсту й СС- Дивізії ніхто не хоче їхати, — всі втікають. Підчас нічних та денних облав німецька жандармерія, німецька поліція, вермахт (у Сокальщині), — не лише шукають за людьми, але й грабують полотно та інше селянське добро. Такі акції проходять по цілих ЗУЗемлях. В них беруть участь навіть крайсгавптмани (також мають дома рідню, якій треба прислати награбованих дарунків!). 
В Золочівській окрузі німота намагається сильно вдарити по підпіллю, на що вказують засідки, облави та арештування. Німці розвозять автами в терен поперебираних шпигунів, що опісля сходяться в означених місцях і від'їжджають. 
Сильне загострення німецько-українських відносин в цьому терені спричинило виселювання деяких українських сіл із Брідського й Яворівського повітів, де на їх місця осаджують фолькедойчів зі Сходу. В кожній такій колонії є дорффірер, що має до оборони до 100 СС-ів, Вони виганяють українських селян на безплатні роботи на фольк-дойчів, без огляду на свята. Дня 4. Х. м. р. в с. Великополе (пов. Городок) дорффірери з кацапами-фольксдойчами побили людей, позабирали коні й вози, змушуючи людей разом з солтисом орати три дні. Один москаль вдарив нашого селянина в лице. На запит, чи вільно бити, кацап відповів: „да нам можна вас біть." Тоді селянин зацідив його по зубах. 
В селі Демна (Львівський пов.) 19. X. м.р. приїхали німці ловити хлопців, що не пішли до бавдінсту. Коли хлопці втікали, німці почали стріляти. Двох хлотців убили, а двох спіймали й забрали з собою.
17.Х. м. р. фольксдойч Шілька, солтис німецької колонії в Мужиловичах, що приїхав сюди, як німецький переселенець зі Сходу, застрілив довголітнього члена ОУН сл. п. Михайла Яремія. Похорон, що відбувся 19. Х.м.р. перемінився в величаву народню маніфестацію. Було 31 вінків, у поході брало участь понад 1600 людей з дооколичніх сіл і три священники. 
В Бібреччині жандармерія перевела масові арештування селян (в тому багато жінок ), священників, учителів та солтисів за контингент. М. ін. арештовано о. Козака з Ліщина, що просидів цілий тиждень в лягрі. 
При стяганні контингентів, головно худоби, німота облягає села зі скорострілами, виганяє селян на збірне місце та забирає худобу й збіжжя. При тому переводять основні ревізії, підчас яких зривають підлоги, нищать образи, бють селян і грабують, що попаде (сс. Шуровичі,. Середпільці, Ператин і ін.). 
І6.Х.м.р. в с. Горобкові гепштапо, на чолі зі знаним садистом Кітером, арештувало 5 жінок за пропущення кількох днів праці в лігеншафті. Підчас арештів поводилися по звірськи. Одну жінку застали, як вона кормила дитину. Кітер кинув дитину на постіль, а жінку так вдарив, що вона зомліла. 
Шеф дрогобицького гештапо заявив, що він добре знає про творення українських партизанських загонів у Карпатах і обіцяв цілковито знищити їх. М. ін. сказав: „Гірські села під господарським оглядом не представляють для нас великої вартості, а тому ми не будемо потурати всяким акціям, – перевернемо все догори корінем (коби свині роги!). На людях, а ще на українцях нам не залежить! (так і зразу треба казати, а не гнути баляндраси про справедливість, тоді будемо мати чистий рахунок і не будемо слухати скавуління про „невдячність" українців). Цей же шеф кликав до себе голову УОК Мартишока та заявив йому, що Комітет відповідатиме головами за якісь більші акції, бо він знає, що Комітет – це кодло „ Бандерабевегунг — у“. 
Ці факти (лиш деякі з тисячів!) — це лише жарти в порівнянні з мартирологією, яку переходить від довшого часу Станиславівська область. На цьому терені звірства окупанта дійшли до жахливих розмірів. На цьому терені німці повели боротьбу проти всіх, що хотять, й за те тільки, що хотять Самостійної України (слова стан, шефа гештапо Бранда). Особливий терор застосували окупанти в повітах: Долина, Надвірна й Коломия.
 Підчас облави на сс. На завізів — Перерісль, Терновиця й Каміна (Надвірнянщина) забрано до Німеччини, 233 людей, 13 арештовано, а 4-ох розстріляно. 
В сс.. Новошин, Погорілець, Грабів (Долинщина) арештовано 45 осіб: під замітом допомоги партизанам. Майно арештованих сконфісковано. Підчас арештів мундуровані бандити, бешкетували й насилували жінок. 
В сс. Кишни, Космач, Калачківці, Березова, Загайпіль, Печиніжин, Балинці — забрано 140 осіб, а одного вбито. Хати в Печеніжині й Валянцях спалено, а майно розграблено. „Надпрограмово" проходять постійні ловлі людей на роботи до Німеччини, підчас яких гітлерівська банда грабить людський дорібок і насилує жінок. (Лисиця, Стара Лисиця, Надвірна, Медуха, Михальковичі й інші). Через свою сліпоту відносно ОУН, німота намагається знищити ввесь свідомий громадянський актив сіл. 3 терену масово забирають худобу. До 10. X. забрано всі дзвони. 
В Станиславівській окрузі введено виїмковий етап, що назначається суворими приписами й скріпленням терору (напр. хто не має кенкарти – розстріл). 
В с. Жураки (Надвірнянщина) прилюдно розстріляно 2 людей за те, що не вийшли до праці в копальні. 
В Ямниці й Хрипливі відбулися масові арешти. 23. X. над ними відбувся прилюдний „суд", після якого розстріляно 14 українців. Викрадені тіла деяких жертв вказують на звірські тортури; сл. п. Долчук мав поломані руки й ноги, а сл.. п. Тарас Дейчаківський мав спалені цілі плечі. 
23. X. в Березовах відбулася облава, підчас якої арештовано 96 людей, з яких 75 вислано до Німеччини, а 21 залишено в Коломийській тюрмі. 
21. X. німці й татари напали на с. Погорілець. Після обстрілу, ввійшли до села й розташувалися в школі та кращих будівлях. Опісля пішли в село, демолюючи хати й грабуючи все вартісне. Вкінці наловили до школи дівчат, яких насилували. 
Де лише приходить німецька банда, люди масово втікають в ліси. Німота використовує це для свобідних грабунків. 
30 жовтня гештапо знову уладило в .Станіславові „суд" над 13 українцями, яких опісля розстріляно. Всі розстріляні (за виїмком одного) — це члени, або юнаки ОУН. 
I. XI., в Калущині арештовано 27 молодих хлопців, в більшості юнаків з торговельної школи в Калуші. 4. XI. гештапо розстріляло прилюдно 15 з них. Розстріляні — це пере важно хлопці в віці 15-16 літ. 
В Микуличині переведено пацифікацію, — спалено хати і й арештовано понад 30 осіб. 
11. XI. ранком віддід німецької поліції й СД обставили гарматами й скорострілами місто Надвірну та розпочали облаву, що тривала майже цілий день. Облава мала плановий, характер. За списком проведено ревізії по мешканнях окремих людей, після чого всіх забирали.
В висліді арештовано 60 українців, 29 з поміж. увязнених вивезли до Німеччини, а 40 задержано в Станиславівській тюрмі. 
14. XI. гештапо обступило підчас вистави театр, перервало пєсу й наказало вий и всім жінкам. Всіх мущин перевірено й зревідовано. Облава була підготована: під крісло підкинуло гештапо, пекольну машину, револьвери й гранати. В наслідку арештовано 100 осіб. (Станиславів). 
18. XI. в Станиславові прилюдно розстріляно кількадесят українців спійманих у Надвірній і в Станиславівському театрі (про це гл. ст.: „Станиславівська драма"). 
В менших розмірах такий терор окупанта проходить також у Тернопільській області. 
Над ранком 10. XI. до с. Павлів (пов. Бережани) приїхали автами 150 німців з гарматками й кулеметами, село тісним перстенем і провезли облаву, в висліді якої арештовано 30 осіб. Цього дня вісьмох із них (між ними 3 поляків) розстріляно прилюдно в Бережанах, а решту звільнено.
22. XI. вечером німці окружили с. Мечищів (Бережанщина) і за списком арештували 14 осіб, між ними солтиса й учителя. Арештованих жорстоко побили й повели до Бережан. Всіх заковано по трьох до купи, а солтиса — ланцюхом за шию. 
Наведені факти — це тільки поодинокі вирізки з жахливого образу мартирології ЗУЗ. Озвірілий німецький кат, що терпить поразки на полі бою, намагає себе підбадьорити, мордуючи безборонне населення. Своєю звірською політикою гітлєрівські бандити пхають населення ЗУЗ на той шлях, яким пішла Волинь, одначе вони повинні затямити, що наслідки їх «політики» на ЗУЗ будуть для них такі ж жахливі, як і на Волині. Ми цеї війни не починали, одначе зуміємо її закінчити по всім найжорстокішим правилам, яких добре навчали мас большевицькі й гітлерівські собаки. Ми не хочемо чужої землі, але простори України настільки широкі, що поховаємо в них всю імперіялістичну наволоч, що пхається звідусіль на нашу землю. 
Як пяте колесо в імперіялістичному возі, постійно хапає нас за ногу ляцька собачка. Замість вести боротьбу з німецьким окупантом, що перемінює в руїну корінну Польщу, ляцькі імперіалісти помагають німцям нищити український визвольно-революційний рух. 
Ось ряд фактів із польської контрреволюційної роботи на ЗУЗ: 
11. X. м. р. поляки вбили Мирослава Пшипюрського, що їхав в справі волості Крилів (Холмщина) та секретаря тої волості Висоцького. В Посадові замордували українського вчителя. 
В Стрию переловлено польську боївку, якої завданням було ліквідувати українців. Боївка зложена з ляхів із корінної Польщі (Варшава, Радом, Дембіца). Така сама боївка зложена з 12 людей приїхала до Турки. 
Морди невинних свідомих українських громадян польськими терористами у Перемишльській області стяли зараз, явищами денного порядку. В цьому сприяє їм толераційна поведінка німецької влади та „ойцовска" опіка кримінальної поліції, переповненої польським щоріністичним елементом. Вони намагаються перенести чуйність німців на український відтинок і вдарити на нас з урядової сторони. На терені повітів: Бірча, Коросно, Ярослав, Лежайськ польські боївки знову посилили морди українців, – з їх рук згинуло в останньому часі цілий ряд інтелігентів і свідомих селян. Загал польського суспільства солідаризується з цими акціями, виставляючи українців, як свойого ворога ч. 1. Навіть майтемніші елементи, насичені шовіністичним духом, беруть участь в терористичних акціях, щоб знищити «хоцяж єднего гайдамакев» (Бірчакщина). 
Підготовляючись до збройної боротьби, поляки роблять харчеві запаси, нападаючи й грабуючи українське населення (Перемишльська обл.). 
8.Х. м. г. польська боївка напала на мужа довіря УДК в Дикові — М. Татарика. Зі словими: „Ходзь ту крулю україньскі“, – ляхи витягнули його на подвіря, жахливо змасакували та добили двома стрілами. 
В Коломійщині ляхи роблять грабункові напади на українських селян, і стріляють до наших людей.
В цілій Станиславівській області польське підпілля віддано співпрацює з німцями доносами й провокаціями. Арештування Надвірній відбулися за списком, виготовленим ляхами. 
В Тернопільській області ляцьке підпілля рівно ж здобулося на ряд «подвигів». 
21. X. ляцька боївка вбила двох свідомих українців з села Стрзівка: Крука й Щербатюка.  
6. XI. вбили знова двох свідомих українців Литвинчука та Бригідера, й спалили одно господарство у с Чагарі (Збаражчина). 
7. XI. Вечером вбито в с. Чернихові о. Василькова й поранено його дружину. 
8. XI. в Баворові замордовано секретаря збірної громади й підпалено господарство війта тої ж громади. 
15. XI. пострілено Осипа Вівчарика, бувшого старшину УГА, що працює лісничим. 
25. XI. ляцькі боївкарі застрілили в с. Деренівці Т. Кляпітуру й Сердечного Олексу та пострілом через вікно ранили Я. Семкового. В с. Довгім замордовано Савчука Івана. 
19. XI. в присілку Хатки ( с. Плебанівка) замордовано 4 українців: Михайла й Тому Луцькових, М. Пархалюка й І. Кобиляка, та поранено дві дівчинки 4 – 12-літні.  
8. XI. в с. Ханачеві (Перемишлянщина) місцеві ляхи зловили 3 українсіьких хлопців: М. Підцерковного, Івахова й М.Орельчака. Всіх жорстоко побили, а Іваховому, що ніс радіо до направи, підкинули до течки гранату. Орельчака й Іванова віддали кримінальній поліції. Гештапо наказало їх розстріляти. Підцерковного ляхи не віддала поліції, лиш задержали і в звірський спосіб замордували. Тіло його найдено й начислено на ньому 45 дір, випалених дротом. 
Так виглядає ляцька «революційна» політика! Чи польські проводирі думають мордами невинного українського населення здобути собі державу? Чи думають може, що ми налякаємося такого «моцарства»? Чи вони вже забули, наслідки принесла їм така «політика» на Волині? Чи може бажають пригадати собі, як смакують «сьвєнцоне ноже гайдамацьке»? Нехай поляки затямлять собі, що ми їх землі не бажаємо, ані не починаємо війни з польським народом, але себе оборонити зуміємо! Український нарід довготерпеливий і нелегко його, вивести з рівноваги, але коли рушиться, то пекельні сили не зупинять його! Чого собі наварите — те й випєте!


СТАНІСЛАВІВСЬКА ДРАМА.
Дня 14 листопада в станиславівсикому театрі проходила Премієра оперетки «Шаріка». Біля год. 5.30 на салю театру ввійшли гештапівці, шуцполіція, дольмечери й агенти та обставили всі входи й виходи. Чотирьох функціонарів вийшло на сцену, на якій саме проходила третя дія оперетки. Один із них наказав припинити виставу. На сцену вийшло ще декілька людей у військових уніформах та цивільних одягах. Мундуровані спрямували на глядачів машинові пистолі й кріси, а дольмечер наказав сидіти й не рухатися. Після того виступив шеф гештало Брандт і гостро заборонив публиці говорити між собою під загрозою розстрілу. На його наказ жінки й діти покинули салю, артисти й технічний персонал зійшли до салі. Занавісу опущено, а глядачі в непорушній поставі сиділи ще біля пів години під цівками М. П. і рушниць. Підчас цієї перерви хтось незапримічений вирізав у зававісі щілинку. Опісля всіх мущин переведено на праву сторону салі, цілковито спорожнюючі половину місць. Агенти стали докладно переглядати опущені місця. Під фронтальним садженнями «найдено» два пистолі, гранату й трохи нелегальної літератури. «Найдену» зброю Брандт показав публиці, додаючи іронічно до присутного голови УОК: «Чи з цим ходять до театру, прошу, дивіться пане голово Українського Комітету, це українці роблять, це не є жодні поляки». Голова УОК не відповів нічого. Наступила десятихвилинна перерва. Частина агентів перетрушувала салю, а один з них (німець) вдивлявся в публику й викликав поодиноко двох людей із салі. Вони скоро повернули. По цій перерві залишено в салі цих людей, що сиділи недалеко „найденої" зброї, решту виведено по черзі на сцену. Кожного ставляли лицем до занавіси й старанно обшукували. Частину залишили тут, а ін інших, імовірно на якийсь знак, відпроваджували під крісом до канцелярії театру й там задержували. Кількох людей заковано ланцюхами (руки й ноги) й виволічено зі салі. Публиці підчас того заборонено оглядатися під загрозою розстрілу. По закінченні перевірки на партері, почалася контроля балконів. Серед того залунали стріли в коридорі, потім брязкіт шиб і суматоха. Німці втікли зі сцени поза занавісу, а деякі з глядачів кинулися на землю. Коли втихомирилося, на сцену з криком вибіг Брандт, погрожуючи українцям. Публиці наказав покласти руки на голову. Зі сцени на салю знова повернулися цівки автоматів. Тоді Брандт сказав: „Я вам тепер дам театр. Досі я був надто лагідний до українців, щойно тепер я покажу своє справжнє обличчя, застосую тотальну відповідальність. Ви відповісте мені за цього пана (мова йшла про зраненого СС— а, Мапа). Після цього перевірка тривала ще годину. Німецькі мундуровані бандити поводилися підчас того грубо й дико. Відділених людей, що сиділи біля «найденої» зброї, забрала майже всіх. Решту залишили. В годині 9. 50 вийшов на сцену Брандт і сказав, що з огляду на поліційну годину, ніхто не може йти тепер домів, тому всі мусять сидіти до 5 год. ранку, навіть ті, що мають нічні перепустки. «Це лише «невелика» кара для українців за їх ставлення до німецького народу. Всі мають, сидіти на місцях, доки не вийде останній вояк з будинку». Після того вийшов, складаючи на директора театру й голову УОК відповідальність за порушення спокою. Була 22 година ночі. В год. 24-тій увійшли урядовці арбайтсамту на чергову провірку. Всіх, що не мали довідок праці, виділено. Біля години 7-мої ранку, після ще одної перевірки, всіх з документами звільнено.  
Загально гештапо вивело біля ста людей. Чотирьох вивезли санітарним автом, 24-ох забрав арбайтсамт, — частину з них випущено чергового дня, а всіх прочих вивезено на роботи до Німеччини. 
День 17 листопада 1943 р. 
В ранніх годинах до будинку театру підїхало кілька поліційних машин, з яких виведено, під сильним конвоєм, 47 підсудних. При залучених мегафонах і відкритих дверях гештапо почало наглий суд. Підсудним вичитувано акт обвинувачення, — вони притакували, або заперечували. Всім закидувано переховування зброї або приналежність до ОУН. В полудневих годинах, по переведенні публичних допитів, запав вердикт. Двадцять пять обвинувачених засуджено на кару смерті через розстріл. Підсудні приняли вирок спокійно. 
Година 13.35. Двадцять пять підсудних, без маринарок, повязаних в три ряди й окружених двома кордонами гештапо й шуцполіції, виведено під стіну жидівської синагоги оподалік театру. Там до спеціально зладжених палів і руштовань, почерез рука й груди, привязано по черзі всіх засуджених. Все це діялося на очах багатотисячної товпи. Місце екзекуції обложено всіма родами поліції, фавманів і агентів. Перед розстрілом засуджені почали збірно кидати оклик до юрби зібраних людей: „Українці, ми ждали від вас помочі, а ви прийшли подивитися..." „Пімстіть нашу смерть, — не одинцем, але сотнями". „Хай живе ОУН і Провідник Степан Бандера." „Слава Україні." На кінець з грудей засуджених протяжно понеслися звуки національного гимну: „Ще не вмерла Україна"... Останні стрічки заглушили крісові вистріли. Під градом куль впали всі жертви понурої Станиславівської драми. Напівживих добивали гештапівські собаки вистрілами з револьверів... Незабаром грузовими машинами під’їхав „Бавдінст", відвязував трупів і вивозив за місто. На місці екзекуції викопано палі, затерто бризки крови, щоб сліду не стало по невинних жертвах гітлерівського терору. Не можна поминути факту, що грузовики з тілами розстріляних від'їхали з місця екзекуції під регіт польської вулиці, що пяніла з радощів, і під сльози українських селян, що їх змобілізували гітлерівські пси для залякання й розстрілу думки про ідею Вільної України. 
Знова поплила невинна кров... Виросла нова братня могила жертв жахливого лихоліття Української Нації. Виріс на нашому шляху ще один зайвий дороговказ, що ворога переконає лише мова заліза, а не рабська покора. 
Гітлерівські бандити, що голови гублять узустрічі з узброєним українським повстанцем, виявляють особливий „героїзм" у мордуванні безборонних, а в додатку повязаних, людей. Станиславівська драма ще раз вказує правиль нийшлях тим, що не бачили його, або не хотіли бачити. Окупант нищить останки нашого культурного життя, — ми обовязані всі свої сили віддати боротьбі за свободу. Наїзник хоче нас налякати кровавими масакрами наших братів, — ми ділом докажемо йому, що найжорстокійші методи не послаблять нашого наступу. Ляцькі шакали регочуть навіть перед маєстатом смерті, — ми пригадуємо їм, що це лиш початок боротьби, а найкраще сміється той, хто на кінці сміється. Нові жертви не пригнобили нас, але ще більше скріпили наше завзяття й незломність постанови: „Вперед! Там — воля, або смерть."


КІНЕЦЬ 1943 РОКУ В СВІТЛІ ВОЄННИХ ОПЕРАЦІЙ І ПОЛІТИЧНИХ ПОДІЙ.
Коли з кінцем жовтня м. р. робилося підсумки подій на фронтах, то могло декому здаватися, що листопад 43р. принесе певні події, які може й вирішально вплинуть на найближче майбутнє Европи й заведуть нас ближче кінця цієї війни, як не зовсім, то бодай до кінця війни з Німеччиною. Одначе минув листопад, минає й кінець 1943р., а перемога союзників над Німеччиною не прибрала ще дійсних форм, мимо ряду її невдач на фронтах і важких налетів на німецькі міста та „бомбардування" Німеччини рішеннями конференцій. 
З початком листопада м. р. закінчилася в Москві конференція міністрів закордонних справ Сполучених Держав Північної Америки, Англії й СССР, при участі представників дипломатичних і військових штабів. Офіційні звідомлення, видані по тій конференції, цікаві не тим, що подають до відома, але саме тим, чого не подано. Спільна заява цих трьох держав підкреслює, що осягнено у всіх питаннях згоду й повне порозуміння, зокрема щодо конечності приспішення кінця війни, продовження співпраці цих же держав так на час капітуляції держав, з якими воюють, як і на післявоєнну, тобто мирову епоху, для забезпечення тривалого миру. Крім цього союзні держави стремлять до розгромлення фашизму в Італії, відбудови незалежної Австрії і наложення на всіх виновників масових мордів і знущань в окупованих країнах справедливої кари. Ці злочинці будуть суджені у вільних країнах, на місці поповнення злочинів. Коли одначе слідкувати за іншими неофіційним вістками, то виходить, що це далеко не все, про що говорено на конференції. Московське радіо не робило з того таємниці, що серед питань, поставлених трьома заінтересованими урядами до дискусії, були й справи, яких не закінчено рішеннями, бо вони вимагали підготовки й вияснень на дипломатичному шляху. Можна догадатися, що між тими незакінченими справами могла й бути вимога СССР відносно його західного кордону. Зокрема насувається цей здогад на тлі двох фактів, а саме: англійський міністер Ідей уважав відповідним інформувати про конференцію в Москві окремо польський еміграційний уряд в особах премієра Міколайчика і міністра за кордонних справ Ромера, а американський міністер закордонних справ Кордел Гал розяснюючи представникам преси у Вашингтоні висліди московської конференції, не дав відповіді на питання, чи і як вирішено справу західного кордону СССР. З дальшого ходу подій можна теж догадатися, що на конференції в Москві не узгіднено плану воєнних операцій взагалі, а на терені Европи зокрема. Щойно по місяці, для складення й узгіднення планів воєнних операцій, мусіли зїхатися самі верхи союзних Держав: Рузвельт, Чєрчіль і Сталін в супроводі 300 політичних і військових спеців-експертів. В днях 22-26 листопада м.р. відбулася в Каїро (Єгипет) стріча між Рузвельтом, Черчілем і китайським маршалом Чіянг-Кай-Шеком, на якій обговорено й вирішено спільні воєнні операції проти Японії на далекому Сході. По тій конференції повернувся Чіянг-Кай-Шек до Китаю, а Рузвельт і Черчіль поїхали до Тегерану (Іран), де стрінулися зі Сталіном та спільно винесли політичні й військові рішення в справі війни з Німеччиною та після воєнної перебудови Европи. Їх спільна заява своїм змістом не багато різниться від заяви післямосковської конференції, і крім загальникових фраз, нічого новою не вносить. Ще раз почув світ із заяви, виданої в Тегерані І. XII. 1943р. цим разом вже не від міністрів, але від самих верхів союзних держав, що союзники рішені продовжувати співпрацю так в часі війни, як і миру, та що осягнемо повне порозуміння відносно спільних воєнних операцій проти Німеччини, яку рішено бити на всіх можливих фронтах, тобто на сході, заході й з півдня. Рівнож підкреслює тегеранська заява, що після закінчення війни в Европі буде забезпечений тривалий мир шляхом створення міжнародної організації, в системі якої могтимуть співпрацювати всі миролюбні держави. З цього видно, що між державами, злученими протинімецьким Союзом, не зовсім легко дійти до взаїмного порозуміння, коли для узгіднення планів керівні державні мужі мусять об'їхати дослівно пів світа й то з сумнівним успіхом. 
Не треба теж сподіватися, що рішення цих конференцій матимуть негайний вплив на фронтові операції. Східний фронт буде правдоподібно і далі залишений виключно силам СССР, а англо-американці готуються до розгромлення Німеччини шляхом інвазії щойно з весною 1943 р. не перестаючи рахувати, що може до того часу Німеччину всетаки розвалять події на її внутрішних фронтах. 
Треба в звязку з цим під креслити, що цей англо-американський рахунок не зовсім позбавлений підстав. Положення Німеччини представляється зараз дуже важко під оглядом воєнним, політичним та господарським. 
Під воєнним оглядом потерпіли німці протягом листопада й грудня м. р. на сході більшу поразку, яка знаменна втратою Кубанщини, майже цілої Лівобережної України, відрізанням Криму від суходолу й створенням на Кримі ворожих мостових причілків, втратою Києва й цілого ряду комунікаційних та промислових центрів України (Дніпропетровськ, Запоріжжя, Черкаси, Знаменка й інші) та створенням і укріпленням ворожих випадових баз на Правобережжі. Після доволі швидкого відступу схаменулися німці щойно, коли совіти забрали Житомир і безпосередньо загрожували відбиттям Криворіжжя й Нікополя. Тоді німці стягнули на схід частину своїх сил з Норвегії, Фінляндії, Італії й Греції та розпочали протинаступ, якого дотеперішними успіхами є відбиття Житомира й Коростеня, та оборона Кривого Рога й Нікополя. Проте на Білорусі (в обширі Гомеля) не видержали німці совітського наступу, відступаючи на залізничу лінію, і тут же держать тепер фронт з перемінним щастям. В той сам час тривали над середущим Дніпром дві офензиви з противних боків.
 На захід від Києва вели іменно німці офензиву великими зєднаннями броневих сил, в якій розгорнулися жорстокі бої, що, під оглядом обабічного завзяття, не мали досі собі рівних від часу боїв за Сталінград. Хоч більшість успіхів була тут по стороні німців, то всежтаки дійшли вони до західного берега ріки Тетерев, де саме тепер находиться їхня боєва лінія. Натомість в луку Дніпра вели сильні наступи совіти, а саме в обширі Черкасів-і на південь від Кременчука. Тут не зуміли німці перешкодити успіхам совітів, які помимо німецького опору заняли вузловий пункт Знаменку, здобули Чигирин і Черкаси, получили оба операційні причілки Кременчук і Черкаси в один фронт і тепер продовжують свої операції в напрямку на Смілу і Кіровоград. 
Західний фронт, на якому ведуться бої тільки на морі і в повітрю, завдав рівнож Німеччині протягом листопада й грудня м.р. ряд сильних ударів головно з повітря. На цьому фронті почали союзники воздушну офензиву, в якій, з небувалою досі силою, нищать німецькі комунікаційні й промислові осередки та воєнні обєкти в зайнятих німцями країнах. Зокрема важкі були бомбові налети па Берлін, столицю Німеччини. Тут скинено протягом двох тижнів понад 7 міліонів кг. бомб, з того лише підчас одного півгодинного налету 2,300.000 кг. бомб, а в налетах з З.ХІІ. 43, р. по півтора міліона кг. бомб протягом 2—3 хвилин. Зрозуміло що спустошення міста величезне й це мусить мати дуже відємний вплив на настрої населення. Рівночасно були цілями союзних налетів в цьому часі інші німецькі комунікаційні та промислові центри, як Вівер —Нойштадт з фабриками літаків, фабрики химічних виробів в Людвігстафен і Лєверкурен біля Кельн, Мінстер, Бремен (більше разів), Гановер, Франкфурт над Майном, Мангейм, Штуттгарт, Солінген (два рази), Ляйпціг і інші німецькі міста, копальні в Норвегії (Кнабен), летовища в Бельгії, Голяндії і Франції, та судноплавство вздовж побережжя цих країн. Не вимагає окремого доказу, що успішна оборона таких великих територій пред так сильними й частими воздушними атаками переходить межі німецьких можливостей. 
Рівночасно в ділянці морської боротьби, припинилися в останньому часі блискучі успіхи німецьких підводних човнів в затоплюванні аліянтських морських транспортів. Від часу створення аліянтами баз на Азорських островах (Антлянтик), відступлених їм урядом Португалії, мають англо-американці спроможність сильнішого обезпечування морських конвоїв на Атлянтійському Океані літаками й кращі умовини до успішного поборювання німецьких підводних човнів. Наслідком цього є факт, що в останніх тижнях значно зменшилася кількість аліянтського тонажу, затопленого німецькими підводними човнами, підчас коли рівночасно росте число тих же човнів затоплених морськими й воздушними збройними силами союзників. Так наприклад витратили німці в грудні м. р. в двох боях підводних човнів з бритійськими конвоями раз 6 підних човнів, а другий раз 2 підводні човни, при чому в обох цих випадках не вдалося їм нарушити цілості ворожих конвоїв. 
До цього треба ще додати, що держання й оборона південно-італійського фронту рівнож вимагає від Німеччини великого напруження сил. Після довшої спокійної перерви на цьому фронті, розпочали союзні війська з кінцем листопада наступ великими силами, яким вдалося зовсім розбити німецьку оборонну лінію над рікою Сангро, де німці думали зимувати. Тепер відступають німці на північ, за лінію ріки Пескара, а союзні війська переслідуючи їх, перейшли ріку Моро та наближаються до адріятійського порту Ортона. Цей факт і посилене бомбардування в цьому обширі німецьких становищ, баз і шляхів постачання, створює разом для німців досить важке положення. З південних баз положених в Італії й Африці переводили союзи бомбовики в останіх тижнях важкі налети на бази німецьких підводних човнів в Тулоні й Марсилії (південна Франція), та Двічі на залізничний шлях в Антеор біля Канн (південна Франція) і на залізничні споруди в столиці Болгарії Софії (тричі). При цьому бомбардували теж ряд міст в північній Італії (Генуа, Туріно, Анкона, Бользапо), залізничні лінії постачання, що ведуть з Німеччини й Австрії до Італії (Інсбрук в Австрії, Падуа в Італії, залізнича лінія: Відень-Венеція) і в Альбанії (Дураццо) 
Окремий ряд воєнних невдач потерпіли німці в боях з визвольно-повстанчою армією із Югославії. На цьому відтинку приступили німці в половині грудня м. р. до генеральної офензиви проти військ генерала Тіто, одначе не осягнули жодних успіхів, а в деяких місцях (райони Санджак, Сараєво, Загреб) понесли й втрати. Югославянська повстанча армія завдячує у великій мірі свої успіхи тому, що їхні операції піддержують майже щоденно англо-американське летунство з південно-італійських баз та союзні воєнні кораблі, що оперують на Адріятійському морю. 
Це все мусіло потягнути за собою значне ослаблення Німеччини під господарським оглядом. Безпощадне нищення англо-американцями німецьких промислових обєктів і транспорту та втрата величезних просторів України — це рішучо незвичайно важкі удари в німецьку і господарську систему, яка є одною з основ видержливості сучасної війни. 
Під політичним оглядом вступає Німеччина в слідуючий місяць і рік значно ослаблена, залишена сама собі, без жодної допомоги. Капітуляція Італії позбавила Німеччину одинокого найбільшого союзника (союз з Японією не має для війни в Европі реального значення), який став тепер для Німеччини, радше тягарем, як підтримкою. Слідами Італії пхаються тепер малі „союзники“. Бомби на столицю Болгарії, Софію, стали причиною наглого звороту постави цих „союзників" супроти Німеччини. В Болгарїї появилися летючки з домаганням зірвання з Німеччиною стягнення військ зза кордову, навязання мирних відносин з СССР та співпраці з Англо-Америкою. Поліція не може подавити противоєнних демонстрацій і приневолена зводити бої з партизанами. Болгарські військові відмовились виступати проти сербських партизан. Представники болгарських опозиційних партій відвідали в останніх днях регенційну раду, домагаючись створення нового уряду на демократичних основах. 
В угорському парламенті почалися різкі виступи проти закордонної політики, тобто співпраці з Німеччиною, а уряд, ідучи за вимогою послів, домагається від Німеччини повороту мадярських військ з фронту. Румунія висилає до Туреччини посередників в справі мира, а румунський представник в Болгарії конферує часто з болгарським міністром закордонних справ. В самій Румунії росте опозиція серед цивільного населення і в армії. Доповненням цих подій є факт, що довготривале залицяння Гітлера до Туреччини осталося без найменшого успіху. Останні події доказали, що Туреччина перейшла, хоча покищо без збройної співпраці, втабор англо-американців. Цей факт знайшов потвердження у відбулій в половині листопада м. р. конференції турецького міністра закордонних справ з Іденом, міністром закордонних справ Англії, при участі англійського й американського амбасадорів у Туреччині, та в тому, що після цієї конференції писала турецька преса про англійсько-турецький пакт взаємної допомоги натякаючи, що в певних обставинах Туреччина може воювати на стороні Англії. Завершенням цих потягнень була конференція, яку відбув президент Туреччини з Рузвельтом і Черчілем в Каіро безпосередньо після закінчення тегеранської конференції (4 - 6 ХІІ. 19 ІЗ р). По тій конференції в турецькому радіо дався чути голос, що Туреччина була нейтральна тільки з погляду права, але фактично належала до зєднаних держав, тобто, до англо-американського табору. 
В таких то обставинах доводиться Німеччині продовжувати війну на трьох фронтах. Останні події доказали одначе, що Німеччина, хоча може втратила силу наступати, розпоряджає досить, велкими силами, щоб на якийсь час протиставлятися атакам союзників. Це видно на сході, де (на- захід від Києва) німці, ведуть скупченими силами завзяті й частинно успішні наступи. На цьому теремі мають вони мабуть 1500 броневиків так, що тільки на одному відтинку цього фронту кинули в бій 400 танків. Крім цього німецька оборона вже сильніше протиставляється воздушним атакам аліянтів, завдаючи їм більші, як досі втрати (підчас валету на Берлін 3. -XII. втратили аліянти за їхнім звідомленням 41 бомбовиків і 3 ловецькі літаки, підчас налету на Ляйпціг 23 бомбовики, а при налеті на Берлін 16.X11.—30 бомбовиків). 
На Егейському морі німці знова зуміли виперти англо-американські війська з островів біля Балкану (Лєрос, Самос ). З другого боку противники Німеччини оцінюють вповні її силу опору і приготовляють заздалегідь свої країни на те, що кінець війни їде не близький. Англо-амереканська пропаганда „бомбардує" тимчасом Гітлера цифрами продукції літаків (9.000 в СДА і 5.000 в . Англії, — місячно), кораблів (в 9-ох місяцях збудовано 13.000 торговельних кораблів, від квітня щоденно 5 кораблів, СДА має тепер 890 воєнних кораблів, а з вибухом війни мала лише 330), цифрами коштів будови летовищ до інвазії, міліонами військ і рішеннями конференцій. Але при цьому не забуває й признати, що шлях до перемоги довгий і важкий, та що остаточні смертельні удари на Німеччину прийдуть з усіх сторін в 1944 році. Немає отже сумніву, що зима 1944 року буде ще зимою війни, а не миру, а може ще зимою дальших воєнних конференцій.
