Уже майже два місяці минуло з того часу, як більшовицькі кати опустили Галицьку землю, нікчемно зрабовану й спльондровану їхніми скривавленими руками.
Скінчився більшовицький терор і ми радісно відіткнули. В забуття почали усуватися ті сумні хвилини жаху й кривавих знущань, аж тут новий незатертий документ більшовицького „раю” свіжа могила жертв озвірілих інстинктів.
Вона знову пригадує та не дає забути цього, що не дасться словами описати... Прийшла неділя, 17 серпня ц. р. Святочний настрій.
В місті тихо, тільки білі хмарки безшелесно пересуваються по ясній блакиті і часом прислонюють жарке сонце, що освічує шляхи, якими з усіх усюдів, з усіх закутків самбірського повіту спливають маси українського народу.
Йдуть жінки і чоловіки, дівчата і діти, всі вони йдуть сформовані й організовані, а організатором була — пам’ять про незабутніх братів, помордованих за спільну ідею.
Цілий ранок не вгавали співи. Церковна площа заповнилась морем людських голов.
Звідсіля мав рушити похід. Пополудневе сонце кидало довгітіні. Невдовзі після панахиди сформувався імпозантний похід біля місцевої церкви і рушив в сторону Дрогобицької вулиці.
Чоло походу рушило з передовою сторожею словацького війська, а за ним сотки вінків з живих квітів, далі наколесники, селянські організації, відділ української поліції, хор, оркестра, священство, представники місцевої влади та делегати німецької й словацької команди, а далі українське громадянство Самбора і околиці.
Ці тисячі людей склали похід, який продовжувався на просторі майже півтора кільометра і, мов річка, вився вулицями аж до місця страшного злочину.
Тут, на наддністрянській ріні, похід розливається у велике живе озеро, що зі всіх боків обливав могилу, в якій спочивають помордовані.
На могилі березовий хрест,а за ним мають прапори під вітром з над холодного Дністра, одинокого свідка кривавого безправ’я. Він один міг би нам розказати тайну цієї могили, та мовчить, мовчить і з болю, і горя... На могилі хрест.Під ним священство співає панахиду.
Хор і весь народ співає зворушливо „Вічная память”. На очах людей сльози, а думки блукають по всіх могилах України... На фоні голубого неба зарисувалася силюетка, і чути голос „Слава Ісусу Христу!” Це о. Івашко батьківськими словами загріває наші серця, скріпляє віру І надію на краще майбутнє, а врешті й прощає тих, які спочили у тій спільній могилі.
Місцевий хор співає ще стрілецькі пісні, а під кінець провідник свята дякує за величаву участь -та організацію цієї маніфестації.
Сонце вже сідало за гори, як народ, ще не отрясшися з могутнього враження, вертався додому, оглядаючися все ще на силюет високої могили, що майорів в далині.
Могилу вкрили вінці, квіти та тризуби. Осталася сама, тільки вітер розвівав цвіти та тихенько приспівує поляглим свою тужну мельодію, а холодні води хрустального Дністра шумлять—журчать, немов намагаються розбудити зі сну тих, що вже не встануть... 