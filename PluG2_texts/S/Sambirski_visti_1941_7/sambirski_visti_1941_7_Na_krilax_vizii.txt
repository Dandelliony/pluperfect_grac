Був серпень 1914 року. Він, як кожного року, прийшов до Львова з золотим обличчям.
Розгрівав без журно хідники, вулиці, кам’яниці, легко розпарював повітря, обіймав млосно землю, впивався солодким запахом широколистих лип і л пастих каштанів, які пишно ступали в усіх напрямах вздовж вулиць міста, немов добрі бабусі, що, йдучи, поприставали де-не-де попід горбами по міських парках великими гуртами разом з іншими листястими та чаткнними подругами на тиху сердечну розмову.
В такий час люди звичайно перебували ще поза містом: одні, що не мали грошей, в недалеких селах, де мали якусь рідню, інші, щасливіші, які не мусіли рахуватися з грішми, любувалися комфортом вибагливих літнищ.
Так бувало довгі роки, та тепер було інакше. Львів закрутився в якомусь шаленому вирі.
Вулицями його плуталось повно всякого народу, в різних напрямах стурбовано бігли сритвожені жінки, діти, мужчини, старі й молоді, скрізь лунав відгомін твердої розміреної вулицями перекочувалися безконечні валки обозів, гармат, табуни худоби.
Повітрям нісся грізними хвилями якийсь зловіщий гул Це війна своїм закр вавленим крилом бризнула в обличчя цього веселого, життєрадісного міста.
Одна тільки самітна вілля Івана Франка, що стоїть за червоним муром з залізним частоколом, на високому підмурівку, здавалося, дивилася спокійно, як і досі, з - поміж старих дерев восьми вікнами свого фронту на золоті поля та многоцвітні левади, що простягалися хвилясто по другій стороні вулиці.
А у віллі сидів, як звичайно, по середині кімнати в свому глибокому фотелі самітний схорований старець.
Сонце, що схилилося вже на захід, освітило крізь вікно своїм ласкавим промінням його голову з високим характеристичним чолом і заплющеними очима, глибоко втиснену в рамена, що робило і так дрібну постать майже непомітною.
Можна було подума ти, що старець спить, але нервове дрижання рук та напружене чоло, по якому пробігали незамітні судороги, вказували, що в цій голові ворушаться живі думи.
Старець все ще був під сильним вражінням відвідин УСС-ів, які сьогодні, ще так недавно, сиділи тут разом з ним навколо стола, як діти з батьком.
Ніжно різьбив у пам’яті кожне обличчя по черзі. —...Ідуть у нерівний бій, думав він. — Говорили так гордо про те, що з ім’ям його, Івана Франка, як це солодко звучить підуть на кривавий тан-змагання, щоб здобути обіцяну землю, що досі так заздрісно беріг її перед нами Єгова... Раптом у кімнату увірвалася з вулиці пісня і перервала спогади думи.
Почував у її звуках щось знайоме, близьке, рідне.  Дзвінкі голоси влетіли хвилями непереможними, гордими, чарівними, залили кімнату і притихли.
Франко відкрив напружено очі, та під впливом яскравого сонячного світла мусів жмурити їх якийсь час.
Відтак, коли очі призвичаїлись вже до денного світла, якось дивно легко, як на свій старечий вік і виснаження хворобою, підвівся з фотелю, під ступив до вікна і, легко похилений вперід, застиг як мраморна статуя.
Перед собою побачив він нежданно безмежний український степ що, мов безкраїй килим,  розстелився в далечінь.
По ньому від заходу наближалися незліченні лави народу. На схід, що багрянів від кривавих пожарів та вкривав небо темнобурими смугами диму, гнали несамовито стада дикого птаства зі страшним свистом і вереском.
А зі сходу рвучкий вітрило доносив сюди нахабний, дикий звіринний рев, очайдушні крики розпуки, стогін І плач катованих людей та чмуд згарищ і трупів.
Першими підійшли боєвим кроком, готові до смертельного зудару з ворогом, мовчазні і суворі вої в старовинних шоломах і кольчугах.
При боках широкі обоюдні мечі, в правих руках рогатини, на плечах сагайдаки з каленими стрілами, на лівих руках червоні щити.
І було, як в сиву давнину: русичі червоними щитами степ загородили... Вів їх лицар з соколом на рамені, вигравав на баскому вороному, що гриз з усієї сили вудила.
Вітер зривав з його плечей пурпурову кирею І напружував її, як крила до льоту, що робило лицаря подібним до велетенського вірла, який чигає на здобич, щоб нагло кинутися на неї та розірвати її в своїх хижих кігтях.
Коли вої проходили вже біля Франка, він ненадійно почув грімкий заклик: — За Ру с ь к у землю! За рани Ігореві! Суворі вої тричі підняли вгору рогатини і тричі, аж небо стряслося від вигуку, повторили клятву.
Франко оглянувся, щоб переконатися, від кого вийшов цей старовинний героїчний заклик, і побачив на своє здивування, що він тут не сам.
По обох його боках було багато старійшин, що в різні часи вели український народ на боротьбу за його святе право бути вільним хазяїном на своїй землі.
Недалеко від нього була людина, якої шукав. В такій самій кольчузі, як усі вої, опертий лівою рукою на рукоять довжелезного обоюдного меча, без шолому, стояв, як столітній дуб, а біля нього в ногах лежали гуслі.
Вітер розвівав старечий сивий чуб та рвав довгий звисистий вус. А очі, як зорі, надхненно горіли... Франко не так упізнав, як серцем відчув, в цій маестатичній постаті співця без смертного „Слова про Ігорів похід”. За цей час наблизилися з піснею дзвінкою козацькі полки та гайдамацькі ватаги.
Степ, як маком, зацвів. А пісня щораз ближче,  повніше, ясніше, могутніше, побідно дзвеніла.
А ми тую червону калину підійме-е-е-мо...Раптом зичний високий голос прорвався крізь мельодію пісні, напружено піднісся у змаганні з нею, вкінці нереміг, і степом від краю до краю залунало: Кров за кров! І муки за муки! - Франко бачив, як з гурту старійшин енергійно виступив Шевченко і з виразом месника в очах вказував грізною рукою на Схід, що паленів червоними загравами.
Полетіли під небо козацькі та гайдамацькі шапки, блиснули у від блиску далеких пожеж леза кривих шабель та свячених ножів.
І понеслося, як лявіна, по рядах могутнє і тверде: І к р о-о-о в... І м у-к и... А за хвилю знов задзвеніла чарівна непереможна пісня, ніби її співав сам відвічний степ.
А ми нашу славну Україну Гей-гей, розвеселимо-о-о... За козацькими полками та гайдамацькими ватагами струнко йшли в сірих одностроях чоти легіону Українських Січових Стрільців.
Франко розпізнавав між ними своїх сьогоднішніх гостей. Вони йшли напружено, з молодечою суворістю, тільки, коли проходили біля нього, що тут стояв у гурті старійшин, вітали його усміхненими, повними ніжної любови очима.
Франко хотів гукнути їм на дорогу слово бадьоре і сильне, але раптом щось підповзло під горло і судорожно стиснуло за глотку, і слова завмерли.
Тільки з сірих очей сплили дві великі блискучі сльози - перлини, а обличчя заясніло батьківським усміхом, який, здавалося, розсипався по наїжених щетинястих вусах...Від першої чоти відірвався молоденький стрільчик і підбіг до Франка.
Вибачте, почув виразно поет і здригнувся від цього голосу всім тілом.
Український степ зник нагло з-перед очей, мов дивна сонна з’ява, і він побачив крізь сльози засоромленого, немов дівчину, молодого стрільця, що стояв ніяково побіч нього у його скромній кімнаті.
Я стукав, продовжував стрілець зворушеним голосом, але ви не відповідали, і я зайшов так... Пробачте, спішуся... Ми відходимо... Прийміть це на спомин від нас... І стрільчик ніжно положив Франкові на його викручені хворобою руки китицю грон червоної калини.
Прощавайте! Сину... Стрілець побіг чоту доганяти, а Франко знов залишився самітний у своїй кімнаті.
Через вікна його віллі влітали ще щораз то слабші та щораз дальші звуки стрілецької пісні про червону калину.
Він, випрямлений у весь ріст, притискав судорожно до своїх грудей здоровішою лівою рукою червоні дозрілі грона, а глибокими сірими очима вдивлявся в незримі скрижалі вічности.
І бачив там, як з моря крови і пожарів, з жорстокої руїни і невимовних страждань, в золотому сяйві, велична і могутня, розцвітаючи казковим чар-зіллям, Україна, піднявшися високо, пішла в похід гордо й самовладно у безконечне майбутнє в колі вольних народів... Сірі очі ледве помітно усміхнулися.
У золотому сяйві впізнали жмуток отого проміння, яке він на протязі цілого життя сіяв дбайливо твердою, мужицькою рукою у своїх творах, вистражданих душею, кров’ю власного серця мережаних...

