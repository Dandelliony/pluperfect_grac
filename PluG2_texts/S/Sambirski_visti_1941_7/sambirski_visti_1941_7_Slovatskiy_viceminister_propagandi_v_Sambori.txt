Теперішнє становище у Великій Україні в насвітленні очевидця Дня 17. VIII ц. р. в переїзді через Самбір відвідав нашого відповідального редактора словацький віцеміністер пропаганди, п. Мікуляш Гацек, б. військовий шаржед-афер у Москві, зі своїм адютантом.
Гість дуже цікавився всіма проявами українського життя у нас та поставився незвичайно прихильно до нашого національного визволення.
У довгій теплій розмові п. Міністер з’ясував, між іншим, сучасне матеріальне положення наших селян у Великій Україні, зокрема на Вінниччині та Білоцерківщині, де в наслідок знищення більшовиками більшости врожаю народові грозить тепер голод, Розказував також про велику недостачу української інтелігенції у східній Україні.
Велику частину старої української інтелігенції більшовики винищили, а молоду інтелігенцію покликали в армію або примусили зі собою виїхати.
Та навіть у молодім сільськім поколінні, що осталося на місці, п. Міністер пізнав великих патріотів відважних борців за визволення з-під комуністичного ярма.
Наш гість висловив переконання, що, не зважаючи на всі труднощі, Велика Україна, завдяки патріотизмові українського народу та при допомозі Великонімеччини, скоро піднесеться з теперішньої руїни.
Обдарований зразками українського народного мистецтва та авторськими примірниками повістей нашого редактора, п. Мікуляш Гацек від’їхав на батьківщину.