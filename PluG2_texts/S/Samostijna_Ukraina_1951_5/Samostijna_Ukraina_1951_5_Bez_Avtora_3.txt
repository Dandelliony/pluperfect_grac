 
 

З ножицями по пресі 

На марґінесі статті ред. Анатоля Курдидика в паризькім «Українськім Слові» про «Кінець таборів», джерзіситська «Свобода» в статті: «Надолужити занедбане» пише: 

«Не будемо входити в подробиці порахунків автора з тими що творили з таборів «джунглі», «розторощили всю нашу моральну потугу, що ми її принесли з Батьківщини» і «звели її на манівці». Це «злочинне марнування потенції, що її в перших днях виходу з Батьківщини мала наша еміграція у своїй масі» — належить уже до минулого, коли йдеться про «пройдених пять років життя нашого ісходу, в таборах». Зате актуальною е турбота, щоб ця розтрата не продовжувалася теж і в інших життєвих обставинах і в наших країнах». 

Відповідає правді, що актуальною є турбота, щоб творення джунглів, торощення нашої моральної потуги і зводження її на манівці, та марнування нашої потенції не Продовжувалися в інших, зокрема в американських, обставинах. Але, щоби ця турбота була щира, треба об’єктивно проаналізувати пройдений шлях і не відпускати його з легким серцем до минулого. Люди, що творили в таборах джунглі, що торощили нашу моральну потугу, що марнували злочинно наші потенції, не відійшли в минуле. Вони приїхали до ЗДА і висилають сюди своїх емісарів. А установи, яких речником є «Свобода», замість проаналізувати їх злочини, водять їх до Вашінґтону і представляють як репрезентантів «Воюючої України». 

Не тільки надолужити занедбане, але витягти ти висновки зі злочинів — є актуальне зараз. 

* * * 

«Наша Мета» (Ч. 11 (71) з дня 17 березня 1951 р.) в статті «За що воює Воююча Україна», аналізуючи «Роз'яснення Проводу ОУН (читай: бандерівців) на Українських Землях» щодо деяких ідеологічних, програмових і політичних питань, слідом за проф. П. Солухою (з тижневика гетьманців в Европі «Ранок») питається: 

«Ми хочемо знати, чи УПА та інші колгоспники воюють за приватну власність, за право мати власними: землю, хату, млин, фабрику, торгівлю. Чи може вони воюють за колгосп, радгосп, за усуспільнення засобів виробництва, тобто за соціялізм, чи якусь іншу химеру?» 

«... виходить, що Провід ОУН (бандерівців) нібито виразно схвалює колгоспи й радгоспи й поділяє теорію Маркса-Леніна-Сталіна про соціялкомунізм, тільки ховає оту комуну з колгоспами й радгоспами за словами «народ при владі» і «політична демократія». 

«... Коли колгоспи й радгоспи, то значить терор, бо, щоб загнати народ до колгоспів і в колгоспах його держати, треба постійно тримати НКВД. А коли до колгоспу, терору, НКВД, додати «політичну демократію з народом при владі», то матимемо точнісеньку сьогоднішню, марксо-ленінсько-сталінську советську владу». 

Саме і за це зараз більшість бандерівців на еміграції, передруковуючи нісенітниці різних О. Горнових, І. Вовчуків, та їхні «Роз’яснення». 

Гетьманцям з «Ранку» в Европі та католикам з «Америки» в ЗДА належить поґратулювоати партнерів. Одні з них пропагують колгоспи, другі народню демократію, інші матеріалістичний світогляд. 

 

* * * 

Неначе не читаючи стеттей О. Горнового і голосів своїх же католиків з Канади та гетьманських побратемців з Европи, редактор «Америки» (ч. 59/1951) вдає наївного і пише, остерігаючи українську суспільність: 

«Допомагачами комунізму е усі ті, які свої національні чи партійні переконання опирають на матерія-лізмі, усі ті, які соромляться своєї Церкви чи визнання своєї віри (Тому ОУН (бандерівців) дозволяє своїм членам визнавати як ідеалістичну, так і матеріалістичну філософію — себто, що нема Бога), усі ті, які бояться піти на бій в обороні християнської етики і моралі...» 

Таких же самих наївних вдають і редактори «Національної Трибуни» (в ч. 15/1951), коли обурюються, що «Український Квартальний» (ч. 5 за 1950 р.) уважає згаданого «визначного публіциста ОУН» О. Горнового ... соціял-демократом. «Національна Трибуна» обурюється: 

«Що то значить соціял-демократ? Ми всі знаємо, що в українському політичному укладі соціял-демократи — найзавзятіші марксисти. Як можна таке твердити про націоналіста Горнового?» 

Здивування «Національної Трибуни» зайве. Адже ж ніхто інший, але Горновий сам зробив себе марксистом і соціял-демократом. Хто пропагує матеріалізм у філософії, усуспільнення приватної власносте, народню демократію з волі одної партії, той може себе сто разів називати націоналістом, але ним ніколи він не є і бути не може, бо матеріялізм, суспільнення власносте і «демократія» з волі одної партії — це саме і найчистішої води так теоретичний, пропонований Марксом, як і практичний, реалізований Сталіном, — марксизм. З тою тільки різницею, що місце КП(б)У чи радше ВКП(б) в Україні заступити має ОУН під проводом Степана Вандери. Решта залишиться по старому. Ролю НКВД, без сумніву, потрафить заступити СБ. Концентраційних таборів ліквідувати не треба, бо не бракне «ворогів народу» в партії любимого Вандери, колгоспів ліквідувати не треба, бо приватна власність, як каже Горновий, веде до «творення експлуататорських клясів», виборів влади теж не треба, бо владу вже покликав народ і нею є УГВР з революційною ОУН на чолі, — отже все залишиться так, як існує зараз. 

Чи не є оправдані супроті того запити розважніших, — до речі, коньюнктурних коли йдеться про валення авторитету УНРади, — партнерів еміграційної банде-рівщини, — «За що воює т. зв. Воююча Україна»? Можемо одначе з полегшою затрівожених партнерів потішити, що крім широко розрекламованої Горновими і Гриньохами «воюючої України» під кермою УГВР-ОУН, діє інша Воююча Україна, не від 1945 р., але від початку большевицької окупації, і хоча вона так часто роз’яснень, звернень, комунікатів і відозв до українського громадянства не пише, проте вона одинока заважить на тому, яка буде Україна. І за нею останнє рішаюче слово. А те, що пише О. Горновий не багато заважить. 

* * * 

Гетьманський «Український Робітник» (ч. 13, з дня ЗО березня ц. р.) «ґратулює» «Самостійній Україні» за те, що в числі за лютий вона помістила «на головному, почесному місці «поему» свого, як видно, дуже шанованого співробітника (а може ще щось більше?) Теодора Курпіти. ...Чесне ім’я і всякі незлічені псевда цього Курпіти пишалися не так давно в большевицьких — отже протинаціондльних і протинаціоналістичних «Нових Шляхах» і «Вільних У країнах» і т. д., тепер це ім’я та усякі псевда пишаються в націоналістичній ОУН-івській «Самостійній Україні». 

Не тільки в «Самостійній Украні», панові редакторові «Українського Робітника» можемо запитувати принайменше десять українських газет і журналів, в яких друкувалися на еміграції вірші Теодора Курпіти. При нагоді хочемо звернути його увагу, що ми не тільки видрукували вірша Т. Курпіта «Моя дорога Україно» (панам редакторам «Українського Робітника» приємніше слухати замість віршів про дорогу Україну, про Ясновельможного Гетьмана, Гетьманича і Гетьманову — це більше патріотично, націоналістично і по державницький але в березневому числі ми помістили теж статтю проф. Володимира Державина про поетичну творчість Теодора Курпіти. 

Щож до закиду, мовляв, «Самостійна Україна» друкує «чесне» імя і твори, автора, що раніше пишалися в большевицьких «Нових Шляхах» і «Вільних Українах», то дозволимо собі пригадати невинному редакторові «Українського Робітника» факт, що як би він хотів взятим на індекс проскрибованих усіх авторів, що друкувалися в большевицьких виданнях, то він мусів би зліквідувати УВАН, МУР, більшість спілок і товариств письменників і журналістів, а. сторінки його власної газети віяли б таким нудом, як це було кілька років тому, коли їх заповняли «незаплямлені» патріоти з Торонта чи Монтреалу. Ми на 100% переконані, що коли б редактор «Українського Робітника» жив не в Канаді, але в совєтській Україні і вмів принайменше дещо з того писати, що вміє Т. Курпіта, його імя і твори пишались би теж в — «Нових Шляхах» і «Вільних Українах», без огляду на це, чи він того хотів би, чи ні. Ми переконані тому, Що ми вже знали одного Босого (Теодора, з Кракова, Польща), якого теж повинен і знати редактор «Українського Робітника»: він жив не під большевицькою окупацією і не під загрозою ліквідації або переселення, ані не ради рятунку перед голодом і концентраком, але з лакімства і .жадоби карієри відрікся української національносте і до своїх колишніх товаришів з Пласту відповідав: «не знам пана, не пшипомінам собє, і нє умєм по руску!» Отже бути сторожем і учителем національної моралі у Торонті і то в час коньюнктури (бо в інший час, коли лише трохи і віяло неприхильним вітром з боку канадійської влади в сторону гетьманців, як зрештою і інших українських національних організацій, пан редактор «Українського Робітника» усунулися до приватного життя) не велика заслуга і геройство. Не писав пашквілів на український «фашизм», «буржуазно-німецьких націоналістів» і т. д. тільки тому, що ніхто від нього того не вимагав. Він напевно не дав би когутові піяти аж тричі, щоби відректися, традиційним способом панів Восих, не лише від українського націоналізму, але від української національносте. Коли сьогодні, хтонебудь може закинути Теодорові Курпіті писання в большевицьких (якщо це правда) виданнях, то тільки той, що разом з ним у Львові переносив страх і тремтіння душі за свою нагу шкіру і існування, і тільки той, що в той час виказав відвагу ставити чоло большевицькій загрозі, натискові і жорстокій карі. Ми знаємо, що багато таких не було. Чи може редактор «Українського Робітника» назвати багато таких українських письменників і поетів? 

    * * * 

«Сурма» — видання 34 ОУН (бандерівців) в Німеччині, відоме зі своїх пашквілів та денунціяцій на своїх партійних опонентів, в числі за березень (ч. 29/1951) друкує статтю Зенона Пеленського п. н. «Запаморочення від демократії». 

Зенон Пеленський — відомий український суспільності демагог. Кожний з нас пригадує собі з перед року цикль статтей відомого українського політичного і громадського діяча д-ра Степана Витвицького, якими він збивав і торощив демагогію отого, з дозволу сказати, еміграційного «революціонера» і «націоналіста». В час німецької окупації в Україні в 1941—1944 рр. Зенон Пеленський працював в цукротресті і, як союзник (деякі навіть кажуть, як фольксдойчер), помагав окупантові ограблювате Україну з хліба і цукру. В той час ніхто не читав його статтей ні в підпільних, ні в легальних виданнях, ані не бачив його ні в протибольшевицькому, ні в протинімецькому підпіллі. Конъюнктура на Зенона Пеленського прийшла щойно на еміграції і то спеціяльно в часі, коли політбюро партії С. Бандери поставило ставку на тоталізм і диктатуру, коли рішило виповісти війну всім і вся і потребувало свого Геббельса від пропаганди і агітації. А що здібностей лорба Гав-гав йому не бракло, то і легко почалася його еміграційна каріера як «визвольника», «революціонера», «державника» і «націоналіста». Словом, мав щастя. 

Та менше щастя мають його писані елюкубрацїї, що ними записав він усі бандерівські газети по обох боках океану. Читачам хочемо продемонструвати кілька класичних зразків його демагогії, щоби принайменше згрубша знати, яку вартість мас бандерівська аргументація, а за ними генеральна лінія «визвольного» руху. 

Беремо до уваги тільки згадану вище його статтю, бо на воловій шкірі важко було б списати усі протиречності, нелогічності, брехні і неправди, що ними пописується оцей модерний демостен від оборони нашого гуляйпільського «руху».	 

«Ми не пригадуємо собі, щоби програми українських довоєнних демократичних партій піднімали в час вогню і проби, щоб вони організували українські маси до боротьби і спротиву. Так само не пригадуємо, щоби українські демократичні партії ставили багато провідників і кадрів українського визвольно-революційного резистансу». 

Коротка память в Зенона Пеленського. Забув, що Акт Самостійности в 1918 р. і Акт Українських Земель 1919 р. — це саме і вислід програми тогочасних наших політичних партій, які майже всі були демократичними. Забув що з ініціятиви (за ділом емісари Андрія Ніковського) УНР повстало Братство Українських Державників (БУД), Союз Української Молоді (СУМ), Спілка Визволення України (СВУ), які довго-предовго перед С. Бандерою організували маси до боротьби. А Зимовий Похід, а акція генерала Тютюнника, а акція «Вільного Козацтва» на Волині під Польщею? Не ставили провідників? А з якої партії вийшов С. Петлюра, М. Міхновський, Митрополит Липківський, провідники повстанчих центрів? 

«Ми і сьогодні не бачимо доказу здатности цих партій зговоритися хоча б у власному тіснішому колі на одному демократичному проводі: надто їх для цього роз’їдають групові розходження і особисті амбіції». 

Кого роз’їдають особисті амбіції і розходження? Таж кожний бачить зговорення усіх наших партій на базі УНРади, в час коли у партії Бандери і Зенона Пеленського не знати вже котру з черги викидають групу мальконтентів і переводять чистку та видають роз’яснення, яким вилизують випльоване. Це у Вас, пане 3. Пеленський, зговорення? Що демонструєте жалюгідні інкримінації 34 ОУН на ЗП УГВР і ЗП УГВР на 34 ОУН? Це не роз’їдання амбіціями і розходженнями? 4и може Ви теж вірите, що це діло большевипьких провокаторів, як це Ваша «Сурма» пише на іншому місці? Тоді ґратулюємо Вам такої добірної їх колекції, що потрафила Вас і Бандеру поводити за ніс та показати українській суспільності на публіку. 

«Тимчасом нація в час війни і повоєнного лихоліття просто інстиктовно хотіла (і хоче — прим, наша) мати і бачити цей провід, посідати одну людину, яка була б не «диктатором», але видимим центром її змагання за визволення. Також цю проблему український націоналістичний революційний (розумій: бандерівський) світ вмів по своєму позитивно розвязати». 

Як ровязати? Що видав зливу комунікатів ЗП УГВР, які іменують С. Бандеру диктатором і шкідником визвольної справи, та не меншу зливу комунікатів 34 ОУН, що кидають анатему на Гриньоха, Стахова, Врецьону і інших? Це Ви називаєте «позитивною розвязкою» проблеми проводу? Ні, такого проводу український нарід не хоче і вибийте собі з голови, що він колись схоче. Хіба на штиках, що й намагаєтесь тепер робити (та, на щастя, багато їх у вас не хватає), зможете владу свою закріпити. 

«Не будь організації українського націоналізму, не будь організації видимого революційноо проводу нації, не будь імени Степана Бандери, як видомого символу тієї революції — Україна, не дивлячись на її жахливі жертви крови і майна, була б пройшла через хуртовину другої світової війни як невідома справа, легковажна величина». 

Чи дійсно? Чи тільки Степанові Бандері і його дії (включно з братовбивством) треба завдячувати, що Україна не пройшла як невідома справа і легковажна величина? Що ж ця «дія» такого великого доконала в часі другої світової війни? Що вбила Сеника, Сціборського, що закладала пута, що зліквідувала відділи от. Бульби, що замордувала його дружину? А як з дією Крут, Базару, Зимових Походів, СВУ, УВО, Зриву Закарпаття, як з Актами 22 січня, з походами на Київ? Вони без значення? А що зробите з дією О. Теліги, І. Рогача, д-ра Яхна, Р. Біди, і десятків інших революціонерів, що їх Ви помагали німцям і большевикам в Україні ліквідувати? 

«Тільки дія організованого українського революційного націоналізму примусила навіть Сталіна (дивіться? Сімдесять кілька народів зорганізованих в ОД не можуть примусити Сталіна до уступок, а дія Степана Бандери з Сахсенгавзену примусила) вислати до Лейк Саксек «українську» державну делегацію. 

Чому Сталін вислав таку саму державну делегацію білорусинів, які ані органіованого націоналізму, ані його дії ані свого Ст. Бандери не мали. Таж малій дитині це сьогодні вже відомо, що вислав Сталін «українську» делегацію не тому, що його змусила дія С. Бандери, але тому, що сам хотів мати більше голосів в тому помиленому і хибно зрозумілому інтернаціональному парламенті. 

«Ще ніколи не стояла так високо в курсі надія на чужу допомогу, як між псевдодемократами; фе ніхто так поспішно не чимчикував до Америки, як саме сьогодні неодемократичні лідери — гублячи за собою по дорозі усе: мрії молодости, спогади і клятьби революційних днів, нарешті ж перейняті провідницькі обовязки». 

Ніхто? А за чим чимчикував о. Гриньох до Америки і казав себе панам з УКК водити аж до Ващінґтону і представити там як репрезентанта «воюючої України»? Думаєте, пане З. Пеленський, що з цікавости побачити якогось там підсекретаря в департаменті стейту. А вимоги проф. Л. Добрянського, голови УКК, для УПА — грошей і друкарень і фотографічних апаратів — це не надія на чужу допомогу? І хто тут згубив мрії молодости, спогади і революційні клятьби? Колись революціонери гроші і друкарні здобували і експропріювали, від ворога, сьогодні просять від ... демократів, тих самих, що їх їхні лорди гав-гав обкидають слиною підлоти і ненависти. Треба мати трохи пристойности і пошанівку перед самим собою, щоби зливати зливу памий на носіїв американської демократії (та при тому на носіїв української демократії) та рівночасно виставляти руку з проханням дайте, не минайте! І обовязково дайте нам, Зенонам Пеленським, «революціонерам» і «самостійникам», а не давайте, борони Боже, УНРаді, бо вона... не має ніякого відношення до боротьби в Краю. Це у Вас самостійницька вйзвольна політика! 

 
 