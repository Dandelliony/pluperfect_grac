РАДИ БОГА! ТІЛЬКИ НЕ ПИШІТЬ! 

Таку осторогу подає канадійський «Новий Шлях» з приводу появи і заохоти з боку т. зв. Загальної Ради Американської Єдности писати «Листи з Америки» до наших рідних, знайомих і приятелів, що залишилися під большевицькою окупацією. Завдання листів, мало б бути: ширити правду про Америку і тим орієнтувати наших земляків на Захід. 

«Наш Шлях» пише: «Доля наших рідних і земляків у краю заставляє кожного з нас просто кричати всюди і при кожній нагоді, щоб почув це кожний українець закордоном: ради Бога, не пишіть до краю! Не пишіть, бо користь з вашого писання — отой духовий звязок із рідними — не виважує шкоди, що її можете вчинити своїм найближчим! 

Та ось у тому часі, коли наказом хвилини є найвища обережність, існує інституція в ЗДА «Загальна Рада Американської Єдности», яка займається вже від давна пропагандою масового писання листів поза залізну заслону, мовляв, бодай тим способом треба нам ширити «правду про Америку», ідеї американської демократії і «американського способу життя» між населенням поза залізною заслоною. Абстрагуємо від того, що оце показування советській людині «американського способу життя» безцільне і непотрібне, але най-важніше, що всі ці листи переходять цензуру, і не тільки сам факт звязку з закордоном, але й зміст листів — ота «американська демократія»! — з місця наражує відборця листа на переслідування. 

Хто вони, ті люди, що своєю гуманною та ще й релігійною акцією провокують розкривання та нищення протиболыпевицьких елементів у Сов-депії? 

До наших земляків, які мають своїх рідних і знайомих у краю, кличемо: українці, ради Бога, не пишім! Ані «правду про Америку», ані про наше здоров’я, взагалі нічого, коли дорога нам доля наших рідних! А втім, коли б мали ми писати «правду про Америку», то мусіли б передусім написати нашим безталанним землякам, які мучаться в советській неволі і чекають спасіння з закордону, що Америка не бажає самостійної України — як це заявили недавно її урядові представники з «Голосу Америки». 

Бо як писати правду про Америку і за те наражувати людей на переслідування, то писати правдиву правду, а це про американську осінь (і в Україні гарна осінь), саморобні будинки, Анну Розенберг (і в «українському» уряді багато сим-Каліфорнії (наші Карпати теж мають своїх «велетнів»), телевізійні апарати (які, на жаль, при-патиків комунізму), велетнів рослинного світу в туплюють загальне почуття краси і інтелігенції), бейзбол (так як би в Україні молодь не мала змоги вправляти спорт і гри) і тим подібні нісенітниці. Вони ані не підносять висоти поняття советських людей про Америку, ані не викликують охоти те все в себе мати. Одиноке, що наші земляки прагнуть почути від нас — це вістка, що Америка дійсно готова і рішена змагатися за забезпечення свободи і справедливости для всіх, що вона допоможе українському і іншим поневоленим Москвою народам звільнитися з московської окупації та створити свої власні національні держави; що вона поможе знести рабську працю в концентраційних таборах СССР; що вона положить край плановому народовбивству; що вона покличе під суд кремлівських опричників і катів. Та, на жаль, дотепер наші земляки чують з уст урядових речників Америки, що акція за самостійною українською державою противиться напрямним політики американського уряду. 

Чи в такій ситуації не йдуть на марне зусилля і праця згаданої Загальної Ради Американської Єдности і чи не каригідним є заохочувати нас наражувати наших найдорожчих на репресії і знищування — на те, щоб вони довідалися, що в Америці є велетні рослинного світу, бейзбол і телевізійні апарати? Чи не було б краще, як би аранжери згаданої Загальної Ради Американської Єдности, замість писати листи до наших земляків, написали до містера Ечісона і намовили його зложити відповідну офіційну політичну деклярацію про те, до чого Америка змагає: чи до знищення большевизму, чи до співпраці з ним; чи до його ліквідації, чи до розподілу до спілки з ним світу на дві гемісфери. І чи ми маємо ширити «правду про Америку» тому, що большевики не хочуть задоволитися пропонованою їм половиною світу, а хочуть конечно мати увесь. Така деклярація зробить більше, як мільйони листів, що їх пропонує Загальна Рада Американської Єдности і поквапно переписують деякі українські газети. 

Тому і ми прилучуємося до голосу «Нашого Шляху» з Канади і кличемо .до наших земляків: Ради Бога! Тільки не пишіть!» 

 
 