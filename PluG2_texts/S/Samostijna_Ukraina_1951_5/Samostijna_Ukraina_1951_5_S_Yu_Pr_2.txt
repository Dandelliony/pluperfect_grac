На розпутті 

Було би банальним і непотрібним витрачати багато слів на переконування, про потребу єдиного центрального репрезентативного політичного осередку, що промовляв би в імени усієї українсько-американської спільноти в місцях і справах, що відносяться до нашої визвольної боротьби. В Добу, як наша, спроба погодити навіть двох українців і узгіднити їх виступ назовні є явищем додатнім, а що вже говорити про координацію, узгіднювання і унапрямлювання нашої політичної роботи, розділеної і веденої поміж безліччю політичних середовищ, груп, групок, товариств, партій, об’єднань чи навіть центрів. 

Що такі погляди були власністю усіх українців (з виїмком комуністів) в ЗДА, показує факт їх позитивної постави до УКК, як твору, що мав власне бути таким єдиним політичним репрезентативним центром, коли то ціла українська спільнота акцептувала заходи, пляни і акції УКК та підписала йому вексель безмежного довіри і послуху. Ми не стрічали з ніякого боку завваг чи застережень супроти потреби, доцільности, права компетенцій і авторитетносте! УКК — виступати в нашому спільному імени. УКК набув вальору нашої суспільної і національної цінности і здобутку. 

Наша постава до УКК — позитивна. Ми вповні оцінюємо значення того здобутку і осягів, що його вже можна записати на конто УКК. Та ми не були б добрими прихильниками УКК, коли б безкритично приплескували в кожному моменті і при кожній нагоді, коли лише вимовиться ім’я УКК. В умовинах вільного суспільства, так рідких в нашому життєвому досвіді, що часто ми і не здаємо собі справи з значення тої рідкости, коли нам вільно свобідно і з внутрішнього переконання висловити свою думку, подати пораду, кинути замітку і поставити вимогу, — було б каригідним промовчуванням тих чи інших недостач, що ми їх помічаємо в тому чи іншому творі і його роботі. Бо, — може це комуть подобатись чи ні, — а спеціально не буде це подобатись, особливій породі українських кондотіерів від їждження на З’їзди, висиджування крісел і бездушного плескання в долрні після кожного голосніше і драматичніше сказаного слова, — але каригідним було б затьмарювання правдивого образу кадильними димами, чи спроби усунути конструктивну критику з політичного життя американських українців. Це останнє спеціально ставлять собі головним своїм завданням певні групові середовища, що кожне слово критичної аналізи і кожний підозрілий погляд в моменті, коли не має достаточної евіденції посвідок, квітів і доказів, намагаються звязати з підступним діянням спеціальних висланників зі самого Кремля чи інших пятих колон. Та ми тим не бентежимось. Ми вже привикли до фактів і спроб накладати суспільності каганець шантажу і цькування, і мимо того, що здаємо собі справу з реакції, яку певні круги запродукують у відповіді на наші критичні завваги, ми всеж таки хочемо їх висловити і донести до широкої свідомости української суспільносте. 

Як нагоду до висловлення своїх заміток на адресу УКК ми беремо фінансовий звіт УКК. В пресі (спеціяльно певній її частині) читаємо про «великий успіх», «моральне і матеріальне досягнення», «велике надбання» і т. д. Та ми маємо на цей успіх інакший погляд. Коли УКК мав свої успіхи, — а він безперечно їх мав, — то вони зовсім не там, де їх намагається представити інформаційна служба УКК. А найменший вже успіх УКК в його фінансовій політиці. Докладніша аналіза нам багато вияснить. 

Опираючись на число українців, що живе в ЗДА, і обчисляючи його принайменше на пів мільйона, УКК заплянував у 1950 р. зібрати квоту 250 тисяч доларів, себто на одну українську голову випало б по 50 центів. Це відповідало б менше-більше двом пачкам папіросок на рік, або відмові собі піти до кінотеатру раз на два роки. Жертва, як бачимо, положена на плечі кожного українця, спеціяльно не велика і не можна тут чваниться надто виставленням на пробу нашої національної свідомости, патріотизму, жертвенности, посвяти (а такі хвальби часто стрічається). Колй йдеться про спроможність таку жертву на вівтарі своєї, найблищої серцю, батьківщини та її визвольної справи, сплатити, то вона була, є і надовго буде, не зважаючи навіть на загрозу господарських чи воєнних катаклізмів, в межах повної реальної можливосте виконання. Що 250 тисяч долярів УКК-ові потрібні на його роботу, яку всі уважаємо погрібною і важною, не доводиться теж говорити. Радше можна з того місця висловити певного рбда згіршення, що суспільність пів-мільйонової маси, в якій можемо начислити десятками і сотками людей, що самі поодиноко розпоряджають своїм майном в десятеро вищим від річного . бюджету УКК, ставить свої пляни і заміри на так низький розмір, і думає коштом 250,000 долярів річно у видимий і в якійсь мірі значучий спосіб причинитися до справи визволення нашої батьківщини. Тими мізерними мідяками ми можемо лише символічно задемонструвати свою охоту помогти, бо ніякої конкретної, закроєної до маштабів пропорційних до величини справи, якій ті гроші мають служити, акції повести не можна. Видавати Квартальний, заплатити кілька урядників, написати кілька меморіалів і зібратися раз на чотири роки на з’їзд — це справа, для якої смішно мобілізувати півмільйонову масу, в час коли ми маємо докази, що аналогічні «Українському Квартальникові» видання видаються безкоштовною працею одної людини, коли з’їзди відбувають і пишуть обіжники та меморіяли люди, які зовсім собі за цю працю платити не кажуть, і мають успіхи у своїй роботі, коли міряти ці успіхи числами і економічними вимірами, пропорційно адекватні до успіхів УКК. 

Але справа зачинає виглядати далеко більше скомплікованою і непокорною, коли ми тепер по-рівнаємо пляни УКК з осягами. Зі заплянованої суми 250 тисяч долярів на 1950 р. УКК зібрав тільки 102 тисяч долярів (цифри заокруглюймо для легшої орієнтації). В тій сумі 102 тисяч знаходиться 28 тисяч, які вплинули від ЗУАДК, чи то як зворот за переїзд скитальців, чи то як завдаток на переїзд, чи заплата за адміністраційні видатки ЗУАДК, звязані з поміччю новоприбулим скитальцям. Отже тих 28 тисяч це ніякий національний даток, але сплата конкретного довгу допомоговій установі, який, зрештою, тій установі і повернено, а перетягнуто їх лише через книжки УКК для більшого ефекту, мовляв, — дивіть яка наша сила (звичайний, питомий деяким політичним кругам і з успіхом защіплений американським наслідувачам об’яв гохштаплерії, якою ті круги пописуються не від нині!). Цією сумою тільки «позолочено» збіркові квоти УКК й вставлені вони зовсім реслушно в білянс Національного Фонду. Дальше, від суми 102 тисяч треба відтягнути квоту 7 тисяч долярів, які асигнував для потреб УКК Український Народний Союз, і характер тої дотації теж не дозволяє її вписувати під рубрику національного податку. 

Нам залишається сума 67 тисяч долярів, яку зложило безпосередньо українське громадянство. Та квота вимагає блищих коментарів. Коли ми з тої квоти хочемо витягати якісь висновки моральної натури, міряти нею жертвенність і зацікавлення національними справами індивідуалього українського платника національного податку, оцінювати тим внутрішню вартість нашої національної спільноти, її підпорядкованість і здициплінованість — то мусимо це робити незвичайно обережно. Так занадто оптимістичні, як надто песимістичні висновки можуть бути далеко віддалені від правди. Нам здається, що не багато помилимось, коли приймемо, що не більше як ЗО відсотків з суми 67 тисяч долярів (себто сума не вища від 20 тисяч долярів) — це індивідуальні вплати національного податку на цілі і потреби Нацонального Фонду, що ним диспонує УКК. Решта — це дотації установ, організацій, товариств, комітетів, доходи з імпрез, концертів, коляди, пікніків, свят тощо. Ще додамо, що бюджет УКК в 1950 р. полатано впливами з трьох перших місяців 1951 р., а це поправка, що в загальному вносить корективу в числові зіставлення на добрих 25 процент. Та, залишаючись без згаданої поправки при сумі 20 тисяч долярів, що їх без сумніву і з певністю склали американські українці як індивідуальний національний податок на Національний Фонд, ми дійдемо на перший погляд до дуже сумних для опінії українського платника висновків. Виходило б, що пересічний український громадянин засвідчив своє звязання з Рідним Краєм, його справою, з Батьківщиною, з її справою звільнення від окупації, з нашою національною боротьбою і взагалі з нашим національним життям — ледви 4 центами, — тільки випадає на голову зложеного національного податку, коли вимагати, що обовязком кожного українця є національний податок таки заплатити. Висновки, повторяємо, на перший погляд невеселі. Вони відбирають охоту і віру кожному, вибиратись з такою суспільністю у важку дорогу політичної боротьби і мати право домагатися для такої суспільності вільного господарства і держави. Свободу і власне хозяйство треба здобувати працею, жертвою і геройством. Минулися часи, коли історичний припадок давав народам нагоду розживатись і багатіти. Сьогодні треба на це тяжко працювати і жертвувати, а тих кілька центів, що їх зложив пересічний член нашої національної спільноти, ні справі свободи, ні справі віднови власної держави багато не поможе. 

Але лише поверховні висновки дадуть нам право до песимізму. Ми переконані, що жертвенність пересічного українця, що живе в ЗДА, а з тим і його національна свідомсть, здисциплінованість і звязаність з визвольною боротьбою, — далеко вищі за 4 центи, що їх він засвідчив у відношенні до УКК. Ми пригадуємо собі часи, що така, напр., ОДВУ в час, коли ще не розбили її рідні амбітники та не послабила большевицька провокація, сам збирав десятки тисяч долярів і посилав їх на визвольні потреби Краю. І сьогодні, ми переконані, є середовища і установи, що самі виказують збірки на свої потреби у висоті вищій від 20 тисяч долярів, що їх саме членство тих середовищ і установ складає (мусимо при тому підкреслити, що партійне, — і це нехай буде пригадкою тим українським патріотам, що в «безпартійності» бачать свою вищість над іншими українцям, мовляв, я вище понад всякі партії), Отже, жертвенність українського громадянства не є тотожна з сумою гроша в бюджеті УКК. Вона далеко більша. Не далеко відбігжимо від правди, якщо скажемо, що загальна сума пожертв, датків, тощо — напевно досягла 500 тисячного рівня, а може його далеко і перейшла. Йшло б лише про знайдення і вияснення доріг, що ними ці гроші обійшли каси УКК, бо ми не сумніваємося, що в нас багато є осіб, середовищ і груп, що їх обов’язує пословиця: «Ви лийте мед в мої боклаги, а я буду лити мед... теж в мої боклаги». 

Числячи пересічно по $ 10 національного датку на особу, вийде, що лише около 2000 осіб сповнило свій національний обовязок. Це має свою вимову. Це значить, що УКК знайшов своє моральне і матеріяльне опертя на горстці осіб, тоді, коли його платниками повинні бути широкі маси свідомого українства. Зрезиґнуймо з фантастичної цифри пів мільйона українців в ЗДА (деякі статистики нараховують українців навіть на один мільйон), а погодімся зі скромнішою цифрою свідомих українців около 200 тисяч. Переполовім цю цифру на половину, бо і серед свідомих знайдеться половина менше свідомих, що забувають за свої обовязки, і воліють їх радше виконувати в теорії, як на практиці. Нам залишиться цифра 100 тисяч. Поділім її на четверо, бо пересічна українська родина складається з чотирьох осіб, і зредукуймо обовязок вплати національного датку тільки до голови родини або безродинних самітних осіб. Ми одержимо цифру 25 тисяч осіб, від яких ми повинні очікувати вплати національного датку. Виконуючи постанову останнього Загального Збору УКК, вони повинні вплатити 250—400 тисяч долярів безпосередньо до каси УКК. Не враховуємо тут дотацій установ, приходів з імпрез різних установ, збірок, коляди, писанки і всякий інших посередніх впливів, які теж повинні виносити суму не меншу від 250—400 тисяч. Замість суми 500—800 тисяч УКК одержав 67 тисяч. 

Шукаючи за виясненням, ми мусимо поставити собі перед очі дві можливості: або національна свідомість українців, а за нею і жертвеннсть, не є така, на яку ми розраховуємо, або з ідеєю, твором, організацією і роботою, на яку мається складати гроші, щось не в порядку. 

Нам залишається проаналізувати евентуальність другу. І тут мусимо ствердити, що, на жаль, не можемо сказати, що в тій категорії усе в порядку. Коли пишемо про те, маємо на увазі не абстрактну ідею, твір, але конкретних людей, бо люди становлять життя і люди є так винахідниками, як і виразниками ідеї. 

Трудність в тому, що УКК, — люди, що його формально ведуть і надають йому лінію,— зайшов у сліпу вулицю суперечностей і забрив на роздоріжжя, із якого не має ані відваги, ані охоти вийти. Не забувайте, що УКК — це політичний твір, його завдання і амбіції наскрізь політичні. І тут, як би ми не маневрували надпартійністю, об’єктивністю, надрядністю, УКК мусить дати ясну відповідь на кардинальну проблему нинішнього нашого політичного життя на еміграції: за який він провід? Проблема нашого найвищого політично-державного проводу не дасться тепер збути маневрування, пітійським і соломонівським виправдуванням, даванням відповіді не на поставлені, на власні питання. УКК мусить ясно стати і недвозначно сказати: чи він за правопорядком, чи за отаманією? На жаль, він того не сказав. Флірт УКК з УГВР ведеться дальше. Уважний спостерігач мусить ствердити, що деякі круги УКК (а за це відповідає цілий УКК) більше ставлять на УГВР, чим це робить сама УГВР, а принайменше частина її членів (таких як Вовчук, Шанковський і інші). Водження самозванчих і гротескових міністрів (ще й до того з обтяженням братовбивства і бунту) до усіх політичних звязкових пунктів наших приятелів авторитету УКК не піднесло. Мимо того ми читаємо в бандерівській пресі напади і претенсії до УКК, мовляв, не надто стараються і допомагають. Навпаки, така робота УКК принесла більше шкоди нашій визвольній справі, ніж коли б УКК на той час взагалі не було і він не діяв. Представляти політичним чинникам ЗДА двох репрезентантів і суверенів визвольної політики українського народу це безповідальність найвищої категорії. Справа погіршується ще більше тим, що крім безвідповідальности УКК виказав ще певну дозу засліплености. Маємо на увазі поставу УКК на останній Конференції ПАУК, коли делегати УКК загрозили зірванням конференції і виступленням з ПАУК, коли Конференція не прийме резолюції УКК, яка пропонує визнати УГВР політичним проводом визвольної боротьби в Краю. УКК показав тут не тільки брак політичної мудрости, але своєрідне розуміння демократії тих, що вчать інших правильного розуміння демократії і державницького підходу (як, напр., проф. М. Чубатий), а самі зовсім не оглядаються на пошановання волі більшости і рацію стану, бо для них вирішним і виключним є інтерес їх партії. На тому тлі постава політичних партнерів УКК, тих що заступали позиції УНРади, виказалась на ціле небо вищою, бо ми не сумніваємось ні на хвилину, що УКК і його політруки для рятування ПАУК не виказав би такої дози доброї волі і компромісу, що її виказали приклонники УНРади, коли поступились загрозі УКК не тому, що признавали йому слушність, але тому, що «годиться впертому уступити», щоби не зруйнувати такої установи, як ПАУК. 

Флірт з УГВР є настільки незрозумілим, що еміграції дано достаточно доказів, і УКК повинен сам мати вже досвід, як розуміти і оцінювати характер і ролю, що його сповняє на еміграції УГВР та її самозванчі речники. Публікації «Сурми» про розкриття на широку скалю розбудованої сітки агентів в нутрі середовища, що поборює УНРаду, повинні провідникам УКК дещо говорити. Нетолеранція, демагогія, стосовання терору, братовбивство, бунт проти законного проводу, отаманія і т. д. — це теж речі не виссані з пальця. Виправдуватися тут непоінформованістю, невіжеством (як це заявив в розмовах голова делегації УКК на ПАУК Д. Галичин) — виглядає більше ніж наївно. Якщо одиниці чи гурт людей адоруючих УГВР так твердить, мимо того, що від кінця війни минуло більше як пять років, мимо появи публікацій і запевнень віродостойних свідків, мимо наглядних фактів з життя таборів, мимо постави зорганізованого політичного українського світу — то нам річ ясна, чому стан УКК в такому оплаканому вигляді. Тоді ледви чи можна «непоінформованим» людям в такому змислі доручати провід суспільности і його політичних справ. Хтось, хто претендує та фактично є альфою і омегою певної галузі життя на певному клаптику фронту боротьби, мусить виказатися відповідною зрілістю, відповідальністю і поінформованістю. 

Мериторичні моменти невиправдання небезпечного флірту УКК з УГВР підпирають ще й моменти чисто практичної натури. УКК асигнував УГВР 10 відсотків своїх надходжень, себто суму понад 8000 долярів. Квіти відбору підписали о. Гриньох і Лебідь, запевнивши касієра УКК, що гроші передадуть по призначенню, себто для УПА. Від часу закінчення другої світової війни і о. Іван Гриньох і Микола Лебідь-Рубан нічим не показали, що вони чимось різняться від пересічного ДП. Жили в ДП таборах, в Краю ні разу не були, а замітні може лише тим, що виказують більшу дозу безконтрольної гохіптаплерії і самозванства. Яку вони дали запоруку УКК, що гроші дійдуть до УПА, нам багато над тим застановлятися не треба. Коли в ту запоруку вірить УКК, виставляє собі свідоцтво свого реалізму і зрілости. Але навіть (приймім на хвилину), коли б пан Лебідь показався таким великодушним і випустив гроші зі своєї жмені та знайшов спосіб їх передати воюючій в Краю УПА, то і тоді належить сумніватися в доцільність збірок долярів в ЗДА на військові операції УПА в Краю. Коли перед другою світовою війною заокеанська еміграція пересилала свої грошеві пожертви на підпільну працю в Краю, то ми мали ту стопроцентову певність, що за ті гроші друкувались підпільні і непідпільні видання, вдержувався підпільний університет, виконувалось політичні і революційні акції, помагалось політичним вязням, розбудовувалось культурне і духове життя. Гроші можна було виміняти на краєву валюту і ними явно і славно платити рахунки. Чи це є все можливе сьогодні? Яку наукову установу вдержує підпілля в Краю? Яких політичних вязнів боронить в політичних процесах? Кому має воно можність висилати доживлювання до вязниць? Яку політичну літературу включно з підпільною там можна видавати? Американська валюта в СССР не кружляє, рублів в Вашінґтоні купити не можна, а фотографічні апарати і друкарське приладдя закупити для підпілля і перевести його в Край, як це, напр., домагався від американців Голова УКК, це гарно сказати, але ми хотіли б бачити Лебедя чи о. Гриньоха, який втяв би таку штуку і закуплене тут устаткування перевіз в Україну. Коли ж ходить про закуп того устаткування в Краю, то від коли то революційна організація, уряд і армія купує за доляри в ворога потрібне собі воєнне устаткування? Якщо на поклик «міністра УГВР» в Україні чекає півмільйонова армія, численні полки і дивізі, з власними фабриками літаків і ліків, то якже смішним є докучати українському громадянству за марними 8 тисяч долярами. В Україні є головне поле бою, так твердить теж УГВР, там є люди, там є підпілля, і ми твердимо, що воно є, тільки, на жаль, ніякі Гриньохи і Лебеді ні разу ще зі зібраних і одержаних на еміграції грошей нічого йому не передали. До наших міркувань додамо, що УГВР хвалиться, що випустила свої власні гроші, які нібито важать нарівні з карбованцем і супроти позицій «підпільного уряду» тих кілька мізерних мідяків, з таким трудом здобутих від американських українців, не багато заважать. Навіщо возити гроші з закордону міняти їх і боятися за їхнє перевезення. Чи не може «пан міні-стер» дати доручення вибити ще кількадесять серій банкнотів УГВР або здобули їх там, де єдино і тільки революційне підпілля здобувати може і повинно. Коли того не знає о. Гриньох, то панове з УКК повинні порадити йому і його закордонному міністрові, де вони ті гроші здобути можуть. Вони можуть того навчитися в сл. п. Біласа і Да-нилишина, з яких один був тільки селянським хлопцем, а другий шевцем. Але різнило їх ціле море правдивої моралі і чистої посвяти від революціонерів, що з «таємного дому при вул. Дахавер страссе», як це твердила колись пані Дарія Ребет, «кермують визвольною боротьбою українського народу». Хто як хто, але пан секретар закордонних справ УГВР повинен знати, що в советах кожний район має дві-три ощадні каси, два три. банки СССР, має пошти і численні інші місця, де грошима хоч гать гати. І знову, якщо на його поклик чекають дивізії, що були здібні брати в полон совєтські армії, то роздобути тих кілька мізерних мільйонів карбованців на свою роботу, це повинна бути дурничка, якою журитися має не Президія і міністри, але місцеві районові чи повітові команданти УГВР. Коли того колись доконували Біласи і Данилишини, то дивним вражає, що «визвольний уряд» не знайшов до Сьогодні відданого собі вояка, що поважився б доказати, що' він зможе більше, як «еміграційні щурі» всі разом. Чи не напрошується нам відповідь, що, на жаль, за гроші УГВР і о. Гриньох і Лебідь і плеяда їм подібних «еміграційних революціонерів» жити в ЗДА, Німеччині, у Франції не можуть, а потребують таки правдивих долярів. Нам тому і не дивно, що з кожною новою виплатою рати з УКК «на цілі УПА» появляються нові газети і видання УГВР в ... Мюнхені і радіостанції в... Баварських горах чи в Бельгії, що подають вісти «просто з України». 

Флірт УКК з фікцією УГВР є настільки небезпечний, що він потягає за собою природне явище — живі твори, що займаються фікціями, стають самі поволі фікціями. Такому невмолимому законові підпадає і УКК, і було б невідповідальним не здавати собі з того справи. Життя є таке — як є. УГВР для дуже поважної частини українського громадянства, що менш-більш обзнакомлене з світлами і тінями минулих подій, — це все ж таки мертвонароджена дитина воєнної завірюхи. Створило її не життя, не боротьба, не умовини підпілля, але еміграційна атмосфера неупорядкованости і припадковий добір політичних донкіхотів. 

Але тут від смішного до трагічного один крок. Саме і трагедія нашої визвольної справи полягає в тому, що частина наших еміграційних провідників, і то на терені виключно децидуючому в політичних питаннях світу, кермується катастрофальною засадою «кредо квія абсурдум». Коли цю засаду ще як так можна примірювати на відносини стихійної боротьби, на відносини підпілля, то на еміграції, в трактуванні справ політичних, повинна обовязувати як найбільша доза реалізму і конкретности. Тут деклямації, гарні крилаті слова, пози і жести не поможуть. Як би нам хотілось мати і знати, що дійсно на Україні совєтське військо є від паради, а дійсну владу держить незрима армія УІІА, але, на жаль, нецільно нам даватись поривати мріям і автистичним бажанням їх сповнення, бо наткнемо головою на твердий мур життя і наб’ємо собі здорового ґуза. 

УКК такого ґуза вже набив. На наших очах наступив двоподіл нашого суспільства — найбільше з можливих лих. І саме парадокс життя УКК полягає в тому, що, поставши з бажання консолідувати нашу політичну думку, він на ділі найбільше причинився до її розділу і поставлення проти себе двох таборів. Неначе після засади — «діли і пану». По одній стороні стали люди з тупою заїлістю і маніяцькою впертістю, кермовані партійними пристрастями і особистими амбіціями, що рішили якнебудь, але щоб за всяку ціну і на завжди, залишитися в сідлах, не дивлячись на те, що коники під тими сідлами можуть бути мальовані, і з другої сторони, без малого, станув опірною стіною мовчазний вал українського громадянства, що не хоче дати завести себе на партійні манівці, в обійми фікцій, інтриг, шантажу і гохштаплерства. Комусь видно на тому , залежить і хтось бавиться з дитячою наївністю проблемами, що мають для нашої національної спільноти вирішне значення. Йде питання за бути чи не бути і в такий час орієнтувати свій і чужий світ на домики з УГВР-івських карт — є більше як безвідповідальним. 

Арґумент, мовляв, ми і за УНРаду, тут не багато важить. Немає двох Україн, немає двох українських народів, не змагаємо до двох українських держав. Кожна дитина це сьогодні вже знає, що коли є два уряди, там немає ні одної держави; там домашня війна і там є всі дані впасти, жертвою ласкавої «опіки» сусіда. Тут не можна ставити і «Богові свічку і чортові огарок». Таке мудрування панів президентів може добре служить забезпеченню їх славородної посади, але це абсолютно шкодить нашій визвольній справі. Воно не тільки кидає кості незгоди поміж суспільність дбаючи пильно, щоб, борони Боже, ні на хвилину кість не опинилася в зубах одного партнера, але і воно кидає понуре світло зовнішньої опінії на нас, як державнотворчий і державно-здібний нарід. УГВР: — чи тоді, коли вона була однозначна з бандерівською партією, чи тепер, коли частині своїх аґентів каже прибрати сорочку невіжества, невинности і незалежности (на словах!) від партії Бандери, — не має ні світлого минулого, ні ясного сучасного. Якщо чужинецький дипломат чи журналіст пошукає у виданнях УГВР, — а тепер до того він матиме і претекст і нагоду, бо сам УКК йому ці видання і їх авторів рекомендував, — того, чого він досі не шукав, то вийде це на шкоду усім українцям. Ось останнє число «Сурми», орган 34 ОУН (Бандери), інформуючи український світ про енкаведистів і шпигунів в системі УГВР і 34 ОУН, пише, неначе не відчуваючи (в своїй, питомій, бездонній наївності) трагізму своїх тверджень, що «ворог серед нас, серед нас є ще десятки, сотки, а може є тисячі совєтських аґентів». Не во гнів «Сурмі», УГВР і УКК від себе додамо, що ми є певні, що такого числа донощиків і провокаторів не має в собі навіть українська частина КП(б)У. Між членами тої ворожої намів суті партії ми стрічали людей, що з нараженням власного життя носили націоналістичну літературу під полою. Коли офіціоз 34 ОУН страшить українське громадянство (і інформує чуже) пістряком інфільтрації нашого політичного життя армією большевицьких агентів і провокаторів то для нас справа ясна: бандерівські політруки на еміграції засобом демагогії і блефу намагаються переконати українську суспільність, що не вони, не провідники, не Лебеді, Гриньохи, Стахови і Бандери винні за черговий розлам внутрі бандерівської диверсії, але оті большевицькі агенти, що пролізли до проводу 34 ОУН і веліли йому викинути Лебедя, Гриньоха, Стахова, Прокопа, Лоґуша і десяток інших заслужених революціонерів з партії, що наказали викиненим з ОУН керівникам ЗП УГВР установити генеральну лінію боротьби з бандерівською диктатурою і терором, який самі раніше помагали заводити і практикувати, змусили обі сторони опублікувати потім взаємно себе дискримінуючі і дискредитуючі комунікати, звернення, розяснення і розпорядки, в яких одні другим закидають аґентурність, злонаміреність і т. д. — їх редактори «Сурми», «Українського Самостійника», «Гомону України», ; «Українця-Часу», «Національної Трибуни» та інших бандерівських видань, а за ними редактори «Америки», «Свободи» і інших «незалежних» газет підхопили і немов єрихонськими трубами роздули, як чергове досягнення на фронті консолідації і погодження на базі «Воюючої України». Вони переконують українську суспільність, що вона ще повинна бути їм вдячна за викриття агентів, відкликання заряджень чистки, створення передумов для консолідації «революційно-визвольного» табору. Виходить, що не партійні провідники дали зарядження розбивати маніфестацію в Брадфорді, саботувати і дискредитувати роботу УНРади та груп, що до неї входять і т. д., але винні в тому большевицькі аґенти, що вкрадалися до проводу, і навіть намагалисв його на-клонити убити полк. А. Мельника. Коли повірити тим байкам «Сурми» про большевицьких агентів, тоді з цілою явністю стає перед нами небезпека флірту УКК з тим середовищем, що за допомогою, з одної сторони, большевицьких агентів, з другої сторони УКК прямує послідовно і безпощадно по лінії зліквідування традиційного державного нашого політичного центру і перебрання самому його місця і завдань. Коли ж ці теребені відкинути, то й тоді вирине перед нами на всю величину безладдя і хаос, що існує внутрі УГВР-бандерівського середовища, якого провід не відповідає за генеральну лінію, свої постанови, потягнення і рішення, бо все йде понад його голови, а йому залишається лише констатувати свою безсилість. 

З таким партнером УКК вступив в аліянс. Йому асигнує гроші і його водить рекомендувати до політичних кабінетів, що випрацьовують політичну постановку в тому великанському змагу, що готовиться над головою світу за звільнення поневоленої людини і народів від ярма, в тому числі за звільнення української людини і українського народу. Та УКК, здається, забуває, що будучий змаг з тиранією диктатури, брехні і сатанізмом народовбивства буде вестися не на те, щоби на місце большевицьких держиморд владу дістали в руки національні держиморди. Коли УКК з тої сторони рекомендує вашингтонським кругам політичних кандидатів на владу в Україні, то можемо бути певні, що симпатії для справи, очолюваної таким урядом, він не здобуде. 

Та УКК перечислился. Так як він перечислився в своїй калькуляції, що з співжиття з УГВР і бандерівцями він дістанне трансфузію живої крови. Сподівання німого захоплення тими моральними і фізичними атутами, що їх друкувала на своїх летючках УГВР та середовище з якого вона повстала, завели і сталося інакше. Ота невчена маса дозріла правильніше від політиків УКК, де закопана собака. І вона дала відповідь. Вона своїм німим протестом показала, не зважаючи на сотки зазивів, оголошень, ентузіястичних «ура!» і «виконаємо та перевиконаємо!», що вона в дійсності думає. Вона німим плебісцитом висказала свій протест проти слизької політики, на яку пустились провідники УКК. Сталося навпаки і для самого УКК. Бо замість знайти заплеччя в бандерівцях для своєї роботи, сам УКК став своєрідною експозитурою УГВР і бандерівців, стався тим тягловим конем, що його заставлено в чотири мертві літери на терпеливому папері влити життя, винести їх між люде і закріпити в прилюдному житті. І УКК це блискуче виконав. Наслідки того для всіх очевидні. Коли в грудні п. р. делегати УГВР в Мюнхені в розмовах з представниками партій, що входять до УНРади, виявили задивляючу лагідність і поміркованість, визнавали потребу УНРади (що і заявляв сам о. Гриньох в публичних виступах в ЗДА), признавали, що крім них в Краю, діє підпілля кермоване іншими політичними групами, то ті самі делегати, після того, як урядовці УКК їх спільника Лебедя і о, Гриньоха завезли до Вашингтону, представили і зарекомендували американцям, звернулися добрим словом за ними до української суспільносте і т. д. — ті самі делегати УГВР заявили, що порозуміння між УГВР і УНРадою може статися тільки на базі визнання позицій УГВР, залишивши за нею суверенне її становище, а щодо діючих в Краю підпільних чинників, то від них вимагатиметься, щоби вони включилися і підпорядкувалися УГВР, або їх... зліквідується. Коли до того додати натиск який робить УКК на УНРаду, щоби вона порозумілася з УГВР, тоді, коли не слідний найменший натиск на УГВР, щоби вона поступилася УНРаді, то роля УКК перед нами ясна. В усвідомленні і зрозумінні ролі УКК ми маємо рівночасно і відповідь на причини байдужої постави громадянства до такої акції УКК, яку він вів в 1950 р. 

Але не тратьмо надії. Всеж таки, треба признати, що УКК робить повільні, але замітні, кроки вперед. Кили два і пів року квартальники видавані УКК можна було цілком сміло назвати квартальниками УГВР, то тепер знаходимо там навіть несмілі згадки і про УНРаду. Згодом появилася формула, спрепарована проф. Миколою Чубатим і від нього протягнена в резолюції Загального З’їзду УКК, згідно з якою — «в Краю є УГВР, в Америці УКК, а в Европі УНРада» (і вона, власне кажучи, поміж ними обома і не дуже потрібна, але про неї говориться тому, що ніяк її замовчати). Щоби це гарно виглядало і можна було на-зверх заховати опінію «об’єктивности», «понад-партійности», керівники УКК рішили навіть признати УНРаді таку саму дотацію, що й УГВР, хоча рівночасно на неї наложили обов’язок за всяку ціну порозумітися з УГВР, так, як би то виключно від УНРади залежало знайти дорогу до такого порозуміння. 

Та ми таки віримо, що УКК перейде свою правильну лінію еволюції і направить похибки 1950 р. конструктивною і мудрою політикою будучих років. Хочемо вірити, що кинені тут думки допоможуть знайти правильну розвязку тим, що взялися кермувати політичними справами тої частини української еміграції, що знайшлась на те-рені найбільш вирішному, коли йдеться про політичні децизії і диспозиції. Ми віримо, що ідеї єдности, співпраці, сумління і чесности в нашому політичному житті переможуть. Ми свято віримо, що навіть теперішні оборонці середовища перманентного бунту, братовбивства і отаманїї, дійдуть до усвідомлення, що, щоби дійсно служити Україні, треба поборювати усе лихо, що в ній є. Творення і визнавання двох політичних найвищих осередків, без сумніву є отим лихом, що нас заведе в сліпий кут. Навіть найбільш могутніх диктаторів, що не прислухалися до голосу Божого і голосу народу, що замкнулися на свому Олімпі і хотіли покорити своїй волі святу волю народу, мітла історії змела безслідно з лиця землі. Вона і змете наших кандидатів на диктаторів. Але ми не хочемо, щоби така цінна, з таким трудом і болем створена установа, якою є УКК, записалась в історії, що помогла держимордам і диктаторам закріпити свою владу. В 1950 році ця установа для тої ціли зробили дуже дагато. Українське громадянство помогло їй в тому тільки чотирома центами. Чи воно поможе їй в 1951 р. більше, залежати буде від самого УКК, — чи він рішиться боронити і бути речником традиції, закону, правопорядку і ладу, а чи фаворизатором перманентного бунту, самозванства, демагогії і диктатури. Вибір залишається тільки за УКК. 

 
 