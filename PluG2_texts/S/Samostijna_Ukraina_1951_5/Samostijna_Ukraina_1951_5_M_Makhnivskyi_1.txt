КРЕМЛІВСЬИКМ ШВАРЦБАРТАМ
Дневі Вождів — посвячую.
Цей день сумний нам чола хиле... Болюче гнітить нам серця.
Вже два Вожді лягли в могилах — Повиті в славі і в вінцях.
Це ви, кремлівськії шварцбарти На їх зняли бандитський ніж; Тасуючи, як шику карти, Шепочучи: «От цього ріж!.. »
Так, так!.. Ви добре знали гади Кого забити, в гріб звести, Бо в люті Каїна — ви б раді Назавше нас з землі змести.
Пекельну зброю, ніж, пістолі, Щоб панувать — пустили в хід... Важких ви завдали нам болів — Міцний, як мур став наш нарід!..
Не вам шварцбарти з валюхами Наш переможний хід спинить... Лишаєм вам, прокляті хами, — Казитись, лютитися й вить.
Ми ж — нахиливши в смутку чола — В єдине з’єднані цим днем, До сяйва волі вперто йдем — Хай люто виє в слід віхола...
О, знайте кляті, люті кати:
Вождів ви вбили... Не всіх нас ...
Шалійте ж!.. Прийде помсти час — І ми за все це вам заплатим!..
