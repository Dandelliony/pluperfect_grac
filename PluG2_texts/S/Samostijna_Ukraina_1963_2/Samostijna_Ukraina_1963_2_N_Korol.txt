СТАРЕ ОПОВІДАННЯ
Була джума. І Це звечора було відомо, що робітники-татари на роботу не вийдуть. Тому секретар комуністичного «партійного осередку», що складався крім нього самого ще з директора селекційної станції та предсідника місцевого комітету профспілки, Степан Петрович Кучуков наказав скликати загальні збори робітників перед полуднем. На зборах він гавив і картав робітників за те, що вони і досі ходять на поводі у свойого мулли, за відсталість, «некультурність», забобонність, а саме головне, за невдячність совєтській владі, яка обдарувала їх свободою. Отож «свобода», якою-на думку  секретаря - совєтська влада так щиро і щедро обдарувала татар, і спричинилась до розповіді Алієм увечері групі молодих татар ось цього оповідання:
- Діялось це давно-почав Алі - ще тоді, як на ханському престолі в Казані сидів мудрий, славний, хоробрий, багатий хан Улу-Мегмет. Хан Улу-Мегмет був великий батир. Кілька разів він побивав військо Московського хана-гявура. А раз навіть узяв його у бран. Справедливий і милосердний був хан Улу-Мегмет. Навіть гявури і кафири - не те що мусулмани завжди мали в нього захист і оборону. Коли одного разу Московські мурзи 7) збунтувались проти свого хана, осліпили його і прогнали геть, то хан Улу-Мегмет пішов, війною на Москву, посадив Московського хана на батьківський престол, а бунтарів-мурз справедливо покарав кожного по його заслузі. Аллаг любив справедливого, чесного свого вірного слугу хана Улу-Мегмета. Хан був дуже багатий і мав багато красунь жінок. А між ними була красуня над красунями, молодесенька Фатима, яка щойно прибула в ханський дім з далекого Солхата, що аж у Кримі. Хан дуже закохався у неї. А вона все плакала, скучала за своїм соняшним теплим краєм. Славна столиця хана Улу-Мегмета. Казань була для неї занадто холодна, чужа, непривітна. А небо здавалось їй завше захмареним, сірим, гнітючим. Ніякі ханові дарунки її не розвеселювали. А хан всіма силами намагався розвеселити її, догодити чимось, щоб викликати усмішку на її устах. Сльози на Фатиминих очах були ніби камінь на хановім серці. Хан, щоб розвеселити Фатиму, наказав привести з далеких теплих країв дивного птаха з м’ягенькими зелено-жовто-рожево-блакитними пірячками, які майорили всі,ми кольорами райдуги. Хан сам навчив птаха людськоюю, нашою, мовою вимовляти: «Фатиме, кель бурада». Для птаха зроблено золоту клітку і поставлено в Фатиминих покоях. Одного разу, коли Фатима замислено в тузі за своїм краєм сумно дивилась крізь вікно на похмуре сіре небо, птах з клітки за її спиною благальним голосом покликав: —Фатим, кель бурада! Фатима підійшла до птаха в золотій клітці. «І тебе, птаху, держать в неволі, далеко від рідного краю, де сонце сяє, де дивні квіти квітнуть, де чудові як ти, птахи вільно з дерева на дерево пурхають. Але не журись, я тобі таки дам волю. Ти маєш крила і могтимеш відлетіти до свого краю. А я крил не маю і мушу тут нидіти. Тут я передчасно і загину на цій непривітній чужині. Але тобі, птаху, я таки дам волю.» І Фатима знов відійшла до вікна. Фатимо, кель бурада ! - ще благальніше кликав птах. Фатима підбігла до клітки, відчинила дверцята, витягла птаха з клітки і бігцем з птахом до вікна. Похапцем його відчинила, поставила птаха на долоню і висунула руку на двір за вікно. На! маєш свободу - звернулась вона до птаха. Але птах міцно тримався кігтями за руку і боязко задкував по Фатиминій руці до кімнати, ще міцніше в’їдаючись кігтями в руку, боячись упасти. «Ну, лети, дурненький птаху, маєш свободу!»—Але птах далі задкував (по руці! до кімнати. Фатима взяла його другою рукою, поставила на долоню, висунула її якомога далі надвір і струснула птаха з долоні
—«Ти вільний і кінець твойому ув’язненню. Маєш волю, ти на свободі, тішся!» Птах перелякано падав униз. Над самою землею, є переляку, щоб не забитись, спробував розпустити крила і, як Жаліка, непризвичаєно незграбно, почав підійматися догори. Він ледви долетів до найближчої гілки і сів на неї, щоб трохи відпочити. По всьому було видно, що він уперше в свойому житті літає. Відпочивши трочи він вернувся до вікна. Хотів на чомусь біля вікна присісти, але не було на чім. Політав трохи перед вікном, заглядаючи з жалем до середини. З смутком мусів відлетіти — вікно було зачинене, а Фатима відійшла геть Фатима, випустивши птаха, повеселішала. Навіть якусь пісоньку замугикала собі під носом. їй здавалось, що вона зробила великий геройський вчинок. Тимчасом птах перелітав з гілки на гілку, з дерева на дерево. Він в ханськім саду був зовсім чужий, почував себе цілком самітним та безпорадним. Стало сутеніти. Птах шукав притулку на нічліг, якогось дупла. А всі дупла були вже замешкані. З одних на нього дивились перелякані пташині очі, що провожали з острахом дивного незнайомого приблуду, з других хижі ворожі розбишацькі очі хижаків, а гострі закарлючені їх дзьоби та скрипучо-храпливі голоси не віщували нічого доброго для безпорадного новака свободи. Так він і літав потемки, аж поки не долетів до краю саду, за яким починався степ. На степу випасались ханські коні. За огорожею саду стояла маленька хатина, а в вікні блимав вогник. В хатинці мешкав Зекир зі своєю жінкою — пастух ханських коней. Дивний птах сидів недалеко на гілці проти віконця і заздрісно поглядав на плямку світла-віконце. При такім світлі ще зовсім недавно він мав затишний нічліг і смачну їжу. Нараз йому пригадалось, що він давно нічого вже не їв, а їжі нігде не було, йому раптом сильно захотілось їсти. А в ханськім палаці в той час до Фатиминих покоїв увійшла служниця, щоб попрятати та вичистити на ніч клітку птаха. Вона принесла птахові конопляного сім’я, що він з такою насолодою любив майстерно лузати, та свіжої, погожої у збаночку води.
— Я не бачу птаха в клітці-мовила вона наголос ніби питаючись когось.
— Я дала йому волю-відповіла Фатима.
— Служниця оглянула Фатимині кімнати і звертаючись до неї, здивовано мовила:
— Нігде нема птаха, де ж це він так сховався?
—	Я дала йому волю. Він тепер на свободі за вікном! Тепер він полетить, а може вже і відлетів до свойого рідного краю, де квітнуть чудові квіти! До сонця, до ясного неба, до своїх приятелів таких же прегарних птахів, як і він сам!- у запалі, наче хвора на гарячку, відповіла Фатима.
—	То ласкава ханим випустила його за вікно? На неминучу смерть? На розшматування хижими птахами, що їх так багато розплодилось у нас «на свободі?» Бідний, бідний, сердешний птах з райдужним пір’ям. Хижі птахи розшматують його тіло, а делікатне м’ягеньке пір’я рознесе вітер. Може його сердешного ніколи ніхто і не навчав, що на свободі він мусить остерігатись хижаків-птахів. Може йому і матір його цього ніколи не казала. Може вона йому ніколи й не показувала отих хижаків. Може він їх і пізнати не вміє, бо ніколи не бачив. Далекий рідний край-a може він його й не бачив ніколи, а вилупився з яйця у клітці. Летіти в далекий край-a чи він уміє літати? Чи ж з його кволими крильцями летіти у далекий край? А по дорозі хижаки, брак поживи, холодні ночі без теплого нічлігу, холодні дощі, що промочують наскрізь його м’ягеньке делікатне пір’ячко, а обсохнути й обігрітись нігде. Бідний сердешний птах! Фатиму слова служниці аж за серце брали:
—	Може він ще не відлетів до рідного краю-відповіла вона служниці.
—	Вранці я скажу, щоб мені його відшукали і він буде знову сидіти в золотій клітці.
На небі у вечірній пітьмі почали з’являтись поодинокі блиски, наче з усіх (боків хтось почав бавитись, запалюючи сірники. Незабаром по всьому небу загуркотіло, наче по величезному бляшаному даху хтось котив та перекидав величезні гранчасті камінюки, бив довбнями та пригравав макогоном і кописткою по блясі. По всьому небу палахкотіли жмути клоччя та віхті соломи, а до вух долітав тріск, ніби на небі дерли з великою натугою міцне-преміцне полотно та кололи на дрова довжелезні дубові колоди. Почався краплистий густий дощ. Незабаром полило, як із ведра. Страшна буря збиралась на цілу ніч. Птах з першими краплями дощу занепокоївся, перелітаючи в пітьмі з одної гілки на другу. З непризвичаєння він натикався у пітьмі на гіляки. Коли ж дощ поливав дужче, він підлетів до самого віконця, що світилося в темноті, хотів присісти ближче до світла. Але присісти не було на чім. На лету під віконцем він на весь голос благально гукнув:
—Фатиме-е-е, кель бурада-а-а-а!
—	Хтось якусь Фатиму кличе - звернулась жінка до Зекира.
В цей мент все небо гуркотіло і тріщало, а блискавки полосували його здовш і поперек. Дощ див, наче всі греблі та гаті попроривало на небесних ріках і ставках. Здавалось, настає кінець світа. В хатинці Зекир з жінкою сидів з;а вечерею, прислухуючись боязко до того, що. діялось надворі.
—	Хоч би кобили з лошатами поховались під катраги-турботливо мовив Закир.
В цей мент птах знову гукнув жахливо-благальним голосом.
—	Фатиме-е-е-е, кель бурада-а-а-а-а!
—	Ой лишенько-легко викрикнула Зекирова жінка-хтось знову якусь Фатиму кличе.-
—	То тобі причулося, - відповів Зекир. — Хто в таку погоду може ходити надворі і де тут біля нас якась Фатима.
На небі знову загуркотіло, а дощ полив ще дужче
—	Зекиріє, знову хтось кличе Фатиму. Вийди подивись. - Зекир вийшов з хати, постояв на дворі під дощем кілька хвилни, змок до нитки і не почувши ніякого голосу та нікого не запримітивши, увійшов до хати. Крізь гуркіт грому, шуму дощу Зекирова жінка ще кілька разів чула благальний голос, що кликав до себе якусь Фатиму. Але Зекир не хотів (більше виходити під дощ, не зважаючи на жінчині просьби. Перед світанком буря втихла. На небі з-за хмар час-від-часу з'являвся ясний виполосканий у дощовій воді, молодий місяць. Зекир ще вдосвіта пішов до коней перевірити чи все гаразд з лошатами. Зійшло чисте вмите дощем веселе сонечко. Ранок був радісний, як у свято. Страшної нічної бурі наче й не було. Лише великі калюжі усюди нагадували про страхіття минулої ночі. Вранці Зекирова жінка вийшла оглянути, чи не натворила нічна буря якоїсь шкоди. Оглядаючи довколішність, раптом її зір затримався на дивнім незнанім, ніколи не виданім якімсь птаху, що лежав неживий у калюжі біля самого віконця, його різнобарвне, промінисте, делікатне м’ягеньке пір’я наскрізь промокло і було подібне до промоклої викрученої від води та наново в ній намоченої пахти. - закінчив Алі.

