З-під сельськой стріхи
Єслі, придивляючися зблизька «Голосові», дізнаємся, же правдолюбіє в отношенью до нас не єсть його форсою, то знов треба признати, що «Пшеглонд» совсім іноє зільце. Він тримаєся правди, нібито параграфів, а хоч часом – христьянин не святий! – як то кажуть ударит раз по колоссю, а раз по перевеслі, то знов не мож заперечити, що він всюда і всегда за великого почитателя правди сам обноситься, причім лише тота біда, же він із великого почтення дуже далеко за нею тримаєся, та – не обмовляючи – не раз ю із очей зовсім випустит, а так зрителям потому скрізь приложенниї до очей сткла все іначе видиться, як воно єсть в істі. Треба ще «Пшеглондові» віддати і тую справедливость, же часто-густо нам свою почтенную руку, а не раз і обі на знак приязні дає. Но і ту якась нещасна наша доля, що русин простачисько все гадає, що тоту руку му дают в падежі не винительнім (accusativo), но творительнім (instrumentali), та же тая рука – може, з великого доброжелання – так високо піднесена, мовби вона не на взаїмную руку нашу, но в тоту сторону, где малик, ударити мала. І то правда, же «Пшеглонд» далекий від аристократичного презріння нас «Глосового»; противно, він увіряє нас не раз, не два, що нас дуже пристрасно любить. Но переверніть же уперту тоту руську натуру, коли єй серед самих чувствительнійших любовних забоженій «Пшеглондових» якийсь демон до уха шепче ониї стихи Шевченька:
Ви любите братову шкуру,
А не душу1...
Не хвалю я того; може, оно і зле, же оно так шепоче; але ж годі за гріш танцювати, годі словами діла перешварготати; воно таки шепоче – та й годі.
[...]
