 
 

Думки з течії 

Переломова доба в нашому національному житті не вплинула на притуплення групових пристрастей українських партійних середовищ. Дух неспокою особливо помітний в середовищі української революційної демократії, що скупчена довкруги двох Центральних Комітетів Українських Революційно-Демократичних Партій. Було б не від речі запримітити, що якраз критичний час використовують тут не на те, щоб відповідно приготуватися до майбутніх подій, але для цього, щоб скріплювати непорозуміння між українцями на чужині, що й без того великі. Культивуючи залюбки внутрішньо-українську сварню, революційно-демократичне середовище не числиться з засобами. І так, за виступами раніших інквізиторів українського націоналістичного руху, на поле бою виступила недавно п. Ксеня Качмар, що має в свою чергу зіграти ролю своєрідного «голосу народу»; народу, що, буцімто, обурений і має претензії. І так, як нема найменших підстав припускати чи попередні інквізитори таки справді переконливо переглянули минуле, так теж ледви чи є вигляди на те, щоб голос п. Ксені Качмар був по-правді голосом народу. Та революційно-демократичне середовище не зупинилося на цьому, і ось маємо змогу оглядати найновіші виступи середовища революційної демократії, що тим разом спродуковані сумнівними прихильниками Української Національної Ради. 

Безпосереднім джерелом, товчком для чергових протинаціоналістичних публікацій, є, як треба додумуватися, націоналістичні пресові замітки, що висвітлюють поставу націоналістів до т. зв. Товариства Сприяння Українській Національній Раді. За творення його з підозрілим запалом взялися всюди партійні руковожаті революційної демократії. Одначе є ясним, що джерелом неспокою не є ані п. Ксеня Качмар, яка, виконуючи завдання партії, видобуває з себе голос народу, ані не є теж винними за сіяння неспокою рядові революційні-демократи, що в добрій вірі і безкритично йдуть на поводах ЦК партії. Нитки всіх протинаціоналістичних виступів ведуть до одного клубка, й зза грубими нитками шитих сплетень, визирає завжди одне іте саме джерело неспокою. Ним є, на жаль, середовище УРДП й часопису «Українські Вісті», що вершком своїх амбіцій вважають ліквідацію українського націоналізму. А вважаючи, що ціль освячує засоби, вони покинули числитися з фактами і логікою, та розпочали нікому непотрібну і незрозумілу боротьбу. Останній випад в сторону націоналістичного середовища підтверджує цей безсумнівний факт. Виглядає, що революційним демократам нічого робити, якщо вони в такий трудний час, вибрали так дуже невластиве поле бою. Тільки тим можна собі пояснити той запал, з яким взялися революційні-демократи за ліквідацію націоналістичної «небезпеки». І по-скільки виступи названого середовища не залишають сумнівів, проти кого і чому вони спрямовані, то й цікаво буде розглянути цілість заторкнених проблем в міру їх важливосте. 

Поки одначе перейти до буденних, поточних питань українського політичного життя, буде оправданим кинуте жмут світла на тло відносин поміж націоналістичним і революційно-демократичним табором. Коли розглядаємо ці відносини, то маємо на увазі українських націоналістів чи радше ОУН під проводом цолк. Андрія Мельника, з одного боку, й оба відлами УРДП, з другого боку. Розгляд цих відносин причиниться напевно до зменшення упереджень. 

В основі треба заперечите вороже ставлення українських націоналістів до революційної-демократії і УРДП. Навпаки, націоналісте раділи, що поруч з ними ставала до боротьби за правопорядок в українському світі нова творча сила. Націоналісти, як це твердила й преса УРДП, були виснажені й здесятковані. УРДП приняли прихильно. Більше того, налісте не шкодували сил, щоб УРДП увести в життя, скріпити її сили. Виходячи з цього, націоналісти возили днями і ночами почерез кордони часопис «Українські Вісті», разом з своїми виданнями, і неодин націоналіст познайомився з пястуками есбістів, якраз при кольпортажі «Українських Вістей». 

Від середовища, що поволі зарисовувалося й оформлялося в формацію української революційної демократії, український націоналістичний рух чекав чимало. В першу чергу чекав звідтіля продовження Ренесансу тридцятих років, що як буревій прогримів над Україною. Коли думаємо про Ренесанс тих років, то маємо на увазі не лише культурне переродження, але й політичний, побутовий перелім, іншими словами докорінне переродження українського світу. Націоналісте чекали дальшого низання золотих ниток Доби Відродження. Звідтіля, з вужчої Батьківщини Марин Чайок, Уль і Аглай, цілком природньо повинно було прийти оновлення, нові кличі, думки, ідеї, нове і палке розуміння українського сучасного і майбутнього світу ідей. Націоналісти вірили, що якраз це середовище повинно й може виростите й дати Україні сотки, а може й тисячі Аглай в штанах, що зуміють і поважаться врешті розстріляти завчасу своє породження, й, вирвавшися з оков соняшних машин й реквізитів минулого, вмітимуть повести за собою не тільки хитких Карамазових але й націю, що їй більше чим коли потрібна сьогодні героїчна, одуховлена людина. Відродження нашої молодої нації, що так дуже хоче жити й за це прагнення життя платить жахливі жертви, а за ним визволення тієї нації немислиме без української людини, що виросте на міру виростаючих перед нею завдань. 

Але так не сталося. Віру в регенеруючі якості середовища УРДП заступила віра, що принаймні партія ця збереже належну дозу пристойносте в співжитті між українцями, а може згодом вийде в більш підготовленому вигляді на кін ідейного суперництва. В усякому разі, націоналісти ніколи не посуджували нову партію в тому, що вона рівнятиметься на бандерівські прийоми і пропаганду. Бо-ж ясно, що творче суперництво може виносити нові ідеї, пляни, може робити нове, спільне розуміння прав і обовязків в суспільстві. Вірилося, що й в середовищі УРДП буде збережена достойність, гідність і спільна єдина українська мораль. Мораль людей, що втратили Батьківщину, але носять її в серцях та прагнуть визволити її. Це зрештою проблема всіх політичних українських середовищ, над якими нависло грізне Стефаникове — «Всім ми чужі, і ніхто нам не дає віри ...» — висказане устами Катерини в «Марії». 

Вступаючи в українське політичне життя, середовище УРДП висунуло прапорні гасла хви-льовизму, чи іншими словами, поставило ставку на хвильовизм, хоч не було багато знаків на небі й землі, які вказували б на те, що революційна демократія таки справді розпрацюе й щиро нестиме ці прапорні гасла. Вже саме провінційне трактування явища хвильовизму виразно вказувало, що УРДП і хвильовизм, це дві різні, супротивні собі течії. У практичному партійному житті, оформлено й нашвидкоруч пошито в члени ЦК партії уродженців різних частин України, та це провінційного характеру партії не змінило. Та все-ж давно погибшого Вальдшнепа використано вповні на те, щоб здезоріентувати сіру людину, яка в тонкощах діалектики не визнається, й вірить на слово тому, хто більше й різкіше заговорить. 

Зуб часу робив своє. Виявилося, що якби Хвильовий встав з домовини й приглянувся уердепівській інтерпретації своїх ідей, він без вагань підніс би знову пістолю до своєї скроні. Зрештою, не треба було довго чекати, як ледви окріпша партія, обдуривши зглядною , присутністю хвильовистів добродушну людину, зійшла чимскоріше з позицій хвильовизму. Можна ставити питання, чи взагалі існували в УРДЇІ змагання за знайдення спільної мови з хвильовизмом. Хвильовизмже, подуманий як ідейна цілість, не дасть себе ніяк відгородити від українського націоналістичного руху. У тому полягла суть втечі УРДП від хвильовизму. 

Почалася натомість незрозуміла будівля наддніпрянського ґетта, хоч люди, які за творення ґетта взялися, знали, що творити це Гетто так само небезпечно й непотрібно, як непотрібно бандерівці творили галицьке Гетто. Шукаючи врешті доріг, щоб якось вийти з внутрішних світоглядових суперечностей, нова партія не відбігла далеко від суголосних собі творів, що відійшли перед нею в минуле. Виявилося, що УРДП, це властиво старе вино в нових боклагах, що це чергова й невдала реставраторська інтерпретація давно відгомонілого минулого, нове видання світу есерівщини, хуторянства, віри в соняшну машину й соціяльну та міжнародню справедливість. 

Партія почала розпалювати регіональні пристрасті в буденному партійному житті, і в той-же час почалося розпучливе борсання партійних ідеологів, від консервативного монархізму до лівого месіянізму і просвітянства. Почалася втеча . . . від самого себе. Така втеча від життя і дійсности ніколи не поплачуеться. І УРДП, втікаючи, розгубила рештки того морального майна, що його придбала зразу після виходу в життя. Порожнечу, що виникла, треба було чимось заступити. Щоб вдержати при собі зібрану й легковірну людську масу, партійні провідники УРДП примінили якнайгострішу ізоляційну політику супроти власних кадрів. Ця політика не набагато відмінна від політики «блискучого відокремлення», пропагованої бандерівцями. З тією різницею, що бандерівці, замкнувшися в партійному Гетті, йшли боєм на решту суспільства. УРДП пішла далі. Повстало ціле нове українське суспільство, відгороджене старанно від решти українців своєрідною залізною занавісою. Фанатизм середовища УРДП употужнювався зглядно агресивними й ненормальними виступами бандерівців. Та ледви чи можна ту істину брати як достаточне оправдання. 

Таким чином народилася чергова концепція України концентраційних таборів і корпусів поліції, що її ранше вже проголосив п. 3. Пеленський. Повстала тоталітарно думаюча і діюча партійна машина, в якій сенс і логіку думання заступає воля одного чоловіка, чи його і дібраного гурту прибічників. Сама назва «революційна Демократія» нічого не говорить, і насправді є порожнім звуком. Та хто знає, супроти кого можна б скоріше застосувати термін «фашисти», що ним так щедро розсипають революційні демократи: чи до націоналістів, чи до революційних демократів? Партія розкололася дуже скоро на прихильників І. Майстренка і І. П. Багряного. УРДП(м), тобто Майстренка, як виходить з писань «Впереду», це єдина справжня УРДП, тоді, як І. П. Багряний зі своїми, це узурпатор і розкольник. Та за розколом УРДП криється більше чим амбіції партійних вождиків. З своєї сторони УРДП(б), тобто Багряного, продукує тотожні закиди в сторону УРДП(м). Коли вірити Майстренкові, а нема підстав йому не вірити, то його спосіб думання такий-же як і бандерівця Горнового. На думку УРДП(м), то УРДП(б) має на гадці реставрувати в Україні капіталістичну систему, тоді як УРДП(м) є за колективним землекористуванням і соціялізаціею засобів виробництва. В партійній загорі-лости обі сторони дописалися навіть до пашквілів. 

Та не зважаючи на внутрішний розкол й притаманну собі ідеологічну розхрістаність, обі УРДП, в нічім неоправданій злобі спрямовують свої атаки в сторону націоналістів. В цьому відношенні оба вожді революційної демократії одно-згідні. Український націоналізм пробувано змалювати, як явище органічно неукраїнське, напитане, принесене з чужонаціонального досвіду. Навіть були сцроби змалювати націоналізм, як явище регіональне. А вже найбільш образливим і зухвалим було утотожнювання всіх уродженців Західної України з бандерівцями. 

Не маючи часу ні спромоги добути й виховати ідейні, жертвенні партійні кадри, партія поспішилася спродукувати колекцію партійних держиморд, що їх завданням є тримати по доброму чи по злому сіру партійну людину в регіональному ґетті. Підкидаючи зручно бальоником «демократизму» й вважаючи, що наспів час щонайменше «ліквідувати» націоналістичну небезпеку, наші революційні демократи почали застрашувати козирем демократичносте і революційносте решту суспільства, не дивлячися на те, що вже само таке терористичне ставлення демократичним не є. 

Те все, ті лихі явища, навики, методи, те непотрібне розбурхування пристрастей, готова колись таки справді УРДП пробувати нести в Україну. А націоналісти не хочуть бачити партійного кацика над спиною українського селянина, байдуже чи кацик той чужий чи свій. В партійних лабораторіях УРДП видумано врешті міт про те, що буцімто робітники Харкова, Кривого Рогу і Дніпропетровська, вони всі говоритимуть одиноко з І. П. Багряним, і що нікому другому там нічого робити. А націоналісти бояться, і то дуже, щоб робітники Харкова, Кривого Рогу і Донбасу, не витали так І. П. Багряного, як витали вони колись допустім В. Винниченка, тобто свинцем. Бо від великого до смішного один тільки крок, а крок цей нажаль може бути не лише трагедією партії, що опиниться на крижині власних ілюзій, але може стати трагедією великої нації. Так вже зрештою раз було. В фашизмі і українському націоналізмі ані В. Винниченка, ні І. П. Багряного посуджувати не можна. А одначе В. Винниченком ніхто не радів, і нація не дала йому попертя в його стремліннях. 

Органічно вирощені з лона українського світу ідей думки не знають кордонів. Вони є українські і мають всеукраїнське значення. Повернемо знову до постаті М. Хвильового. Є незаперечним фактом, що в Харківському осередку, де він діяв, він був спертий і оточений цілою низкою ... галичан. Відтак бачимо Хвильового поза кордонами України. І ось у Відні, де відбувалася найбільш довірочна нарада, бачимо його знову в оточенні ... галичан. , Він тоді відмовився виїхати в Канаду й рішився доостанку вигрівати в Україні. Подібних випадків з ідеями, з культурною творчістю й політичними догмами, могли б ми знайти безліч, чи то розглядаючи хвильовизм, чи розглядаючи якенебудь явище українського життя. 

Тут перед молоддю, що зібралася в партійні загони революційної демократії, особливіш завдання. І нам її шкода. Націоналістам таки справді тієї молоді шкода. Вона, ця молодь не зуміє сповнити величніх завдань визвольно-революційної боротьби, якщо її молоді душі затроюватиметься партійною їддю й якщо вона надалі залишатиметься в касарні реґіоналізму і в полоні минулого, безкритично довіряючи панам-отаманам, що «ведуть куди знають». Молодь в першу чергу мусить поставитися допитливо до проблеми демократії. Ми є певні, що в усіх країнах поселення, молодь ця, власне вивчаючи демократію ... перестане бути демократичною. Вона має прекрасну нагоду до цього. Чим глибше і ґрунтовніше молодь ця освоїться з дійсністю демократичного світу — тим дальше вона від нього втікатиме. Вона, і націоналісти в це вірять, повернеться до себе, до свойого українського світу ідей, і в свойому корені почне шукати паростей, щоб вирости. 

Націоналісти вірять, що крім партійної загорілости, неоправданих амбіцій та тістерій, УРДП, і «М» і «Б», спроможеться колись на мужню мову, мову українського материка. До того вона вправді голоситься, але не має ще що сказати. Націоналісти не міряють ваги і вартосте нової української еміграції з Наддніпрянщини несправедливою міркою. Бо хоч вона чисельно може становити лише 20 відсотків з числа всієї нової еміграції, то вона є виразником і заступником добрих 75 відсотків населення України. І якщо б вона, ця еміграція вміла об’єднатися, то й вартість її неспівмірно збільшилабся. Та перше всього революційні демократи мусять покорити свої партійні амбіції, бо вони не мають ні морального ні фізичного права говорити обовязково від імени народу «від Збруча по Кавказ». Націоналісти побоюються, щоб та самопевність не була подібною до самовпевности й шаржування відсотками раз винесених ред. 3. Пеленським. Ану-ж, не дай Господи, коли б лрийшлося провіряти, без терору і нашіптувань, і виявилобся, що це неправда, аби «вся» нова українська еміграція з Наддніпрянщини апробувала політику ЦК УРДП. Всяко може трапитися. Ось недавно ми читали заклик І. Манила до І. П. Багряного, щоб той останній покинув політичне життя, й віддався в цілому літературній творчосте. 

З питанням революційної демократії повязане питання дійсносте в Україні. Бо ми часто чуємо і бачимо, що революційні демократи не пішли і тут дальше бандерівського самохвалення. Думки націоналістів про сучасну Україну розбіжні, якщо не відмінні, не тільки від потоків слів і фраз про «Воюючу Україну», але й від думок революційної демократії. 

Націоналісти вірять в безсмертного велетня української землі, в оту «громаду в сіряках», що завжди вростаючи в землю винесла на собі жах численних окупацій. Чи справді є рація припускати, що нарід, який дасть армію революційній Україні, що він не буде спроможний дати й енералів, а їх буцімто треба буде імпортувати з Нового Ульму? 

І знову повернемо до такої трагічної і зобовязуючої постаті М. Хвильового. Є спроби затушкувати, оправдати і прислонити справжнє обличчя Української Національної Революції 1917— 20 рр. Націоналісти є проти цього. Ми знаємо, що, наприклад, М. Хвильовий втік від праобразу революційної демократії. І він втік в червоні загони. Так він сам в крузі приятелів пояснював свою присутність на тому боці барикади. Втекла зрозпучена українська людина, що про її любов до України нема підстав сумніватися. Йому було ближче до Леніна, чим до Винниченка. І тому, коли націоналістам кажуть, що буцімто відогріта есерівщина буде тією маскоткою, що полонить українську людину, то є підстави сумніватися і боятися навіть, що може повторитися трагедія М. Хвильового ще не раз, в більше досадній, більше болючій формі. Замість уявних коврів і квіток, що мали б падати під ноги І. П. Багряного чи І. Майстренка, може знову знайдуться тисячі відважних, що зрозпучені опиняться в найбільш рішаючих хвилинах по той бік греблі. А націоналісти бояться, щоб український визвольний світ не мав відстрашаючого обличчя. 

Духові процеси сучасної України від нас далекі, нам починають ставати чужі й незрозумілі. Але вони е фактом, що з ним треба числитися. Вони є найважнішим чинником майбутнього ставання нашої нації. Якими шляхами ці процеси розіллються, щоб збігтися в єдине річище Національної Революції — годі передбачити. Чобіт часу відстукує невблагано свої кроки, і там життя в найменшій мірі не кермується нашими бажаннями. Воно проходить без нас — емігрантів. 

Та є певним, що вже ,нема і більше вже не буде двох Україн. Якщо хто пробуватиме розкопувати Збруч, то, здається, марні будуть його змагання. Українці змучені реґіоналізмом, і це є неправда, щоб інтереси харківського робітника йшли в розріз з інтересами лісоруба з Гуцулії. Вітер з України, космічний вітер, він змете на барикадах рештки упереджень, накинутих своїми й чужими. Націоналістам є ясно, що розділювана віками нація, не може миттю перебудувати себе в напрямі цілковитої ліквідації штучних духових кордонів. Націоналістичний рух якнайбільш зусильно працював і працює над тим, щоб змести завчасу кордони. В тому причина його конфлікту з всіми проявами реґіоналізму, релігійної нетерпимости тощо. Невдячна це дорога, але вона дуже оправдана. Ділення й різнення української спільности, це вже сьогодні тема для опереток чи анекдот, і в розмірі смішноти рівняється з проблемою УГВР. 

«Тому роду не буде переводу в якому брати милують згоду». Аж проситься пригадати ці слова всім партійним фанатикам. Бо було б більше чим страшно повторити трагедію чотирьох братів Половців, що гинуть в степу від власних рук. Наоборот, націоналісти вірять, що українці вмітимуть жити разом, так як разом вміли терпіти і відстоювати свою волю на протязі довгих століть. Націоналісти, висунувши і реалізуючи концепцію національного солідаризму, не бачать ніяких перешкод для цього, щоб вміститися на спільному національному фронті — поруч з лівими і правими революційними демократами, бандерівцями, Монархістами й соціалістами. Той фронт великий, місця на ньому повно; й світоглядові розбіжносте є нічим в порівнянні з Ворогом-окупантом. 

Нерозгадним є обличчя українського визвольного світу сьогодні. Зокрема того світу, що народиться й скаже своє слово в вогні й бурі майбутньої світової війни. Вже сьогодні можна повторити за поетом «дим, димок од машин, мов дівочі літа — не той тепер Миргород. Хорол річка не та!» Народ як мовчазний сфінкс, що з його очей годі відчитати думку. Україна міняється, й ми не все собі можемо усвідомити ширінь і глибінь проблем, що їх мусітиме розвязувати нація в цілому. Війна знову вестиметься на українській національній території, а з тим збільшиться всестороння руїна. А втім, націоналісти не вірять, що визволити Україну, це приплентатися в хвості чергових окупаційних армій. Не ласка міжнародньої демократії і не еспанський пролетаріат дасть Україні волю. Це власна, українська, перше всього, справа. Навпаки, ніде пощади нам нема. В передпокоях міжнародньої демократії куються нам свіжі кайдани, й брязкіт тих кайдан, російських, польських, румунсьих, мадярських і Бог-зна ще яких — повинен нас зливати в один нерозривний моноліт. Це не є націоналістична пропаганда, але життєві факти, що з ними маємо до діла вже тридцятьпять років. 

В розгарі дискусій виникла проблема безкласового суспільства. Видвигнули її рівночасно бандерівці і революційні демократи. Тому вона варта розгляду. 

Чи пролетаріат України якраз піде на манівці пропоновані революційною демократією — важко повірити. Досі він ще тими манівцями не ходив. Живемо в часах, що заперечують до кореня закономірність розвитку соціальних відносин. Епоха тотальних нищень і викорінювань цілих народів з вікових місць поселень стала дійсністю. В добу, коли нація вся спрямована на затяжні змагання до національного і соціального визволення, виглядає неповажно пропагувати і втягати націю в класову, громадську війну. 

Нація наша стоїть в обличчі тотального знищення, духового і фізичного. Знищення, що не тільки може не "залишити за собою жодних клас, але й цілої нації, знищення, в якому можуть зникнути не лише «куркулі», але й пролетарів на насіння не залишиться. Отже не проблеми класової війни нас тепер повинні цікавити. Маячіння про український «фашизм» (гляди березневе число «Вперед» за 1951 рік), а теж класово-соціальні теорії, непотрібне і далеке українському світові явище. Бредня про фашизм належить знову В. Винниченкові, отже є висловом компетентної думки революційної демократії. Смішно, але правдиво. Ніби випадково поминається і «родичів» — нацизм і мілітаризм німецький. І пише це колишній преміер українського уряду, Голова і член Директорії, член партії, що була при владі в час, коли за тим урядом, партією і преміером його, є акти якими вводилося не тільки німецьких але й польських мілітаристів в Україну. І якже смішно, гротесково, виглядає в устах В. Винниченка закид в сторону націоналістів, що за ними мовляв прибігнуть в Україну нацисти німецькі. 

Було б злочином думати про ліквідацію куркулів (недоліквідованих більшовиками), в час коли гине вся нація. Націоналісти побоюються, щоб знову не приведено націю в чергове «Золоте Ельдорадо», так прекрасно оспіване О. Влизьком. Ми готові, послухавши І. Майстренка і Компанії, пхнути націю в громадянську війну, і її можуть знову «окраденую» збудити безпощадні нагаї окупанта: Україну вважаємо спільною вартістю всіх верств чи станів народу. Нація мусить мати щевців, кравців і музик. Та радіти з цього факту, що вона їх має і культивувати мрію про різню між «клясами» річ непобажана. В Українській, Державі робітник, селянин і інтелігент займуть належні собі місця без того — щоб себе вимордовувати. 

Україні під боком розсівся московський про-летаріят. Він той московський пролетаріят, займається консеквентним нищенням українського пролетаріяту від тридцяти пяти років. Бо ліквідація куркуля як «кляси» могла трівати найдовше десять років. Цей факт е переконливим запереченням міжнародньої пролетарської солідарносте, як і стверджує, що в пролетаріяту є Батьківщина, й Батьківщиною пролетаря й йому найближчими є земля і люди його роду. Ще гірше, коли уявну клясовість звязують у нас з реґіоналізмом. Назріває в світі доба націоналістичних революцій. Визволятимуться народи всіх континентів. Буде зле, якщо українці не спроможуться на показну участь в тих жорстоких змаганнях. Всі народи битимуться за себе, за свої права, за свою суверенність, за свої національні території, за скинення колоніяльного чи комуністичного гніту. Є фактом, що в двадцятому столітті світ повний соціяльної несправедливосте й колоніяльного гніту. Приклад Індонезії, Індії, Ірану, Єгипту, Ліберії, чи кажучи загально події що хвилюють азійський і африканський континенти — не відокремлене явище, а звена в довгому прямуванні людства до осягнення ідеалів свободи. І якщо п. Майстренко пропонує нам визволяти еспанський пролетаріят, то ми мусимо дивуватися. І в той-же час як бачимо, він хоче розцьковувати націю внутрі, ділячи її на «кляси». Комунізм і капіталізм, дві системи, що народжені з проблемою клясовости. Та звідки ми можемо бути певні, що майбутній світ прийме одну чи другу концепцію порядкування соціяльних відносин? Націоналісти вірять, що вільний світ піде далі від дотеперішнього стилю життя. 

Сучасний масив українського народу ледви можна б поділити на «кляси». Кляси як відомо групуються за станом посідання засобів виробництва і капіталу. А того і другого в Україні ніхто не має. Таким чином УРДП мусітиме перше взятися за творення «кляс». на те, щоб потім кинути їх в погубну громадянську війну. Навіщо це? Чи не краще, замість роздувати передчасно полумя громадянської війни і штучно теоретизувати над класовістю, чи не краще подумати над ліквідацією пролетаріяту і цього питання взагалі. Хіба робітник не може бути рівночасно продуцентом, власником капіталовкладень і знарядь праці. Або чи не може Україна ліквідувати рівночасно колгоспи, а теж безземелля і малоземелля, що є болячкою українського селянства. Навіщо творити пролетаріят коли нема потреби, хіба та, щоб його партійні сноби кидали в боротьбу проти решти суспільства. Теорія поділу нашої спільноти на «кляси» —- це ворожа нам московська теорія, принесена й кинена в український світ не сьогодні, а давніше, на *те, щоб розбити єдність і відпорність цілої нації. Не дивно отже, що в час, коли Ленін, Сталін, Троцький і Каганович з московським пролетаріатом станули гідно на місце Івана Грозного, Петра Першого й Катерини Другої, то й український пролетаріят з своїми новими командантами зайняв місце Мазепи й Полуботка. Не даром Кость Буревій написав драму про Полуботка. Війна іде між націями, незалежно хто тими націями командує, аристократія, пролетаріят чи соціялісти. 

І знову повернемося до Хвильового з його гаслом «дайош пролетаріят». Хіба не скликував він пролетаріят, в пролетарській «робітничо-селянській» державі на те, щоб той ішов робити .. . повторно пролетарську революцію. А він все-ж таки мобілізував пролетаріят. А це значить, що пролетаріят складова частина нації, що його функції діяти рівнобіжно з рештою національного організму. І Хвильовий кличе пролетаріят перевести ще одну революцію. Чи кликав Хвильовий пролетаріят України на клясову війну чи ні — залишаємо оцінці читачів. І мав слушність Андрій Хвиля розконспіровуючи гасла хвильовизму коли писав, що Хвильовий мав на думці розпалити багаття крівавної націоналістичної революції, та разом з фашистами Аглаями хотів вивести націю на барикади, на війну проти радянської влади. 

Сталін ліквідує українську націю як цілість, як окремішний твір, що хоче творити свої власні соціяльні і культурні вартости. Сталін ліквідує українську культуру, а втім знищив найбільш жорстоко найменші паросте української пролетарської культури. Не тому, що вони були пролетарські, але тому що були українські, й не хотіли рости під командним впливом культури російського народу. Бо й російська культура є неподільна. Хіба не апробував Сталін і політбюро все те, що в російській культурній творчосте народилося до революції. Нарешті ми бачимо до чого звелися пляни визволення пролетаріяту. Тільки дуже мала частина пролетаріяту властиво визволилася, і конкретно є нею та частина верховодів, що дірвалася до влади. Всім комісарами годі стати. Решти пролетаріяту ніяким чином не визволено. Він повернувся на фабрики і до своїх землянок. Отже експериментувати з «класовою» війною можна в безконечність, та практичні користі з того жодні. Нація наша або згине вся, або визволиться як цілість. Є в неволі або визволяються цілі народи. Вістря визвольних українських змагань має і матиме двостороннє вістря: національне і соціяльне. 

Дивує і немає виправдання постава революційно-демократичного середовища до українського націоналізму. Там вщеплюється спрощені поняття про український націоналізм, узагальнюється прояви націоналістичного руху, й застрашується рядових революційних демократів буцімто потворним обличчям націоналістичного руху і його дій. Це на те, щоб до ґетта не допустите ні крихітки іншого, свіжого воздуху. Націоналізм в інтерпретації революційних демократів, так як вони його зясовують своїм прихильникам' виглядає справді відстрашаючо. Поза бійками, підозрілими махінаціями, доктринерством, жорстокістю — в націоналізмі нічого більше на їхню думку нема. Націоналісти нездатні критично мислити і конструктивно будувати. Вся їхня віра і знання — це десять заповідей українського націоналіста. Жертовним козлом, що його мучиться безупину є др. Дмитро Донцов. На думку революційних демократів він є першим і останнім словом українського націоналізму, його творцем і духовим виразником. За націоналізмом лише кілька судових монстр-процесів, а він в загальному мав би бути явищем, що компромітує нашу «демократичну» націю перед західним світом. З такими викривленими поняттями, упередженнями, затроюється людські душі до тої міри, що врешті дехто починає думати, що його ворогом не є москаль-окупант, а український кровожадний націоналіст. Щось як бандерівці, що, по-явившися денебудь, не шукають ані комуністів, ні ніякого іншого конкретного примінення своїх сил, а шукають перше всього внутрішно-українського «ворога». Шириться образливу казочку про те, що кожний галичанин це бандерівець, хоч галичани якраз, знаючи до подробиць істоту бандерівщини, звели найбільш імпозантну боротьбу за лад і правопорядок в суспільстві. Якщо не вільно складати признання націоналістам, то все-ж таки таке признання д-рові Ст. Баранові годиться зложити. 

Врешті до того можуть договоритися наші революційні демократи, що поставлять знак рівнання між Ольжичем і Козієм, між Оленою Телігою і Лебедем, між полк. Р. Сушком і Бандерою. Під стінку партійної інквізиції піде напевно незадовго М. Сціборський, і А. Любченко, М. Чирський і І. Ірлявський. А шкода так далеко заходити. 

Сучасне міжнародне положення не дає підстав для роззухвалювання революційної демократії. Правда, що йде ще війна, але якщо совєти спроможуться хоч на скромні мирові концесії, західний світ вчепиться їх руками й ногами, й цілуватиме покриту кровю волохату лапу московського ведмедя. Ніхто не плакатиме, якщо ще других тридцятьпять років наш народ буде в неволі. Якщо навіть розгориться війна, то вона не вестиметься за гарні оченята українських Оксан і Ганусь. Вона ніколи для них і через них не велася. Нема міжнародної демократії і справедливосте. Є нації, і кожна з них має власні пазурі й зуби, і кожна з них бореться за своє місце під сонцем. Три четвертини народів світу перебуває в цій хвилині в мілітарній залежності або в колоніальній системі на обох півкулях, не говорячи вже про соціальну рівність. Не запобігає цьому і І. Майстренко з своєю хворобливою лівизною й віджилим троцькізмом. Історія пишеться тільки раз, і її вимова міцніша доктрин. Ярлик дрібно-міщанства й здеклясованої інтелігенції, що ним так часточгусто розкидаються революційні демократи, хто зна чи не є тією колодою, навіки прикованою до революційної демократії, що його відкинути вона не була, в стані. 

І ось, коли є неможливістю знайти спільний ідеал й погодити внутрішні дії, то ми все-ж посунулися далеко вперед. Виходячи з голошених собою засад, українські націоналісти взяли участь в творенні Української Національної Ради. Відтак увійшли до Виконного Органу УНРади. В нікого нема сумнівів, а втім нема їх в націоналістів, що вимога хвилини не залишала іншого вибору й виходу, як лише такий, для впорядкування внутрішних і зовнішно репрезентативних відносин. Хто читає не уривками або з тенденційним упередженням націоналістичну пресу, той знає, що націоналісти піддержують в цілому працю Державного Центру, хоч і мають чимало застережень до подій і людей минулого, що вели працю Державного Центру УНР в періоді між двома війнами. Та це одначе не перерішує постави націоналістів до УНРади і її Виконного Органу. 

Зовсім інакше дивляться націоналісти на питання потреби Товариства Сприяння Українській Національній Раді. Не є для нікого тайною, що Товариство Сприяння Національній Раді — це плід партійних обіжників УРДП. Вони, ці Товариства, це щось на подобу УГВР, що її протягають в українське життя бандерівці. Як бандерівці заінсценізували «об’єднання народу» в УГВР, де поправці вони об’єдналися ще раз в ще одному товаристві, так-же само живцем копіюють революційні демократи цю нещасливу спробу бандерівців. В висліді, революційні демократи об’єднуються ще раз в Товаристві Спряння УН-Раді, хоч це цілком непотрібне, бо вони свої партійні організації мають, і можуть в них цілком добре сприяти УНРаді. Та тут вони об’єднуючи-ся ще раз, й одержуючи ще один партквиток на приналежність до тої самої партії, притягають одначе більше наївних, сторонніх людей, що спішать туди з доброю волею помогти УНРаді. І коли в ДОБРУС-і чи УРДП революційні демократи творять самі собою партійні клітини, то тут вони творять лише партійне ядро і відограють супроти решти приналежних до Товариства Сприяння — ролю держиморд. 

Та в дійсності нема переконливих доказів на те, щоб вірити в щирість сприяння кругів національної і революційної демократії Українській Національній Раді. Пані Ксеня Качмар зле робить, коли не читає обіжників власної партії, й не знає, що партійний провід робить. А він робить речі суперечні з інтенціями сприяння УНРаді. Не можна бути одностороннім і твердити, що збираючи гроші на Визвольний Фонд, націоналісти ломають свою солідарність з партнерами в УНРаді. Не так дуже давно, люди з середовищ Товариств Сприяння УНРаді, а теж бувші репресовані українці з-під совєтів, вели переговори з представниками УГВРади, в справі погодження дій. Рівнобіжно до цього й ЦК УРДП вів подібні переговори з Закордонним Представництвом УГВРади. Як бачимо то «сприяння» УНРаді ходить крутими стежками партійної діалектики. Переговори поміж «прихильниками» УНРади й угаверівцями велися на всіх континентах, а втім і на американському, в Ню-Йорку, в Філадельфії і в Чікаґо. Дволичність націоналістичних партнерів з УНРади більш чим очевидна. Коли йде про збіркові фонди, то пані Ксеня Качмар, а теж ЦК партії, що стоїть за її плечима, бачать тріску в чужому оці і не бачать поліна в своєму. 

Відповідальність за невдачу дотеперішніх переговорів, коли йде про координацію заходів для допомоги УНРаді — лежить на демократичних угрупуваннях. Чого найбільше недостає демократичним угрупуванням — це примітивного відчуття і зрозуміння для . .. демократизму, спра-ведливости й оправданости. Для нікого, наприклад, не є сумнівним, що демократичні угрупування контролюють УНРаду і Виконний Орган в 95 відсотках. Там повстав окремий «бльок демократичних партій», що спільно стараються вдержати УНРаду в залежности від себе. Кого той бльок має смирити — не трудно додуматися. Всякі спроби змінити обличчя УНРади й відгородити його від минулого Екзильного Уряду УНР з періоду між двома війнами — зустрічають нечуваний опір згаданого «бльоку». А якщо демократи і соціалісти різних відтінків на 95 відсотків контролюють УНРаду, то вони мусять в такій-же самій мірі приходити УНРаді з моральною і матеріальною поміччю. Націоналісти, пропорційно до своєї участи в УНРаді, повинні давати не більше як від 5—7 відсотків підтримки УНРаді, моральної і матеріальної. Бо є несправедливим явищем, коли націоналісти у Франції дають три четвертої допомоги УНРаді, а всі партії «демократичного бльоку» — лише одну четвертину. Ішло, і йде далі, про спільне звітування і контролю, про спільний перегляд ефективносте! допомоги. А втім ДОБРУС і демократичні угрупування мусіли б піддати під націоналістичну контролю свої фінанси теж. Бо в інший спосіб може мати місце факт, що націоналісти нестимуть непропорційні тягарі, в час, коли демократичні угрупування розбудовуватимуть партійні видавництва, друкуватимуть партійні брошури, й вчитимуть інших партійного патріотизму. Одна з засад демократії — це право сперте на вартости виконуваних обовязків. На жаль, приходиться ствердити, що демократичні угрупування не хотіли погодитися на цю зовсім слушну засаду пропорційносте!. 

Дальше виникла проблема самого процесу творення Товариства Сприяння УНРаді. Повстання Головної Централі цього Товариства окутане партійними тайнами. В склад Централі цього Товариства увійшли самі партійно - при-належні, а це не створює атмосфери довіря. Ініціятива в такому випадку мусить виходити від повновласника УНРади, а мусить бути побудована на засаді контрольованої співпраці. Тоді лише громадянство матиме до Товариств довіря. УНРада — це все-ж таки не прибудівка УРДП, щоб могла існувати цілковита безконтрольність, і щоб УРДП бавилася в старшого «брата». Це в умовинах вільного світу непотрібне. 

І вкінці пішло про усунення нечесних методів з українського політичного життя. Конкретно йшло про усунення і осудження виступів Ярового-Яблуня, що його випровадили в світ як велику сензацію партійні круги УРДП. Які ті бандерівці не були б, то все-ж український політичний світ настільки ще зрілий, що свої власні, внутрішні справи, може ладнати й без Ярових. Ні одна з цих передумов не була належно розглянена й оцінена відпоручниками демократичних угрупувань. І в висліді, річ ясна, що розмови ніколи не дали успіху. 

Добачувати в такій поставі націоналістів ворожість до УНРади — це минатися з фактами. Націоналісти не діють теж в напрямі усунення Товариства Сприяння Національній Раді. Нехай вони собі існують. Отже перед Товариствами була і є дорога до розвитку відкрита. Правду кажучи, проблема допомоги УНРаді не виглядає трагічно. Якщо УРДП має в Америці 5.000 прихильників, що праці УНРади сприяють й готові на всі жертви, то не буде ніякою жертвою, якщо вони зложать по десять долярів річно на працю УНРади. Не на партійні цілі УРДП а на працю УНРади. Власне кажучи, навіть стидно говорити про таке скромне оподаткування. А якщо УРДП тих пять тисяч партійно приналежних немає, то яким правом вона вважає УНРаду своєю прибудівкою, а себе саму стрижнем українського політичного життя? 

Тут нема чого проливати крокодилячі сльози й нарікати на націоналістів. Треба жертвувати, працювати і жити для цього, аби внести свій пропорційний вклад в справу піддержки Державному Центрові. Тоді на сторінках «Українських Вістей» не друкувалибся заклики до рятунку партійної газети, але заклики до сплати Національного Податку в хосен УНРади. 

Націоналісти побоюються, щоб такий несправедливий розподіл прав і обовязків не пробувала колись УРДП і демократи українські взагалі — принести в Україну. Ми можемо від цього відвикати й можемо цього уникнути на чужині, й ми цього уникаємо. 

І знову, коли йде про партійну заїлість в трактуванні справи допомоги УНРаді, то не можна поминути мовчанкою численних згіршуючих фактів. Ось в Сен-Пол існує товариство сприяння УНРаді. В цьому-ж місті Відділ ОДВУ влаштував імпрезу, з якої дохід був призначений на цілі УНРади. Про це була мова в афішах і в оголошеннях про імпрезу. Товариство Сприяння дістало спеціальне запрошення. І це би треба знати всім приятелям УНРади на всіх континентах, що ніхто з Управи та членства Товариства Сприяння в імпрезі участи не взяв, і навіть не прийшов хтось один, щоб зложити побажання й забрати гроші. Так за вуалькою приманчивих слів і декламацій про співпрацю криється облудне обличчя партійних прикажчиків, що посягають вже не тільки за впливами в УНРаді, але за всяку ціну пробивають собі дорогу до диктаторських стільців в спільноті. Для цього й спрепаровано Товариства Сприяння, що мають ще раз об'єднувати членство УРДП й творити касту людей з комічною подвійною партійною приналежністю. 

Зрештою не тільки в ділянці допомоги УНРаді партійні фанатики з УРДП викидаюь коники. В наслідок лихих, тоталітарних практик, ці-ж самі партійні круги і амбіції причинилися до розбиття Капелі Бандуристів ім. Т. Г. Шевченка, щоб потім кинути необоснований наклеп, що буцімто в Капелі співають москалі. Взоруючися на бандерівцях, УРДП приступає інтензивно до творення власної партійної церкви, поскільки духовенство УАПЦ не хоче йти на поводи сірих партійних еміненцій. Те саме, що й в Капелі Бандуристів. Як вислід появляються врешті лайки і пашквілі на окремих духовників, що не дають себе впрягти до партійного воза. Атака в сторону о. Мицика в Чікаґо тут найбільш маркантний приклад. Безоглядна партійна інквізиція, випробувавши всі можливі методи ломання людського опору, береться врешті до пашквілів, інтриг. Люди, що не хочуть піддатися партійній диктатурі, що хочуть зберегти власне, незалежне обличчя — стають об’єктом витівок партійних борзописців. 

Ба, мало того. Партійна інквізиція іде далі, якщо йде про поділ історії України. В Клівленді наприклад, повстало в дуже підозрілий спосіб створене «Українське Освітнє Товариство» (що за словами партійних писак зараз-же «об’єднує всіх» українців в Клівленді). Воно це Товариство, що повстало замість Товариства Сприяння УНРаді, відмовляється брати участь в Академії, що присвячена памяті Головного Отамана С. Петлюри й памяті полк. Євгена Коновальця. Та ще й погрожують представники цього товариства рішучою абстиненцією й бойкотом українського життя, якщо не буде сповнена їхня вимога розподілу свята. Поминаючи узурпаторство «об’єднання» всіх українців в цьому товаристві, що знов нагадує нам УГВР, ми хочемо звернути увагу партійним божкам в Олімпі, що це таки задалеко. Історію України пробували бандерівці починати від себе і від «Акту» ЗО червня 1944 р. Боїмося, щоб революційні демократи не повторили цієї помилки і не починали історії України від повстання ЦК УРДП. Ми готові мати дві нації, дві історії України. Бо можна відкидати полк. Є. Коновальця як творця УВО-ОУН, але не можна його відкидати і забувати як полковника Української Армії і Команданта Корпусу Січових Стрільців. Не можна забувати, що він згинув на вулиці Роттердаму від московської петарди. 

Ніхто б не дивувався, якщо б ця обмеженість була власністю ред. 3. Пеленського, о. Гриньоха, чи п. С. Бандери. їм все вільно й до подібних речей всі звикли, коли йде про бандерівців. Але не вільно і не треба робити тих речей людям з середовища революційної демократії. Від них спільнота наша чекає інших і поважніших виступів. Це середовище настільки сильне своєю споєністю і ідейністю, що воно зовсім не потребує хапатися нечесних метод в співжитті між українцями. 

Авторові цих рядків грозив колись пан комендант табору (бандерівець) в Корнберзі, що його (автора) нога, ніколи більше не стане на українську землю, бо там хлопці чим скоріше скінчать з ним на першій придорожній вербі. Таких погроз було більше. Та це, що вільно і можна бандерівській Службі Безпеки, це не сміє мати місця поміж партнерами, що діють разом на відтинку УНРади. А є навпаки. Вже тут на еміграції в Чікаґо, так дуже далеко від України і від Києва, міг автор цих рядків почути, що подібно розправляться з ним революційні демократи під Києвом, і його нога там ніколи не стане, бо там теж є верби. Виглядало б це все весело, якби рівночасно не вбивало своїм трагізмом. Воно рівно правдиве, як і болюче. Не тому, що автор буде пхатися до Києва і йому дорогу заступлять уердепівські політруки, бо це не страшне і він туди не вибирається. Трагізм в чому іншому. 

Вибираючися колись на бій з ворогами, козацькі предки партійного фанатика молилися до образу Богоматері, Січової Покрови, щоб вона дала їм щастя в чесному бою за землю українську згинути. Вони молилися, й ішли на бої, переможні чи невдалі. Потім чумацькі предки фанатика, йдучи в Крим за сіллю, брали з собою пригорщу рідної землі, цілували її і плакали. І якже різниться партійний нащадок від своїх предків. Він не маючи ще Києва, збирається заступати дорогу до нього своїм партійним опонентам шибеницями. Він хоче вішати і стріляти на передмістах Києва людей-українців, може ще й без суду. І порада йому фанатикові і тисячам подібних фанатиків, якщо вони є: нехай вони кожний день моляться по шість годин на колінах, щоб Господь дозволив їм колись повернути до Києва, й нехай викреслять тупу гордість з сердець. 

Не від націоналістів треба покищо боронити Києва, а треба його відбирати від московських окупантів, і треба боронити від них, від окупантів сучасних і майбутніх. Маршрут від Чікаґо і Ню-Йорку до Києва далекий. З Нового Ульму теж. Мрії про плентання в хвості окупаційних армій — не реальні мрії. За Україну ще — «Потече сто ріками кров у Синє Море», кров українська і чужинецька. Визволення України це не тріюмфальний переїзд з Нового Ульму до Києва. Там треба буде ритися в окопи разом з своїм народом, треба буде висипати не одну могилу, треба буде віддавати життя за кожний аршин землі. І тільки божевільному може імпонувати мрія, про вішання своїх суперників на підступах до Києва. В обличчі більш чим трівожного завтра, найменше потрібна ця чванькуватість і партійна заїлість. Звідки певність, що Україні потрібний свій український Муравйов-вєшатель? 

Коли ми вже розглядаємо лихі практики революційно-демократичного середовища, то було б зле не приглянутися її як політичній цілості. Бо-ж дискусія над Товариствами Сприяння УНРаді це тільки маленька частинка тих розбіжностей, що їх треба буде при співучасти всіх зацікавлених ладнати.  

Найбільш атракційним атутом революційної демократії є фетиш демократії. Застрашування суспільства демократією й вдержування його в стані гіпнози переходить часом межі пристойности. Витягнувши своєрідний висновок, що тепер мода на демократію й пора побитися в колодки, наші революційні демократи тчуть як вправні ткачі перед суспільством димову занавісу фраз, що має всіх заспокоїти, опірних застрашити, а наївних здивувати. Насправді так воно з тією демократією не є, і про це власне треба говорити. Чого дурити ще далі українського робітника і селянина демократією. Хіба він її вже досить не має? Хіба демократія взагалі існує? І хіба українська демократія різнитиметься чимось від типових демократій світу? 

Чим детальніше пізнають партійно-приналежні суть «демократій», тим скоріше вони визволяться з оков туманних фраз, тим скоріше зупиняться з відкритими очима над пропастю вистеленою небезпечними ілюзями, й втечуть з краечку пропасти. Заколисування суспільтва дурманом міжнародньої справедливости, остільки шкідливе, що черговий раз принесе наївним горе розчарувань. 

Якщо майбутня війна вестиметься в тих аспектах, що їх визначено досі, то вона річ ясна буде лише прелюдією до четвертої світової війни. Або це буде доосновна перебудова світу або лише тимчасовий упуск крови. 

На цьому тлі, завдання людей доброї волі велике. Та попри все мусить присвічувати нам єдина мораль, єдині остаточні цілі. Мусимо, за словами Івана з Стефаникової «Корчми», витягнути руки й поставити їх на столі «тай мемо рахувати». Це мусить зобовязувати всіх а втім і революційних демократів, хоч як вони собі цього рахунку і відважного думання не бажають. Націоналістичні представники в УНРаді покищо таки справді «сидять» (так дослівно написала газета «Українські Вісті»), й за це їх сидження націоналісти не можуть поносити моральної і матеріальної відповідальности за працю УНРади в 95 відсотках. 

Бльок демократичних партій мусить якось остаточно вияснити містерію довкруги відкликання Варшавського Договору, щоб він не був вжитий як прецеденс в майбутньому. 

А взагалі, націоналісти мають довіря і певність в великі якості і вартості нової української еміграції з Наддніпрянщини, якщо брати її як цілість. Вона породжена безпосердньою жахливою дійсністю московської окупації, й про її боліючу ідейність немає сумнівів. Та це ще не причина, щоб примикати очі на все те, що тій еміграції хочуть суґерувати партійні конкісдатори. Націоналісти певні, що спільна, єдина мова всіх українців, це річ ані не трудна, ані не неможлива. Вона цілком певно прийде при крихітці доброї волі у всіх, а зокрема в наших революційних демократів. Хіба не будемо бавитися сірниками на бочці з порохом, і не будемо доливати оливи до вогню, коли горить наша рідна хата. 

Націоналісти ту добру волю і відчуття грози ситуації мають, і будуть вітати кожночасні прояви такого відчуття в інших. 

 
 