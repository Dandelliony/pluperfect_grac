Обов'язок села у воєнний час

(тп) Війна накладає на цілий нарід і на кожного члена зокрема спеціальні обов'язки, каже сповнити йому такі завдання й переноси ти такі труди й жертви, яких у мирний час ніхто від нього не вимагав би. Ці обов'язки й завдання є подиктовані виїмковістю воєнних часів, коли то усе життя збірноти на всіх своїх ділянках є наставлене на оборону інтересів нації й держави.
Коли нарід хоче війну виграти й задокументовати своє право до життя або взагалі вдержатися на його поверхні, мусить зрозуміти й підпорядкуватися цим виїмковим вимогам.
Війна не є вічна, а тим самим ці спеціяльні обов'язки й завдання, які треба виконати та жертви й труди, які треба перенести, є лиш хвилеві.
З хвилиною переможного закінчення війни, вони перестають бути актуальні й життя зачинає плисти знову правильним руслом.
За те кожне занедбання, кожний опір і відкладання свого обов'язку, може мати жахливі наслідки для життя збір ноти.
Тепер якраз розгорілася воєнна заграва на цілому світі, а тим самим настали ці виїмкові часи.
До боротьби за права власні й цілої Европи станув німецький нарід, а поруч нього й інші народи світа, яким залежить на тому, щоб вдержати при житті та оборонити свою людську гідність, свої права й культуру.
У ряді тих народів найшовся і наш. Тому і на ньому тяжить обов'язок допомогти в міру можности й сил німецькому народові у його святому змаганні знищити світового ворога й запровадити новий лад у Европі і світі.
Цей обо'язок взяти активну участь у теперішніх змаганнях лежить на кожній одиниці.
Інтелігент мусить працювати умово, ремісник і фахівець мусить зайняти місце при варстаті й у фабриці.
Та найважнішим обов'язком, що його мусить сповнити наш селянин, це обов'язок прохарчувати армію й цивільне міське населення, яке працює по урядах, установах, школах, фабриках і варстатах.
Таким чином селянин причинюється теж до переможного закінчення війни.
Селянин - це кормитель нагоду і в мирний і тимбільше у воєнний час. Від нього у великій мірі залежить вислід великих змагань.
Щоб улегшити селянинові сповнити цей обов'язок прохарчування краю, німецький уряд установив т. зв. контингент, тобто визначив кожному земельному власникові віддати відповідну скількість збіжжя, бараболі, ярини, сіна, соломи, й домашніх тварин, до розпорядимости влади.
Іде про те, щоб селяни добровільно, своєчасно, з повним зрозумінням справи віддавали те, що належиться державі.
Континент це ніяка кривда для них. За доставлені продукти дістають вони урядову ціну.
Розподіл контигенту є глибоко й основно продуманий, а його висота достосована до спроможности кожного земельного власника.
Німецький уряд, як ніякий інший у світі, дбає про хліборобів і хліборобство, постійно піклується розвитком сільського господарства.
Він змагає до цього, щоб цю господарку піднести як найвище. Селянин, що віддав своєчасно приписаний контингент, не лиш сповнив свій громадянський обов'язок, але має з цього особисті користі: він дістає картки на одяг і обуву, товарі до кооперативи, як цукор, нафту і платить за те урядом встановлену ціну.
Влада не лиш ставить до нього певні вимоги, але вона теж дає йому те, що йому потрібне до життя.
Передумовою до цього мусить бути сповнений обов'язок, тобто відданий контингент.
Крім цього влада дбає при помочі Хліборобських Палат про піднесення сільсько-господарської культури, дає селянинові в допомогу агрономів, організує курси, дає насіння, улегшує закуп хліборобських машин.
Але не слід дивуватися, коли за несповнення обов'язку зустріне селян кара.
Так мусить бути. Кара постигає кожного громадянина, який не слухає розпорядків, приписів і наказів влади.
Вояка, що втече з поля бою жде кара смерти, урядника чи ремісника, що покине свою працю жде теж відповідна кара.
Це саме мусить бути і з селянином, коли не сповнить як слід обов'язку.
Вина виключно залишається по його боці. Хто віддасть контингент у приписаній висоті і у свій час, може бути зовсім спокійний.
Буває таке, що нераз ціле село терпить через кілька несолідних одиниць, але треба себе взаїмно пильнувати й впливати одним на одних.
Влада не може крізь пальці дивитися на те, як громадяни не сповняють своїх обов'язків.
Подивімся, що з цього вийшло б, якби селянин не віддав контингенту, або продавав свої продукти в інший спосіб.
Тоді ці продукти купував би лиш той, хто має великі гроші. І вислід був би такий, що лиш одиниці мали б доволі харчів, а армія і загал терпіли б голод.
Так само й поміж селянами, лиш ці мали б чоботи, одяг, цукор і нафту, хто мав би багато грошей, бо тоді й ці товари коштували б дуже високо.
Отже лиш багачі купували б собі їх, а біднота не мала б спромоги. А так цілу господарку продуктами бере в свої руки влада, яка знає скільки кому їх треба.
Вона їх рівномірно й справедливо ділить і кожний дістає свою пайку, щоб міг прожити.
Також і такими продуктами, як нафта, цукор, одяг і взуття господарить влада й дає їх по урядовій ціні усім, хто на це заслужив.
Через те може їх купити навіть бідний селянин, як лиш віддасть свій контингент.
А все це необхідне, щоб вдержати рівновагу господарського життя у воєн ний час.
По селах вештається багато спекулянтів і ворожих нам елементів, які намовляють селян, продавати їм свої продукти.
Але таких темних типів треба гнати геть, бо вони хочуть самі на цьому гарно заробити, а добро селянина їм байдуже.
Тому селяни повинні слухати лиш розпорядків і наказів влади та свого проводу, а чужих спекулянтів гнати геть.
Останній реченець віддачі контингенту минає 1 січня. Цей день буде іспитом зрілости нашого селянства.
Коли до цього часу всі здадуть свій пайок, це буде доказ, що наше селянство розуміє повагу моменту, є свідоме своєї ролі й завдань та гідно сповняє свій громадянський обов'язок, (вб).