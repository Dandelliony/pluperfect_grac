О. ЛЮТОВИСЬКИЙ
ІЗ ЩОДЕННИКА ЧЕРВОНОАРМІЙЦЯ
Дня 27 червня, в пятницю, ми втікали цілий день. Пригадаю собі таку картину. Десь коло села Стрілок над'їхав ст. лейтенант на коні та зіскочивши в бігу з коня, пірнув у корчі. Зачали за ним стріляти пограничники, але не поцілили, і він пропав. Ми йшли дальше на схід через Топільницю, Тур'є, Смільну, Залокоть, Опаків. В Опакові наш дділ розлетівся користаючи з нічної пітьми: зі стану 85 чоловік осталося 15. Під Бориславом у лісі ми простояли цілий день. 28 червня, в суботу, всіх піших розброїли, а нам, які були коло коней, погрозили розстрілом. Тоді наша „розвідка' : підслухала як командири говорили між собою, що „хахли" всі повтікають або підуть в партизани. Дня 29 червня перевели реорганізацію відділу: кожний, хто живий, дістав коняку, прив'язував якесь лахміття та й сідав на коня. Слід згадати, що тоді дали нам перший раз їжу: це був горох і сухарі. Дня 30 червня пополудні запалили енкаведисти Борислав і Дрогобич, а нам приказали вирушати на схід, але під строгою ескортою. Хто пробував виступити з ряду і набрати собі води, того зараз стріляли, лишаючи трупа при дорозі. Дня 1 липня ми, оминаючи місто Стрий, ішли дорогою на село Верчани, нараз надлетів ворожий літак. Нам веліли задержатись на дорозі без криття перед літаком, а всі москалі поскакали в збіжжя, наставляючи на нас дула скорострілів, щоб в замішанні, як упаде бомба, постріляти нас. Але на щастя, літак кружляв-кружляв над нами і відлетів собі спокійно. Ми рушили вперед, а наші командири щораз більше натискали, щоб ми поспішали. По дорозі наша „розвідка" довідалась від селян, що на сході грозить большевикам одруження. При відділі не можна було ніяк зорієнтуватися, де фронт, чи далеко німецькі війська та з якої віддалі походять стріли, бо всі стріли, які було чути позаду нас, большевики прикривали трактором, який без упину гудів і ніколи з нами не розлучався. Так мандруючи, цілий день і ніч, над ранком ми дісталися під обстріл з заду. Це стріляли наші партизани. На щастя, ранили лишень двох москалів. Нам веліли зупинитись. Всі командири відійшли, лишаючи коло нас  лише вартових, які ніколи з нами не розставались. По хвилі прийшли до нас якісь типи та стали нас питати, чого стоїмо, де наші командири, але ніхто не відповідав. Дальше впали такі слова: „Чого хочете?. Чого стоїте? Ви хочите іншого уряду, - зараз получите"! В тій хвилині всі вартові відійшли на бік, нас усіх огорнув страх, що наставлять на нас кулемети і постріляють, але прийшов наш командир і дав приказ одинцем провадити свої коні за ним. Визначив один десяток,—в цьому десятку був і я. Коли ми так провадили коней, я скористав з темноти і залишив свого коня з в'юком а сам пішов відпочити коло якоїсь хати. Коли пробудився, був уже великий день (2 липня). Я настрашився, бо спав у відкритих сінях при дорозі, по якій проходило військо, а надобавок хтось мені голови шапку вкрав. Це було в селі Ляшковичах, п. Журавно. Коли я вибіг з сіней на дорогу і пристав до іншого відділу, побачив двох хлопців зі сусіднього села, які зачали питати, що я тут роблю. Я сказав, що буду дезертирувати, а вони також виявляли охоту до втечі. Між іншим сказали мені, що з їх відділу можна відійти, кому треба купити що з'їсти або напитися води. „Добре", — гадаю. (Закінч. буде).
