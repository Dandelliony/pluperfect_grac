Підсумки роботи ревізійних комісій ЕСТ-в за минулий рік.
Закінчився операційний рік господарської діяльности кооперативів і наступив час, коли ЕСТ-ва виявляють свої досягнення та підсумовують свою пророблену роботу за минулий час. Правління ЕСТ-в готуються до справоздання про свою діяльність перед своїм господарем - загальними зборами членів кооператива. Але перед тим, як докладати зборам про все те що зроблено кооперативом в минулому році першу оцінку його роботи мусить зробити досить важливий орган кооперативу - РЕВІЗІЙНА КОМІСІЯ, яка має розглянути, ухвалити цю роботу і дати своє певне заключення про неї зборам. Для тогож, аби справедливо сказати, як працював кооператив, чи зле, чи добре, необхідно було на протязі певного часу „приглядатись” до його роботи, та навіть в скрутні хвилини для нього допомогати певного порадою. На превеликий жаль треба сказати, що майже 90 відсотків Ревізійних Комісій наших ЕСТ-в були лише формальним додатком до керуючих органів ЕСТ-в і істнуючим згідно §... Статуту не працювавшим цілий рік і навіть організаційно необробленим. Проглядаючи анкети членів Ревізійних комісій ЕСТ-в, можна без збільшення сказати, що 40 відс. цих комісій „істнували в цьому році без голови”, це б то за цілий рік не змогли навіть як слід з’організуватись, а вже про роботу і говорити не приходиться. А роботи чи мало, да ще й не легка вона в сучасних умовах кооперативного життя. Замісць того, щоб бути порадником Правління в сучасних тяжких умовах його робити, обмірковувати в купі з ними, та ви-укувати засоби до усунення і хиб і ріжних несприятливих обставин в господарській роботі кооперативу, Ревізійні Комісії в минулому році в кращому випадку нічого не робили, а в гіршому займались „домашніми сварками” і цим лише компрометували себе та шкодили кооперативу. І недаремно нарада Заворгвідділами Райспілок та Горепо, яка відбулась 2 Січня ц. р. при Вукопспільці, найшла необхідним поставити питання перед інструкторами, працюючими серед сельських ЕСТ-в про повернення до життя „завмерлих” Ревізійних Комісій, яким при сучасній матеріяльній відповідальности членів та досить складних умовах господаруваня кооперативу надається особливе значіння. Очевидно, ця хворість має всеукраїнське значіння і росповсюджена в більшости ЕСТ-в. І інструкторам спілки напевое в ноьому році необхідно буде забезпечити ЕСТ-вам живий, працездатний і громадське вихований склад Ревізійних Комисій і тим забезпечити для кооператива добрий контроль, порадника Правлінню в тяжкій його роботі, а також справедливого оцінщика всієї господарськоі діяльности кооперативу. Л. Т.

