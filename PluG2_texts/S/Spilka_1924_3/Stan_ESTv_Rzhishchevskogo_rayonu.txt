Стан ЕСТ-в Ржищевского району.
Ржищівський кооперативний участок Сорабкопу по господарчим ознакам можна поділіти на 3 групи: степову, придніпрянську і Ходоровсько- Миколаївську.
Населення першої групи досить заможне, переважно хліборобське; населення другої групи жиє головним чином з садовини та городини, та почасти з молочарства бжільництва і птахівництва, що по всяк час збуває ці продукти або на місцевих базарах та ярмарках або в Київі.
І нарешті третя група має мішану форму господарюваня, бо малоземелля не дає змоги використати усі робочі руки в своєму господарстві і тому частина їх іде на заробітки на ріжні заводи, що по близу цього участку.
Тут населення незаможне і по части середняцьке. По цьому району, крім Ржищева і Кагарлика, приватна торгівля майже цілком виштовхнута і ліквідована підтиском кооперації.
А в самому Ржищеві та Кагарликові помітно скорочення оборотів приватного торгу, з причину того можна вважати політику Соробкопу, що багацько подав краму в цей район.
Кооперативна мережа на 28/XII минулого року охопила майже усі села Ходоровсько-Миколаївського участку там 14 ЕСТ-в і 1 сахробкоп, досить охоплена і Наддніпрянська група де є 4 ЕСТ-ва, а по степовому то тут ЕСТ-в лише 3-е та 1 сахробкоп, а решта с. г . товариства.
Мережа кооперативна за часи Соробкопу збільшилась з 14 до 21 т-ва себ-то на одну третину.
Таким чином в районі 21 ЕСТ во (між ними 4 інтегральних) та 2 сахробкопи.
Число пайщиків було під час приняття району Соробкопом 1413 а вже на 1-ХІІ 3178 - що складає 20 відс. до всієї кількости дворів.
Збільшилось пайщиків головним чином за останні два місяці. Склад керуючих органів на 1-ХІІ можна бачити з такої таблички: ---                              Кошти т-в в такому стані, коли рахувати на золото, своі: паєвого капіталу 1019 карб. основного 4071 карб. ріжних капіталів 2380 карб. прибутки 4397 карб.
Разом 11867 карб. позичені: крамом на ком. і кредит 2939 карб. від селян 1190 карб. від других організ. і приватних осіб 5768 карб.
Разом 9897 карб. Як бачимо т-ва мают позичених коштів майже на половину, а головне запозичені кошти не є кредит союзної організації, це свідчить про те що кооперативи мають серед населення довірря і не вагаються позичати їм кошти і досить значні.
Інструктор Г. С.
