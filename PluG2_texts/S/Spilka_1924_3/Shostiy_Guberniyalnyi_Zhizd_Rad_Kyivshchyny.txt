Шостий Губерніяльний З'їзд Рад Київщини.
Річне справоздання уряду Украінськоі Соціялістичної Радянської Республіки. (Продовження*).
Сільське господарство. Збільшили посівну площу підняли врожай. В сільському господарстві теж маємо великі досягнення: ми збільшили посівну площу на 13,5 відсот., себ то яких 2 міліони десятин. Це було можливе, лишень завдяки допомозі держави, яка в осени 1922 р. дала 3 міліони пуд. посівного зерна, весною 1923 р. дала 3 ½ міліони ярового насіння. Таким чином, замісць 607 міл. пуд 1922 року, ми зірали в 1923 році - 765 міліонів. Це збільшення головним чином, припало на жито. В цьому році ми вперше маємо великі лишки. І от цього року ми стали перед лишками нашого зерна: держава зорганізувала експорт-торгівлю із-за кордоном, все-ж таки ні зовнішній, ні внутрішній ринок не змогли прийняти такої кількости хліба і ми мали страшенне зниження цін: на жито ціна спускалася до 15 зол. коп. за пуд, а по всій Україні пересічно до 25 коп. Це дає нам єдиний висновок: треба прагнути не до збільшення площі під дешевими культурами як жито, а прийти до дорожчих культур: пшениця, техничні рослини (конопля, льон буряк то-що). Держава давала краще насіння. І цього року Наркомзем багато зробив для збільшення прибутків селянина: замісць скількох сот тисяч пудів, як раніше, Наркомзем цього року роздав більше 2 міліонів пудів. Землеустрій потрібний. Українське селянство, яке мало за часів царату, яких 47 відсот. посівної площі (решта - 53 відсот. належало панам і їх державі), то через жовтневу революцію селянин отримав з цих 53 - 4 відсот.: селянство зараз володіє 96 відсот. всієі посівноі площі і лише 4 відсот засталося у користув ані державноі промисловости та ин, Біда лишень в тому, що прирізка оцих 13 міл. десятин робилася нашвидку в бурхливий час горожанської війни: селянин отримав землю без встановлення певних форм землекористування, без плану. Отож, всі злидні, що заїдали селянина раніш виявилися і тепер, ще гостріше: маємо дрібні шматки поля, роскидані на 9 -10 „рук”. Самий земельний фонд росподілено не рівно: в той час, як на Київщині дає себе відчувати брак землі, на Катеринославщині та на Одещині маємо, хоть і не багато, ще вільну землю, Але справа не в переселенню, Потрібний землеустрій. Потрібні і нові форми господарювання: колєктивів на Україні замісць 3.00 минулого року стало 5.000, а що урожаї в них більші за врожаї селян одиночок на 25 відсот., то це показує нам і Шлях: це утворення ріжних форм товариського землекористування. Сільсько-господарський кредит. Державі легше помагати зорганізованим гурткам. В галузі державної допомоги утворено сільсько-господарський кредит. Допомога натурою не є зараз корисна, потрібна допомога дешевими грошовими позиками! Справа с.-г. кредиту перейшла перший час своєї організації, зібрані капітали: всі губерніяльні товариства разом мають капіталу    4 000.000 зол. кар. Їх центр Всеукраїнсякий сільсько-господарський банк після 1 ½ місяців збору капіталу має 2.000 000 зол кар. Звичайно, ці капітали, як для всієї України, то і зовсім невеликі: треба залучити до справи  с. г. кредиту вільні селянські кошти. Тоді колєктивне господарство і окремий незаможник зможе отримати позику і грішми і машиною. Відновлюється садівництво. На Україні маємо по над 50 відсот. всіх садів Радянської Спілки. Урожай садовини становив коло 50 міл. пуд., разом на 60 - 70 міл. зол. карб. Відновлено 10 всеукраїнських питомників. Уряд надає великого значіння цій галузі нашого господарства. Ліси. До цього року ми по хижацьки нищили ліси і лише тепер ми будемо вирубати менше того, що будемо садити Це стоїть у залежности від того, що ми лише з цього року поставили як - слід добування кам'яного вугілля і нафти. Наші грошові справи. Йдемо до єдиних, сталих грошей. За минулий рік ми склали певну підпору нашому господарству: це червінець. Лише дякуючи червінцеві ми маємо змогу вперше за роки революції скласти тверду роспис державних прибутків і видатків, державний фінансовий план. Ми твердо визначали, скільки має взяти у нас господарство всієї Радянської Спілки скільки вимагає українська Соціялістична Республіка, а в ній визначено цей фінансовий план кожна окрема губернія та округа. В одних губерніях цей план вимагає державної допомоги в инших дасть лишки. Для переведення нашого державного господарства ми закликали 100.000 селянства. Робітниче-селянський уряд знає також, що цей фінансовий план може бути переведений лише за допомогою широких мас. По 5 губерніях, каже тов. Чубар, ми бачимо, що з загальної кількости 110 тисяч членів рад - маємо 100 тисяч безпартійного селянства. Це нам певність, що ми своєї мети - складення державного фінансового плану - осягнемо. Единий с,-г. податок переводиться на гроші. Коли ми заводили грошову частину податку, ми боялися, чи зможе селянин внести гроші: ми гадали що 40 відсодків піде грішми, і 60 відсотків податку - хлібом. Трапилося инакше, селянство 70 відсотків внесла грішми і 30 відсотків - натурою. Державне страхування. Тут ми йдемо до зменшення внесків з селянства Далі тов. Чубар спиняється на грошових справах і інформує, що з березня цього року ми переходимо до одної сталої валюти і будуть випущені дрібні гроші у червінцях, випущено буде срібні гроші радянські знаки буде скасовано. „Ножниці” і кооперація. Справу розходження цін буде усунуто. Тут всі наші надії покладаються на низову кооперацію. Через кооперацію ми будемо регулювати торгівлю. Поставити на ноги низову кооперецію це значить виконати половину нашого програму. Нарешті тов. Чубар спиняється на завланнях наступного року: збільшення експорту боротьба з безробіттям дальше зміцнення Союзу, в галузі культурноі роботи, украініз ція радянського апарату, п 'олєтарізація школи, особливо вищоі. НА КИІВЩИНІ ГОСПОДАРСТВО ВІДРОДЖУЄТЬСЯ. Такий повинен бути висновок з докладу голови Губвиконкому тов. Гринько. Посівна площа збільшилася з 1.500.000 дес. у 1921 році до 1.900.000 дес.. себ-то на яких 27 відсотків, виросла площа посівів інтенсивних техничних культур. Зростає кількість молодньку худоби, землеустрій переведена на 500.000 дес., з них половина селянська. Виправдили себе колєктивні господарства.
Постанови з’ізду. З’ізд ухвалив постанови по докладу Губвиконкому про радянське будівництво, про народню освіту, про фінансові справи, про землеустрій. За браком місця, наводимо тут виборки з де-яких постанов.
По торгівлі і боротьбі з „ножицями”. Констатуючи великі зусилля Центральної і місцевої влади в боротьбі з розходженням цін на с.-г. продукти і на продукти міської промисловости, відмічаючи підвищення цін на хліб за останні місяці і де-яке зниження цін на фабрикати, З'їзд підкреслює, що в досягненні результатів є лише невеличкий початок і що дальніша боротьба за підвищення цін на хліб і за більш дешевий товар для села, мусить бути головним і найбільш важливим завданням во всій роботі майбутнього Виконкому. З'їзд підкреслює великі завдання, які стоять в цьому відношенні перед кооперацією особливо в звязку з зростанням ролі приватнього кгпця з місцевій торгівлі і доручає Губвиконкомові вжити всіх заходів до піддержки і зміцнення районних союзів, і місцевих кооперативів (з'окрема за рахунок скорочення ріжного рода кооперативних центрів, філій, контор і т. п.). По землеустрію і землекористуванню. Перед внутріселенним землевлаштуванням намічаються такі: Ліквідація сучасного земельного хаосу шляхом остаточного й точного розмежування земель трудового користування зі зведенням всіх земель кожного двору чи групи дворів до одного участку (при колективній, хуторській або одрубній системі землекористування) або одної ниви в кожному полі плодозміну (при заведенні громадських плодозмінів). Розбиття сучасних великих сел на окремі земельні громади, підібрані по принципові господарської однородности, з виділенням до одного місця земель кожної з них і з заведенням на цих землях найбільш придатних для даної групи господарств плодозмінів і систем господарювання. В випадкові далекоземелля утворення на далеких землях нових виселків, для наближення двору до поля. Що до вибору населенням ріжних форм землекористування (колективна, общинна, подвірно-участкова з громадським плодозміном, одрубна, хуторна), він, згідно кодексу, цілком покладається на добру волю самих земельних громад. - Органи землевлаштування повинні додержуватись того принципу, що всяка форма землекористування доцільна, коли вона гарантує найбільший підйом продукційних сил сільського господарства у майбутньому. На підставі досвіду минулого року й загального аналізу умов господарювання на Київщині можна рекомендувати при землевлаштуванні заведення в першу чергу колективної форми землекористування (яка дає найбільшу волю що-до встановлення раціональної системи господарства й найбільшу економію засобів - реманенту мертвого й живого, робочої сили й т. инш.); другою рекомендованою формою землекористування є подвірно-черезполосна, з заведенням громадського плодозміну й зі зведенням всіх нив двору в кожному полі плодозміну до одної широкої; „общинний” порядок землекористування мусить бути визнаний за явище реакційне; що ж до одрубів і хуторів, то вважаючи їх широке розповсюдження на Київщині нераціональним, не слід з ними вести боротьбу в тому випадкові, коли їх раціональність буде точно встановлена (досить великий розмір участку, природні умови й т. и.). З’їзд закликає комітети незаможніх селян взяти на себе ініціятиву по розповсюдженню й популяризації колективних форм землекористування, в першу чергу - серед незаможнього селянства, втягаючи до колективного господарювання також і середняків.
