Справа постачання сільсько-господарських машин.
(Засідання Правління Сорабкопу 16 січня). Закупка с.-г. машин і продажа їх через ЕСТ-ва, починаючи з біжучої таки посівної кампанії - цю галузь сільсько-господарської роботи Правління висунуло на перший план. У відповідь на обіжник про те, щоб ЕСТ-ва подавали-б заявки до Соробкопу надійшло 35 заявок більшість яких надходять з Васильківського та Чорнобильського районів. Є надія, що до нас звертатиметься половина всіх ЕСТ-в. Центросоюзові передано буде 15 відс. всіх вступивших до нас заявок. Такі загальні положення докладу про справу закупок, який зроблено було членом Правління тов. О. Коренчевським. В дискусіях сириводу докладу зазначалося що треба складаючи умови на закупку у Москві виповнити певні строки кредиту. Далі зазначалося, що зараз є конечна потреба у машинах для весняної кампанії, а з реманентом, що потрібний буде на осінь (жатки, молотилки) - треба почекати. Треба звернути увагу на закупку молочарського приладдя. Загалом, ухвалено вирядити за купівлею машин тов. Коренчевського до Москви, більшу частину замовлень передати українським машинобудівельним трестам. Уповноважений для закупки, зара - таки після засідання вирушив до Москви.

