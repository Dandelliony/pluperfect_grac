
ЛІТЕРАТУРА ЗАХІДНОЇ УКРАЇНИ ЗА 20 РОКІВ
Товариші, говорити буду сьогодні про літературне життя Західної України за останні 20 років. Межею, від якої хочу почати, буде закінчення світової війни.
Моє завдання — виявити головні рушійні лінії літературного життя в Західній Україні за ці останні 20 років. Ці лінії в значній мірі визначались благотворним впливом СРСР і його літератури.
Від 1926—1927 років літературне життя в Західній Україні йде на певне розшарування. Коли Радянський Союз від доби непу почав переходити до доби соціалістичної реконструкції, для письменника-інтелігента Західної України ситуація створилася інша. Він бачить, що Радянський Союз іде по лінії перемог і не відступає від своїх позицій. Він бачить щораз буйніший розвиток української культури в Радянській Україні. Бачачи це, письменник-інтелігент ясніше визначає свої настрої і способи своєї праці.
Від 1926—1927 років у Західній Україні маємо широке зростання радянофільських настроїв серед письменників, маємо класову диференціацію в літературному житті, маємо зародок лівого літературного напрямку. Пролетарські письменники 1927 року створюють групу, видають свій журнал. З другого боку, «Вістник», у якому працювали раніш різні письменники, щораз виразніше стає органом націоналістів. Діється це разом зі зростанням класової боротьби в Західній Україні, яка в 1928—1929 роках набуває гострих форм (маємо на увазі страйковий рух селянства в Західній Україні). Диференціація проходить протягом п’яти років щоразу виразніше. В 1932 році цей процес завершується.
1932 рік є роком зростання радянофільських настроїв.
Це був рік, в якому стало ясно, що колективізація в Радянському Союзі перемагає. Факт цей був для нас визначним — і для радянофільських письменників, і для пись-менників-націоналістів. Перемога колективізації вирвала базу з-під їх ніг.
1932 рік спричинив різку диференціацію нашого життя. Всі замасковані націоналісти відразу відкинулися направо. «Вістник» в той час стає виразним і виключним органом націоналістичної літератури в Західній Україні. На лівому крилі культурного й суспільного життя стоїть група пролетарських письменників. Але й у тій групі, що зібралася навколо «Вікон», проходить диференціація, бо і у нас були троцькісти. Вони йшли на знищення нашої групи, старалися розбити її. В 1932 році троцькісти, поліція, націоналісти фактично встановили єдиний блок і розбили нашу групу. Поліція арештувала багатьох наших товаришів, а ті, що були на волі, не мали змоги друкувати ані слова.
1933—1934 і дальші роки — це роки фізичного терору з боку націоналістів по селах, коли стріляли в комуністів з-за рогу, коли поліція і українські націоналісти були в явному контакті. То був час економічного, фізичного й морального терору. Коли когось підозрівали в лівизні або у радянофільстві, того націоналісти позбавляли праці, виключали від усякого культурного життя. їм це було легко робити, бо поліція їм допомагала в цьому. В той час викинули і Кирила Студинського з Наукового товариства ім. Шевченка. Ця інституція перейшла в руки націоналістів.
Здавалося, що і в літературі, і в політичному житті націоналізм тоді переміг. Після 1934—1935 років у нас залишився невеличкий гурток лівих письменників з групи в тридцять товаришів. Одні були заарештовані, другі перейшли до націоналізму, інші зникли з культурного життя.
Страшно було читати збірки націоналістичних письменників того часу. Візьмемо вірші Маланюка. В них є страшна, звіряча, зоологічна ненависть до України. Він ненавидить Україну, ненавидить народні маси, селянство.
Разом зі страшними переслідуваннями йшла у нас дуже завзята класова боротьба. 1933—1935 роки — це роки велетенських страйків в Західній Україні. Цілі повіти повстали проти поміщиків, не платили податків. В 1936—1937 роках так само цілі села й райони брали участь в боях з
Степан Тудор серед учасників наради критиків і літературознавців (Київ, 1940). Сидять (зліва направо): О. І. Біле-цький, В. О. Перуцов, Степан Тудор; стоять: Натан Рибак, Павло Тичина.
польською поліцією, з військом. В кількох польських повітах кільканадцять тисяч польських селян повстають проти уряду. Війська відмовляються стріляти в польських селян. Цілі райони були зовсім опановані селянами.
1936—1937 роки — це роки наростаючого революційного руху в Західній Україні і цілій Польщі.
Цим наростанням революційного руху пояснюється і крайній песимізм у творах націоналістів, бо вони бачать, що Радянський Союз іде вперед, що він здійснив колективізацію, а в самій Польщі теж росте рух масової боротьби робітництва і селянства.
В 1936 році маємо два цікавих випадки. 15 квітня цього року поліція розстріляла на вулиці безробітного Козака, а 16 був похорон його. .Цей похорон перетворився в одноденне повстання львівського робітництва. Маси робітників ішли за домовиною, проривали всі кордони поліції. Поліція стріляла, пущені були кінні відділи. Коли передні робітники падали від куль, другі брали домовину і несли, падали ці — інші брали... Та домовина є символом боротьби, вона переходить в історію робітничого руху. То не звичайна домовина, то був прапор робітництва. Робітники донесли домовину на цвинтар, поховали з своїми піснями і пішли по місту. І до вечора місто було наше.
Поліція розгубилась. Поліції до вечора в той день не було у Львові. Виявилось, що той Львів, про який говорили, що він «вічно вірний Польщі», — 16 квітня був наш.
В червні того ж 1936 року він знову був наш. В той час у Львові відбувався з’їзд оборони культури, організований польськими, українськими і єврейськими письменниками. З доповідями виступали найкращі українські, польські і єврейські письменники і культурні діячі цілої Польщі, і ініціатива вийшла від нас. Це була наша робота, .тільки зверху були люди нейтрального типу. Відбулася велика академія у Львівському театрі. Слухачами нашими було львівське робітництво. В той час якраз страйкували будівельники. Двадцять тисяч страйкарів загрожували буржуазному Львову. Гасла, які висували робітники, були чисто політичного характеру. Ці будівельні робітники були нашими слухачами. Ми до них пішли допомагати в страйку, а вони приходили до нас. Міський театр був заповнений робітництвом і трудовою інтелігенцією. Там лунали гасла, про які в інший день важко було навіть мріяти.
Увечері відбулися виступи наших письменників. В аудиторії — робітництво, трудова молодь. На естраду виходили поети. їх не пускали з естради, хотіли слухати ще.
Раптом з брязкотом вилітають вікна, падає каміння на голови. Аудиторія і письменники реагують співом «Інтернаціоналу». Каміння летіло з рук польських бандитів, яких поліція підпустила під самі вікна.
Так було одного і другого вечора.
У квітні робітництво здобуло на час свою перемогу. В червні місто було під впливом лівих письменників. Директор поліції дістав за це відставку, поліція була розгублена.
Після того пішли нові, жорстокіші арешти, літературна праця стала майже неможливою.
Ми, українські ліві письменники, могли писати тільки на сторінках лівої польської преси. На українському грунті не було найменшої можливості виступити.
Але ми добре знали, і наші противники теж, що цим не кінчиться. І тим не кінчилось. 17 вересня — це була дата, яка нас не здивувала. Ми цього сподівалися, ми цього чекали.
Влітку цього року я був на селі. Один селянин говорив мені: «Побачите, що у нас будуть Ради». Це висіло в повітрі, про це говорили на вулицях Львова. Ми знали, що прийде до нас визволення. І воно прийшло, товариші.
Перед нами стоять великі завдання. Ми приїхали, щоб у вас взяти досвід, щоб вести свою роботу в дружніх обставинах після того страшного терору, від якого ми звільнились тільки завдяки дружній допомозі Радянського Союзу. В нашому Оргкомітеті зареєстровано 58 письменни-ків-українців. З них 11 — з давніх пролетарських письменників, є також письменники нейтрального типу, між ними гарні й плідні. Крім того, є кілька таких, які прийшли до нас з-під впливу націоналізму, прийшли і мають охоту і змогу перебудуватися. Загальна лінія здорова, дає змогу кожному, хто хоче перебудуватися, працювати. І тут критика у нас матиме особливе завдання. На якомусь відрізку літературної роботи критика матиме чисто педагогічний характер, щоб цим нейтральним допомогти перебудуватися ідеологічно, допомогти помалу підійти до мас, органічно зростися з нашим напрямком.
Ми були відгороджені від вас муром. З того, що ми бачили й чули, відчувається, на який здоровий шлях ста
ла література в Радянському Союзі. Про таку буйну працю над культурною спадщиною ми перший раз чуємо. До нас не доходили журнали. Тепер також ще немає доброго постачання літературою. Треба це організувати. Застосування методів вивчення культурної спадщини дасть надзвичайні наслідки. Це полегшить притягнення до нас талановитих людей.
Ми поїдемо звідси з корисним досвідом, який дасть нам великі наслідки.