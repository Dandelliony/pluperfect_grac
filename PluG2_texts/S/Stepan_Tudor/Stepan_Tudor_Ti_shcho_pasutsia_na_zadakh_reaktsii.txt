

ТІ, ЩО ПАСУТЬСЯ НА ЗАДАХ РЕАКЦІЇ
І
Можна було відрізнити три стадії у відношенні західноукраїнської реакції до харківського процесу.
1.	Стадію переслідуваної невинності. Арештовані діячі української культури являються безвинними жертвами ДПУ-вської провокації. Справа т. зв. Союзу визволення України—це одна з чергових видумок червоної Москви, скерованих на остаточну ліквідацію українського культурно-національного руху («Діло» з дня 15. III 1930, ч. 58).
2.	Стадію героїчного подвижництва. Поставлені на суд діячі української культури являються героїчними подвижниками визвольного руху Великої України. Завдання Союзу визволення України — це завдання всієї української нації, це один із останніх етапів державних змагань України з червоною Москвою («Діло» з дня 12. IV 1930, ч. 81).
3.	Стадію незрозумілих містерій. Поведения поставлених на суд діячів української культури в кінці процесу являється чергою нерозгаданих містерій. З тремтінням у душі прислухалася українська національна опінія до героїчно мужніх признань провідних мужів Союзу визволення України. З неменшим тремтінням слухала вона прикінцевих слів тих мужів, у ЯКИХ ВОНИ З ДИВНОЮ відкритістю осуджували свою дотеперішню державно-визвольну роботу. Українська національна опінія стоїть в обличчі дивоглядних містерій, яких роз’яснення поки що переходить її сили («Діло» з дня 13. IV 1930, ч. 82).
Одна частина західноукраїнської реакції ввійшла в стадію першу її відношення до харківського процесу.
Друга частина західноукраїнської реакції ввійшла в стадію другу.
Товариство письменників і журналістів ім. І. Франка у Львові не ввійшло ні в стадію першу, ні другу. Товариство] письменників і журналістів ім. І. Франка пасе задніх у справі відношення західноукраїнської реакції до харківського процесу. Це тому, що воно пасеться на задах західноукраїнської реакції.
Воно прийшло в пору свічкогасів, після стадії нерозгаданих містерій. Що скаже воно в такий час топографічного опізнення?
Говорити про переслідувану невинність було тепер недотепно.
Говорити про героїчне подвижництво було тепер незручно.
Говорити про нерозгадану містерію було тепер нерозумно.
Товариство письменників і журналістів ім. І. Франка у Львові заговорило порожнім місц ем, що відповідало його властивій питомій вазі в західноукраїнському суспільному процесі. Воно постановило:
«Письменство може розвиватися тільки тоді, коли письменники мають запевнену повну свободу для своєї праці та вияву своїх думок у літературних творах. Тому свобода думки і слова була завсіди правом, яке письменники й журналісти найгарячіше обороняли, була постулатом, який вони завсіди виписували на своїм прапорі та найзавзятіше його обстоювали». (Егеж, пане Паліїв!)
«А все ж (а все ж!) в останніх часах ми були і є свідками важких переслідувань українських письменників на Вел[икій] Україні більшовицькою владою. Уважаючи ці переслідування за найбільше насильство над свободою думки і слова, загальні збори Т[оварист]ва письменників ' і журналістів ім. І. Франка у Львові, що відбулися дня 13 червня 1930 р., протестують проти насильного і безоглядного обмежування письменницької творчості і проти карання та в’язнення письменників за погляди, виявлені в їхніх творах».
М. Рудницький — один з чолових членів товариства. Він говорить: усе свіже, живе, що існує тепер в українській літературі, появилося на Радянській У к-р а ї н і. Це правда. І все видатне, здорове, плідне на майбутність. Так-от «занепадає» українське письменство в обставинах «насильного і безоглядного обмежування письменницької творчості» більшовицькою владою.
Зате під крилами західноукраїнської національної реакції українське письменство має повну свободу думки й вияву в творчості. Тому воно зацвітає тут буйним цвітом. Це помітно з вислідів творчості членів Т[оварист]ва письменників і журналістів ім. І. Франка у Львові.
Це назагал. А конкретно:
Єфремов — Ніковський — Холодний думали сво-бідно про повалення влади Рад на Україні. Ту свою думку виявляли вони в творенні підпільних організацій, яких завданням було реалізувати надумане. Радянська влада чула потребу обмежити вияви свобідної думки в такій творчості. «Товариство письменників і журналістів ім. Франка» у Львові найгарячіше протестує проти цього обмеження.
Це просте. Т[оварист]во письменників і журналістів усе найгарячіше протестувало проти обмеження такої творчості. Свобідний вияв такої творчості був постулатом, який Товариство завсіди «виписувало на своїм прапорі та найзавзятіше його обстоювало».
Це зовсім можливе. Цьому ми хочем вірити. Але тоді при чому тут Товариство... ім. І. Франка, а не, напр., Товариство... ім. от. Зеленого?
II
10 травня ц. р. відбулися річні загальні збори Товариства прихильників освіти у Львові. При кінці зборів поставив меценас др. В. Старосольський внесення:
«Висказати признання й подяку проф. д-рові В. Ле-вицькому, вченому математикові, за його прилюдне відкрите письмо в «Ділі», в якому наш учений виступив гідно й мужньо в обороні свободи науки. Виступ цей, — говорив промовець, —був у нашому житті в останніх часах найяснішим променем».
Внесення прийнято бурхливими оплесками й овацією на честь присутнього на зборах ученого. Це було зовсім
природне. Внесення станин відомий діяч західноукраїнської «соціал-демократії» (УСП). Оплескувала бурхливо західноукраїнська молодь фашистівського табору. Предметом внесення й оплесків був виступ «нашого ученого» проти обмеження свободи науки на Радянській Україні.
Його історія така:
Київське математичне товариство, яке провадить працю над зорганізуванням Всеукраїнського об’єднання математиків, прийняло на своїх загальних зборах у минулому році таку резолюцію:
«Товариство повинно дбати про розвиток Марксі вської методології в математиці, досліджувати філософські математичні проблеми на засадах діалектичного матеріалізму, розвивати в своїх членів матеріалістичний світогляд».
«Наш учений» проф. др. В. Левицький є почесним членом Київського математичного товариства. Резолюція, прийнята товариством, вкинула його в стан живих зворушень, яким він дає вислів у свойому відкритому листі «В ім’я вільної науки» («Діло» з дня 6 березня 1939 р.).
«Ця резолюція,— говорить учений,— є чимось не-чуваним у науковому світі та компрометує Київське товариство до тої міри, що я не можу поминути її мовчанкою».
Річ у тому, що
«Сорок літ життя посвятив я питанням математики, фізики та астрономії, і мені здається, що маю достаточне знання цих наук, їх метод та їх найновіших досягнень, щоби мати право забирати голос у тих справах. А історичний, парутисячлітній хід математичних думок каже мені, що ті думки завсіди були «noli me tangere» для кожночасного режиму, будь він білий, чорний чи червоний».
Бо
«Математика як наука, що предметом її дослідів — навіть у приміненні — є лиш ідеальні концепції та яка стремить до безоглядної правди, стоїть вже по самій своїй натурі вище понад усякими політичними партіями та світоглядом та не має і не може мати ніяких божків, тим більше таких, що з нею не мали нічого спільного.
Її одинокий бог — то правда, безпартійна, безполітична... Раз зійде математика до ролі політичного, партійного знаряддя, то перестане бути математикою, а стане лиш ординарною «щотни-цею»...
Це вважав я потрібним зазначити тому, що тисячлітній хід історії вказує на те, що математиці не вільно кидати ніяких популярних кличів «ad captandam benevolentiam і т. д.».
Ми поминемо дві речі з відкритого листа вченого професора:
що можна сорок літ посвятити питанням математики, фізики та астрономії й думати про діалектичний матеріалізм категоріями, властивими для «недільного» публіциста;
що можна сорок літ розглядати історичний хід математичних та інших дослідів і недобачити (не хотіти добачити!) того, що чисте «примінення ідеальних концепцій» математики в сфері астрономії провадило за чорного режиму середньовіччя в льохи святої інквізиції.
Для нас важне що інше. Нас не задовольняє платонічно-порожня формула «вільної науки». Вільної в чому? Для чого? Нас цікавить конкретний зміст, яким виповнюється та формула в кожному випадку. Конкретний її зміст у лиці професора такий:
«А до того (еге ж, якраз: «а до того»), чи нинішні математично-фізикальні досліди не ведуть до погляду діаметрально іншого, як матеріалістичний світогляд, який Математичне] українське т[оварист]во бере за вихідну точку своєї праці? Чи нові досліди, що заперечують важність закону причиновості, який є основою матеріалістичного світогляду, не. кажуть людям науки цілком щось іншого?»
«З цілою рішучістю та повною свідомістю стверджую також, що якраз найновіші досягнення математики, фізики та астрономії не лише захитали матеріалістичним світоглядом, але й спричинили повне його банкротство, — імовірно, раз на все». (Під-кресл. наше).
«З цілою рішучістю» і «раз на все». Це сказано з певністю, прикметною для матеріалістичного думання. І з
простотою, з якої видное що математична вченість легко може спрягатись з наївністю в обсягу історії.
«Найновіші досягнення»... Це не зовсім правдиве. Відколи існують математично-фізикальні досліди, все існували вчені, які «з цілою рішучістю та повною (припускаємо) свідомістю» стверджували «хитання матеріалістичного світогляду» й «повне його банкротство», очевидно — «раз на все». Й, очевидно, на підставі... «найновіших досягнень».
Але не про те мова. Важне в тім ось що:
не вспів наш учений одним кроком винести математику понад усякі світогляди, як уже другим робить з неї основу теж світогляду, одного з можливих світоглядів, «діаметрально іншого, як матеріалістичний»; —
не вспів наш незалежний дослідник виявити святе обурення з приводу того, що Київське математичне т[оварист]-во «ad captandam benevolentiam» уміщує діалектичний матеріалізм у математичні досліди, як тут же... зовсім не ad captandam benevolentiam робить математику знаряддям для нищення матеріалізму, для його повного банкротства... раз на все.
Нас не цікавить той круг нелогічностей, у який впадає вчений. Це зовнішня нелогічність. За нею окривається цупка внутрішня логіка, яка проймає собою ввесь відкритий виступ професора й яка виявляється в одностайному емоційному наставленні листа. Цупка внутрішня логіка, яка включає виступ ображеного вченого в загал активності західноукраїнської реакції й яка гармонійно об’єднала в захоплених оплесках незалежного математика, вченого «соціаліста» й нарибок фашистівського табору.
Світогляд — діаметрально інший від матеріалістичного — це світогляд ідеалістичний, зі всіма своїми «божеськими» додатками. Світогляд, що на його основі ведеться об єднана акція- проти визволення робітника шляхом соціалізму.
До цього світогляду, на думку вченого, ведуть безоглядні, безпартійні, безполітичні досягнення нової математики.
Можемо ствердити: коли буржуазний учений виступає в обороні «вільної» науки, то йде тут не про ВОЛЮ ДОСЛІДІВ, тільки про вільні руки для поневолення наук у ко
ристь суспільної реакції, що на її задах пасуться вчені математики й «соціалісти».
Ш
Шляхетні тубільці
«В підтропічних лісах Нової Зеландії, в лісистих узгір’ях Кука, збереглися останки людоїдного племені мао-рі, на ймення лу-ку-клан. Жертвою канібальських звичаїв цього племені падають воєнні бранці, сумирні тубільці, а то й принагідні білі мандрівники, що запускаються в зрадливі нетрі новозеландських лісів. День перед тим, як спожити полонену жертву, плем’я лу-ку-клан виконує низку святочних обходів, складених з воєнних ігрищ, тубільних співів і танців, які доконуються довкола жертви й яким не можна відмовити деякої шляхетності й навіть своєрідної принадності» (Е тьєн де Кутурі, 3 теки мандрівника).
Протягом квітня, травня й червня поточного року на сторінках національного щоденника «Діло» відбулася широка дискусія на тему «Що є і що не є політикою», теж «Громадське й особисте», або «Довкола одного журналу. Критичні замітки про редагування...». На дискусію склалися три статті відомої посолки на сейм і голови національного «Союзу українок», п’ять статей молодої національної письменниці й публіцистки, одна стаття українського купця-промисловця, одно спростування західноукраїнського національного об’єднання «Союзу українок», одно спростування кооперативної спілки «Українського народного мистецтва», одна стаття національної кооперативної діячки й одна кінцева заввага відносної редакції, якою припиняється дальше друкування іще наспілих статей і заяв на порушену тему. Дальше було недоцільне. Належало «спожити» одну комуністку, яка стояла технічною робітницею в жіночім кооперативнім журналі. Ціль було осягнуто. Комуністку спожито.
Іноді треба спожити комунізуючий виділ сільської читальні чи просто поодинокого члена матірного товариства «Просвіта» у Львові. Тоді появляється в національній пресі ряд широко закроєних статей сенатора польського сенату й голови матірного товариства «Просвіта» на тему «Політична чи аполітична освіта».
Іноді треба спожити радянофільську управу національної господарчої установи чи просто поодинокого члена управи, тоді з’являється ряд розвинених метафізичних афоризмів провідника західноукраїнської кооперації на тему «Нація й національний провід».
Завжди: день перед тим, як спожити полонену жертву, виконується ... і т. д.
Не можна відмовити деякої шляхетності тим канібальським церемоніям тубільних лу-ку-клан.