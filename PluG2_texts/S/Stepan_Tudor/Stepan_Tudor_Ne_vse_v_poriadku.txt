
НЕ ВСЕ В ПОРЯДКУ
В останньому числі харківської «Західної України» з минулого року є рецензія т. Качанюка на «Молошне божевілля», в якій, між іншим, говориться:
«На одному місці своєї «повісті» (ст. 25) С. Тудор каже: «Наш погляд вийшов від аналізу дійсності, він її відбитка в головах класу — й справа його побіди вимагає, щоб та відбитка була найправдивіша й можливо повна...» На основі цього можна думати, що автор суб’єктивну свідомість уважає за «tabula rasa» і вона цілковитий продукт дійсності, суспільного буття, або суб’єктивна свідомість, як «повна відбитка дійсності в головах класу», становить з об’єктивним буттям одну тотожність. Цей погляд — наскрізь недіалектичний так у першому, як у другому розумінні. Це принципово хибне відношення до дійсності дає нам ключ до зрозуміння...» і т. д.
Цитоване рецензентом місце з «Мол[ошного] божевілля]» — це слова партійця на зборах партійного комітету, й у цьому розумінні треба брати йому мову про «н а ш погляд» і про «відбитку дійсності в головах клас у». Коли т. Качанюк про таку відбитку говорить як про «суб’єктивну свідомість» і в зв’язку з тим пускається на тонкі розрізнення між свідомістю й буттям, то його «діалектика» сходить на тонкощі, крізь які зовсім виразно просвічують нетрі суб’єктивізму.
Крім того, остається таке завважити: т. Качанюк знає сенсуалістичний термін «tabula rasa» так само, як інші субтельні філософські терміни, й проти цього не можна нічого мати. Натомість не все в порядку, коли він не зінає «Ан-ти-Дюрінга», якого попри всі тонкощі філософські не слід
радянському рецензентові оминати. В «Теоретичних зав-вагах» до соціалізму говориться таке про ваш погляд:
«...Конфлікт між продуктивними силами і способом виробництва зовсім не такий конфлікт, який виник тільки в головах людей,— подібно до конфлікту між людським пер-вородним гріхом і божественною справедливістю,— а існує в дійсності, об’єктивно, поза нами, незалежно від волі чи поведінки навіть тих людей, діяльністю яких він створений. Сучасний соціалізм є не що інше, як відображення в мисленні цього фактичного конфлікту, ідеальне відображення його в головах насамперед того класу, який терпить від нього безпосередньо,— робітничого класу».
«Анти-Дюрінга» т. Качанюк не знає, й без цього досить трудно пускатися на тонкі «діалектичні» міркування. Редакція «Західної України» могла звернути на це увагу, вміщаючи його рецензію.