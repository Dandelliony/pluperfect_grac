У БИСТРИНІ
Наше життя ввійшло в рвучку бистрину — це ми всі відчуваємо, це очевидне.
Щаслива бистрина:
ще тільки півроку назад мрячною ненависною дійсністю була для нас шляхетсько-буржуазна Польща з її колоніальним поневоленням. У той же час радянська воля являлась нам тільки мрією, що за її здійснення боролися й томилися, була тільки сном, що вперто й радісно ночами снився.
Чи багато часу минуло від тих днів?
Сьогодні — мрія не тільки здійснилася, вона з години на годину, з дня на день уростає в наші думки і почування, в поточну роботу наших буднів, — вростає в нашу кров. Щораз глибше і щораз повніше стає для нас живою й невідхильною дійсністю радянська воля, — в той же час гірким сном являється нам шляхетсько-буржуазна Польща, мрячним, примарним сном, який—це ми знаєм— ніколи нам більше не присниться.
Все глибше, все повніше в наших думках і почуваннях, у щоденній нашій практиці стаємо радницями.
Чи так же в літературі?
В ній теж.
* * *
Ім’я радянського письменника — достойне, цінне, небаченими дотепер можливостями й силами, особливими правами й обов’язками наділене ім’я.
Радянська література — плідний, великий сад, плеканий у спільній творчій праці всіма народами СРСР, плід двадцятилітніх творчих змагань, із яких тільки й виросла повнокровність і соковитість тієї літератури, її ясноока сучасність і радісна видючість у майбутнє.
Було б це трохи наївне, дитяче припущення, що протягом неповних шести місяців молодої нашої волі встигли ми повністю засвоїти те, що було надбанням двадцятилітніх творчих змагань народів СРСР, — що протягом небагатьох днів (адже днів!) зробились ми наскрізь радянськими письменниками.
Було б це, мабуть, ближче до правди, хоч і веселе трохи признання:
—1 вчимося ходити по-радянському.
Є в нас глибоке, настирливе, сердечне, вперте бажання: бути наскрізь радянськими письменниками, думати й почувати по-радянському, любити й ненавидіти й творити по-радянському.
І, радісно послушні тому прагненню, — як у політиці, економіці, в щоденній нашій практиці, — в літературі теж:
— вчимося ходити по-радянському.
І ходимо незгірше.
Не скажемо, що це наша заслуга, — а проте так було: що вже перші наші кроки — по-дитячому захоплені кроки — врівнялись досить упевнено у визвольний марш героїчної Червоної Армії. Був у цьому захватний вплив історичного акту визволення Західної України і Білорусії: знівечене, погноблене, зоологічною злістю окупанта до землі прибите слово піднялося, вирівнялося на ногах і пішло. Під рідкі останні постріли ворогів на вулицях міст, під ритми бойових пісень червоних визвольників — по-молодечому, радісно вирівнялось і ввійшло в крок.
Були це вірші про визволення Західної України Гав-рилюка, Волощака, Карманського, Шкрумеляка, Кондри, Пачовського, Курпіти, Тудора та інших; гостро актуальні відгуки літературної прози — Козланюка, Галана, Віль-де, Керницького, Ткачука, Левицького...
З польських поетів увійшли зразу в крок: Шемплін-ська, Пастернак, Важик, Лец, Путрамент, Парецький, (^ло-боднік...
Зворушливі були поетичні слова єврейських ліриків Шудріха, Ашендорфа, Бомзе, Кенігсберга, — для них визволення Західної України було визволенням їх безпосередньої батьківщини, — тут вони виростали, тут твори-, ли, тут включалися в боротьбу народних мас із окупан-том-колонізатором.
Належить про це сказати, хоч це таке очевидне, що кожне слово здається тут лишнє.
Історичний акт визволення Західної України становить величну межову грань у літературному житті народів колишньої Західної України, це він — джерело зворушень і ідей, що ними довго ще кормитисьме наше літературне слово, ще довго бойова ритміка маршових колон буде піддавати ритм для наших поезій, а героїчна радість наших днів буде широким диханням нашої прози.
Ще довго питимем із цього джерела — на здоров’я нашої літератури.
* * *
Ще тільки неповних шість місяців нового літературного життя маємо ми за собою, а проте можна вже говорити про деякі — короткі — етапи в цьому житті, про його своєрідну ритміку.
І оце здорове, міцне, нове для нашого літературного життя явище: етапи цього життя вимірюються міцною ритмікою нашої нової радянської дійсності, живими темпами щоденної радянської практики, рвучкими етапами будування нового радянського життя в західних областях УРСР.
Перший творчий порив нашого — роздрібленого спершу — літературного колективу — це слова радісного вітання Червоної Армії, це поетичні строфи, сипані, як яркі осінні квіти, на шляхи наших червоних бійців.
Передача поміщицьких земель у руки бідняків, вибори до Українських Народних Зборів, установлення Радянської влади на визволеній землі, включення Західної України в СРСР і возз’єднання всього українського народу в одній Радянській державі, націоналізація фабрик і заводів, підготовлення перших народних виборів до Верховних Рад СРСР і УРСР,— усе це не тільки узлові етапи нашої радянської практики, нашого будівництва в західних областях УРСР, — це водночас узлові етапи на
шої літературної творчості, що пливе з хвилями рвучкої, нової для нас радянської дійсності.
Що є характерне для нашого літературного життя, длй письменницького побуту й творчості в останній час?
Первісне наше почуття було: безмежного, відкритого простору, що його відчинила перед письменником радянська дійсність, почуття необмежених можливостей і доріг, перед якими спирався віддих у грудях.
Сьогодні ми вже вийшли на ті дороги. Вже чуємо під ногами міцний і утрамбований грунт тих доріг, що ведуть у сонячне комуністичне майбутнє. І щораз глибше, щораз чіткіше вростаємо в поточну радянську практику, в будування нового життя, в яке чудесна механіка радянської дійсності включає щораз більші маси трудящого народу, цього властивого творця нового життя.
Ще півроку тому задихалися ми від безробіття, що вгризалося в душу, як шашіль. Сьогодні теж задихаємось, радісно задихаємось від високої хвилі щоденної творчої праці, що захлинає нас з головою.
Звідкіля це взялося?
Адже й півроку тому існувала та сама земля і той самий народ ходив по землі (нудячи світом), ті самі димарі пахтіли димом, зрідка, але пахтіли. Але земля мовчала, ображена в своїй родючості (сипали десь у море стіжки її солодких плодів, хоч мільйон ротів просили хліба); і людські руки охлявали від безробіття або від безглуздої праці для експлуататорів; а ліниві димки з коминів були сигналами розкладу й завмирання людської праці, не вогняними провісниками її розквіту.
І вистачило, щоб радянська зоря зійшла над тією землею, як земля заговорила своїми надрами, сповіщаючи про сховані в них багатства, як оживлені димарі сповістили про нові форми людської праці, про соціалістичне змагання, про стахановців; як невидана тут висока хвиля людської творчості піднялась в народі, захлинаючи людей з головою, втягуючи їх у бистрину, якої дотепер не знали ні земля, ні знаряддя виробництва, ні сам Народ.
Щаслива бистрина.
Новий глузд, правдивий людський глузд отримують в ній на наших очах і земля — сердешна мати людини, і знаряддя продукції, і сама людська праця, визволена і «олюднена» радянським народовластям.
І, кидаючись у захватну бистрину тієї праці, відчуваємо, як проростають у нашому нутрі молоді паростки нової людини — визволеної, повновартісної людини, цього найціннішого, найчудовішого плоду нової радянської дійсності.
* *
Живі, загальною бистриною підхоплювані струмки нашого літературного життя протікають тепер багатьма руслами: крізь нашу щоденну пресу й місцеві зародки літературних видавництв, крізь школи й клуби молоді, крізь фабрики, заводи й профспілкові зібрання. Збігаються ті струмки — організаційно й творчо — в Будинку письменників м. Львова, колишній посілості графа Бєльського, нинішньому осередку літературного життя західних областей УРСР.
Будинки теж мають свою історію — і в тій історії, як і в кожній, бувають свої скоки. Перехід від замкнутого порожньо-гоноровитого, напівфеодального кубла сибаритів-експлуататорів — до захопленого, свіжого, по-молодечому поривчастого струмка нової радянської літератури — це дрібний фрагмент того історичного скоку, що його завдяки братній допомозі народів СРСР учинив недавно народ колишньої Західної України.
В будинку працюють сьогодні Оргкомітет і клуб письменників м. Львова, правління літфонду, велика бібліотека Оргкомітету, комісія літературних виступів, інші комісії. Тут творяться нові форми літературного побуту, нові дороги усвідомлення літературних завдань і способів їх виконання, нові — для місцевого письменника — форми літературної співпраці, допомоги й самокритики. Тут відбуваються зустрічі з радянськими письменниками Києва, Харкова, Москви, плідні, дорогі для нас зустрічі; в яких через живий, безпосередній контакт із творцями передається нам цінний досвід братніх радянських літератур. Тут відбуваються творчі вечори, що ввійшли вже в наш літературний побут і являються новою для нас формою колективної співпраці й контролю над творчістю товариша.
В той самий вечір, коли позачергові загальні збори письменників висунули кандидатом у депутати Верховної Ради СРСР дорогу нам товаришку Ванду Василев-с ь к у, на своєму творчому виступі зачитала вона нам фрагменти із двох найголовніших своїх повістей: «Полум’я
 на багні» і «Втрьох проти міста». Молодий талановитий український поет і прозаїк Олександр Г а в р и-л ю к познайомив товаришів із своєю поемою «Пісня з Берези» і віршем про Леніна «Мавзолей». Відома польська поетеса Ельжбета Шемплінська дала вечір із фрагментів своєї революційної поеми «Лонт».
Ряд творчих виступів і обговорень улаштувала група єврейських письменників, яка проявляє багато ініціативи й активності в змаганні до створення дружнього літературного колективу.
Учасниками поодиноких творчих вечорів, слухачами й активними дискутантами бувають письменники всіх трьох національностей — українці, поляки, євреї, і в той спосіб в дружній співпраці над твором народжується і ступнево зростає та дружба народів, що, як квітучий сад, підноситься над радянською землею, і що в її теплі виплекуєть-ся нова, невидана дотепер форма людяності, найвища форма вселюдського гуманізму.
* * *
Вростання письменника в щоденну радянську практику, в захватне радянське будівництво становить основну властивість сьогоднішнього етапу нашого літературного життя.
Така дрібна, а проте характерна риска нашого побуту: тижнями і тижнями не бачиш найближчої тобі людини, з якою в часі буржуазно-польської окупації жив день у день, надіявся день у день, розщіплював свою надію на волоски, боровся, падав, томився в безділлі, знову боровся й надіявся...
Сьогодні — надії сповнені.
Сьогодні — наткнешся на нього в бігу на перехресті вулиць, схватиш за руки:
— Де діваєшся, брате, де пропадаєш? — Стільки вражень, стільки справ! — Так треба було б сісти, поговорити!..
Він потрясає руки, сміється, — радісно, трохи заклопотано, зі щасливо-діловитим посміхом сміється.
— Не погніваєшся?— Біжу: броварі, потім «Контакт», потім редакція, — стільки справ! — Не погніваєшся?.. Може, завтра, може позавтрі, — знайдем хвилину, поговорим.
Потрясає руки, посміхається, з сяйвом тієї посмішки щезає в товпі.
— Стільки справ!
І це правда. Коли б кожний із нас був десятиверстат-ником, був стахановцем на десять рук, — кожна пара рук говорила б, радісно-заклопотано посміхаючись.
— Не погнівайся!.. Спішу! — Стільки справ!.. Звідкіля це взялося?!..
Живемо в бистрині, в щасливій бистрині, — живемо згущеними днями, приспішеними темпами.
І ця бистрина визначає стиль нашого літературного життя, надихає його тематикою, оформляє наше мистецьке слово.
Живемо згущеними днями — в літературі теж.
Згущена в літературному слові емоція — це вірш, згущений літературно сюжет — це оповідання, новела, ескіз, це літературний нарис.
Вірш, коротке оповідання, ескіз — це форми нашого сьогоднішнього літературного вияву, форми, якими радісно служимо захватній бистрині нашої перебудови, служимо грядущому і в нас соціалізмові.
Десь там, на бічниці нашої бистрини, мріємо про широкі полотна, великі образи, що відповідали б героїчній величі наших днів. Вбираємо в себе захватну напруженість наших подій, сувору їх змістовність та історичну значущість і зберігаємо як матеріал для майбутнього широкого літературного оформлення.
Десь там, на бічниці тієї ж бистрини, в вільніші хвилини (небагато їх) вертаємось до широких тем із недавнього ненависного минулого, тем, розпочатих, задуманих у днях неволі й перенесених до оформлення в наші ДНІ.
Ванда Василевська працює над циклом повістей із недавнього минулого Волині, — проста, правдива, все віддана народові, попереджує вона тими повістями історичне визволення Волині з-під шляхетсько-польського ярма.
Олександр Гаврилюк розпочав другий том роману з революційної боротьби на Холмщині, — широкий революційний пафос поєднує він у своїй прозі з ліризмом і психологічним поглибленням.
Петро Козланюк переносить свій метод коротких, сюжетно згущених картин у більшу повість «Дорога
» — повість про долю підгірського села в колоніальному режимі Польщі.
Ельжбета Ш емплінська, Леон Пастернак готують книжки поезій, емоційно і тематично виспілих у революційній боротьбі в буржуазній Польщі.
Авторка повістей Ірина Вільде працює дбайливо (і успішно) над словом ширшої мистецької прози, шукаючи доріг у потайні сховки людської душі.
Минуле, сучасне, майбутнє нашої літературної творчості сердечно бажаємо включити — і включаємо — в творення нового життя на нашій землі, в величну будову нового світу, в будування душі людини, якій судилося замкнути довгий період передісторії людства, повернути круто історичні дороги людства й покласти їх у сонце комунізму.
Радісно, щиро (й трохи невміло ще) включаємось у бистрину нового будівництва, в ньому знаходимо стиль наших днів, з нього приймаємо рвучке зворушення нашого вірша і згущену тематику нашої прози.
З нього приймаємо напрямок у мистецьке майбутнє.