
ШЛЯХ БАНДИТИЗМУ
Віталій Юрченко. Шляхами на Соловки (Із записок засланця). Львів, Видавничий кооператив «Червона калина», 1931.
Може, він Віталій і, може, Юрченко, а може, й ні. Певне тільки те, що людина брала участь у бандитському ремеслі проти влади Рад і що стояла близько шкідницької роботи замаскованого бандитизму відомого «Союзу визволення України».
Чи була арештована й чи відбула дороги на Соловки, про це трудно сказати на підставі «Записок». Говориться про це в третій частині книжки, такій слиняво загальнико-вій і такій порожній супроти «фактичності» двох перших, що радше — не була. Коли ж не була, коли це видумка, то авторові треба стати на службу у в’язництві в одній з культурних держав на захід від римської лінії, щоби навчитись, як треба малювати «страхіття червоної чека» для європейського читача.
Можна було би не займатися тією книжкою, яка потверджує просте признання автора, що він «розумом слабкий».
Можна було би не займатися й видавництвом «Червоної калини», що в його випусках часто з’являються автори «слабкі розумом».
Проте, як видно з тих «записок засланця», не треба бути «розумом міцним», щоб працювати на підрив влади Рад, щоби сповняти ролю пахолка капіталу проти робітників і селян України.
З цього боку хочемо підійти до видавництва «Червона калина», що до його порогів веде такий простий шлях від бандитизму через Соловецькі острови.
З цього боку слід було б підійти до видавництва «Червона калина», що його «літературна» робота є в деякому сенсі дзеркалом позалітературних стремлінь західноукраїнської націоналістичної інтелігенції.
Це завдання до виконання.
Поки що хочемо звернути увагу на останній відтинок видавничої роботи «Червоної калини», що в відкритій постаті виявляє властиві завдання «кооперативу», виконувані тепер між читачами в літературній омані.
В мові пролетаря називається бандитизмом усяка акція, звернена на підрив влади робітників і селян у Радянському Союзі.
В зв’язку з тим говориться про міжнародний бандитизм, як про заходи для організування капіталістичної інтервенції проти Союзу Рад.
Останні випуски «Червоної калини» показують, що цей «видавничий» кооператив являється активною експозитурою інтервенційної акції проти Радянської України.
Шлях: від бандитизму через літературні «Соловки» до «Червоної калини» й знову до бандитизму — це символ діяльності цього «кооперативу», що відзеркалює в собі стремління буржуазного відламу інтелігенції на західноукраїнських землях.
Шлях суспільно природний.
Але річ у тому, що «Червона калина» старається прокласти цей шлях через народні маси, накидаючи їм свої видання руками організованого попівства й фашистівської інтелігенції.
Й це суспільно неприродне.
Перед свідомим робітництвом і селянством, зосібна перед активом робітничо-селянської молоді, стоїть завдання:
перетяти той шлях упівдороги, повернути його й вгатити в його природне русло, в русло рідного фашизму, щоб сам ковтав те, що продукує;
перетяти той шлях, показуючи, що це не «Червона калина»; що під символом визвольної боротьби проти царизму посилається на народну масу вовчі ягоди отрутщ ягоди чорної реакції, щоб, осліпивши несвідомих, повести їх на шлях рідного бандитизму.	'
Перетяти ті посилки.
Повернути їх і вгатити в їх натуральне кубло, кубло рідного фашизму.
Щоб сам ковтав те, що продукує.