
КУДИ ЙТИ?
Лист із мого села
Ще саме перед тим як знесено панщину, деякі грунти в Поникві стояли пусткою.
Були часті хвороби,— вимре родина, поки пан оглянеться за іншою, грунт чекає порожнею. Не було людям спішно до землі.
Вже потім, за першої свободи, далекі пониківські поля — за Лисою, на Красовиці — лежали облугами. Три-чотири роки не заглядав господар у ту сторону, забувалися межі. За кварту сивухи можна було дістати поле на спілку. Нині не те.
Нині сміх навіть про таке подумати.
Нині так:
Ясько — сельроб молодий — несе берегом тріски з будівлі.
Ставиться на клинку, до ставу, вечором вертає додому. Спинилися гуртком на городі, говоримо.
— Підіймеш!
— Хату треба підняти строхи вище.
— Там низький грунт, щоби не підтікало весною.
Це Ясько. Блимає очима з-під брів і встромляє погляд у землю.
В його так: на старому, в одній хаті вже троє. Батько з матір’ю, два брати — жонаті, з дітьми, стара баба доживає години. Біда, тіснота, непорозуміння. Вийдеш тоді й на мокре.
— Кажеш — треба підняти. Підняв би, якби було куди й за що.
Ясько піддає в’язку на плечах і дивиться вниз, до ставу.
Широко й густо синіє плесо води, перетикане темними очеретами. В кінці ставу, за греблею, біліє двір із круглою вежею, обгорнутий старими березами й тополями. За двором старий парк, за парком і так ліворуч, від волоського берега тягнеться вдаль золотий лан пшениці, золоте море — колосисте, хвилясте горбками, безмежне, аж туди, під зелений хребет Вороняк.
Ясько поглядає з-під лоба, очі в нього терп’яскі, трохи посмішкуваті,— він підсовує в’язку й говорить до себе:
— Світ великий, а бідному нема де даху притулити.
Це Ясько-внук. А дід Яськів ще був господарем, війтував у Поникві.
Подібно Степан Сохорів говорить:
— У мого прадіда було сорок два морги поля,— півтора грунта, чи більше, не знаю. Вже дідів було два, поділили на двоє, ще багачами рахувалися. А нині в тому грунті рівно тридцять часток, і на тому треба жити. Й таке саме по других, куди подивишся. Ділять, бо ділять, бо кожному треба щось дати. І десь то все мусить уміститися й хліба звідкись видерти. А того «звідки» — все меншає. Нині хлоп мусить тяжко думати, щоби пропхатися з бідою від хліба до хліба. Отож то. Мусить тяжко думати. Й подумати є над чим.
* * *
Податковий список Поникви з 1928 року містить 451 податковця. Між ними:
78 податковців має грунту ’Д до 1 морга.1.
211	«	«	«	1—3	(виключно) моргів	
81	«	«	«	3-5	«	«
52		«	«	5—7	«	«
26	«	«	«	7—10	«	«
3	«	«	«	понад	10	« «
З панщини вийшли пониківці наділами в 16, 24 і більше моргів. Були теж половини наділів і чвертки. Були теж городяні, халупники, яких оставила «свобода» як постійну, майже дарову робочу силу для панського двора.
Нині наростає четверте після панщини покоління. Ни
1 1 морг — близько ’/.2 десятини.
ні так: не будем говорити про давніх халупників. Не вспі-ло ще піднятися четверте «свобідне» покоління, як у селі постала нова верства халупників, верства майже чистого пролетаріату, що живе тільки з заробітків і що їй погроза завтрішнього безхліб’я стоїть постійним острі-єм на гортанці. Це ті, що ввечері тягнуться зі сторони двора, від ставу, гостинцем уверх і, вступаючи по дорозі до кооперативу, беруть завтрашній хліб для себе, для родини. Жиють купованим, як міський робітник. Частиною працюють у місцевому броварі, тижнево, частиною в дворі, на поденнім, місячнім, річнім. Це вони колись—недавно ще — літ 20—ЗО тому давали наймитів на попівство, на куркульські господарства. Нині установи наймитів нема вже - в Поникві. Збільшений у масі, торкнутий подувами нового життя, сільський пролетар шукає вже інших умов праці, чим виснажуюче, до краю кривдне життя сільського наймита.
Чи знаходить? Може, трохи в броварі. Менше, зовсім мало на двірській роботі. Господарка в дворі капарна, виплати грішми залягають, ординарія при низьких цінах на хліб — грабунок, не заплата. Проте положення тут інше, чим наймита проти куркуля. Пан — один, робітників — гурт. Живіше почувається кривда, легче з’являється бажання зломити кривду. Два рази поривалися на страйк броварники й форналі, два рази падали. Не було вміття, не було підмоги, керівництва збоку. Позвільню-вано запальніших, «бунтарів», прийшло пригноблення, знеохота. Проте кривда не проходить, на кривді стоїть відношення пана до робітника, і знову помалу накипає невдоволення, будиться думка: треба боронитися проти визиску, треба порватися й не впасти, треба не дати зломити свідоміших. Відчувається недостача організації, недостача зв’язку з околишнім робітництвом, центром. У процесі гуртової праці і визиску встають проблиски класової свідомості, й от помалу на місце раба-халупника, на місце наймита-однороба приходить сільський пролетар но-вового типу.
Найближче до його стоїть сільська малоземельна біднота, що складає основну масу пониківського населення. Це ті 1—3-моргові «господарі», що їх земля-ма-чуха ще не пускає від себе й, тримаючи, годує недоїданням. Це ті, що для них «передновок» — тяжке, значуще слово, що серед зими зачинає стукати в вікна. Протягом
року перебуваються припадковими заробітками по заможних сусідах, на будовах, при дорозі (гостинець через село проводиться). Проте головний їх сезон — це жнива — на панському, очевидно, не свойому. Як цього літа: доспіло жито за двором, нахлинули хмарою, пониківські, волоські, гутиські — вмить зняли, за тринадцяту копу, без торгу.
Тепер наспіває пшениця, люди набігли стіною (Пони-ква, Волохи, Гута), пан дає шістнадцяту копу,— чи підуть? — Підуть, бо нужда. Як ідуть за два злоті на день, за сорок п’ять у місяць на своїх харчах (Суходоли). Як інші за гичку на буряки тамтої осені, й мабуть, підуть цеї. Бо закон: подача рук велика, а попит — пан один.
Ще заки наспіють жнива, йде розмова про спротив, про страйк, а надійдуть — не втримаються, проломлять, самі себе проломлять, продадуть — запівдарма. Бо нужда.
А не сліпі ж, не зовсім сліпі. Посходять згодом, самі себе беруть на посміх, — «підеш за гичку?» — всередині збирається кривда, встає питання:
— А може, воно все так не буде!
В четвер (будень — робота) зійшлися ввечері на дя-ківці, засіли попід стінами, скупчилися в порозі,— сама майже біднота, актив сельробу. Питання дня: організація профспілки, комітет самодопомоги, поточні справи.— Північ. А тов. Маголі — о- четвертій на бровар, і іншим світанок за плечима. Пора.
(А може, воно все так не буде!).
Середняк: іще два-три десятки літ були в Поник-ві господарства між 20 і ЗО моргів. Нині — Сиротюка Прокопа рахують на 15 (у тому чотири панського, що взяв за кавалок города), і це найбільший. Ще два-три менші того,— два-три морги понад десять,— це вся по-никівська куркульня. Решта — середняк різної сили.
Це той — третя-четверта хата в Поникві,— що дотягає на свойому від нового до нового. Власне — дотягає.
Бо так:
Свою челядь — нагодуй.
Грунтовий податок—заплати. Додатки до податків — заплати.
Будинки, подвір’я — полатай. Начиння господарське — понови.
Одежу для челяді — справ.
Дрібні хатні видатки — заспокій.
Сюди гріш, туди два, а хліб — три-чотири корці пара чобіт. Обрахуй, скільки тих корців буде на 5—7 моргах і скільки з них буде на продаж'. І от: тітка Катерина — син десь під Кавказом, на радянському, разом з ним ми тут росли, вчились,— тітка дивиться на мене й думає про Славка, вона бере мене руками за обличчя, й гладить,— тоді я чую на щоках дві тверді грубі тертки замість долонь. Це тітка Катерина — літ шістдесят із лишнім.
Або так:
минувши школу, здибаю сестру (в других) Параню. Пригадується (не так давно): весілля,— за столом дівчина з тяжкою білою косою через плече, здорова, білолиця (Тації всі білі), — брат Андрій бавиться косою,— це Параня. А то: пристаріла, похила жінка, змарніла, прибита. Обличчя, як земля, сухе, стемніле, на руках пальці сучкуватими чорними карлючками. Це Параня.
Або ще так:
Подруга моїх дитячих літ, Антошкова Ганя, за Фе-дьом. Була — пониківська красуня. Рівна, струнка, з ніжним, тонко закругленим овалом обличчя. Великі, лагідні очі. Проста, приязна в мові. Така Ганя.
Загостили якось до неї, по дружбі й по свояцтву. Висока, як замолоду, тільки плечі замітно пригнуті. Обличчя засмагле, змарніле, на відкритому чолі ніби голкою поведені глибокі тонкі зморшки. В грудях затягнуло, голос від того сипкий, притихлий. Говорить — голову до плеча перехиляє, притакує своїй мові, і в тому така застигла журба і втома. Прощаємо, подала руку, долоня — як бляха, суха, забита. Така Ганя.
Скажете: все так на селі було. Не все так було.
Нині — середній господар утроє-четверо слабший, як його предок, а робить удесятеро більше, щоби втриматися при своїм.
Власне: втриматися,— нині.
А що — завтра?
На завтра так:
Це видно: всім своїм достатком хилиться село в сторону халупників. Ще одне покоління— й половина нинішніх середняків опиниться серед бідноти.
Ще одне покоління — й три четверті нинішньої бідноти опиниться серед безземельних.
Село це чує. І всі свої сили накладає на те, іцоби спинити той упадок. Чи спинить?
Років тому чотири-пять було трохи легше на гріш,— хто сильніший, кинувся на парцеляцію, на панськім. У свого, на Вітряку, пару десятків узяли, трохи в пеняцько-го, потім на церковнім, на дібровах — за Видрою й на Тудорові. Сплатили, завживали. Добиваються контракту. В повіті — відмовили. Подалися до воєводства. В неділю війт виголосив коло церкви: відмовили — до часу. Nie pozwalam! Люди поглядають по собі: купили ж? Сплатили? І не наше?
Тепер і того не куплять. Мирон, браток, говорить: часом треба півзолотого, на дрібницю,— ну, збігай половину села — не дістанеш. Нема. Справді нема. Село голе.
Говорять — кредити. Радяться на верхах, ухвалюють: коли б кредити для села,, село встане. А кредити — це так:
Гринашок, середняк, господарив нічого. Випало — пару братових моргів сплатити. Своє, нехай буде при своїм. Позичив з банку — сплатив. Тепер так: спродується, проценти сплачує. Спродується, сплачує. Довг стоїть. Діти хати відрікаються.
Дзьоба Петро, на Волохах, цілий господар. Затягнувся,— землю кидає, виїжджає — в світ за очі. Батенчук Василь, сельроб-активіст, під Рівне зайшов, від кредитів.
Це від більших. А менші — вдягтися в місті можна на кредит, узутись — на кредит,— і пливуть від міста картки за картками, оплутують село, до ліцитації доводять,— село задихається.
Чоловік із Підлисся розказує:
Захопили ми в пана на парцеляції, той морг, той півтора, думали — сплатимося помалу. Тепер так: від губи собі відіймаєш, віддаєш. Яйце — продай, ту каплю молока — продай, приховок, який маєш, порося чи яловичину,— продай. Все туди, й туди, й без посту чоловікові піст, і кінця тому не видко.
Село задихається. Чи буде з того вихід? І куди йти? Власне:
Куди йти?
З покоління на покоління хилиться село в сторону халупників. Затискаються межі, збігаються все більше, й село вже б’ється в них, як риба в сітці. Шукає напружено виходу,— чи знайде?
З сьогодні на завтра, чи знайде?
Місько Сильвестрів, інвалід галицької армії,— зіркаті очі розумні, дивиться гостро, говорить:
— Ви подивіться на нинішнє покоління.
— Дзідзьо Гаврилюк доживає 94-го року, хто з нас дожиє хоч близько тілько? Ніхто не дожиє.
— Колись чоловік сидів, як деревина в землі, дальше горбка того не видів. А нині зрушений з місця, за світом тягнеться, за один день — десять днів переживає.
— Колись чоловік думав за «нині», а нині мусить думати за «завтра». Світ колотиться, щось з того має вийти, й селянин мусить думати: куди йти? І з ким?
Власне: 3 ким?
Село уважно прислухається до того, що твориться в світі.
Чутко перехоплює звістки з Радянського Союзу: порівнює, контролює.
З бинд своїх вузькомежих, з клинків позтулюваних шукає виходу,—
куди?
Одним поглядом звертається в кінець греблі, за став. Там біліє кругловежий палац серед зеленого огороду. Праворуч поміж тополі полискують рибні зеркала саджавок, нарізаних квадратами. Пахкотить бровар (24.000 доларів половинної аренди). Вниз річки шумлять млини турбінами. За палацом, за хмільниками лягли лани далекі, золо-торунні. В глибині, і з того боку, від Засілля кудлатяться ліси на хребтах Вороняків, як гусінь довга, без кінця.
Просторо.
Ще дві Поникви можна вмістити.
Так.
І другим поглядом звертається село в сторону міста.
Десь там подихують фабричні комини й під червоними стінами шаліє безробіття.
Десь над високими крівлями встає помалу рука пролетаря.
В той бік дивиться село напружено.
І слухає.