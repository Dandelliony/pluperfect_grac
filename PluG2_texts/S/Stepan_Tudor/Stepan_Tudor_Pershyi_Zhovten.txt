
ПЕРШИЙ ЖОВТЕНЬ
(На фабриці електричного приладдя «Контакт»)
Свято Жовтня на одному заводі?— Ні, товариші! Власне кажучи, немає святкування Жовтня на окремому заводі.
По-перше, фабрика «Контакт» з’єдналась через своїх делегатів з усіма фабриками й заводами, з усією трудовою інтелігенцією м. Львова у великому врочистому вечорі в честь Жовтня, що відбувся в повечір’я Жовтня у великій залі Українського державного театру (колишнього польського, міського) у Львові.
По-друге, фабрика «Контакт» з’єдналася у святкування радісного Жовтня з найближчими собі, братніми по продукції фабриками і заводами: посилала своїх делегатів на їх фабричні святкові зібрання, приймала в себе їх делегатів як друзів, братів, найближчих товаришів у радості.
По-третє, фабрика «Контакт» у цілому, з усіма своїми робітниками й робітницями, з фабричним комітетом і технічним проводом, влилася в одне всенародне свято Жовтня, свято робітничої радості, яку демонструвала вчорашнього дня на вулицях і площах нового, радянського Львова...
Чи належить про це говорити, товариші? Чи не є це звичайні речі в умовинах радянської дійсності, звичайної форми жовтневого святкування в робітничому побуті Радянської країни? Ні, товариші,— дозвольте нам про це говорити. На Західній Україні, де за саме слово «Жовтень» панські посіпаки-судді судили на довгі роки в’язниці, де за діяльність у користь Жовтня попадалося на середньовічну
(але дуже новітню!) чорну дошку, — для нас ці форми Жовтневого свята — нова річ.
* * *
Фабрика електричного приладдя «Контакт» існує 13 років. Невеликий, а проте майже дозрілий, на місцеві обставини — дозрілий вік. Почалось із 10 робітників, сьогодні має 250...— «А буде мати більше, багато більше!» — говорить мені захоплено молодий робітник, що один з трьох перших робітників старається ввести стахановські методи праці на «Контакті».
І слушно, молодий товаришу: будем їх мати в новій, Радянській Батьківщині багато більше!..
Капіталістичними власниками фабрики були Саломон і Кульбілпер — спілка капіталістичних експлуататорів...
За останній час капіталістичного існування фабрика перебула три страйки — на економічному і політичному грунті. Два перші робітники програли через зрадників-штрейкбрехерів, які виявили Саломонові нелегальне керівництво страйком. Третій страйк — 6 тижнів упертої, незламної боротьби з капіталізмом — робітники виграли серед голоду і холоду, за два дні перед вибухом німецько-польської війни виграли. Але війна спинила фабрику. І тільки братерська рука Червоної Армії, що принесла визволення Західній Україні, принесла теж остаточну перемогу робітникам на «Контакті».
І в усіх молодих робітничих лицях (багато між ними молоді, радісної, захопленої жіночої молоді), в усіх один радісно-рішучий вираз, одна мова:
— Всі будемо стахановцями нашої нової, любої Радянської Батьківщини! Стахановською працею віддячимось Червоній Армії за визволення!..
І віддячаться! Можна довіритись їх молодим лицям!..
* * *
Тільки закінчилася виборча кампанія — успішно в ній потрудились: свого ж робітника висунули й провели депутатом по 54-й виборчій окрузі; з гордістю це говорять сьогодні: свого мали депутата! Тільки закінчились вибори до Українських Народних Зборів, як почали готуватися до свого першого Жовтневого свята. Взялись до цього по-своєму, по-робітничому. Фабричний комітет і культурно-освітня
 комісія,— як керівники підготовки, загал робітників — як радісні її виконавці.
Перш за все провели на фабриці ряд лекцій про революцію. Своїми силами створили хор — для співу й гуртової декламації. Проводили репетиції. Подбали про зовнішню і внутрішню декорацію,— нехай обличчя фабрики буде радісне, як і їх власне обличчя. І в цьому мали дружню досвідчену допомогу частин Червоної Армії, розташованих в околиці «Контакту». Яке почуття мають вони до цієї армії, про це говорять їх теплі, любовні погляди, якими обіймають кожного гостя свого, не тільки гостя, а й дбайливого співробітника-червоноармійця; про це говорить простими, сердечними віршами поет, робітник із «Контакту», якого щира мова попливла ритмами в дні визволення Західної України доблесними соколами-бійцями...
* * *
Отже, Жовтень почався на «Контакті» за десять днів до свята, в день останнього засідання Українських Народних Зборів, на якому зборами ухвалено конфіскацію великої промисловості («Контакту» теж). За десять днів до свята? Власне кажучи, ні. Жовтень почався на «Контакті» далеко-далеко раніше, в діяльності підпільників-акти-вістів.
6 листопада вечором відбулося на фабриці перше святкове зібрання робітників, присвячене Жовтню. Простора зала звичайно (а проте незвичайно!) прибрана прапорами, гірляндами, квітами. Між квітами — гасла, між гаслами— портрети дорогих і близьких робітничому серцю вождів і учителів — Маркса, Енгельса, Леніна. Президія — дві молоді робітниці, між ними — молодий інженер. Доповідь про Жовтневу революцію робить молодий червоноармієць (молоді, молоді, молоді,— як молодий іі юний наш світ!). Говорить про героїчні шляхи, якими здійснилась і перемогла під проводом непереможної партії більшовиків Жовтнева революція; про жорстоку і побідоносну громадянську війну; про довгий шлях господарської відбудови; про захоплююче здійснення соціалізму в квітучому Радянському Союзі; про війну і братню допомогу Західній Україні; про радісне визволення... «Контакт» слухає, радіє, вчиться, слухає, вчиться... Коли згодом виступить молода робітниця (наймолодший член фабричного комітету),— кра
сива, живоока, зворушливо усміхнута, коли виступить ро-бітник-активіст,— про що будуть говорити? Про те, що святочно обіцяють Жовтневі працювати з молодечою силою, з запалом і ентузіазмом; що гаряче прагнуть, щоб «Контакт» став зразковим радянським підприємством, а молодь «Контакту» — зразком для робітничої молоді Львова; що всіма силами будуть нищити рештки капіталізму й ворогів революції, всіма молодими силами будуть здійснювати в Західній Україні побудову соціалізму.
І під бурхливі оплески всієї робітничої аудиторії ці слова міцного приречення сплітаються зі словами гарячої подяки визволительниці Червоній Армії, зі словами най-палкішої любові до великої Комуністичної партії і славного радянського народу.
7-го зранку відбулась у фабриці забава для дітей робітників «Контакту» з подарунками і іграми.
О 10-й — ентузіастична участь у всенародному параді.
О 6-й вечора — святковий вечір в залі «Контакту» з промовами робітників, з хоровими виступами, з декламаціями... Між промовцями найглибше зворушливо говорила робітниця, колишній політв’язень, засуджена польським судом на 12 літ в язниці за комуністичну діяльність у підпіллі. Тонке, красиве обличчя зі слідами в язничної каторги, м’ягкі, лагідні очі, повні глибокої людяності, прості, глибокі слова...
Найважливіше для нас, товариші, що маємо Радянську владу: влада в руках робітників і бідніших селян — це головне. Боролись за неї, мріяли, мучились. А прийшла вона, як у казці, як невимовне щастя. 1 тільки сьогодні вірю, що значить для робітничого життя Радянська влада,— яка активність будиться в усіх, які джерела енергії вибухають з людей найпростіших найбільш несподівано!.. Хто раз пізнав, що таке Радянська влада, той не дасть собі вирвати її ніколи!..
З хорових виступів бурю захоплення викликала пісня про партію.
Воля Комуністичної партії між нас — найповніша, найбільш незламна запорука перемоги — так думають, так це відчувають робітники...
Завершився вечір виступами робітничих і селянських письменників і митців.
Жовтневе свято робітників заквітло поезією,— було гарно, було щасливо, було символічно...