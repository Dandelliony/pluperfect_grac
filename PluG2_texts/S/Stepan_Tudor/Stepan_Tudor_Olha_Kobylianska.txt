
ОЛЬГА КОБИЛЯНСЬКА
Уявім собі, товариші, на хвилину, що в історичному житті Буковини не було весняного, на вік записаного в серці буковинського народу дня 28 червня 1940 року. Що зелені буковинські поля вгинаються дальше під п’ятою румунського боярина, що груба рука денаціоналізатора з кров’ю вириває з сердець дітей туге коріння матірного слова, що в темних підвалах слідчих в’язниць дальше сповняє своє нелюдське діло манікюрований садист, агент сигуранци. Найтемніша ніч стояла б над тим зеленим, річками розспіваним кутком української землі, і десь там, у глибині тієї ночі, в малому домику при глухій чернівецькій вуличці, напіврозбита лихим недугом і більш розбита глухою самітністю, напівлежала б велика поетка «Царівни», «Ніоби», «Землі» і, відгородившись примкнутими повіками від теміні, слухала б... Десь там, у далині ночі, шелестіли б їй білі сторінки першого плоду її верхівної творчої туги, прекрасної «Царівни», і був би цей шелест — як шелест сухого осіннього листя, що йшов би попри вікна великої самітниці. Ішла б за тим шелестом думками і спотикалась би на ріллі, розораній неволею, ішла б і ставала б на вулицях сіл, що хабарем купують право на пісню, ішла б і спинялась би на стоках гір, оголених заграб-ницькою жадобою, наче битвою... І була б така пустка і ніч, і глуш довкола, що серце могло б розколотися в тій пустці...
Уявіть собі, що в історичному житті зеленої Буковини не було весняного дня 28 червня 1940 і — силою відштовхнення
 від тієї уяви, силою контрасту переживете всю просту радість нинішнього ' дня. Адже нічого іншого в цю. хвилину ми собі не бажали б: як бути в малому домику в серці зеленої Буковини і дивитись у тонке, тонко-розумне обличчя дорогої нам письменниці і прислухатись до руху того серця, за яким так часто і так зворушено йшло наше серце, послушно віддане владному рухові творчого слова.
Життя колись вселило риски стриманого смутку в те лице, а весняний буковинський червень здмухнув ті риски з лиця і поклав на ньому рідкого гостя — квітку людської радості, якій не р’янути до останнього зітхнення серця. Цвітник простої людської радості — хіба не таке нинішнє наше свято?..
Проста річ — людська радість, але для неї власне живемо, для неї робимо революції. Для неї повстав Великий Жовтень, той невиданої сили богатир, що понад усякі межі й відокремлення, понад дротяні загорожі й пожежі війни простягає людству пахучий овоч: овоч радісної, вільної людяності, вільної творчої праці, овоч простого людського щастя.
Вкушаемо всі з того овочу в нинішнє наше свято...
* * *
І він належався Кобилянській — ой, як належався!.. Викличте очима вашої уяви відому постать письменниці: ту, з днів гордої юності, що дивиться на нас з білих сторінок нинішніх газет, і ту, з днів гордо розквітлої творчості, — знайдете в тонких лініях її потяглості щось із стрункої лінії полум’яної ленти, застиглої в спокійній нерухомості.
Не вірте тій нерухомості.
В її нутрі йде горіння, що його напруженість не всякому серцю була б під силу.
Така Кобилянська у своїй зовнішності, така в своєму духовному житті, така — передусім у своїй творчості — одна з найсуцільніших, найбільш тією суцільністю захоплюючих постатей української літератури.
Може, ще знайдуться одна-дві постаті в українській літературі, в яких процес мистецького творення так нероздільно стоплювався би з процесом ідейного, процесом морального змагання, так був би з ним ідентичний.
Туга до вільної, гармонійної, верхівної людяності перетоплена в шляхетний сплав слова, образу, характеру, в гарячий сплав трагічної людської долі,— таке мистецтво Ко-билянської.
Не вірте спокійному полискові того сплаву. Торкніться його живим серцем, і відчуєте полум’яне горіння його нутра, повне пристрасті й муки, тільки владно сублімованої в мистецькім слові.
Ідучи за самими станицями муки Ніоби, можна би розказати історію тієї муки. І відкопати її коріння...
* * *
Є в рукописі листи Лесі Українки до Ольги Кобилян-ської, перед якими читач спиняється, ледве схоплюючи схвильоване дихання. Документ ніжної пристрасті, що не вкладається вкінці в мову, що передається на віддаль уривками слів, далеким дотиком рук, простягнених з тугою.
Де джерело цього жагучого зіткнення душ, що потрясає в словах більш, як мистецтво?
В процесі творення горіла Леся Українка, як і Коби-лянська, горіла бурхливіше, спалювалась у ньому фізично,— дослівно, майже спалилась. І через усю вер-хівну творчість Лесі Українки іде мотив осамітнення, йде мотив суперечності між творцем і оточенням, суперечності, що розквітає трагедією. І одним і другим була рідна Ользі Кобилянській, що глибоку риску .самітності носила в своєму обличчі і в своїй творчості. Чи були в цьому одиночки? — Про Коцюбинського розказують у споминах, що він любив відгороджуватись від свойого оточення стінкою лагідної, стриманої чемності. Василь Стефаник відійшов у свою русівську самітню і там жив і творив... Чи чулися відокремлені від народу? — О, ні! Жива кров народу пли-ла в б’ючках їх творчості, гнів народу, радість народу, розспівана пісня народу. Але народ — соціально і національно погноблений — мовчав до часу як оцінник літератури, а серед т. зв. громадянства і Леся, і Ольга проходили, як у пустарі. Перекликалися листами в тому пустарі, а коли зустрілися фізично — на верхів’ях Карпат, прилягли до себе з ніжністю, що зворушує й наповнює хвилюванням, що потрясає більш, як твір мистецтва.
* * *.
Могли ще жити серед нас і Леся Українка, і Коцюбинський, і Василь Стефаник, що відійшов майже на порозі нашого визволення, могли ще ділити з нами наші радощі, — оточувані любов’ю наші вчителі в мистецтві. Сьогодні збираємо нашу любов довкола їх великої сучасниці Ольги Кобилянської, вмілої вчительки в творчому горінні, в любові до вільної, до гармонійної, до повноцінної людини. Ввійшла разом з нами до великої нашої батьківщини, до витуженої Країни Рад.
І належалося це їй, ой, як належалося!
Життя поселило риски тонкого смутку в її лиці, а весняний червень прийшов і здмухнув ті риски з обличчя і положив на її устах квітку радості. Простої людської радості, для якої живемо, для якої творимо революцію, що подає людству овоч щастя.