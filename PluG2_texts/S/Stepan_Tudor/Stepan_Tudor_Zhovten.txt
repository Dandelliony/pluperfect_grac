
ЖОВТЕНЬ
1. Жовтень у сфері дійсності.
Як то було
Говорять, що він прийшов на Вкраїну залізною стопою з Москви. Про залізну стопу сказав би найкраще той, хто попадав під неї коли-небудь. А про Москву — скажу, як я це бачив з долу.
Перший прихід Жовтня застукав мене на Київщині, в повітовому місті Таращі.
Є там, у долішній частині міста, місток через яр, а потім за ним, ліворуч, білий здовж 'вулиці домик. У йому віднаймали ми, я та другий полонений, січовий стрілець К., велику соняшну кімнату, вікнами до дороги.
Тут ми провели частину літа й осені — в романтичному захопленні з відродження України. Робили ми всяку «громадську» роботу, притягнені до неї місцевими інтелі-гентами-українцями, як галицькі інтелігенти-українці. До того — пробули два спокійні роки в великій партії поло-нених-робітників при одній з цукроварень повіту.
Там нас захопила була березнева революція. Стояли ми перед нею, як діти перед зірницею сходу: налиті вщерть її просвітленою пурпурою, повні дикої, молодої радості і несвідомі, як діти, звідкіля нам сіє.
Якось серед осені стягнули ми до себе з заводу молодого робітника, родом з Підкарпаття, теж полоненого, з яким зійшли ближче ще до революції. Звали його Миколою.
Це був прекрасно збудований, сильний хлопець, який приковував до себе глибоким і оригінальним способом ду
мання. Його велика, гарно різьблена голова була все повна свіжих думок; плили в ній рівною, спокійною течією, охоплювали цупко кожну річ і заглядали в нутро по-свойому ново.
Перед війною емігрував на чужину, бачив багато світу. Проте був майже неписьменний.
В полон пішов свідомо, з наміром. Ненавидів війну. Сміявся з нас, коли ми ще до березня тішилися якою вдачею німецьких військ. Був у цьому грамотний, грамотніший за нас, як і в деяких других справах. Це ми побачили згодом.
Взяли ми його до себе з невеликою ціллю: пі довчити його елементарним речам, яких йому недоставало. Ввечері, після роботи в місті, сідали ми за письмо, за лічення і вчили. Переплітали вчення балачками про найновіші події.
В повіті було під той час неспокійно. Трудно очерк-нути характер того неспокою. Спалахав в одному місті, в другому. Хто-будь з гуртка місцевих діячів виїжджав туди й утихомирював. І все було так, що, вертаючи з повіту, привозив він зі собою грудку тяжкого пригноблення, яку кидав переді очі рештки гуртка. Недобре було. В кожного з нас вставало в душі найприкріше з терпінь, терпіння ображеної любові.
Предметом нашої любові була, очевидно, вільна Україна. Але в любовній практиці приймала вона супроти нас обличчя безмежної сірої маси. Ставав ото хто-небудь із нас перед нею й витягав до неї на долоні своє горюче серце. Тим часом піднімалася з товпи чорна тверда долоня й накривала те серце вонючою фронтовою папахою. З-за папахи дивились холодні, насмішливі очі. Можна було вмерти від цього.
Між тим ті очі вміли бути іншими. Були іншими в молодий березень. Стали теж іншими, як на їх упало зарево північного Жовтня.
З Миколою ми вели дальше свої лекції. Частіше тільки приставали на балачках. їх темою був тепер Жовтень. І от тут стрінула нас з товаришем К. велика несподіванка. Як от часом ідеш поночі безпечно в знайомій кімнаті і стукнешся лобом у незнакомий предмет. Закліпаєш очима. І дивно й боляче. Звідкіля це?
Микола був за Жовтень!
Як так? Яким правом? Звідкіля?
Не був загітований, жив майже на наших очах. У здобуваній
 тепер освіті не виходив поза думки, які ми йому піддавали. Погоджувався з нами на орфографічних правилах. Сходився на табличці множення, як і на тому, що земля кружляє довкола сонця. Розходився щодо Жовтня.
Спершу ми остовпіли. Потім піднялася в нас ображена освіченість. Був же нашим учеником!
Закидали ми його аргументами, заплутували з усіх боків, як сіткою. Слухав мочки. Потім кидав одне-два слова в ту сітку, як камінь у павутицю.
Був рішуче за Жовтень.
Нам було дивно й боляче. Найдивніше те, що він так легко й просто перейшов до Жовтня. Як риба, яку вперше пущено би в воду: нирнула, вдарила пловцями й пі-шла-пішла.
Виходив тепер частіше на місто. Вертався з очима, повними Жовтня. Були в такі хвилини нам чужі, як очі істоти з іншого роду зоологічного.
В місті кипіло. Теж на повіті, де тепер густіше зривалися заворушення. Мали два осередки: Таращу й дальше, в глибині повіту, містечко Ставище. Характер їх був уже ясний: з низів спалахував Жовтень, автохтонний, український Жовтень.
В околиці Таращі давався чути місцевий селянин-ін-телігент, демобілізований прапорщик. З’являвся в місті в базарні дні, промовляв до товпи з підвищення при го-родській управі. Базарні дні стали днями тривоги для міста. З ними теж зв’язувано майбутній переворот, якого ожидано з неділі на неділю.
Не пам’ятаю дня, в якому прийшов. Пам’ятаю тільки ту німу резигнацію, з якою ми його прийняли. Йшов, як стихія, перед якою опадають руки.
Було це при самому кінці осені, мабуть таки, в базарний день. Я вийшов з дому в звичайну пору, звертаючи за містом на вулицю, при якій було місце нашої праці. Вона піднімалася лагідно в сторону середини міста. В половині довготи перетинала її головна вулиця (Олександрівська, мабуть). Горішній її кінець вибігав прямовисно на дорогу, при якій була повітова народна управа, лічни-ця, казарми, почта. З того кутка нісся понад місто глухий, одностайний шум. Він зростав рівномірно, як шум дощу, що йде разом із хмарою.
Я знав його. Від його пробігав по шкурі лоскітний холод і запалювалась голова. Шум зревольтованої маси.
Згодом появилась вона сама. Бухнула сірим чолом у пустий виліт вулиці і покотилася вниз, як повінь. Росла на моїх очах, наче її що роздувало знутра. Скотилася збитим валом на Олександрівську й звернула круто вліво, в сторону городської управи і базарної площі. Залила всю ширину вулиці разом з хідниками. Неслася голіруч, без оружжя, і майже мовчки. Перед очима миготіли темні лиця з затиснутими щелепами.
Між їми не було Муравйовських солдат: ні рудобородих москалів, ні скіснооких китайців. Це були тутешні чорнороби, яких я стрічав кожного базару довкола рундучків проти собору.
Вони не мали зі собою прапорів ані плакатів. Не кидали по дорозі кличів, з яких можна би пізнати, з чим ідуть. Проте можна було з замкнутими очима сказати, що несуть Жовтень. Тріпотів над ними, як повітря над бистриною.
Я з бідою пробирався між їми здовж домів. Минув домик, в якому містилися Селянська спілка й земельна управа. Подумав — чого заходити, яка тепер робота? Вихопився з товпи й пустився в сторону давнього земства.
В якійсь віддалині товпи стрінувся мені невеличкий відділ «вільного козацтва». Тягнувся за нею, як дрібна забавка за розгуканим сільським голопузом.
Це була одинока спроба місцевої влади протиставитися стихії. Її невдача показувала, що був якийсь недостаток у механізмі думок, з якими та влада йшла до маси. Думки були гарні, нагріті любов’ю й пов’язані логічно. Тим часом події йшли так, як думав малограмотний Микола.
В чім річ?
Через дорогу від земства, в низькому широкому домі, відбувалося сьогодні засідання повітової Народної ради. Я повернув туди.
В довгій напівтемній залі сиділи двома довгими рядами вздовж столів члени Народної ради. В кінці столів, на тлі вікон видніла висока постать голови ради, Панаса Романовича.
Всіх майже цих людей я знав як людей гарних. Хотіли добра народові, про це не було в мене ніякого сумніву. Найкращий, найчистіший між ними був з того боку Панас Романович, мій старший друг, до якого я приляг усею душею за час нашого знакомства.
Тим часом сиділи оце вони серед тяжкої мовчанки, окружені такою страшною пусткою, наче саме повітря втекло від них туди, за тою рвучкою масою, що неслася вниз вулицями.
В ту пустку падали коротко, глухо слова Панаса Романовича. Кидав їх у неї, як каплі олова в м’ягкий пісок.
Я дивився на його гарячими очима. Хотілося мені взяти в руки голову й завити вовком з болючого старому.
Ет, що там! Треба було проти це ї маси пустити другу, більшу, сильнішу. Не було такої! В її хвості тяглася горстка «вільних козаків», як недотепна забавка за розгу-каним хлоп’ям.
З полудня піднялася в місті стрілянина. Ми були дома: Я, Микола й К. Прислухалися. І тільки.
Трудно було розпізнати, де саме стріляли. Стріли вибухали жмутками по всій околиці. Як трохи притихло, ми з Миколою вийшли на місто.
Вулиці лежали пусткою. Стріл|і були виміряні напе-релет, з кінця в кінець. Кулі цокали зрідка об мури ДОМІВ.	!*
Ми йшли мовчки поруч себе. Я слідив крадькома за Миколою. Нічого. Був спокійний, як звичайно, і дуже поважний. На Олександрівській стріли падали найгустіше, спинився і глянув у верх і в низ вулиці.
Не було в цім ані трохи хвальби. Був направду глибоко спокійний. Підняв голову і прислухався.
Так, так! Нічого надслухувати. Очевидно, йде Жовтень.
Другий прихід Жовтня пережив я в Черкасах, де він вицвів з протигетьманського повстання.
Протигетьманське повстання! Гарячий був час. Стукнути в землю — виростав Полк. Земля була насичена оружжям, люд — ненавистю.
Говорять — в Таращанщині спалили селяни живцем у клуні гетьманський загін. Чи правда? Байдуже, чи правда. Говорили. Ненависть була велика.
На Черкащині знялася першою Худаківська волость, на південь від Черкас, вниз по Дніпру^ Спалахнула зразу вся, як запалене з усіх кінців сухолісся.
Вранці прибули посланці. Цілий день стукотіли лопати об мерзлу землю, викопували оружжя. Ввечері стояв відділ перед худаківською школою готовий. Довкола маячів різнобарвний вінець жіноцтва, дітей, дідів.
Мовчали всі. Ждали пояснення: хто проводить повстання? З ким? Що — після гетьмана?
Впали у відповідь назви: Біла Церква, січові стрільці, Винниченко, Петлюра.
Мовчали дальше. З товпи тягнуло сторожким холодом. Потім висунулися наперед один-другий, заговорили:
— Гетьман — дурниця. Плюнути, в порох розтерти. Сліду не буде.
— Одно тільки скажем: з більшовиками воювати не підем. Наперед кажем, щоб знали, кому треба. Не підем!
Товпа зразу ожила, загомоніла:
— Діло просте: не підем! Правильно кажуть!
— Чуйте, кому треба!
Зціпилася стіною, підступила ближче. Спалахкотіли очі. З розпалених зіниць виглядав острим полум’ям Жовтень.
Так-то! Була Центральна рада з німцями. Були німці з гетьманом.
А він тут, як там: Жовтень.
Рушали в дорогу. Задудніла під ногами змерзла в груду земля, заторохтіли вози під скорострілами.
Боками йшло мовчки жіноцтво. Проводжало до найближчого горбка. Потім спинилось, знерухоміле, як два білі рамена, протягнуті селом. Віддало мовчки степу своїх мужиків.
Над степом стояв білий місяць. Ішов морозний вітер. Досвіта станули під Смілою. Злилися тут із корсуньським загоном під проводом Хименка.
В Смілі спинились постоєм на днів іри-чотири. Сформувались, доповнили зброю. Потім рушили на Черкаси, де зібралась гетьманська сила з округи. Бій був короткий, нагальний. Гетьманців вітром перекинуто на лівий берег Дніпра, в Золотоніський повіт. Черкаси зайнято.
В місті осталась невелика залога, головна сила подалась на полтавську сторону, де вздовж залізничного шляху ще тримались гетьманські відділи.
Тиснули їх до повної ліквідації, що наступила при стрічі з тогобічними повстанчими частинами.
Тоді вернулись у Черкаси. Залягли в великих казармах на захід від міста. Склали зі себе Першу революційну корсуньську бригаду.
Поголошено мобілізацію. Нащо?
В місто хлинула зі сіл сіра солдатська маса. Йшла радісно, зливою. Органи місцевої влади тріщали по швах.
Було їх у той час зверху два: повстанчий ревком і повітова народна управа. Ця думала, що революція скінчилась. Ревкомові час • відійти. Ревком хитався.
Був хтось третій, що не хитався. Думав, що революція тільки почалась.
Не скривався. Було його чути всюди. Мав двох речників у ревкомі: понурого, з кам’яним лицем, черкаського робітника М. і широколобого, спокійного, м’ягко усміхненого робітника-селянина з-під Сміли — К.
Все натискали, щоб ревком узяв усю владу в свої руки. Ревком хитався.
А ті не хитались.
Мабуть, у половині січня надійшов з Києва до гарнізону приказ:
— Готовитись у похід!
— Куди?
— На російську, радянську границю.
Тоді стало ясно, чому — мобілізація.
Якийсь тиждень стояла в війську сторожка мовчанка. Щось невидиме для стороннього рішалось.
Потім зразу началась підготовка. Лаштувалась одежа, збруя, амуніція. На станції лагодився броньовик. Все йшло гладко і справно, наче всім кермувала зі середини добра машина.
Що думаєте?
Через неділь дві стояв на станції готовий ешелон. Не було в йому рудобородих москалів, ні скіснооких китайців. Були черкаські й корсуньські мужики.
Проте поїхали на захід. Як Перша червона корсуньська бригада. Кажуть — десь проти Фастова вдарили на війська Директорії.
Послав їх туди місцевий, черкаський Жовтень.

* * *
Як ТО Є	!
Як є...
192... року я вернув з-за кордону додому.
Не було в мене особистих причин для радості ні тут, ні там. Ані охоти для обсервації.
Проте я різко відчув перехід зі Сходу до Заходу.
Коли маю потребу схопити різку різницю між двома переживаннями, то приходить мені на думку різниця між Двома вимірами.
Правда, це ж цілий катаклізм при переході від двох-до трьохвиміру.
його відчуєте на своїй шкурі при переході до виміру четвертого.
Отже, між Сходом і Заходом є така різниця.
Щось там нове повстало на тому Сході. Новий вимір.
2.	Жовтень у сфері можливості.
Коли думають про Жовтень, то думають про прямовисну стіну між Балтиком і Дністром.
Можна так, можна інакше.
Мільйони людей на землі ненавидять Жовтень. Це зрозуміле. Питання — що думають десятки мільйонів. Може, його ненавидять. Може, до його байдужі. Може, теж носять у свойому серці.
Якби те останнє, тоді прямовисну стіну змінили б на позему. Бігла б довкола землі — на якійсь висоті від основи суспільної піраміди. Але тоді говорили б про
3.	Жовтень у сфері конечності.