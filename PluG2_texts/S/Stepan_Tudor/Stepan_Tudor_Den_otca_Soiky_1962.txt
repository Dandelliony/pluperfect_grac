ПЕРШИЙ ТОМ
ОТЕЦЬ СОЙКА РОСТЕ
...Що таке один день нашого життя, — наше «сьогодні» ? — Не більше, мабуть, не багато більш, як джерело, крізь яке наш учорашній день, побіджений або побідний, бурлить у наше, майбутнє... І чи тільки наш день? — Кожний мент нашого життя вплітається в дні нашої доби, як уплітається очко в простягнуту на щоглах сітку рибака: торкніть ви одне очко — й ціла сітка заб’ється суперечливими рухами — від щогли до щогли...
Є одна властивість у багатогранній постаті отця Сойки, яка перш за все звертає нашу увагу: це його холодний, пронизливий, деяким цинізмом забарвлений інтелект — прикмета, що дозволяє отцю Сойці вникати в поточний хаос речей і подій (хаос прецінь,— ні?), розділювати в них істотне (для Сойків) від припадкового й розділене й упорядковане — переключати на рейки сподіваної рентовно-сті, на шляхи родової сойківської заграбливості й розквіту...
Внаслідувана ним від старих сойківських предків, буйних святоокопівських пачкарів, ошліфована й витончена в особистому досвіді отця Сойки, становить вона основну властивість його характеру, проймає собою всі його думки й поступки, надає особливий стиль його життєвому шляху, його зовнішній і внутрішній особовості... Чи не лежить у стилі тієї прикмети хоч би те: — що на тридцятому році свого життя сидів уже отець Сойка як парох і власник у цвітучій Новій Климівці, в тому «Версаю» південного
 Поділля, в Споконвічній резиденції отців і дідичів Климовичів, що не давали до себе доступу якій-будь сі-ровині? — Або те, що ціпка й тонкокоста рука отця Сойки лежить сьогодні владно на церковному й громадському житті климівського деканату, що її міцний, по-сойків-ськи настирливий вплив чується в усіх сусідніх деканатах Кальнянського повіту?..
В усіх трудніших хвилинах життя Кальнянщини, коли знайдеться під загрозою реальне добро церкви й «народу», — силою своєї властивості (не тільки її, очевидьки) висувається отець Сойка на чоло «національної» акції: скупчує всі певні сили повіту в своїх долонях, кидає їх проти наспілої загрози й опановує її й ліквідує нехибно,— ліквідує прецінь, — ні?.. В такі хвилини чується отець Сойка найкраще в своїй ролі: його холодний, тонкий інтелект урізується у вир боротьби як двосічна зброя, його пожадлива, по-сойківськи ненаситна воля розпалюється й ранить дошкульно: за реальне добро церкви й «народу», за реальнішу участь сойківщини в цьому добрі!..
І коли наш день, день отця Сойки, випаде на час такої загроженості й національної акції, тим краще для справи: це збагатить нас масою живого досвіду, ще розкриє нам далекі перспективи речей і подій, у яких знайде собі поживу й наша власна, не менше пожадлива й ненаситна уява й воля...
...В цей день—один із перших днів грудня 31-го року— прокидається отець Сойка ще поночі, перед досвітком, як це постановив собі вчора з вечора...
І коли ми вже при цьому: — така є одна з дрібних особливостей у психічному складі отця Сойки, що прокидається він, коли схоче, за власною волею й постановою, не знає майже в цьому відношенні якогось унутрішнього непослуху... Може, це виникає з його професійних, господарських і духівницьких навиків, які вже вспіли війти * [йому в кров, як молоді інстинкти. Відзиваються також либонь давні племінні досвіди, вікові інстинкти прадідів-пачкарів, для яких ніч була матір’ю, а нічний подільський степ братом і приятелем... А проте в останні роки (турботні, тривожні роки) діє та особливість з трохи несамовитою докладністю механізму: як би підкорялася якимось притаєним, чутким, матеріально невідхильним унутрішнім товчкам... Коли заходить про це мова між домашніми, і стара Сойчиха-мати посилає синові кутками очей короткий питаючий погляд (жінка в той час не поведе й бровою), здрігаються в отця Сойки вершки стиснутих губ, і по хвилі кидає він своєю спішною, як у Сухого Яцка-батька, сіканою скоромовкою:
— Звичайна чуйність, мамо, ...такі вже часи, ...мусимо бути чуйні, як нічні звірі, ...інакше погинем усі, як руді миші...
І так ніч іще сіра лежить на струнких вікнах, у кутку спальні блукає голубий вогник лампадки, отець Сойка прокидається враз, як би вибулькнув з м’якої глибини й хвилину остається навзнак, з порожньо вслуханими очима... В канцелярії, за стіною, пробиває дзвінко два, а згук цей пухкий і ясно шклистий («половина п ятої»)... По низькій стелі кімнати промахується крило світла й спадає круглим луком у сад, за вікном... З їдальні праворуч наближаються повзкі кроки (м’які й повільні, як би виходили зі сну), й за хвилю рідкий стукіт, розміряний і тепло внадний легко торкає двері.
Вигорнутий зі сну мозок отця Сойки реєструє скоромовкою:
«Колонка вдарила дзвінко — то на мороз... Мама пройшла зі світлом у двір, готується на ярмарок... Сліпа Текля стукає поночі — випадок на селі...»
— «Колонка вдарила дзвінко...» Колонка — вона ж «мале барокко» — старовинний годинник-стояк, струнка горіхова статуйка, що дзвонить срібно-щклисто на погідне зимове повітря... Є ще два «більші барокко»: тяжка книжна шафа з чорного — в пружки — дуба, різьблена, грубо шклена, з погруддями великих мужів здовж фризованого чола; в їдальні брюхатий буфет, м’ясисто-червоний велетень, заквітчаний кетягами овочів, з-поміж яких викруглюються золотобокі, в листках, яблука... Є ще «велике барокко», «барокко взагалі», сама плебанія, вікова климо-вичівська (тепер сойківська, на все, на віки вічні сойків-ська), довгостінна вікниста будівля з колончатим фронтоном, з високою стрімкою крівлею, в оточенні дерев, з непереглядною мережкою кімнат у середині, світлиць і менших закутків, низькостелих інтимних алькирів, пройнятих теплою ароматністю, що поколіннями настоювалась
і вдихалась у нутро кімнат: у килимчасті стіни, в м’яку й затишну обстановку, в шляхетне, особливим ніби способом культивоване хатнє повітря... Коли тепер отець Сойка під’їжджає з братом Миколою або Мар’яном, або з кимось зі знатніших сусідів до своєї садиби, любить простягти руку й похвалитися жартома:
— «Прошу: моє «барокко»!..
І тоді крізь основне й безсумнівне вдоволення проколюється з його глибини крихітка іронії, не їдкої — це правда— не злої, а все-таки іронії: нове на сойківському грунті явище, трохи несподіване й немиле для отця Сойки, який любить чутися господарем у свойому нутрі. Прецінь цінить він собі ту білу садибу, з усім, що в ній є, й любить її, по-свойому, але певне: за її шляхетність без ганчу, за стару расову племінність, за матеріальну вартісність; за те, врешті, що вона тепер сойківська, на все, навіки сой-ківська — єдина властивість, для якої направду варто існувати якій-будь цінній речі цього світу...
«Мама пройшла зі світлом у двір»... Про матір думає отець Сойка з приємністю... Все думає про стару матір з такою власне приємністю... Особливий у свойому складі сентимент: трохи забавна мішанина родинного прив’язання (є й таке в Сойків) з холодною господарською заінтересованістю (Сойки кабзою зв’язані), з почуттям збільшеного прибуткового спокою: за сьогоднішній і, може, за завтрашній день... Те саме почуття — з деякими відтінками — спостерігає отець Сойка в обох своїх братів: у Миколи — з деяким відхиленням у бік тяжкуватого сентименту і в Мар’яна — з очевидною перевагою нетаєної, трохи цинічної розрахованності. Те саме почуття передчуває він — і слушно — в цілому ряді своїх сойківських предків: тих далеких святоокопівських пач-карів, що дали перший товчок невпинній заборчій сназі всіх Сойків, і тих ближчих у часі, що від трьох поколінь уростають міцним куркульським гніздом у долину середнього Серету... Різниться від них отець Михайло, мабуть, тим у свойому синівському прив’язанні, що проглядає його майже до дна, що бачить його складність і — хвилинами — забавність. А проте, це не змінює, мабуть, самої якості його переживання, не зменшує його інтенсивності... Вистане йому — як от тепер — уявити собі дрібну постать Сойчихи, сувору, суху, повну чіткої гостроти й невпинної, жадливо розрахованої рухливості (впрівала від
неї челядь десятьма потами), — як уже має її в собі всю, як чує в своїй крові її ненаситну заграбливість, подвоєну, потроєну, в десятеро помножену в свойому розгоні... Через те думав з приємністю про стару матір, любить думати про неї як тепер, на добрий початок дня, на «добрий ранок»...
Отець Михайло відкидає енергійним рухом покривало й підхоплюється з теплого лігва. Сухі, костисті, волосаті на хребтах ступні спускає на долівку й, переплівши на колінах долоні, сидить хвилину в ціпкій нерухомості, кістлявий, сухий, як тепла внутрі статуйка, з напнятим луком хребта... Можна би це прийняти за хвилю глибокого молитовного скупчення перед народженням нового дня... І було б це недалеке від правди... Така була би дійсно вранішня молитва отця Сойки, істотна сойківська молитва, що в ній вогняною стежкою крізь різний, принагідний зміст протоплюється незмінно один гарячий мотив: ранішнє скупчення хижака перед скоком у недалекий день. А сьогоднішній, принагідний зміст тієї молитви був би такий:
— «Сліпа Текля стукає поночі,— випадок на селі...» І хто там такий: дитина чиясь, чи яке старе?.. Хто б там не був — уривається він у твій день, як тріска в колесо... В важний, передуманий, заздалегідь розпланований день... Ще ти не вспів як треба пробудитись, а вже протягається зночі капризна рука випадку й бере твій установлений план за чубок... Уважай!.. Дурень плаває від випадку до випадку, як сліпа риба в воді; а мудрий розбивається на нім, як корабель на скелі, що несподівано вискочила з дна... Хто знає, які підводні скелі причаїлися під розпланованим плесом твого нинішнього дня!.. Вважай!.. «На добрий ранок!».. — І хто б там такий?..
Отець Сойка накидає на плечі нічний плащ і, розпростовуючи дорогою рамена, йде на двері з їдальні. Сліпа Текля стоїть при одвірку, звичайна, — велика, грузька, трохи розпливчата в пригаслому світлі лампадки. Її широкі, лискучі руки ворушаться біля грудей, як два] білі звірки, що перебирають у зубах чотки. Коли отець Сойка наближається, вони стихають нараз і згортаються принишкло на грудях. Текля повертає в бік отця Сойки одну скроню й наслухує хвилину. Потім вибухає кудись у сторону своїм захлипливим, спішним, таємно екзальтованим шепотом:
— Гайдуків Василь приїхав, старий Гайдук умирає... Ну, так... У чуткій ще зі сну уяві отця Сойки виколюється нараз кругласта голова старого Гайдука, вся в клаптях чуприни й бороди, низьколоба, широколиця, зі шпильками смішливих очей у смушках брів. Отець Сойка спихає її одним напруженням волі в рухливе тло й говорить бистро, впівголос:
— Слухаєш, Текле?
— Татунцю, так.
— Гнатко тут?
— З бабунею на гумні.
— Нехай відімкне захристію й приготовить, що треба.
— Так...
— Ключі на малому буфеті, нехай Текля подасть.
— Так, татунцю...
— Щоб коні стояли коло церкви і Василь коло них.
— Так...
Сліпа Текля наслухує хвилину в бік отця Сойки, потім повертає на нього ціле своє обличчя і вибухає, ледве стримуючи свій шепіт:
— А старий Гайдук не вмре, татунцю, він знову з дурить...
Щілини Теклиних очей потопають зовсім у піднятих щоках, і все її обличчя, віспувато-пухке, бухнявіє і морщиться в захлипливій, таємно екзальтованій посмішці.
...— Не вмре, татунцю, знов здурить...
В одностайно сірих, широко розкинутих очах отця Сойки проскакує й собі забавна посмішка, але він стріпує її одним рухом повік і, піднявши голову, говорить скоромовкою:
— Не твоя в тім, ані моя воля, Текле...
Звучить це майже як докір. Але отець Сойка враховує слушно тонку вразливість сліпої Теклі, яка ніби в повітрі переловлює нитки його інтенцій і піддається їм захоплено... Перш за все вона паленіє на всьому великому виду від незвичайної ласки такого сполучення («не твоя в тім, ані моя воля»)... Потім її лискучі, білі руки (білі звірки) збігаються хапливо на чотках і метушаться там молитовно («не моя — божа воля»)... Водночас Текля зітхає обривисто і, втягнувши голову в плечі, повертається плавно й широкими, повзкими кроками віддалюєть-ся в глиб їдальні...
...Від двох поколінь належить сліпа Текля нерозлучно до резиденції отців Климовичів і разом з цілою садибою перейшла згодом до отця Сойки. В особливий, трохи нецьогосвітній спосіб доповнює вона собою вікову обста-нову цього дому, принишклий затишок його алькирів, нагріту мовчанку світлиць. Масивна і легка водночас, безголоса в свойому ступанні, снується вона по цілій садибі, в плебанії і в дворі, непомильно й безпечно, так, наче стіни й одвірки і всі предмети на її шляху, близькі й далекі, простягають їй назустріч м’які щупальці і зголошу-ють їй свою приявність... Ніхто не відає, чи спить коли сліпа Текля. Погружена в старе крісло в сліпому алькирі по той бік кухні, просиджує вона цілими ночами з чотками в руках, вразлива, чуйна, сторожка на кожний шелест коло дому, на всяке порушення в дворі, на гумні і в широкому поясі садів довкола двора. Так сторожить Текля Нової Климівки, і, коли б тільки задля того, признав би вкінці таки отець Сойка доцільність її побуту на климів-ській плебанії...
Взагалі ж, сліпа Текля — одна з примх Дори, дружини отця Сойки, на жаль, одна з останніх її примх... Не було в цьому нічого іншого, крім чуйної дбайливості за психічне здоров’я дітей, коли з переїздом до Нової Климівки поставив отець Сойка питання про дальший побут Теклі в межах садиби. Спостерігав уже давніше майже хоробливу вразливість сліпої, її нахил до мрійливої інтимності й особливо її релігійну екзальтованість, що хвилинами перепалювала всю її тілисту постать, струмкувала всіма вісповими ямочками її набринілого лиця. З професії не мав нічого проти релігійного перечулення своїх вірних (не всіх, очевидьки), розумів вагу екзальтації для піднесення релігійності в свойому оточенні; але кпив би сердечно, коли б хто надіявся від нього, що натхне він релігійною екзальтованістю свої власні діти: діти, живе тіло сойківського роду, живі, в тілі й крові носителі родової заборчості Сойків, маленькі сойченята, великі майбутні окупанти, сойківські окупанти!..
Але Дора сказала:
— Текля останеться тут...
І Текля осталась... Була це — сказано — тільки примха необрахованої Дори, одна з багатьох її примх, що шаленими вибухами вривалися в тодішнє подружнє життя отця Сойки й тільки з тяжким зусиллям давалися втиснути
 в границі духівницької пристойності й господарського розрахунку. І Сойка піддався їй у той час, хоч у деяких границях... Була в ній та сама нагальна й проривна пристрасність, що захлюснула була його несподівано в перші дні їх подружнього життя; і була в ній та сама живлова, матеріальна впертість, з якою Дора перекинулася згодом у свої теперішні настрої, в стан абсолютної байдужності, м’якої, невловної, фаталістично впертої апатії, з якої Дора не виходила: ні для дітей, що росли на її очах (нічого росли, троєчко: хлопець, дівчина, хлопець), ні для господарських турбот, що все дошкульніше вгризалися в домашній побут, ні для настирливих, хоч і лагідних старань отця Михайла, який волів би колишні божевільні вибухи Дориних примх, як ті незрозумілі йому, грунтовно чужі, абсурдаль-. но якось вплетені в його життєву діяльність настрої Дори-ної апатії...
І так Текля зосталася. Отець Сойка обмежив тільки можливості її рухів у садибі, рішуче відгородив дітей від сліпого алькира по той бік кухні і все їх виховання взяв неподільно в свої руки. Гартував їх фізично і духово, наповняв їх життя дрібними, але забавно захватними турботами гумна й обори, з підступною зручністю відвертав їх увагу від появи сліпої Теклі й привчав їх відноситися до неї зі спокійною згірдливістю панят. І коли щойно завважував, як у одного за одним оформлювались виразно міцні, настирливі, холодноокі обличчя сойченят, випускав їх з власних рук і, наглядаючи здалека, дозволяв їм вільно кружляти в здоровій господарській метушні двора й околиці...
Сьогодні вже діти в повіті, в Кальному, в «Рідній школі». І в сліпій Теклі відкрив згодом отець Сойка таке багатство небуденних, з її вразливістю зв’язаних прикмет (між іншим — забавно екзальтоване, майже молитовне відношення до його особи), що з від’їздом дітей скасував усі обмеження її руху в дворі і врешті — з почуттям навіть деякої рентовності включив її в своє вужче садибне оточення. Коли сьогодні думає про «своє барокко», думає в цьому теж і про сліпу Теклю, як оригінальне доповнення самого стилю, як особливу, трохи екзотичну властивість климовичівської культури, тепер сойківської, на все, навіки сойківської: єдина властивість, для якої взагалі варто існувати всім сліпим Теклям цього світу...
Текля відходить у глиб їдальні, вона ніби відпливає в темноті здовж великого, лискучого овала стола: просто й
беззгучно, як нічна птиця, що світить собі в пітьмі своєю сліпотою. Отець Сойка проводить її поглядом до дверей, відкинувши дрібку голову, й, послухавши хвилину, вертається назад у спальню. Від руху дверей угинається слабкий вогник лампадки над Дориним кутком і майже погасає. Отець Сойка стає на підніжку й вирівнює гнотик, і тоді вся кімната наливається знову тим ясно-голубим, гарячим' і холодним водночас плином, що від нього отця Сойку нудно лоскоче під грудьми. Ясно-голубий вогник у спальні — теж одна з Дориних примх, найменша з її примх, і нічого, очевидьки, не сказала би Дора, коли б одного вечора не зайнялась лампадка й нутро спальні потонуло б у натуральній, найліпшій для сну нічній тьмі. А проте отець Сойка підтримує той вогник, як би разом з ним зберігалася в його власній душі хитка й химерна надія (очевидно химерна, сам отець Сойка посміхається з неї), що одної днини займеться від нього загасле Дорине нутро й спалахне знову рядом шалених примх, несподіваних і невтримних, а прецінь багато разів любіших отцю Сойці, чим та непереможна й абсурдальна байдужність Дори...
Спить іще Дора, по-свойому, нечутно, ніби не дихає, вкинута в глибину велетня-ліжка, з обличчям у подушці. Власне: вкинута... Так, ніби якась непереможна сила змахнула її широким і плавним рухом у м’якість постелі й Дора там осталася так, хребтом уверх, довгаста й пласка, не змінивши й одної лінії в м’якому простягненні свого тіла. Одна її рука вигорнулася з-під шовку покривала й лежить на краю ліжка, горсткою вверх, з приблідлими пучками пальців, посклонюваними слабо на себе. Отцю Сойці вчувається, ніби він має біля себе Дориний голос, як усе: низький і м’яко приглушений, як би лінувався виходити з вузькоплечих її грудей:
(—Щось ти сказав, Михайле?
І коли отець Сойка говорить іще п’ять хвилин, вершок губ йому здригається, говорить, як усе, з деяким зусиллям, по хвилі знову:
— Щось ти казав, Михайле?..)
Минаючи Дорине ліжко, Сойка накидає край покривала на вигорнуту долоню й виходить у бічні двері... Йде через порожню діточу, алькир за нею, глуху комірку обіч кухні й спиняється вкінці в гарячій умивальні. Як звичайно, входить до неї з почуттям органічного вдоволення й не-хованої господарської гордості. Вмивальня, власне, купальня
 — клейнод у колишній климовичівській садибі: два білі, поливані басейники з пливучою водою, два перемінні душі з колючою, як жар, силою вдару, цілий арсенал купального приладдя для плекання шкіри й м’язів, для приспішен-ня обігу крові, для гармонійного розміщення поживи в нагрітих м’язах. Усе те було для останніх климовичівських поколінь джерелом краси й розніжнення, отець Сойка, навпаки, зробив з того домашню гартівню, джерело настирливої впертості й ціпкої сили. Всі адаптації, що їх після переїзду перевів отець Сойка в приладженні купальні: від безпосереднього сполучення душів з криничною водою й збільшення сили їх удару до тертких, як щітки, губок і рушників — все те було спрямоване на одне: з тієї гартівні мали виходити малі сойченята ошмагані вогнем і студінню, призвичаєні до найрізкіших, найменш очікуваних хитань атмосфери (хитається ж тепер усе!), привчені до натужен-ня крові, що стинає все тіло в один пружистий лук: покоління нічних заборливців, нестримних у своїм змаганні, ненаситливих у жадобі, незламних сойківських окупантів!..
Замкнувши двері, отець Сойка змахує зі себе нічний плащ із білизною й шугає під душ. Дві-три хвилини присвячує сьогодні тій розкішній уранішній, багато, на жаль, скороченій процедурі... («Вмре чи не вмре старий Гайдук?»)... Ошмагує ціле тіло навперемін гарячими й холодними струями, повторює це, викручуючись під ударами, й врешті, зойкнувши, як хижак, виплигує на клітчату долівку між басейниками. Крізь водяну зливу на очах ловить свою постать у зеркальній плиті в стіні, розпаленілу, миг-тючу, як полум’яний стовбур, закутаний уверх гарячими димами... Отряхається, порскає, хватає з полиці губки й рушники й, згинаючись у каблуку, широкими, механічними рухами розтирає шкіру й здригливі м’язи...
Знаходить глибоке вдоволення в тій гарячій розрухано-сті і як об’єктивний глядач смакує з боку в тому вдоволенні. З приспішеною («вмре чи не вмре старий Гайдук?»), як усе, свіжою цікавістю розглядає себе в притьмареному дзеркалі за басейником. Є в тому розгляданні щось більше, як просте зацікавлення: як би в своїй зовнішності шукав отець Михайло заспокоєння для деяких унутрішніх хитань, як би знаходив у ній (знаходив прецінь, ні?!) твердий грунт для своїх стіп... Не є, очевидьки, гарний ані гармонійно збудований (праве плече дрібку підсмикнуте вверх), але ж і не в красі річ. Сухом’язий, як би стиснутий
у бедрах і розширений у напрямку плечей, має в свойому тілі ту потяглість хижака в скоку, властиву для всіх мужчин у сойківському роді. Як усі Сойки — костистий, сухий, різниться він від усіх попередників у родині (від братів теж) тільки деяким витонченням скелету й загальною, мабуть, загостреністю типу. Коли про це заходить мова при фамілійних зустрічах і тяжкуватий брат Микола бере його ліньки на свої вовчі зуби («не наша вже в тобі кість, Михайле, га?»), отець Михайло підносить голову й сміється дзвінко й коротко: — це в ньому мала би заломитися родова сойківська лінія?.. Кпить собі з того!.. Широколоба, гранчаста, сухолиця його голова сидить з гордою впевненістю на м’язкій шиї, а в твердих хрястках короткого, карлючкуватого носа, в розкинутих луках брів, у широко розставлених, одностайно сірих очах горить та сама, що в братів, сойківська жадібність: тільки загострена в своїй активності, тільки пронизана студеним сяйвом інтелекту, цього видючого знаряддя заграбливості, що вічно активне, хвилинами добіла розпалює холодну сірість його закруглених зіниць...
Чи не говорять різні признаки про те, що носить він у своїй крові не спадок, тільки піднесення родової сойківськоі* сили?.. З трохи забавним, а проте нетаєним задоволенням, роздивляючись у дзеркалі, знаходить він на своїй голизні деякі прикмети стародавнього фавна, веселого божка— хижачка, пліднистого зводника-скакуна: сухостегні, кістляві ноги, покриті до стіп волоссям (трохи не ратички), цупкий, підібганий під себе задок у шерсті, з пучком гривки в кінці хребта (трохи не хвостик)... Але він є фавн наших днів, фавн-Сойка, що в його власному нутрі, з власної сойківської істоти виклювалося заперечення його розплід-ницької жаги; що в його горбкуватій, стрімкій, трохи відкинутій лобовині вклався гладкими звоями (не ріжками) тонкий мозок: лічман—прозорий, як лід, і як лід студений...
Була в цілому житті отця Сойки одна хвилина, в якій здавалося, що фавн прорветься в ньому назверх, затоплюючи собою Сойку: коли Дора, Дорійка, дітвак ще майже, підліток, вихоплений ним зі шкільної лавки, хлюпнула в нього хвилею гарячої, несподівано настирливої змисловості, що затопила його з головою... Недавній ще алюмн, необізнаний у статевому відношенні (знаходив у собі дотепер деяку нехіть до фізичного зближення з жінками), піддався
йа якусь хвилю Тому полум’яному нападові, приголомшений його раптовістю, як піддаються землетрусові, що роздирає твердий грунт під ногами...
Але Сойка є Сойка! Не було, мабуть, за сойківської пам’яті такого випадку, щоб хтось зі Сойків задурився в «білій челяді», щоб оженився з кохання або в подружньому житті дався спокусити тому нецьогосвітньому — з погляду Сойків — почуттю... Яка це вартість кохання, яка йому ціна? Всі дійсні вартості цього світу зводяться в практичній мові Сойків до одиниць землі («Твій тартак, Мар’яне? Сто моргів грунту, як утяв!»):—яку рівновар-тість у моргах являє собою те, що називають коханням?..
— Морги—то грунт! А кохання?..
Через те так легко отряхнувся молодий Сойка в Дориному випадку: не пройшло тижня, — відкинувши по-свойому голову, дивився він уже своїми одностайно сірими, холодними очима в обличчя Дори (було ціле як у млі, з блудними зіницями, тільки губи викроювались різко в яркому розхиленні) ...Посміхнувся й сказав:
— Троє!
І простягнув три розставлені пальці перед її обличчя. (Мав у собі згірдливу нехіть до тих попівських гнізд, де в гніткій ситості, в важкотілому психічному отупінні, в нагрітому лінивстві труться, як коропи, й плодяться, як кролі.)
— Троє: хлопець — дівчина — хлопець, що два роки,— тай годі!..
І як би пронизлива сила його студених калькуляцій вникала в глибину його плідників, Дорійка родила троє: хлопця — дівчину — хлопця, що два роки (родила зціпивши зуби, гнівна, кидаючись у проміжках на боки, як ошаліла лошиця, взята у шори)...
Троє... І як хотів...
Припадок? Очевидьки, припадок... Але так думає отець Сойка: припадок, що йде на прив’язі сойківської калькуляції, — чи не це найкраще видовище, найбільш таємниче й доцільне, найбільш бажане з усіх таємних зв’язків цього світу?..
Містика? Отець Сойка чхає в принципі на всяку містику!.. Але так думає: ошаліла жагучість змислів, і плідність жіночої матиці, і вся ця таємна плетінка випадків, що привела йому троє бажаних сойченят, — усе те на прив’язі його холодної, сойківської обрахованості: чи не є це
едина розумна містика цього світу? Містика його роду, родової заборчивості, що здійснюється з покоління на покоління, що росте й заквітає в його дітях?..
— Діти—живе тіло сойківщини, живі, в тілі й крові носителі родової сойківської заграбливості, маленькі сой-ченята, великі майбутні окупанти, сойківські окупанти!..
* * *
«Барокко» вибиває п’ять, коли отець Сойка виходить з плебанії. Йде він на так званий церковний хід, що з відкритого, круглого ганку по той бік плебанії опускається тераскою в смерекову алею. Спинившись на хвилю на горішньому ступні й піднявши сухе обличчя, втягає морозяне повітря, наче внюхується в близький день, як у свою доби-чу... Те повітря лоскоче ніздрі й опалює легені; воно майже дзвенить у легенях, взагалі дзвенить, стужіле в досвітньому морозі, ніби зматеріалізоване в хрустальний плин, що відзивається за кожним рухом... Є його цілий океан — цього плину, від землі до високих зір, що тремтять передо-світньо. На його дні лягають тепер саме тисячні шляхи недалекого дня й один із них — шлях отця Сойки, обрахований, чіткий, давно продуманий і як же в своїй істоті невідомий!..
[ — «На все добре!»
Звечора спав сніг, молодий, ранньогрудневий. Тепер він лежить синім пухом на землі, на плотах, на гіллі смерек, здовж гранок церковної бані, що вйпуклюється на тлі неба. Відусіль іде сухе сяйво, що збирається над предметами, й у ньому ворушиться око, як шкляна галка, що вбирає в себе холодні дотики. Отець Сойка любить цей ранній дотик зими, — від нього кидається око простими лініями, а в глибині холодного мозку виприскують пучками думки, як гнізда льодових хрусталиків. Є в цьому щось близьке самій істоті отця Сойки, через те він любить зиму над інші пори року й через те радий сьогоднішньому досвіткові, що вкрив йому дорогу синім пухом.
Йде отець Сойка між стінами смерек чіткими кроками, по-сойківськи простий, майже стрункий у лукуватому ковпаку, що сидить міцно над бровами. Ритмічно хрумтить дрібна рінь під ногами, вилускуючись із морозу. В преспек-тиві алеї, між вершками смерек, над краєм далекого берега хрумтять ліниво зорі, торкаючи землю м’яким промінням.
Є вже майбутній ранок у їх лінивому тремтінні, ранок — холодний пупляшок дня, недалекого вже, обрахованого й чіткого, здавна продуманого і як вже в своїй істоті невідомого!..]
— На все добре!..
Садибна земля відділена від церковної глибокою вузькою доріжкою, що збігає вниз, до мерзлого водопою. Коли станути в хвіртці в кінці смерекової алеї, — віддалік ліворуч темніє стрункий і копулистий масив церкви, обтулений тінями; з-під синього профілю дзвіниці біліє в снігу м’яка опуклість кам’яної дороги, що йде до залізної брами в паркані; праворуч, на горбку, в напрямку брами полискується бляшана крівля «малої плебанії», що в її вікнах рівними площинками стоїть матово-жовте світло... Цілий цей образ затоплений у голубому досвітку снігової ночі і як би знеречевлений у його шклистій млі. Але отець Сойка схоплює його в цілій його ціпкій, практичній об’єктивності: в церковних вікнах, від захристії до великого вівтаря перебігає хитке світло — там порається Гнатко, перебалакуючи зі сліпою Теклею (вона вже, очевидьки, там)... Під залізною брамою за парканом порскають Гайдукові конята, без-оброчні, сторожкі, готові всякої хвилі рушити спішно з місця («Вмре чи не вмре старий Гайдук?»)... За жовтими по-лотенцями вікон у малій плебанії варує вже дрібний Цвень. Чуйна святоюрівська мишка, золота рука отця Сойки, його дяк і гуменний — господар... Усі ті уривки живої дійсності розділені від себе в просторі й несвідомі один одного; але в цей мент, коли отець Сойка охоплює їх спішним поглядом сірих очей, усі вони об’єднуються матеріально в його особі; так наче від них усіх: від Гнатка зі сліпою Теклею, від Гайдука Василя й дрібного Цвеня й від десятків інших Гайдуків і Гнатків, що просипляються десь у цьому досвітку, йдуть невидні, але ціпкі промені, що збігаються в одній долоні отця Сойки: в міцній, свідомій себе, жагуче загарб-ливій долоні...
Коли отець Сойка проходить цвинтарну хвіртку й звертає в бік захристії, доріжкою від брами наспіває за ним молодий Гайдук і, нахилившись з-за плеча, цілує в руку. Отець Михайло питає на ходу:
— То ти, Василю, — як там батько?
— Зле, татунцю, відповідає стримано Василь, — відай ще таки не було так зле...
—В бозі надія, сину, — з батьком це не перший раз.
Василь продовжує стримано:
— Зчорніли, як та земля, тай фурт: «Піднеси мене, Василю, бо гину... Душуся, гину!»...
— То все так, коли хто на серце... Але минеться, не трать надії.
Василь продовжує стримано:
— І таки гинуть... На руках, здається, відходять... Коби хоч застати при пам’яті...
— Кажу тобі: в бозі надія.
Василь продовжує:
— Коб хоч застати...
Отець Сойка спиняється на ходу й окидає Василя бічним поглядом: коротконогий, приземкуватий, широколиций — цілою своєю постаттю нагадує він старого Гайдука. І тільки в твердому, відкинутому на бік чубі є щось нове, від чого підгортаються тонкі губи отця Сойки й здригаються в кутках. І, поклавши свою кістляву руку на плече Гайдучка, він обертає його лицем до брами й говорить сухо:
— Видиш, Василю, свої сліди в снігу від брами?
— Так, татунцю, — відповідає Василь, поглядаючи трохи неспокійно в бік отця Сойки. Той говорить:
— Ти був при війську, — скільки, на твою думку, є тих кроків від брами до нас?
— А є зі сорок, — кидає механічно Василь, пробігши очима всю дорогу.
Тоді отець Сойка кладе йому другу руку на плече й говорить сухою скоромовкою:
— Коли ти думаєш, що хоч один той слід зробив ти без волі божої, то пусте думаєш...
Трапляє добре. Невеличкі, колючі очі Гайдучка кидаються сполохано на лице отця Сойки й стають там нерухомо. Потім підносяться вверх, обігають церковну баню й частину зоряного неба й широким, спішним луком падають на сліди в снігу. Василь вибухає обривисто:
— Божа воля, татунцю!..
— Ото ж-то, — говорить, повертаючись, отець Сойка,— ніколи не треба того забувати...
І, йдучи стежкою до захристії, кидає вже від дверей:
— А санної — бачу — нема...
— А нема ще, татунцю, — впадає розрадовано Василь, — морозець нічого, а снігу мало... Нема права саньми, — не потягне...
— А не потягне, — згоджується отець Сойка, входячи в тяжкі двері.
...На столі проти вікна горить восковий огарок, але його світло не розбиває темноти внутрі захристії. Має отець Сойка враження, яке приходить йому звичайно під час вечерніх відправ: є багато світла в престолі, але воно тільки притягає нічну тьму; вона напливає з усіх боків у хитке полум’я свічок і, розтопившись у ньому, стікає в низ ліхтарів м’яким воском. Так кожна свічка пахне Сойці розтопленою тьмою... Коло відкритої шафи лежати на столі приготовані ризи, і в їх розкладі пізнає отець Сойка дбайливу руку Теклі. В глибині церкви на вівтарі, обабіч кивота горять дві білі свічки й чути спокійне порання Гнатка. За хвилю він з’являється з-за вівтаря й, ступаючи на пальцях, широкими гойдкими кроками підходить до отця Сойки. Схиляється від плеча й цілує в руку. Отець Сойка вставляє впівголос поміж молитвою:
— Живіше, Гнатку!
Приймає від нього єпітрахиль і вдягає на шию. Приймає фелон і, цілуючи, накладає поверх єпітрахилі. Виймає ковчежець з шафки й шовкову піру і, обгорнувши їх долонями при грудях, йде в глиб церкви до престола. Молиться по дорозі, ведучи механічно співний голос, і так же механічно з’являється в його руках та плавна, таємнича врочистість, що будиться в його м’язах у кожному його богослужебному акті. Всі його рухи: коли він підноситься помалу по застеленій степениці («помилуй мя боже по ве-лицій милості твоей») і вклоняється доземно перед престолом («і по множеству щедрот твоїх очисти беззаконіє моє»); коли протягає руки, щоб відчинити дверці кивота («найпаче омий мя от беззаконія моего») й бережливими пучками виймає хлібну частицю і вкладає її в відкритий ковчежець, — уся зв’язність і плавність його рухів має щось неособове в собі, майже нематеріальне, як би була просвітлена якоюсь тайною й перетоплена одним символом... І що водночас спішиться отець Сойка (спішиться прецінь!); і що той поспіх уривається лоскітним струмком у змеханізовану повільність його рухів; і що той струмок вихоплює з його нутра і вкидає в таємну врочистість обряду живі шматки його властивої заінтересованості («чи перекаже Цвень, щоб були о сьомій?»... «дві в’язки тютюну,—щоб не забути»... «провірити, чи отець Іванов-ський говорив з комісаром! Бо міг збрехати, шуя, міг
збрехати!»), — все це вносить у його нутро якусь небажану, недоречно забавну метушню: так, як би пробігали в його душі два протилежні струмки переживань і здовж лінії їх тертя, здовж границі роздвоєння поставали дрібні, пінисті лієчки, маленькі крутіжі сміху, забавні й чудні своїм змістом і нерозумно якось близькі й невідхильні... І піддається їм отець Сойка. Загортаючи шкатулку, з частицею в м’який шовк піри («воздаждь ми радость спа-сенія твоего і духом владичним утверди мя»), кутками очей ловить він обі постаті внизу, при дверях захристії: масивну фігуру Теклі, що клячить при одвірку й, киваю-чись ритмічно, перебирає масні чотки; й Гнатка — праворуч, ближче престола, з долонею на дзвінках і з заслухано піднятим обличчям,—і в цей мент з найглибшого кутка його душі вибулькує лоскітна грудка сміху і, розділившись на дві, осідає в кутках його очей. А зміст тієї посмішки, розкладений у словах, у нашій мові, був би приблизно такий: «Міг би в цю хвилю наспіти великий катаклізм: землетрус, або вибух вулкану, приспаного на Горі по той бік Климівки, і був би це катаклізм такої проривної сили, що протягом кількох хвилин покрив би цілу закляклу околицю верствою сухого попелу й засклепив би її міцним покровом лавини, непроникливим і ціпким, як досконало топлене скло. Ціла долина річки Климівки, з полями й оселями серед них, лягла би знерухоміла під тим покровом і пролежала б там тисячі літ сумною й затихлою пустелею, тоді як довкола неї йшло би життя своїм шляхом, за всіма законами розвитку й розумної людської волі.
«І могло б статися, що по кількох тисячах літ збудилась би серед оточення цікавість до мовчазної пустелі, шляхетна цікавість нових людей, що з захопливої турботності своїх буднів звернули би тепло своїх бажань до далекого минулого, завмерлого в холодному спокої й порожнього для бажань.
«Десятки дробильних машин, чуткіших за людські пальці й спірніших у праці, з’явились би одного ранку на краю засклепленої пустелі й, послушні людській волі, п’ядь за п’яддю й день за днем вигрібали би на сонячне світло: поля, по зимовому порожні, оселі серед піль, людей у тих оселях, заскочених лавиною ще в сні або в час досвітнього вставання. Й день за днем, у веселих вечірніх годинах, на гомінких площах
міст з’явились би світляні бюлетені, що повідомляли би про здобутки денної праці, про відгребані місця й події, а зміст одного повідомлення, складений у мові наших днів, був би приблизно такий:
«Посуваючись долиною невідомої нам річки, третього дня цієї декади, третя технічна спільнота наткнулася на стіни високої стрункої будівлі, що стояла в деякому відособленні, серед площі, обведеної низьким муром. Будівля збереглася майже в цілості, з виїмком частини крівлі, знесеної катаклізмом (світлина). Відчищена знадвору і внутрі, являє вона собою простору, високу світлицю, склеплену копулисто й переділену клітчастим простінком з образами на дві нерівні частини. Перший, передній простір, більший розміром, пригадує нам місце для глядачів у невеликому театрі. Його стіни прикрашені фантастичними мальовилами невідомого змісту й стилю, а долівка виложена кам’яними плитками, протоптаними від довгого вжитку. Менша частина будівлі, за різьбленим простінком, становить відкриту сценку з нерухомими лаштунками, пристосованими до постійних вистав і невибагливого смаку учасників. На широкому підвищенні серед сценки, просто глядачів, підноситься масивний стіл з золоченою спорудою посередині: мініатюрною будівлею з таємним сховком унут-рі. Як виникає з розкладу будівлі, — золота споруда на столі була об’єктом особливої уваги глядачів і найглибшої їх пошани.
«В тій власне частині будівлі, в оточенні стола від-гребано найвартісніші предмети цілого розкопу: три людські постаті, досконало збережені, з різними подробицями їх вигляду й виразу лиця. Дві перші постаті: довгов’язого, міцного молодця зі складаними дзвінками в руках і тілистої сліпої жінки з пучком кам’яних зернят у долоні знайшли ліворуч від підвищення, біля дверей, що ведуть до бічної кімнати. Обоє вони клячать при одвірках, а їх лиця звернуті заслухано до сценки, в бік стола з золоченою спорудою. При тому столі, посеред сценки відкопано останню, головну, — як видно з її положення — постать цілої групки.
«Різниться вона від двох перших фігур своїм загальним виглядом, як і виразом маски. Є це чоловік
середніх літ, потяглої, костистої будови, з ціпкими м’язами сухих рук і лиця. Одягнутий у тяжкувату, перетикану золоченням одежу, стоїть він нахилений над столом і в протягнутих руках тримає срібну шкатулку зі шматком хлібної субстанції на дні. На його обличчі застиг вираз глибокого скупчення й поваги, а проте в засохлій сітці м’язів у кутках очей можна легко доглянути живу майже посмішку, дві дрібні грудочки причаєної веселості, в якій та дивна постать передає нам складні тайни своєї завмерлої, суперечливої в собі, щасливо від нас віддаленої доби.
«За поясненням наукового осередку третьої технічної спільноти, відкопана будівля становить так звану святиню одного з останніх релігійних культів, що їх при кінці доби недостатків й забобону визнавала ще частина тодішнього людства. Було це місце врочистих зібрань і особливих сходів, у яких мало депонуватись таємниче зближення з нематеріальними силами, так званими богами, що ними людська уява тої доби заповнювала землю й небесні простори. Посередником цього зближення була центральна постать при столі, «жрець» або «духівник» даного культу, а предметом особливого поважання був шматок хліба, знайдений у срібній шкатулці на столі. Наємний посередник виконував під час обходу ряд таємничих рухів і заклять, і під їх впливом поселювався у хлібній субстанції один з визнаваних богів, а вірні споживали його з признаками найвищої покори й подяки. Був це культ, за словами одного з веселих філософів тієї доби, в якому найголовніший релігійний акт полягав у з’їданні свого бога...
«Не зовсім ясне є відношення двох інших відкопаних фігур до головної особи жерця. З того, що знаходимо їх у меншій частині будівлі за простінком, можна вносити, що належали вони до ближчого оточення жерця й виконували разом з ними один із обрядів свойого культу. І в хвилині такого обряду постиг їх страшний катаклізм, який зберіг їх у консервуючій силі попелу й крізь віддаль віків передав їх у нашу щасливу добу.
«В найближчі дні декади відбудеться музейне забезпечення відгребаних об’єктів і передача їх у завідування історичного резервату, що відкриє їх для ма
сових екскурсій, для виховно-освітнього вжитку й наукових дослідів...»
Такий є приблизний зміст тієї посмішки, що виринає з глибини душі отця Сойки в цю досвітню годину: маленька грудочка сміху, що вибухає з його нутра в хвилини забавної розгубленості, — жмуток химерного сяйва, що зродилося на самому дні й, роз’яснивши його на одну мить, освітило теж цілу дорогу свойого виринання. Отець Сойка має таке почуття, наче він сам виринає з глибини, ревнюче схованої від людського ока, й ціле оточення видається йому ще якийсь час чудне і як би невідоме. З трохи іронічним відчуженням дивиться він на свої костисті руки, сплетені на срібних стінках шкатулки, на шкатулку саму, на кришку білого хліба, що лежить на її дні... Спиняє крадькома свій погляд на обох постатях, що кля-чать унизу при одвірках, і як би шукає на їх піднесених лицях слідів сухого попелу з-перед двох тисяч літ... Але Сойка є Сойка!.. По хвилі вже стряхається він від химерного привиду віків, і от ціле велике нутро церкви бринить його стриманим, співним голосом, що пливе рівно в покутньому псалмі... Таємна, непохитна врочистість проймає знову всі його рухи. Він обгортає шкатулку й срібну ложечку холодним шовком піри; завіщує їх на грудях і, обернувшись від престола, повільним, плавним кроком виходить із церкви.
Білий, сніговий дух охоплює його звідусіль, і вузькі губи самі приспішують молитву. Гнатко йде перед ним, торкаючи дзвінками. По той бік брами підносять лоби Гайдукові конята («вмре чи не вмре старий Гайдук?»), Василь притримує їх за віжки. Отець Сойка зближається повагом, високий, врочистий, у луковатому ковпаку й квітчастому фелоні. І тільки в зовнішніх кутках його очей, густо засітчених, лежать іще два жмутки сяйва, — дві грудочки сміху, міцні й причіпливі, як срібні реп’яшки, що виросли з його нутра й що сидять ціпким корінням у закритому дні душі отця Сойки...
[Було літо 1912-го року, балканський котел кипів перехресними боями, й над цілою Європою вставала вже заграва недалекої великої пожежі.
На літній терасі в своїх Калдубах, з видом на сад і ріку, сиділи три брати Сойки і перекидалися рідкими словами на тему наймолодшого з них, новоспеченого матуриста Михайла. Сухолиций, стрункий, з широко розставленими
очима, сидів він, стуливши коліна, в низькій плетінці й круглими своїми зіницями з-під розкинутих брів дивився запитуюче на братів. А ті отягалися, очевидьки, збуваючи поки що жартома свою відповідь. Тяжкуватий Микола розсаджував своїми широкими раменами плетені плічка кресла (був у цьому як би далеким відгуком «діда Петра — сажневі плечі») й посміхався одним кутком губ.
— Сойка в спідниці, — такого ще не виділи від Калду-бів до Святих Окопів... А то була б потіха!..
А гнучкоплечий Мар’ян нахилявся вперед у свойому сидінні й щулив на Михайла свої рисячі очі.
— Скажи правду, Міську, — тікаєш від війська в ре-веренду?.. Не пахне тобі порох?.. А варто понюхати!] На війні так же можна заробити... На всім можна заробити...
І так, прикриваючись жартами, кожний на свій спосіб, різними дорогами старалися проникнути у властиві наміри того дітвака з холодними очима... Що мав на думці з тим чудним планом? Чи не жартував, як вони, не підходив їх жартома?.. Що могло штовхнути його молоді наміри на той шлях? Запал у вірі? Бухнули б сердешним сміхом на таке слово... Вистало глянути в холодну сірість його очей, щоб пізнати, як мало тепла знайдуть у його серці небесні сили... Був прецінь Сойкою, з молодих Сойків, кість із кості нащадків святоокопівських пачкарів... Упродовж тижня водили Сойки-пачкарі сіробоких волів подільськими ярами (воли, як стирти, й не все певного походження), а в неділю приймали в своїх хорцмах жовтогривих російських погра-ничників і втовкали їм у їх розкидисті чуби: про нічного козла з вогняними очима, що ходить на Чорнім Закруті (пачкарська тропа!), про небіжчика графа Жепальського, що на білому коні перебігає в темні ночі дорогу при Джерелах (пачкарські сходини!)... Пограничники вірили — не вірили, але минали пачкарську тропу опівночі й хрестилися здалека... А вже Сухий Яцко, батько Михайла, сидів власником на Калдубах у долині Серету й виводив власних волів... Здитинілий отець Завалка, парох Калдубів, вступався перед ним за мореними халупниками, а Сухий брав його, мов кліщами, за лікоть і повертав на ганок.
— Єгомость, — говорив скоромовкою, — тиждень мій, а неділя божа... Таке є моє право...
І впродовж тижня дер шкуру з халупників на своїх ланках, а в неділю по євангелії брав у захристії широку тацю і з пишноокою війтихою збирав між вірними «на боже»...
Та й раз у рік, перед верёною, гнав своїх форналів лигою до сповіді й накивував отцю Завалці з церковного порога:
— По тисячі поклонів, єгомость: нехай топчуть лобами, нехай знають, як тягати панський ячмінь!..
...З трьох синів Сухого Яцка — Микола «сповідав» уже сам своїх форналів тяжкою рукою, а гострозубий Мар’ян відлякував отців від порога своїм цинічним дотепом... Щодо Михайла...
На літній терасі з’явилася Сойчиха-мати (з’являлася сюди на хвилю рухлива, дрібна, щоб кинути крадьком очима на свого найменшого).
Михайло піднявся з плетінки й сказав, обтягаючи одежу:
— Йду на теологію, мамо...
Глянула на нього від дверей й сказала, як усе, сухо:
— Як гадаєш, сину...
І кутками очей спинилася на свойому найстаршому.
Микола здвигнув плечима:
— Як хоче, мамо.
А Мар’ян добавив, скалячи зуби:
— Тане як борщ... Микола на тім заробить...
І тут була властива підстава їх ніби непевної, а проте вдоволеної, дарма що притаєної, згоди...
Ніхто з них не усвідомлював собі в той день, які власне мотиви гнали того зрілого дітвака на його дивні задуми: розпалена амбіція, що шукала заспокоєння в незвичайних можливостях?... Особливий блиск духівницьких верхів, що мали відчинитися перед здібним сойчуком? (Був гордістю своїх учителів, хоч і ранив своєю обрахованістю і холодною беззглядністю)... Але чи не міг задоволити своїх амбіцій на інших дорогах, більш прибуткових і відповідніших для шляхетської жаги Сойків?.. Десь у половині літа наспіла до Калдубів відомість, що підборянський графчук, молодий Команицький іде на богословію, й тоді брат Микола заворкотів ліньки, як обласканий ведмідь:
— Що на те скажеш?.. Таке повітря на панів...
І хоч Михайло посміхався на таку мову, — так, власне, або приблизно так розумів він своє рішення, — йшло це на нього з повітря... Чув таке внутрішнє покликання, — як би десятки сойківських предків заговорили нараз у його молодій крові. І з перших днів своїх богословських студій знайшов у собі в такому виді те покликання: за діда Петра — сажневі плечі, за батька — Сухого Яцка й обох бра
тів, за всіх минулих й майбутніх Сойків мав дати відповідь на питання:
— Що таке бог? Яка істота релігії?
У властивій мові сойківщини це звучало:
—	що з тим можна зробити?
І в більш відкритій, Мар’яновій:
—	що з тим можна заробити?
І так, як би це були нові грунти, які належало підбити й долучити до ланів, що становили вже святі й непорушні посілості сойківщини, — молодий Сойка накидався на поставлені собі питання з захопленням, якого не віщувала в нім ні холодна підступність його думки, ні одностайна сірість його розставлених очей. Був наймолодшим зі сойків-ських окупантів, чув у собі ненасичену жагу, тільки що розпалену до підбоїв, тільки що розбуджену до самостійної акції в сойківському імені. І хотів бути майстром у тій акції, як у всьому, за що мав коли-будь узятися в імені Сойків!..
А ось поодинокі етапи його богословських осягнень: початковий курс філософії пробіг не оглянувшись, але не знайшов у ньому ні смаку, ні точок зачіпу для задоволення своїх шукань («а то мертвота!»). З трохи злісною легкістю отрясався від обов’язкових лекцій і водночас, по дорозі, від третього семестру своїх студій пускався на самостійні розшуки. Відкидаючи на бік чужі коментарі, вглиблявся в основну, оригінальну літературу, в святих отців і великих схоластів і, як свіжоокий нурець, виринаючи, виносив наверх блискучі відламки глибин, що вдоволяли його самого й звертали на нього увагу його виховників... Були то здебільша питання, уривки проблем, що в них, як у коротких проривах світла, прохоплювалася назверх настирлива цікавість молодого сойчука. Була в них усіх інстинк-това пов’язаність і спрямованість, і всі вони, як світла, розставлені по одній лінії, визначили вкінці напрямок богословських шукань сойчука, злилися для нього в одній проблемі:
—	яке є звичайне відношення між богом і світом матерії? Докладніше:
—	які є актуальні, доступні для змислів прояви небесних сил у світі матерії, у світі речей і змислових ставань?
Були це перші східки в теоретичних шуканнях молодого Сойки, і як же відразу по-сойківськи поставлені!.. В своїй побідній заграбливості знають Сойки тільки те, що дається схопити в долоні (ціпко схопити!), що дається кинути на
вагу («яка ціна?») або висловити в одиницях землі («скільки моргів?»)... І якщо існує бог (якщо існує!), чи не заслуговує він на сойківську увагу як предмет, гідний зацікавлення? Оскільки дається вловити в об’єктах матеріального світу? («Що з ним можна зробити?...» «Що заробити?»).
В зимових місяцях чотирнадцятого року появилися в місцевій богословській пресі перші друковані спроби релігійних шукань рухливого Сойки (теми: «Освячення матерії в тайні свйтої євхаристії», «Надмірна ревність епіскопа Берклея, або як є шкідливо поборювати матеріалізм»), і на той час припадає зближення Сойки з молодим професором Григоріянського університету, гарячооким єзуїтом-італійцем, монсиньйором д’Есте. Тільки для вибранців з останніх років були призначені лекції римського професора, й тільки переломивши різні труднощі, молодий Сойка знайшовся між небагатьма учасниками його практичних занять з католицької філософії... Рим — великий Рим!.. Жадібно бажав сойчук торкнутися його бодай у віддиху захопленого єзуїта... Всю свою сойківську хитрість зібрав на те, щоб звернути на себе увагу блискучого професора. Звичайну свою настирливість вігнав у своє нутро й надягнув маску скромної талановитості, що вміє щиро захоплюватись і — коли треба — скромно протиставитись. З дотепною зручністю під час дискусій вливав у гарячий струмок ідей отця д’Есте прозорі струйки своїх спокійних калькуляцій, і тоді зливалася гаряча темінь опуклих очей мон-синьйора з холодною сірістю його розставлених зіниць. І тут, як усе, був молодим, підступним окупантом, а об’єктом його заборчості — вразливе серце отця д’Есте. І чи не здобув його в той час, коли здавалося, що сам піддається? В довгих сердечних розмовах, у тихій келії бернардинського монастиря оформлювалось ступнево завдання, в якому мали збігтися перші наукові зусилля уздібленого ученика. Виросло воно з душі Сойки, було тільки логічним розгорненням питання, якому він служив усіма силами, яке горіло потайки в його нутрі: «Яке є відношення між богом і світом матерії?» Бог був предметом віри, світ матерії — предметом наукового знання: «Яке є відношення між вірою й знанням?..»
— Стара, а проте як же вічно нова проблема! Чи не розказали б ви, мій друже, як ви дійшли до неї і що вас у ній захоплює?	-	, '	'
Виросла вона в душі Сойки й була тільки зовнішнім виявом питань, що горіли в його нутрі, але, прийнявши маску стримуваного подиву, оповідав молодий сойчук, як займалася та проблема в його душі протягом лекцій отця професора, як унаслідок прихильних розмов розвивалася й з’являлась у різних перспективах, як відчинялася щодо можливих розв’язок...
— Розв’язка мусіла йти за прийнятою згори тезою...
— Очевидно, мій друже!
— В першій, історичній частині мала вона показати благодатні наслідки гармонійного співжиття знання й віри під покровом святої церкви, наслідки їх злиття в чолових мужах християнського середньовіччя, в святого Августина, Томи, Миколи Кузанського...
— Три різні доби, різні аспекти, — це слушно...
— В другій, основній частині належало розглянути головні здобутки новітнього природознавства й, не заперечуючи в дрібницях їх позитивних вартостей, показати, що в загальному, в відірванні від метафізичних основ католицької віри, не могли вони дійти до іншого висновку, як дійшли: до скептичного, глибоко зневіреного, єдино в тих обставинах можливого: «не знаємо й не будемо знати!..»
— Знаменито, мій любий!..
Отець д’Есте взяв обі долоні Сойки в свої руки й прихилив його до себе. Сиділи близько себе, коліно об коліно, — монсиньйор гладив сухі руки сойчука й говорив зі шляхетною теплотою:
— Молодий ви, — ще майже дитина, — не погніваєтесь, коханий? Трудно припустити, щоб говорив із вас якийсь особливий досвід, — маєте це, мабуть, уже в крові, як не один із нас: що відчуваєте потреби святої церкви, що ваші думки й наміри складаються так, як би ви йшли тільки за покликом тих потреб... Будемо благословити вас у тій роботі, на славу божу, на ваше особисте щастя і вдоволення... Передумуєте вже програму вашої праці, відчуваєте її нерв, маєте вже відповідний заголовок?..
У цьому власне вагався Сойка... То ж у заголовку відкривається живий нерв праці!.. Чи не повинен він бути такий, щоб у ньому відбився характер обох частин роботи: глибока скромність досконалого християнського знання й трагічне положення нових природничих наук?
— Не прийде вам це так легко, мій любий: кількома словами схопити цілу суперечливість змісту...
О, Сойка мав щось відповідне на увазі!.. Не своє, — правда, — позичене... із цього саме виростало його вагання: чи вільно скромному алюмнові робити позички у майстрів християнської науки?
— Коли йде про добро святої церкви, — лишня скромність, коханий, лишнє вагання...
— Тоді що скаже отець професор про такий заголовок: «De docta ignorantia» — «Про вчену невідомість»?
— О, так! Був такий термін у християнській науці, у великого майстра пізньої схоластики, Миколи з Кузи: «Вчена невідомість» — найвища ступінь релігійного пізнання, свідоме упокорення в обличчі бога, в містичному єднанні з тайнами потойбічного світу... «Вчена невідомість» — це слушне, коли йде про християнське знання, з тим можна погодитися, це правда, ...але що до природничого?..
Спинивши свої очі на сірих зіницях Сойки, отець д’Есте прислухався в очікуванні. Вловив тиху посмішку в лиці сойчука, сплеснув у долоні. Відкинувся на бильце крісла й засміявся сердешно:
— О, мій коханий насмішнику!.. Чудово!.. Очевидно: нічого кращого не вдасться подумати... «Вчена невідомість» — такий є, власне, характер нових світських наук, такі їх досягнення... Століття велетенських зусиль, сотки геніальних задумів і відкрить і, накінець, зневірене признання: не знаємо!— не будемо знати! «Вчена невідомість» — це правда, — так їм треба...
Отець д’Есте гойдався в своїм кріслі й сміявся молодо-заливчато. (Молодий був, на десять — не більше — літ старший за свого ученика). Нараз спинився в свойому розбавленні й, нагнувшися в бік Сойки, з останками сміху в очах приглядався його обличчю.
— А знаєте, — ніхто не подумав би, що сидить у вас та жилка іроніста... Ніхто не повірив би... І не є це зле, мій коханий, — коли взяти під увагу всю різнобокість завдань, які має сповнити свята церква на землі, — не є це зовсім зле...
Сойка сидів проти нього зі скромною посмішкою на лиці, з наклоненою до плеча головою. В такі хвилини доспівала в ньому його істота, виростав молодий хижачок, готовий до великого скоку... Бо чим радувалася душа гаря-чоокого монсиньйора: що оце знову гордовиті висновки світського знання стануть в обличчі непорушних правд святої віри й осудяться як слід, — на славу божу, — незгірш,
як видно, осудяться!.. А тиха посмішка Сойки, — двосічна, як і заголовок його праці, — говорила від себе:
— Шукаю осуду, але навпаки... — Що таке грудка землі (подільської масної землі!), це я знаю; що можна схопити її в руки (міцно, на все схопити!) й розтерти в долонях і знайти хімічну формулу, з якої виникало би, що з нею можна зробити, — це я знаю... Але я прагну знати: що таке бог?.. Чи можна його схопити в тій грудці землі (міцно схопити!) й розтерти в долонях і знайти хімічну формулу, з якої виникало би: що з тим можна зробити (що заробити),—це хочу знати!..
Такого осуду шукав Сойка, навпаки, — це хотів знати!.. І бажав бути майстром у тому знанні, як у всьому, за що коли-будь мав узятися в сойківському імені!..
З упертим захопленням, яким підбивав собі серце отця д’Есте, зі скромною настирливістю експлуатуючи його дружню прихильність, весною чотирнадцятого року приступив Сойка до збирання початкового матеріалу праці. Був глухий на воєнні алярми, що спалахували довкола, посміхався на докори деяких отців-виховників, що гляділи з нехіттю на його сердечне зближення з гарячооким єзуїтом... Так прецінь думав: що всі люде й усі випадки, мон-синьйори й воєнні алярми повинні служити йому в його сойківській справі... І чи не діялось саме так?.. Вибух світової війни був, наприклад, тільки щасливим рушієм для успішного розвитку його студій. Частину літніх фе-рій провів він у львівських бібліотеках, вишукуючи найстарших отців церкви, а російська окупація відкинула його з деякими церковними ієрархами на далекий австрійський захід, — спершу до Відня, згодом до відомого осередку теологічних студій, альпійського Інсбруку. Знайшовся там і монсиньйор д’Есте, що зближався помалу до границь своєї римської батьківщини. Прийняв він сойчука радісно й просто, як би очікував тут його приїзду, і з перших днів побуту передав його під опіку славного ботаніка — єзуїта, професора Вайсбарта. Повних сім місяців перебув Сойка під його суворим доглядом, знайомлячися з основами і методами новітнього природознавства. Працював жадно від досвітку до ночі, перемагаючи тугий матеріал, протягом тижня опановуючи те, що планувалося на місяці. (Рвалося прецінь усе вперед, як у пропасть, і Сойка не відставав від того поспіху!..). Вислідом тих занять були два короткі відчити, виголошені сойчуком у «Католицько-науковому
 товаристві» на тему «Про мовчуваних заложень новітнього природознавства». Були це — як показалося — суто безбожницькі, грубо матеріалістичні заложения, хоч і забарвлені об’єктивною науковістю. Покладені мовчки в основу нових природничих наук, проймали вони собою майже все наукове пізнання світу, крок за кроком виключаючи зі світу участь небесних сил, заперечуючи інгеренцію бога...
— «Антропоморфізм відступив у свій останній захист, у людину. Але наука наступає на його стіни й філософи зброяться до боротьби за останню проблему, найбільшу з усіх філософічних проблем: чи людська істота має в собі якийсь незалежний, своєвільний, справді антропоморфічний елемент, чи тільки являється найтоншим механізмом природи?..»
Стояло відкрите питання:—чи має впасти під натиском матеріалізму останній захист божих правд на землі— духова істота в людині? Бо в його упадку знайшли би вороги церкви останній аргумент на заперечення божого існування, на знищення релігії в серці людини... Йшла велика боротьба за святий захист бога в людині, і коли матеріалізм наступає під гаслом найсуровіших метод і здобутків науки, — що, крім нового наукового уз-броєння, можуть йому протиставити оборонці божої правди на землі?..
Думки реферату були ніби відомі, правдиві, не все приємні для велебного слуху отців... Але було в них стільки гарячої наполегливості й переконливості й так часто сковзали вони по самому березі матеріалістичної загрози, що протягом обох годин тримали слухачів у щімкому напруженні і в кінцевих висновках здобули майже загальне й тепле признання. Чорноокий монсиньйор переглядався вдоволено з професором Вайсбартом, ботанік похитував непевно тяжким обличчям... Схиливши голову до плеча, зі скромною посмішкою прислухався молодий сойчук до дискусії, що опливала його звідусіль: як зручно бродила вона по вершках нової науковості, як вихоплювалася рівчачками на боки, як збігала вкінці з усіх похило-стів у кам’яне річище непорушної, святої догми...
День згодом знайшовся Сойка, покликаний, у кабінеті отця професора — монсиньйор д’Есте був уже тут, — водячи тяжкими щоками й кидаючи зрідка уривки слів, говорив старий ботанік:
— Не бавитися з вогнем... Передусім думати про святу церкву... Узброюватись... працювати... Віддано, в покорі й послусі для святої церкви працювати...
Й тоді наче десь з-за плечей, з повітря капнуло само собою металеве слово:— Рим...
Рим! — таємний задум молодого Сойки, мрія, що мовчки текла в усіх його дотеперішніх задумах!..
Рим, — міцний поклик його снів, вогонь його бажань і всіх хитрощів і обрахунків!..
Хіба не висять там усі пекучі питання в просяяному повітрі, оконечно розв’язані й доспілі, як м’яскі овочі, що тужать до його спраглих, гострих зубів?
Тільки сягнути — зірвати — вкусити!..
І, сціплюючи щоки, щоби не прорватися з радістю, що підносила вже його груди, з-під закруглених повік споглядав Сойка непевно-пожадливо на отця д’Есте. А той притакував головою:
— Якщо бажаєте, коханий... Це майже постановлене...
— Якщо бажає!..
...В другій половині березня п’ятнадцятого року, в одне ясне пообіддя, в одному купе з отцем д’Есте зближався молодий Сойка до вогнища своїх обрахованих мрій, до мрії всіх сутан і всіх вірних, до великого Риму...
Вперше побачив його в гарячих очах блідощокого мон-синьйора, жадібно вдивлених у даль і майже хоробливо стужених. Ще заки виринуло місто на хвилястому обрію, розкладене на сімох горбах, блискуче копулами й заквітчане гребінками кипарисових гаїв, уже палало в слив-куватих очах отця д’Есте, вставало в них жовтим полум’ям, зовсім близьким, майже тілесно дотикальним...
Нахилившись гнучким туловом до молодого Сойки, вгортаючи його сухі пальці в свої гарячі долоні, говорив йому отець д’Есте в саме обличчя:
— Ви його побачите, мій любий,., найперше мусите його побачити, пізнати!.. — Ви його пізнаєте — й полюбите, — як я, — як кожний, хто його зблизька й направ-ду пізнав...
І Сойка пізнав його, і полюбив, — не як кожний, — по-свойому, по-сойківськи... І як же складний (а може й простий) був шлях тієї любові, що доспівала жмутками, нерівно, але вперто, впродовж усього побуту Сойки в ста
рому Римі, усього зближення його до земської істоти цього міста: величного й як же складного (а може й простого) в своїх шляхах і бездоріжжях міста!..
Заходами невтомного в своїй прихильності отця д’Есте, з дозволу префектів «Руської колегії» замешкав молодий Сойка в конвікті братів Картузів, в останку їх колишньої монастирської посілості недалеко церкви святої Марії Янгольської. Був саме весняний перестанок у шкільних заняттях, і цілий майже вільний час проводив Сойка в товаристві прудкого монсиньйора, на довгих розмовах із ним, у мандрівках по святому місту. Оба молоді, оба затягнуті в тонкі сутанки, вдвох обіч себе перебігали вони сонячні площі з водограями, запускалися в спадисті вулички надтібрянських кварталів, поринали в тінисті галереї муїзеїв і абсиди . церков. І весь той час уловлював молодий Сойка опліч себе невгавне захоплення тонколицього монсиньйора, якусь здригливу в свойому запалі, майже хоробливу мішанину пишноти й відданості, гордовитої владності й покори. І водночас завважував, як у нього самого займалося й виростало якесь нове почуття, нове, а наче здавна відоме, — непевне щодо своєї істоти, а проте близьке, свійське, як би йшло з подільських ланів, що дихали до нього солодким і дохідним гамором у час жнив...
Було це в першу неділю після їх приїзду, відвідували вони матірню церкву отця д’Есте, «Іль Джезу». Зійшлися раннім ранком на Венецькій площі, тільки рідкі молель-ники виринали з бічних улиць і йшли в напрямку святинь. Минувши суворий палац Венеції, з вузької напівтемної вулички звернули в портал церкви. Перейшли присі-нок, спинилися при вході до головного корабля. Ціла глибина церкви тонула в потоках світла, що засліплювало зіниці. Спадало рівними площами з горішніх вікон, відбивалося в мармурі долівок, в зеркальних гладкостях стін і колон, розсипалося й схрещувалося в тисячних напрямках. І в кожному місці його зіткнення вибухали золоті вогнища, від яких запалювалися й диміли всі барвисті предмети й увесь глибокий простір церкви наповнювався рухом, що осліплював і п’янив душу...
Отець д’Есте простягнув обі руки в ту світляну потопу й водив ними, як би дотикав тих блисків, барв і розплавлених речей. Проказав з палкою гордістю:
— Наш «Ісус»!
Спинив руку в одному напрямку, проказав знову:
— Лойола!
Виднілася здриглива, срібна маса в тому напрямку на червоному тлі стіни, а як зблизилися, вона осіла й оформилась ціпкою постаттю, й тільки поверхня її щеміла й пушилася від сяйва, що йшло з її нутра.
— Майстер Лойола!..—повторив монсиньйор.—Срібний, цілий зі срібла!..
— Середина теж?
— Так, уявіть собі, — середина теж! Цілий зі срібла велетень!..
Уявляв собі... Було щось забавне й радісне для нього в самому процесі того уявлювання, пушилося воно в ньому, як те щімке сяйво, що плило з нутра срібної маси. Поринав думкою в склепіння невеликої шляхетно закругленої голови, в суху опуклість грудей, що відзначалася між складками одежі, в тонкі довгасті руки, що з фанатичною відданістю й владністю лежали на бильцях престолу. І здавалося йому, що звідусіль іде йому назустріч ясний звук дзвінкого металу, що промінь його уяви ворушиться в срібній матерії, яка наповнює собою складки закляклого в ідеї мозку, й комори полумінного серця, й суху заборчість рук, сплетених на престолі...
Звідусіль ішов йому назустріч той ясний звук дзвінкої матерії... Стіни «Ісуса» мінилися тілистим полиском мармуру, що облягав довкола круглість абсиду. Круглі, могутні колони підносилися серед церкви в склепіння копули, а їх тяжка масивність розтоплювалась у вогняному переливі кольорів, що плили під зеркальною шкірою колон і давали їм теплу змисловість живого пробудженого тіла. Вгорі, між капітелями стовпів перепліталися вінки золочення, що збігало на обрамлення образів і опускалося тяжкими грудками в заглиблення стін. Велика агатова куля горіла над головним вівтарем, і цілий престол мінився в золоті й дорогому камінні. Розквітлі, рожеві постаті наповняли просторе склепіння над головним кораблем і купалися в поранковому сонці... Сойка блукав між колонами рука об руку з отцем д’Есте і вбирав у себе всі блиски тієї матеріальності, як несподівану добичу. Здибався хвилинами з п’янким від задоволення поглядом отця д’Есте, тоді його зіниці збігалися й загострювалися, як у причаєного в сонці рися...
З бічного корабля зійшли в тінисту ротонду й присіли на ступнях, застелених килимом. Був тут приємний за
тишок, предмети зм’ягчувались у сутінках і ніби просилися під дотик. Сидячи обіч себе, переглядалися й посміхалися мовчки... Від головного престолу надійшов старий прислужник і привітався поклоном:
— Знову бачимо любого отця професора між собою... Здалека, — з півночі?..
— Так, Амброзіо, — відклонився отець д’Есте, — стужився я за вами дуже...
Старий притакнув головою й перевів очі на Сойку.
— Гість?
— Так, — посміхнувся Сойка.
т— Гарний наш «Джезу», — можна затужити?
— О так, — згодився гаряче Сойка, — мало сказати «гарний»...
— Розкіш, — багатство!..
Старий простягнув руку в бік церкви й продовжував переконано:
— Багато в Римі церков, але нема подібної...
Водив долонею в повітрі, як би підтримував цілу ту розкіш.
— Як той павич у сонці — такий наш «Ісус»...
Всі посміхалися тихо, кожний по-свойому. А проте було іцось однакове в тому сміху, щось близьке й свійське, хоч і не зовсім ясне для молодого Срйки...
Не покидало його те почуття і згодом, упродовж цілої його мандрівки по Римі. Всюди йшов йому назустріч той живий звук дзвінкої матеріальності: срібний Лойола, Ісус, — як павич у сонці...
В «Святого Андрея з Долини» на північ від «Джезу» знаходились чотири євангелісти Домінікіна, чотири велет-ні-красені в оточенні розкішних жінок, що манили достойністю своєї повнотілої краси.
...По цей бік площі Навона викруглювалась «Свята Марія Мучеників», що виросла на пантеоні Агріппи. Вісім коринфських колон стояло у її присінку, а як увійти, склепіння відкривалося, як літнє небо, що спливає вниз потоками соняшного сяйва.
...По той бік площі, перед уходом до «Святої Марії Спокою» різьбився мініатюрний монастир Браманта, оточений двома рядами кружганків, як майстерним мереживом. Внутрі церкви, над луком за капличкою обіймалися чотирі сибіли Рафаеля, вдоволені й спокійні, а їх стрункі рамена спліталися, як рожевий вінок.
...В кінці Корза, під зеленими садами Пінчія склепилася широкими луками «Свята Марія Народу», повна розкішних каплиць, іцо горіли в шляхетному камінні.
...«Свята Трійця на Горі» мигтіла над блискучими терасами Іспанської площі, як виковане в золоті чудо.
...На спочивальні Діоклетіанових купалень підносилася колонами «Свята Марія Янгольська», шляхетно склеплена й світлиста. Над її хорами вибухав угору великий фреск Домінікіна «Святий Севастіян», світляний хаос живих тіл, що втішалися своїм рухом.
...«Свята Марія Велика», королева всіх Марій, красувалася в гордій простоті на Есквілінській площі. Два ряди грецьких колон підносилися в її нутрі, гладкі й голі, як живе тіло, шляхетно завінчані дрібними капітелями.
...Гордість «Марії Великої» і розкіш «Джезу» мав у собі «Латеранський Іван». Фестони й розетки прикрашували його присінок, а склепіння купалося в ярких золоченнях. У круглих заглибленнях зеленого мармуру біліло дванадцять апостолів Бернінія, дванадцять ситих велетнів, що любувалися собою. Дві білі мармурові каплиці: Терлініх і папи Климентія були як вибагливі будуари дотепних жінок, що зібралися під їх копулами на флірт, на приємну розмову.
...Було щось жіночо-принадне в тонких кольорах «Святого Павла поза Мурами»: у фіалкових стовпах, заквітчаних білими капітелями, в білих карнизах здовж стін, у фіалковому фризі.
...У «Святого Петра в Оковах» у великій каплиці сидів Мойсей Мікель Анджела, законодавець-велетень, володар і дотепний гнобитель, задивлений у віки. Одну ногу підібгав під себе: встане за хвилю й промовить, і голос його піде по горбах Рима, як гомін тяжкого грому...
...Вечоріло. Золота повінь смеркання стояла над Римом, коли спинилися на Есквілінському горбі. Внизу, ліворуч відкривав своє овальне лоно кам’яний велет-Колі-зей, червоними ступнями розгорнутий під тихим небом. На півдні, під обрієм позначувалися руїни Каракалових купалень, — робота циклопів, що відламки скал зносили на її будівлю. Над останками великого форуму, оточеного колонами Веспасіана, здіймався на заході Капітолій, старовинний храм богів і сбожаних цезарів. Над тим храмом, у далині, по той бік Тібра вгрузала в небо стрімка копулиста маса, обнята червоним заходом. Сонце опу-
6*	83
скалося на її верх, і під його дотиком розділювалася вона на дві половини й хватала його боками, як простягнутими варгами. Проковтувала помалу, приймала в своє нутро, розбухала від нього й тремтіла пожадливо...
— Собор святого Петра?
— Так, любий,.— собор світу, храм папи, отця й володаря земного світу...
— Цілого світу!..
Отець д’Есте підняв обі долоні, як би важив у них тягар цього світу.
— Глядіть!.. Чи сама природа не виявляє нам тої правди? Чи не складає вона образів, у яких, як у символах, відчиняє нам цілий глузд земного буття, всю його далеку, але неминучу долю?..
— О так, мабуть так!..
— Те сонце поринає в соборі, — та копула приймає його в своє нутро, як би там був кінець його мандрівки, його мета й вічний відпочинок!.. Який символ святої церкви!..
— О так, — мабуть так!..
...Цілу ніч переспав Сойка гладким і спокійним сном, і рівним, високим плесом плила під поверхнею його сну спокійна чуйність, звернена на завтрашній день. Уранці, перед умовленою годиною знайшовся він на горішньому Борго, перед блискучою колонадою Святого Петра... Було тут іще тихо, в глибині площі мигтіли два водограї, розквітаючи безголосо. І тільки як знайшовся під колонами, вгорі між капітелями збудився м’який водяний шелест і, ніби скроплюючись, спливав по шовковій гладкості стовпів... Було щось близьке в тому шелесті, щось свійське, як би він був продовженням нічного сну... І відчув Сойка, яка вразлива була чуйність його сну, який сторожкий, хоч і впевнений його спокій... Минувши площу з водограями, піднявся по сходах тераси й спинився під фронтоном собору. Обернувся. Цілий овал площі лежав перед ним у ранішньому сонці, замкнутий почвірним поясом колон, що спліталися з собою верхами. Хтось саме проходив між стовпами внизу і був там як дрібний му-равель, що піднявся на задні ніжки. Сойка посміхнувся переможно й обняв очима цілий сонячний простір перед собою. Не чувся малим у цьому оточенні, що ніби розгорталося з його сну: стрункі колони наче виростали з його власного нутра, беручи з нього шовкову розрахованість
своїх ліній, а срібні кущі водограїв були як пливка, невловна в своїй рухливості зматеріалізованість його неосвідом-лених ще настроїв. І стрімка маса собору, що виростала з-за плечей, не пригноблювала своїм тягарем, тільки підхоплювала вверх, як би в її лініях було щось із обрахованої поривчастості його молодої сойківської природи...
Не виглядаючи отця д’Есте, Сойка повернувся у бік - портика і ввійшов у двері собору. Було тут усе, як сподівався. В далекій, імлистій від сонця перспективі маячив золотий вівтар, затоплений у блесках, що помножували його віддалення. Могутні подвійні сходи провадили до нього, підіймаючись широкими ступнями, — правдива дорога народів, обрамлена невгасними вогнями. Обабіч, між колонами, склепилися бічні трансепти й хори, як осібні, великі церкви, вковані в барвистий мармур. Усе було коване в чистому мармурі, барвистому й зеркально гладкому, і в зеркальності тій повторювались далекі перспективи й розширялися й губили свої межі. Над головним кораблем підносилося велетенське склепіння, а осередня копула зводилася над головою, як живе линзне небо, в якому не було запину ні очам, ні уяві. Сойка присів на одну з бічних лавок і вслухався у спокійний гомін собору... В тому заслуханні застав його й монсиньйор д’Есте, — знерухомілого, настороженого, трохи наче нетерп’яского: як би ловив щось думками в свойому оточенні й був близький досягнення, а проте висковзало воно з його рук, як пливке літнє марево...
Кладучи йому руку на плече, сказав отець д’Есте впівголос:
— Можна би позавидувати вам того святого скупчення, якби не те, що й сам я за кожним разом переживаю знову найглибший чар цього єдиного в своїй величі місця.
Сойка відповів згодом, підносячи до нього своє сторожке обличчя:
— Майже не відчуваю того, що знаходжуся в замкнутому місці... Таке враження, як би я сидів над велетенським шляхом, що його оба кінці ховаються за недогляд-ним обрієм...
— Яке правдиве спостереження!..
— Чую довкола себе якийсь пригаслий гомін, — пливе він з глибокої віддалі, — не знаю джерела його походження...
Отець д’Есте повернув голову й послухав.
— Це органи, мій любий... Десь правлять службу божу при бічних вівтарях...
Сойка продовжував:
— Міг би це также бути гомін племен, що пройшли тим шляхом і сховалися за обрієм...
— О так!..
— ...або тих, що тільки мають прийти, і гомін їх кроків щойно будиться в другому кінці шляху...
— О так, коханий!..
Отець д’Есте підняв обличчя, його опуклі очі полиску вались від унутрішнього вогню:
— Усе минуле й майбутнє народів повинно зійтися на цьому шляху!.. Отут є мета всіх мандрівок людства, тут його кінець і заспокоєння... Чи не про це думав Мікель-анджело в свойому «Творенні» і в «Остаточному суді»?..
Пройшли згодом довгі галерії й широкі королівські сходи внутрі ватіканських палат. Повернули ліворуч і знайшлися в Сікстинській каплиці. Тонка мармурова бар’єра ділила її на дві частини, тонкі, тілисті фрески ясніли під карнизом... Мармурова ложа для хору ліворуч, — суворий папський престол на підвищенні обіч вівтаря... Очі вгрузли на хвилю в барвисту сутінь над вівтарем і нараз, як би штовхнуті внутрішнім вибухом, кинулись уверх і потонули в копулистому склепінні. Найшло це на Сойку майже несподівано... Як би вибулькнув нараз із темної глибини й побачив у денному світлі те, що плило дотепер у його сторожкій підсвідомості: що впродовж цілої мандрівки в святому Римі, в обличчі багацтв і розкошів його будівель, не піддавався, не п’янів, думав про одне: про родючі подільські лани, що дихали пшеницями, про млини, що відкидали мірчук (масний, сойківський мірчук), про каменоломи в ярках, що дзвеніли під обушками... І що над усім тим, над пшеницями, що вгрузли заборчо в сусідські поля, над лотоками, що шуміли вниз річки Серета, над усім сойківським гніздом на південному Поділлі носилася вогняна легенда сойківщини: про сойківського предка, діда Петра — сажневі плечі, грізного пачкаря, що «гнув кайдани, як траву», що жахом і підступами наповняв святоокопівську долину й молоду сойківську кров запалив жадобою без границь і без наситу...
— «Переправляв дід Петро воли з кам’янецького боку, куповані — не покуповані, а ніч темна, підхмарна, хоч око виколи. Йшла тяжка туча з-над По
куття, громами погуркувала, серед неба стала, блискавками посвічувала... Доглянули пограничники з того берега, — ну стріляти... Б’ють громи здалека, кулі б’ють зблизька, йде дід Петро знайомим бродом, не здригнеться, волики поганяє, в бороду сміється...— Плавайте, волики сіробокі!..
— Вибралися воли на близький берег, поставали, хребтами стріпують, водою опливають. А найбільший, найспірніший припав на задні ноги, не стріпнеться, — хребет кулею поцілений, кров’ю заливається... — Йдіть, сірі волики, яром-бічницею, а я за вами...
— Піддав дід Петро плечі під сіру тушу, двигнув плечима, підняв, пішов — не спотикається... Б’ють громи від Покуття, кулі б’ють з кам’янецького, — йде в ночі гора — не гора, йде дід долиною, не зігнеться, на волики покрикує, в бороду сміється... — Йдіть, волики сіробокі, вже близько!..
— Скриплять ворота в старому дворі під дібровою, — прокидаються молоді сойчуки, виходять у пороги... Гремить туча над верхами, дубами потрясає, блискавками посвічує, зливою налітає... Йдуть у двір воли ширококрижі, лобами посхилялися, боками стискаються, з-під зливи поспішають... А в воротах, під дубами гора — не гора стоїть, земля вгинається: стоїть дід Петро — сажневі плечі, на плечах не копа, — віл крижистий, щонайбільший, найспірніший, кров’ю опливає, тужно помукує, до двора голову повертає... Стоїть дід, не зігнеться, борода на вітрі хитається, дід у бороду сміється...»
Не дід, — легенда... Стара, — сойківська, — невигас-ла... Злинула за молодим сойчуком у надтібрянську столицю,— йшла за ним у слід, не покидаючи на хвилю. На широких соняшних площах, у глибоких старих вулицях, серед порослих гаями руїн і в розкішних абсидах церков ішла за ним, як опікунка й провідниця. Напоювала подихами подільських вітрів італійське повітря, надихала знайомістю всю складність життя церковної столиці, всю могутність її слави й багатств. Остуджена в поколіннях сойчуків, гляділа вона холодною сірістю з очей Михайла, придивлялася до всього, прицінювалась (купити—не купити,— яка ціна?)... Спокійним, але прудким потоком текла в глибині його думок, напоювала собою його сни й його
яву. Вкінці вибухнула баовистим стовпом у стінах Сік-стинської каплиці й, піднявшись уверх, ціле склепіння залюднила рвучким племенем Сойків, запаленим у пожадливому русі...
...Дванадцять буйних молодців тремтіло в нетерп’яско-му ожиданні над гзимсами стін, перегинаючись жадібно в бедрах. Чотирьох їх братів, буйніших за всіх і найбільш непосидючих, вихопилося в розгоні на луки склепінь і, розкинувши захватно рамена, кричало в надмірності сил, напруженими стопами потрясаючи в’язання мурів... Самітний багатир-бородань крутнувся нагально на церкву, й була така потуга в його русі, що повітря завирувало над ним і скрутило перстенями одежу. І другий, з зігнутим тулубом, з відкинутою на плечі головою гримів могутнім голосом, притискаючи до грудей п’ястуки... Ціле склепіння вгорі кипіло буряними поривами, вибухало пристрастями, що розпалювали бажання: ціле залюднювалось тілами, накиданими, як гори, поскручуваними жадібно в хребтах, позгинаними в м’язах... А над усім тим кипінням — як пан і господар, розтягнутий владно в просторах, як во-жай досвідчений і хитроокий, грізний своєю силою й грізніший підступом, — летів, рознявши рамена, не хто: дід Петро — сажневі плечі, буйна пачкарська сила, могутній Саваоф... Летів і посміхався в тучу-бороду і вгортав світи в свої обійми, — жадними очима визначував межі своїх посілостей, — він, вічний заборливець, нестримний окупант, початок і кінець усіх заборливців, — Сойка над Сойками, — міцна легенда сойківщини,— могутній Саваоф!
Зціпивши руки на бар’єрі, стояв молодий Сойка з піднятим обличчям, глибоко потрясений і захоплений водночас, повний пекучої допитливості, що розсаджувала йому груди... («Рим, — його мрія,— поклик його снів, вогонь його бажань і розрахунків!.. Хіба не висять там усі пекучі питання в просяяному повітрі, оконечно розв’язані, доспілі, як м’яскі овочі, що тужать до його гострих зубів?..»). І оце стояв він у серці Рима, в папській каплиці, і в той час, як унутрі його горіла жадібна допитливість, сойків-ська релігійна допитливість,—з глибини високого склепіння, як з пропасті неба, сколоченого бурею, гриміла йому в відповідь власна сойківська кров, кричав у буйну бороду пачкар пачкарів, загарбливець світів і планетарних просторів...
— Сойка над Сойками...
— Легенда цілої сойківщини...
— Дід Петро-—сажневі плечі, — великий Саваоф!..
...— Чи це та правда, якої шукав?.. Чи так є?!..
Відривався насилу від Анджелівської бурі, що йшла йому назустріч, припадав до очей тонкощокого монсинь-йора, поривав їх нагально з собою, кидав у планетарний простір склепіння...—чи так є?!— хотів знати!.. За всіх минулих і майбутніх Сойків, — за саму істоту сойківщини:
— Хотів знати!
І хотів бути майстром у тому знанні, як у всьому...
...Жив з того часу як правдивий монах, увійшов зовсім у лагідну регулу братів Картузів. Отрясаючись легко від поточних алюмнівських занять у Колегії, замикався на свій день у високій келійці в кутку монастиря й, обнятий щільною мовчанкою, поринав у отцях церкви, що шкіряними хребтами виповнювали книжкову заглибину його кімнатки.
Лискучі вершки кипарисів у міцній синяві неба й м’який шелест водограю в саду були єдним голосом світу, що проникав у його луковате вікно від ранку до вечора. На годину перед смерканням виходив у монастирське подвір’я, замкнуте тонкою колонадою, й поспіль із іншими братами працював біля грядок, що покривалися молодою яровиною: яснолистою салатою, зібраною в пучки, картоплею, що пробивала землю цупкими паростями, полуницями, що розкидалися в чіхраті рядки... Надходив вечір, всі збиралися в рефектарі під кружганком і споживали вечерю, вислухуючи чергових глав з «Правильника покірливості» або з «Житій святих». По вечірній молитві в каплиці розходилися до келій, і тоді, серед глибокого нічного спокою, робив молодий Сойка підрахунок свойого дня і вкладав поодинокі досягнення, як живі клітини, в зв’язку будівлю своєї праці...
...Говорив вогняний картагенець, недавній поганський ритор Терту ліан:
- Що може єднати філософа й християнина, приятеля й ворога блуду, фальшівника й орудника правди? — Відколи є Христос, нам не потрібна цікавість...
— Credo quia absurdum! — Вірю, бо це абсурд!..
— Звучало це, як тверда криця, а було — як клубок скривавлених жил, стягнутих перелогою. І що окривалося
в глибині цього навіженого визнання? Була це злісна відповідь зимнокровним розумникам, що. з байдужою посмішкою в лиці прислухалися до дитячого лепету нової віри? Чи був це клич згірдливої нехіті, кинутої одновірцям за те, що ніяковіли за дитинячість своєї віри й старалися вгорнути її в гладку мову філософічних систем? А може, був це розпучливий крик унутрішнього змагання, зойк, що мав заглушити стоголосу мову землі, цього живла, що вривалося в молитви недавнього ритора... Бо вірив Тертуліан, як стоїки: що бог є тілесний, що всякий дух — тілесний і земля промовляла в його нагальних словах, як у мові свойого сина... То чи не мусили здаватися абсурдом в обличчі землі всі правди нової віри? Але голосив Тертуліан:
— Credo quia absurdurn! — Вірю, бо це абсурд!..
Звучало це, як криця, але могло бути клубком скривавлених жил, стягнутих перелогою. І яка могутність аргументів мусила міститися в інших отців церкви, щоб перемогти смертельні висновки, що плили з Терту ліанового крику!..
...Дальші систематики первісного християнства спішили вдоволити тонкі вимоги розумників, патриціїв і володарів, що з переситу або з порожньої цікавості прислухалися до вбогих слів нової віри. І чи не мали слушності: — належало задоволити сильних миру, коли мали волю здобути світ... Були тут палкі уявою гностики: Василід олек-сандрієць, протижидовець Марціон, невтишний Варседон, астролог і шляхетний римський вчитель Валентин,— вони підносили боже об’явлення на ступінь таємного, фантастичного знання й, перейнявши ним історію земного світу, всю живу дійсність перемінили в містичну безодню демонів-божків і зробили землю падолом зла, призначеним на загибель... Були їх суворі противники, палкі вірою апологети: Юстин, сихемський мученик, високоум-ний Атенагор, Мінуцій блаженний, Лактанцій, християнський Ціцерон і просторікий зелот Таціян, — для їх простої віри боже об’явлення було єдиним, найвищим значенням, а всі здобутки людського розуму—уривками божого об’явлення, розкиданими в лоні людства. І так людську свідомість наповнили вони тінями потойбічного світу й цілу змислову дійсність обняли блудними мряками, невловними для розуму ні для практичних досягів... І була олександрійська школа законовчителів, які вперше поста
вили собі методичне завдання: перемінити віру в знання, збудувати систему божого об’явлення, що в своїй єдності знайшло би своє оправдання, що своїм оправданням свідчило би про дійсність потойбічного світу, про його владність над світом матерії. Від Климентія, вчителя й провідника школи, через основника християнської теології Оригена, через Атанасія, отця ортодоксії, чуткого догматика Григорія з Ніси, й полум’яного лицаря божої ласки, святого Августина, через субтельних докторів середньовічної схоластики розвивалося те завдання в уривках *.
Там був початок і кінець усіх світів, туди змагало всяке створіння, щоб пройти через нетрі матерії й, очистившись у людськім роді жертвою спасителя, піднятися й спочити в лоні бога...
...Доля цілого людства й усякого творіння містилась у стінах системи святого Томи, а церква проголосила її золотим овочем католицької вмілості, золотою мудрістю християнізму... Але прийшли гарячі серцем францисканці: останній великий схоласт, «субтельний доктор схоластики» Іван Дуне Скот і нестримний у своїй зважливості британець Вільям Оккам, і система-базиліка лягла руїною, як по грізному землетрусі...
— Найвища система божого об’явлення?.. — Шляхетний привид системи, найтонша облуда розуму, химерні блудні кола... Як усе, як у всіх богословів: («Бог — це найдосконаліша істота, не можна найдосконалішійній істоті відмовити реального існування, — отже бог є...»).
Таке було найшляхетніше змагання Томи з Аквіну:— святі правди божого об’явлення вмістити в поняттях Аристотелево! філософії, в суворій системі грецького розуму сціпити пливкі струмки християнського вірування **.
[Це мала би бути пожива для Сойків?..
І це був би вершок усіх їх здобутків? 1
Переходив очима уяви всі ті замерхлі у віддалі віків обличчя: від сухолицього Орігена, через полум’яного
* Втрачено 4 сторінки машинопису.
** Втрачено 5 сторінок машинопису.
1 Енциклікою «Patris Aeterni», при кінці XIX століття відновив Лев XIII «золоту мудрість святого Томи» як найвище досягнення християнської думки. «І це одне вистачило б для безсмертної слави Льва», — говорить сучасний папа Пій XI. (Прим, автора.)
блудника Августіна до янгольського аквинця Томи й, спиняючись на кожному на одну мить, угризався в них з колючою недовірливістю й пожадливістю:
— І чи думають так направду?.. Чи думають на-правду?..
...Була подібна хвилина в недалекому його минулому, дрібніша змістом, а проте однаково емоційно розпалена, збудилася в ньому тепер і діяла з цілою своєю матеріальною живістю... Відбувався черговий дискусійний вечір у Львівському товаристві теологічних студій, професор богословії Ж. повідомляв про нову свою працю, новий доказ правдивості божого об’явлення. «Система божого об’явлення в християнській релігії становить таку спаяну одноцілість, що заперечення якої-будь істотної її частини веде невідхильно до заперечення всякої релігії й етики, всякого суспільного порядку й права. Але ніхто не може згодитися на такі наслідки, хто не є найрадикальнішим ворохобником. Через те без найменшого застереження належить прийняти систему божого об’явлення, як правдиву...» Так говорив отець Ж., і ціле його звідомлення, як і сама праця \ були тільки історично-догматичною ілюстрацією нового доказу. По відчиті відбулася всебічна дискусія при участі всіх головних членів богословського товариства, й всі їх змагання з різною живістю й захопленістю й усе з однаковою впертістю були скеровані на те, щоб потвердити слушність нового силогізму, щоб новим, формальним і фактичним матеріалом зміцнити силу його переконливості в справах віри й об’явлення. І у цілій дискусії — ні одної критичної завваги!.. Було це видовище, яке до самого грунту потрясло істотою молодого сой-чукі. Сидів у середніх рядах, здвигнувши несвідомо плечі, й, чуткий майже до болю, ловив кожний звук слова й те, що ховалося поза словом... Десятки тисяч церков ударять завтра в небо недільним криком дзвонів, і мільйони молитовних рук підіймуться в синяву неба, вміщаючи там сповнення своїх молитов... А тут десятків два майстрів у божих справах метушилось над клаптем людської вигадки, вбогої і як же забавної в своїй повазі, вигадки!.. Й, мнучи її з заїлістю професійних кожум’яків, силувались витиснути з неї ясну млу, що піднялась би в синє небо й запов
1 Вийшла осібною книжкою в 1912 році п. з. «Об’явлення як одноцільна система». {Прим, автора).
нила би собою порожнечу, в яку підносяться з молитвою руки...
Сойка сидів і слухав, і в той час, як його круглі зіниці звужувались, мов сірі леза, в нутрі його скалила зуби скаженість, повна їдкої задирливості й образи. І тоді вперше (і не востаннє) спалахнула в його думках поривиста й по-сойківськи гризька забаганка: здійняти в очах тих отців учнівську рясу з плечей і, кинувши їм її в обличчя, сказати:
— Візьміть, що ваше!., й шукайте дурнів поза Сойками...
Але приковували його до місця злісна цікавість і щось, як тінь лоскітної непевності, з якою оглядав ті обличчя: худі, обтягнуті смаглою шкірою, з пергаміновою сухістю на губах, і другі: ситі й наповнені, з молочною, по-дівочому чудною рожевістю на всю щоку... й, спиняючись на кожному з них на одну мить, упивався в них зі злісною допитливістю:
— Чи думають так направду?.. Чи думають направду?
Не знаходив у них відповіді, хоч як нагальна й настирлива була пожадливість його очей. Зате, мабуть уперше, так живо усвідомив собі одну властивість тих облич, яка тільки неясно вчувалася йому в дотеперішньому зіткненні з ними: була якась здерев’яніла безпечність у їх виразі, якась спокійна відчуженість, що ніби відгороджувала їх від пливкої змінності зовнішнього світу. Здавалося йому, наче й тепер, під час живої дискусії, підносилася вона з їх нутра й осідала розплавленим каучуком у їх підшкірних м’язах, застигаючи в них пружкою, змертвілою верстовкою... Звідкіля бралася в них та здерев’яніла безпечність?.. Очевидьки, не з тих логічних вигадок, якими тут захоплювався отець Ж... Мусіли, мабуть, лежати в її основі якісь інші, позалогічні мотиви, в яких плавали всі ті розумові аргументації, як жмутки блискучої ряски в зарослому літньому плесі...
І, вихилившись зі свого сидіння, молодий Сойчук відшукав у передніх рядах тонкоплечу постать отця д’Есте й послав йому по руках таку записку:
«Існують, очевидно, также інші, міцніші підстави правдивості божого об’явлення, чим докази отця-професо-
.»
Отець д’Есте віднайшов і його очима, а як скінчилася дискусія й осталися вони вдвох у склепленому вікні
монастирського будинку, монсиньйор спитав досить сухо:
— Які маєте завваги до нового доказу отця-профе-сора Ж.?
Сойка ще кипів унутрі почуттям особистої ображено-сті й не дуже стримувався в слові.
— Вважаю, що це є сумний привид доказу, а не доказ самий... По-перше, яка ж то аргументація, коли вона не зобов’язує всіх, коли отець Ж. увільняє від неї радикальних ворохобників?
— Можна цей доказ оформити логічно так, щоб він обов’язував і ворохобників.
— По-друге, — тільки доповнивши його рядом інших преміє, можна перейти до його висновку... Але всі ті пре-міси були б фальшиві, — ціла підстава доказу була б фальшива...
— То нічого...
Отець д’Есте зітхнув і перевів очі в вікно.
...— То не порушує самого доказу... Пригадую вам логічне право:
— «Adimpossibile sequitur quodlibed». З фальшу виникає все»... отже — й правда... Висновок може бути правдивий...
Сойка підняв на отця д’Есте сірий погляд і принишк заслухано. Верхня його губа здригнулась тричі, показуючи білий краєчок зубів. Смикнув кутками очей і вибухнув сі-каною скоромовкою.
— Чи так є зле з божим об’явленням, що треба відкликатися до фальшу, щоб доказати його правдивість?..
Хвилину стояли мовчки, зціпившися очима. Біліло над ними склепіння вікна. Потім їх очі сплелися з собою як дві пари теплокровних звірків, і посміхнулися одним усміхом, одним і тим самим усміхом, як би роз’яснилася одна істота двома парами різнобарвних очей. І в тій хвилі зблизилися до себе дружньо й надовго (й не без користі...)*...
Кворобливими маніаками, що спалювались у гарячкових привидах і вмолюваних у себе екстазах,— їх не терпів Сойка внутрішньо глибше, ніж масноокого хитруна.
Ту саму маніакальну хворобливість відкривав у всій містичній літературі християнізму: в «Роздумуваннях» і «Гімнах» Бернарда з Клевро, в «Духовній мандрівці до бо-
* Втрачено дві сторінки рукопису.
га» серафімського доктора Фіденци-Бонавентури, в «Великій містерії» Якова Боме, знаходив, що всі її струмки спливають з гнилих джерел упадку старовинного світу, з туманних трясовин духу далекого Плотіна. І, хоч його легені здригалися перед диханням тих трясовин, бродив завзято здовж їх берегів, пускався в їх западисті нетрі, поринав з головою в їх млісних, гарячих випарах. Розглядався довкола себе: Земля втікала йому з-під стіп, усі речі випадали зі своїх натуральних сполук і спліталися в гарячкових зв’язках... Увесь простір над ним заселювався неспокійними чудними примарами, що виповнювали границі світу... — Хто знає, чи не тут саме лежали таємні початки християнського вірування, всіх релігійних вірувань узагалі? ...Шукав уперто, — хотів знати!.. За діда Петра — сажневі плечі, за батька—Сухого Яцка, за обох своїх братів, — за всіх минулих і майбутніх Сойків, — хотів знати!!.
(«А хто думає, що ті речі є порожніми фантазіями, той грішить і блудить проти покірності, належної нашій матері, святій церкві...»).
Людина приходить на світ як оселя диявола, і тільки духівник увільняє її від нечистого. Він говорить: «Виганяю тебе, нечистий духу!.. Слухай, проклятий дияволе, вийди з тремтінням і зітханням!»
— І диявол виходить, зітхаючи, й покидає тільце немовляти...
Але все життя остається він в оточенні людини і пакостить їй, і силується звести з дороги праведних.
Благословенна Анна-Марія Таїчі перебувала в хаті одинцем, бо чоловік мав нічну службу. Коли ранком вертався додому, кімнату наповнювали злі духи, що перекликалися між собою й погрожували задушити Анну-Марію. Отож кидалися на неї і мучили різними способами. Вкінці диявол приймав’ на себе постать вродливого молодця і намовляв Анну-Марію до нечистих поступків...
Святому Пахомію з’являвся диявол у вигляді привабливої жінки...
Благословенну Крестенцію Гес і святого Антонія відвідували злі духи в постатях різних тварин: вужів, тигрів і жаб, або павуків, що наповнювали їх келії... Блаженній Марії Ескобар з’явився нечистий у тілі бика з білими й чорними цятками на чолі. Він узяв її на роги й викинув далеко
з постелі. Іншого дня схопили її два чорти за стан і кидали між собою...
Господь не оставляв святих угодників у диявольському навідуванні. Благословенна Анна-Марія мала видіння сонця, що сорок сім літ стояло над її головою. В середині сонячного кола сиділа велична діва з промінням над чолом, а на обводі пересувалися різні образи, і в них бачила Ан-на-Марія всі тайни землі й неба... Свята Катерина Емеріх отримувала різні дарунки з божих рук. Пробудившись одного ранку, знайшла вона в долоні шматок хліба, подібний до святої євхаристії. Йшли від нього неземні пахощі], і він яснів у темноті власним світлом. Катерина Емеріх з’їдала щодня з нього одну кришку, й це відновляло її й давало силу її ослабленому тілу.
...Коли диявол не знаходить спротиву в людській душі, то вселюється в неї знову, й так постає біснуватість, або навіженість. А входить він у людину з їдою або напитком... До Броньолія привели раз молоду дівчину, в яку увійшов нечистий, притаївшись у яблуці. Одна дитина випила диявола з молоком. Знайшовшись у людськім тілі, вміщається звичайно диявол у відходовій кишці. Іноді поселюється в животі, в серці або в крові.
...Є такі признаки біснуватості: міцний і раптовний біль голови, що минає від знаку хреста; нестравність і нахил до блювання; поти в зимовій порі; тремтіння в приявності побожних і посвячених осіб; сухий, без відпльовування кашель, що зростає в часі релігійних відправ; відкриті губи під час відчитування святих книг; враження холоду або почуття, як би щось зимне перебігало здовж хребта...
...Від біснуватості увільняє духівник святим обрядом виклинання. При першому обряді питає він навіженого, щб чує на душі або в тілі, й старається пізнати слова, яких найбільше боїться диявол. Повторює ті слова найчастіше. На те злий дух мовчить або відповідає облудно, щоби змучити духівника і зробити враження, наче в тій людині нема диявола... Різні є роди хитрощів, якими злий дух старається звести духівника в часі виклинання. Іноді входить він у тіло молодої дівчини й просить її устами, щоби визволити її від нечистого. Найперше вміщається він у шиї дівчини й мучить її, доки духівник не торкне її своїми руками. Тоді він перекидається на дівочі груди й лишається в них, поки їх не натре отець долонями. Вкінці переходить диявол у соромні частини дівчини й викликає в них страшні болі.
Дівчина кричить і проситься, щоб визволити її з тої муки. Послушний любові ближнього, отець-духівник піддається тій просьбі й натирає соромні частини дівчини, хоч робить це з належною скромністю й обридженням. Через ті дотики постає в дівчині гріховна пожадливість, якій і отець піддається в своїй слабості і впадає в сіті гріха, що його принадність рівна хитрощам диявола.
...Виклятий з людського тіла, нечистий приймає різні форми на знак свойого виходу з нещасливого. Коли святий Домінік навчав у Каркасоні, привели йому альбігенця, на-віженого дияволом. Святий звелів молитися зібраному народові, й по кожній «Богородиці» виходили з навіженого чорти в виді розжареного вугілля. В часі молитви святого Югона випало з одної жінки звірятко, подібне до шершеня. Інша жінка випустила зі себе в жовчі три хрущі, й було чути їх упадок на суху землю.
...Не все є однакова кількість дияволів, що покидають навіженого. Одна жінка в Нідерландах мала в собі двох чортів. Берта з Генуї трьох, Катерина Сомнуата сімох. З одної біснуватої у Франції вигнали вісьмох дияволів: чотирьох із них увійшло в срібну монету, один у жмуток волосся, один піднявся в виді пари, два останні вийшли з тіла, коли жінка впала на землю. Біснувата в Ріміні мала в собі тридцятьох дияволів, Петро Домінічі сімдесят чотирьох, Бартоломей з Валіолі вісімдесят двох, Павлина Картіанська повні три тисячі; про Ганну Шультербаєрін з Відня говорять, що носила в собі 12652 чорти.
«— А хто думає, що ті речі є пустими уявленнями, той грішить і блудить проти покірливості, належної нашій матері, святій церкві»...
...Для блудних земних користей вступають деякі особи (чоловіки й жінки і навіть діти) в умови з дияволом, і так постає чарівництво. Є двоякі умови: мовчазні, коли є тільки один, людський умовник, або приявні, голосні, що відбуваються на великих урочистостях. Тоді з’являється диявол у власній особі, й йому складають присягу на вірність і вічний послух. Він дотикає чола умовника своїми кігтями, і це є обряд диявольського хрещення. На деяких частинах тіла витискає він свій знак, і в тих місцях людина стає невразлива. Знак є величини гороху й буває червоної або чорної краски. Коли його проколоти, не виходить кров і не відчувається болю. В Лотарінгії бачили людей з такими знаками на чолі, на карку, на плечах і грудях, на повіках і
соромних частинах. У Лябур знайшли три тисячі осіб, позначених дияволом, між їми значну кількість дітей. Знаки мали форму заячих ніжок, кінських копит, псів і павуків. У одного чарівника знайшов суддя знак диявола в постаті чорного кота.
Тіло чарівниць і чарівників і відпливи їх нирок мають задух, що викликує обридження... («приємний для змислів запах святості й гидкий сопух гріха»...)
Є декілька родів чарівниць: одні накликають град і бурю; другі відбирають плідність звірятам і людям; треті вбивають і їдять дітей або посвячують їх злому духові. А всі віддаються розпусті з дияволом... Для розпусти вживає нечистий тіла, що його бере з повітря, наповненого млою. Тим тілом він усе бачить, слухає, приймає поживу й плодить дітей. А відбувається це так: диявол приймає на себе постать жінки й, віддаючися мужчині, бере від нього людське насіння; потім віддає те насіння в зносинах з жінкою. Старі й безплідні відьми бере він без насіння, бо навіть нечистий не любить марнотратства... Досвід навчає, що не все видно диявола при тому акті. Не раз бачили чарівниць, які лежали серед поля з заголеними животами й кидали стегнами, як це діється при таких зносинах. А як заспокоювались, підносилася з них пара в постаті чоловіка.
Чарівниці віддаються нечистому одинцем або прилюдно, під час урочистих зібрань і чарівницьких сабатів. Відбувають свої обходи в різні дні тижня: в Італії в четверги, в Лотарінгії в середи або суботи. З їжджаються на мітлах і козлах, які намазують товщем з забитих немовлят. Під час бенкетів споживають страви з нехрещених дітей, не вживають хліба, ні солі. Після бенкету віддаються прилюдній розпусті. Сам нечистий назначує пари, що мають лу-читися, й дбає про те, щоб зв’язок був найпротивніший людській природі. Коли зібрання протягається цілий тиждень, шукають зміни в розпусті, віддаючися дияволові. В перші два дні паруються звичайним способом, у четвер содомським, у суботу звірячим, — то значить нечисті з’являються в постатях псів, котів, безрог, козлів чи вовків або крилатих смоків. У середу й п’ятницю відправляють службу в честь люципера й співають акафісти, а диявол Асмо-дей виголошує проповідь...
...Оце приблизний перелік занять, що їх виконують відьми й чарівники силою нечистого: накликають бурі й
гради, насилають недуги на людей і звірят або саранчу й глисти; вбивають дітей у лоні вагітних жінок, викликають зігнання плодів; збуджують нечисту любов або ненависть; уживають святого причастя до чарівницьких практик; перемінюють людей у тварини; ослаблюють чоловіче знаряддя під час акту і спиняють виплив насіння; відбирають плідність жінкам і чоловікам; відривають чоловіче знаряддя від тіла й перетримують у схованках.
(«— А хто думає, що ті речі є пустими уявленнями, той грішить і блудить проти покірливості...»)
...Різні є способи увільнення від чарів і диявольського навіження. Святий Бернард визволив одну жінку від зв’язку з нечистим, давши їй палицю, яку вона клала біля себе на ніч. Від того часу нечистий не мав до неї приступу й тільки підносив галас перед порогом хати. Святий Серен мав часті напади тілесного пожадання. Але з’явився йому янгол і, відчинивши його нутро, вийняв з нього вогняний шматок м’яса. І святий зазнав спокою, якого не знають і діти, бо й їх турбує іноді змислове пожадання... Один чоловік із Ревенсбурга позбувся диявольських покус, узявши кришку свяченої солі до свого ліжка. Може теж бути свячена вода, або ікона. Коли чоловік і жінка не можуть виконати подружнього акту, належить спалити в кімнаті риб’ячу жовч... Ще помагають перед чарами: чотирьохлиста конюшина, кров з чорного пса, праве око вовка й заяче серце. Свята церква вживає проти чарівників одного засобу: спалювання на стосі. Є це акт милосердя супроти грішників, бо дочасна смерть на кострі спасає їх від вічної загибелі...
Не треба легкодушно підозрівати кожного в чарівництві; але коли знайдеться свідок, що якась жінка давала худобі пити й тварина згинула після того, або збирала в горщик зілля й товкла палицею об камінь, а тоді прийшла буря, — належить повести проти неї доходження. Проти затверділих у переченні правди належить вжити тортурів, як це радять учителі й отці святої церкви...
Перед допитом підсудню остригають по цілому тілі і обмивають теплою водою, щоб не ховала в волоссі чарів, що захищають від болю. Судді ставлять такі питання:— що обіцяла чарівниця дияволові?—що отримувала від нього? — з чого робила чари й бальзами?.. Сповідають чарівницю після проголошення присуду; коли б на сповіді виявилося, що підсудня не винна, не треба повідомляти
про це суддів. Бо краще, щоб згинув один невинний, як мала би потерпіти божа слава... Засуджених віддають на спалення світському судові. Затверділих у грісі палять живцем, а тих, що виявили жаль, душать перед спаленням. Іншим кладуть на грудях торбинку зі стрільним порохом, щоб приспішити смерть...
Грішить той проти бога й святої церкви, хто не вірить в існування чарівниць або думає, що кара на вогні переви-щає їх проступок. Головою церкви є римський отець, намісник Христа-бога на землі, а ніхто не накликав так до нищення чарівниць, як святі отці: Григор IX, Венедікт XII, Мартин V, Калікст III... Говорить святе письмо: «Не оставиш при житті чарівника!» І канонічне право дозволяє вбивати ворогів церкви... А коли б існувала тяжка кара, як смерть на вогні, належало б її вживати, — така безмежна є проступність чарівників і така їх обридливість...
...В місті Тулузі спалили 1275 року Анелю Лябарт, яка призналася, що мала зносини з дияволом, а їх плодом була потвора з вовчою головою й хвостом вужа.
— В Арасі спалили шестеро осіб: чоловіків і жінок, що віддавали божу честь дияволові в постаті козла, мавпи або пса.
— У Франш-Конте спалили трьох мужчин, які призналися на допиті, що перемінювалися у вовків і з’їли трьох дівчат.
— У квітні 1578 року спалили живцем Іванну Арвієр, яка віддавалася дияволові, що приходив до неї в постаті чорного лицаря.
— В липні 1582 року спалили в Кульоміє Авеля Де-лярі, молодого францісканця, який мав зносини з дияволом, що з’являвся йому як блідий чоловік з козлячими ногами, 3 ним Авель їздив на врочисті зібрання чарівниць, до танцювали довкола козла й цілували його 3 задню часть тіла.
— Відаля Деляпорт спалили за те, що відобрав му-жеську силу багатьом чоловікам, котам і псам.
—У вересні 1600 року спалили живцем Ролянду де Вернуа, з якої вигнали двох дияволів; вона призналася на допиті, що цілувала нечистого в задню часть тіла й допускалася інших проступків.
— В Люгдуні спалили отця Урбана, що робив біснуватими своїх монахинь. Коли він горів на стосі, знялася
над ним хмара комарів, і були це дияволи, що чигали на його душу.
— В листопаді 1610 року спалили в Лоргоньо шестеро осіб, що належали до товариства «Козлячий луг». На своїх сходинах віддавали вони божу честь дияволові, якого цілували в ратицю, в руку, в лівий бік і в мужеське знаряддя. Потім відправляли службу перед чорним престолом і під час піднесення цілували диявола, а малий чортик підтримував піднятий хвіст.
— У березні 1679 року допитували в Лінцу Емерісу Піхлер, яка призналася, що ширила єресі й викликувала бурі, розкидаючи сірий порошок у повітрі. Згодом вона заперечила свої зізнання, — тоді обстригли її й шукали чортівських знаків на всьому тілі. І в дітей її шукали знаків на тілі й під язиками. Два дні мовчала вона під час тортур, а потім видала багатьох спільників, — між ними четверо своїх дітей: Михайла 14-літнього, 12-літню Ганну, 9-літнього Севастіяна й Марію шести літ. Крім того, призналася, що приймала в себе диявола в синьому жупані й червоних панчохах і їздила з ним на бенкети, де їли страву з немовлят. Емерису віддали на спалення, як і двоє старших дітей, а менших умістили біля вогню, щоб бачили слушну кару їх матері.
— В Мюнхені допитували десять осіб, чоловіків і жінок, що їх підозрівали в чарівництві. Щоб добути признання, рвали їх тіло розпаленими кліщами й ломили на колесі кості, а одній жінці відтяли груди. Вкінці спалили їх живцем.
— Молода дівчина Кльостенмюллер призналася на десятій тортурі, що з’їла тридцять дитячих сердець і танцювала з дияволом. Спалили її разом з матір'ю.
— 1679 року спалили в Цілерталю молодого пастушка, що накликував бурі, а попіл з його тіла всипали в відхідне місце.
— В Гайдаві спалили токаря Грюбера з жінкою й їх двоє дітей, що навіть у в’язниці віддавалися розпусті з дияволом.	/
— У листопаді 1717 року спалили у Фрайзінгу трьох малих школярів, що розмножували мишей і мали тілесний зв’язок з дияволом.
— Вальтасар Нас спалив за два роки в Фульді сто п’ять осіб, посилаючи їх гуртками на стіс.
— На Шлеську, в князівстві Ниси було стільки чарів
ниць, що повітря шелестіло від їх пересвистування. В місті Цукманталі працювало ревно вісьмох катів і не вспівали нищити диявольського насіння. В двох містах того князівства спалили сто шістдесят чарівниць, між ними дітей від одного до шести літ, що походили від диявола.
— У тревірському єпіскопстві знайшли в двох містах тільки дві жінки, що не були чарівницями. Під доглядом епіскопа Петра Бінсфельда спалили протягом кількох літ 380 чарівниць і чарівників. У місті Барберзі спалили шістсот чарівниць, у Єльваген 167, у Зундаві вісімсот, у штрас-бурзькому єпіскопстві понад п’ять тисяч.
— У місті Вюрцбурзі відбулося в трьох роках сімнадцятого століття двадцять дев’ять групових палень, а хроніка зберегла нам з них такий записник:
1-	ше палення—чотири особи: Ліблерова; стара вдова Антерс; Гутбротова; груба Гекерова.
2-	ге палення — чотири особи: стара Байтлерова; дві чужі жінки; стара Шенкерова.
3-	тє палення — п’ять осіб: один музика; Кулерова; жінка прокуратора Штіра; ще дві місцеві жінки.
4-	те палення — п’ять осіб: жінка бурмістра Глязера; Брінкманова; одна акушерка; стара Румі; нетутешній чоловік.
5-	те палення — вісім осіб: купець Люц; крамар Рутшер; жінка солтиса Гофзайлера; війтиха зі Штайнбаху; ще три місцеві жінки.
6-	те палення— шість осіб: війт Герінг; стара Ганцлеро-ва; груба Шнайдерова; кухарка одного пана; невідомий чоловік; невідома жінка.
7-	ме палення — сім осіб: невідома дванадцятилітня дівчина; три нетутешні жінки; нетутешній чоловік; невідома жінка; невідомий чоловік.
9-те палення — п’ять осіб: Вундт; нетутешній чоловік; дочка Бенцової; сама Бенцова; Лерінгова.
11-те палення — чотири особи: вікарій Шверт; війтиха з Ренсакер; музикант Зільберганс; Штікерова.
13-те палення — чотири особи: старий коваль; стара жінка; дівчина десяти літ; її молодша сестра.
16-те палення — шість осіб: хлопець з Раценштайну; інший десятилітній хлопець; дві дочки спаленого недавно солтиса; його наймичка; Зайдлерова.
18-те палення — шість осіб: кушнір Бач; дванадцятилітній хлопець; інший дванадцятилітній хлопець; дочка одного пана; дівчина п’ятнадцяти літ; молода нетутешня жінка.
20-те палення — шість осіб: Бабелінка, найкраща вюрц-бурзька дівчина; ученик п’ятої групи; два малі хлопці; дочка Штепера; Гітерова.
23-тє палення — дев’ять осіб: хлопець Давида Кротена, дванадцять літ; два сини панського кухаря; Гамельман; Гірш; Христоф Бергер; два богослови; солтис з Бренерба-ха.
26-те палення — сім осіб: Давид Гас; Вайденбуш; одна господиня; стара жінка; мала донечка Фалькенбергера; синок солтиса; пан Вагнер.
29-те палення — дев’ять осіб: Бек з жінкою; Клінген; один солтис; одна шляхтянка; лікар, два каноніки; один з доброї шляхти.
Останнє палення в Німеччині: весною 1775 року спалили в духівницькому заведенні в Кемптен чарівницю Анну Марію Швегелін. На допиті поставили їй 287 питань у справі її зв’язків і тілесних стосунків з дияволом. Марія Швегелін не відповідала, тільки безустанну плакала. Єпіс-коп Гонорій написав на присуді:—«Tiat iustitia!» — «Нехай діється справедливість!» — Марію Швегелін спалили...
Був такий момент у тодішньому досвіді молодого Сойки: готов був скинути зі себе богословську рясу, отрясти її з обридженням зі своїх плечей, як не для нього призначену шкуру...
Сидів при свойому столі в бібліотеці Григоріанум, тільки що замкнув сторінки старого документарія. На сухий стук окладйнок здригнулося декілька голов, заглиблених у тишу, а від кафедри повернулися на ньоггі як ніч чорні зіниці отця директора.
Сойка сидів байдужий, опущений у кріслі, зсірілий на лиці, як би вигорілий у свойому нутрі. Стрінувся поглядом з нічними очима домініканця, й під його чашкою мигнула вогняна змійка, порушуючи мозок. Сойка спитав очима:
— Давно з Лисої Гори, отче директоре?
...За столом напроти нього піднялося вогке обличчя в окулярах і дивилося витрішкувато. Сойка спитав очима:
— Як смакувала Бабелінка, ваша велебносте?.. Найкраща дівчина Бабелінка?..
...Тиждень згодом, зустрівшись з отцем д’Есте при виході з читальні, мав ті самі байдужі очі, наче вигорілі в свойому нутрі, наче плавали в гарячій порожнечі. Мон-синьйор спитав його ласкаво про стан роботи, а Сойка відповів, дивлячись у сторону:
— Шукаю за булою папи Іннокентія VIII «Summis de-siderantes»... Іду вперед...
— І гарно, мій любий... Зміст її знайдете в Бенонія, фрагменти, мабуть, теж... Чого саме в ній шукаєте?
Сойка дивився вбік, націлюючись головою.
— Є там, здається, перший раз мова про диявола чоловічого й жіночого роду, чортів і чортиць, «ІпсиЬІ et succubi», — дуже тонке розрізнення...
Отець д’Есте майже скрикнув:
— Нащо вам це?
Сойка перевів на нього свій порожній погляд, помовчав хвилину.
—Є така проблема: диявол викрадає в чоловіка насіння, щоб запліднити ним якусь жінку... Є це людське насіння, — чого ж воно в часі акту холодне, як капля льоду?.. І по-друге: як могло з цього постати таке плем’я, як гуни?.. Гаряче — будь-що-будь — плем’я?..
Отець д’Есте спинився... Положив руку на плече Сойки й забігав по його лиці сполоханими очима:
— Нащо це вам?!..
А в Сойки піднявся вершок горішньої губи і відкрився трикутник гострих зубів, готових укусити.
...Скільки разів вертався потім спогадами в ті часи, знаходив себе все таким: байдужим, порожнім, як би випаленим унутрі, а при дотику готовим укусити... І все чув на своїх плечах дбайливе рам’я отця д’Есте; обіймало його майже з матерньою теплотою, опікувалось, вело в недо-кучливому напрямку... В спогадах Сойки з того часу залишилися шляхетні, тонкі обличчя зі спокійними рисами, тонкі жіночі посмішки, як пелюстки на вітрі, лагідні вечірні розмови, недомовлені й- прозорі, як передвечірнє світло...
Ніколи не пригадував собі Сойка, — не міг усвідомити, — коли в нього почався той не видний для ока, але
наскрізь сойківський, невідхильний процес: коли внутрішня його вигорілість і порожнеча, знерухоміле почуття об-раженості й обридження почали опливати холодними каплями розумових висновків і калькуляцій,— перемінюватися в холодний досвід віків, що мали служити Сойкам... Збиралося це в його нутрі якось потайки, як підшкірна вода, й тільки згодом піднялося своїм плесом до межі свідомості...
...Верталися якось з отцем д’Есте з ватіканської сторони й на площі Траяна наткнулися на вінок добірної публіки, що оточувала колом цілу площу. Як міцна мідяна тятива, перетинали те коло дві батареї гірських гармат, з вояками при лафетах. По середині тятиви, на степениці, перед накритим обрусом лафетом стояв духівник у білій ком-жі й відправляв упівголоса польову службу божу... Був ясний, трохи вітряний день, листки євангелії моталися на вітрі, на лафеті стояв хрест із розп’яттям, а над ним, у його продовженні жовтіло мідяне дуло гармати, зі шкіряним чіпцем на вершку... Капелан молився впівголос... Хилився перед святими тайнами, підіймав обі руки вгору... Повертався повагом від лафетів і благословив вояків:
— Мир вам!..
Обабіч полискували мідяні дула гармат, і були вони як гладкі стовпи божого храму, що виріс на лафетах...
І зійшло на Сойку з того храму раптовне об’явлення,— несподіване просяяння, що білими дорогами світла впало на досвід віків...
— Пробі! Чи не було це щось для Сойків?!
...Отець д’Есте обминав площу, стурбованими очима покликаючи за собою молодого Сойку. А він стояв на підвищенні хідника і як би вріс у каміння... Дивився жадібно в бік престола... М’язи його лиця тремтіли на сухих щоках, як металеві грудки, сухі ніздрі ходили неспокійними пружинками. В тонкій лінії губ звивалось якесь слово, а коли монсиньйор закликав його тихо, Сойка потряс поривисто головою...
— Пробі! — Чи не в тому власне річ, монсиньйоре, — чи не в тому річ?!	,
Темніло розп’яття на лафеті, обабіч полискували стрункі дула гармат, як гладкі стовпи божого храму... Духівник хилився перед лафетами, підіймав обі руки, благословляв: — Мир вам!..
...Чи не в тому річ?!..
Навчали індійські закони Ману:
—‘ Господь сотворив різні класи людей з різних частин свойого тіла: брамінів з голови, щоб знали його тайни й відкривали їх у потребі несвідомим; вояків з крові свойого серця, щоб були гарячі, як вона, й не знали страху смерті; а нечистих паріясів з задніх частин свойого тіла, щоб були нечисті, як вони, й жили в людській погорді...
Так хоче господь: щоб нижчі класи покорялися вищим і щоб ніколи не повстала в їх головах противна думка, ані в серцях противне бажання... І щоб це було незмінне, як незмінно приходить по зимі весна й по літі осінь...
— Слухайте, паріяси, й приймайте до вірування!..
Говорив старий Ціцсрон:
— Релігією здобули ми світ... Що ми не думали би про неї, — належить зберегти релігію...
Запитував хтось жреця в розмові про богів:
— Трудно либонь заперечувати, що існують боги?
Жрець відповів:
— Очевидно!— коли знаходимося серед народу, але між собою, в домашній розмові,— що може бути легшого?
А коли зійшла мова на пророцтва:
— Говорячи між нами, пророцтва — це дурниця, як і запитування богів. Але ми не нарушуємо їх, — для користей, які вони приносять нашій владі.
І додав, зітхаючи:
— Хоч яка слаба оборона в тих пророцтвах, коли нема інших засобів, а ворохобники натискають з усіх боків, належить і їх зберегти...
І зберігали їх так:
— коли хтось з плебеїв простягав руку на уряд, виступали жерці й говорили:
— Не вільно тобі думати про цей уряд, бо в законі написано:— хто займає те місце, має поклонятися прилюдно богам. А відколи існує Рим, не було такого права, щоб плебей поклонявся прилюдно...
А коли збирався народ, щоб ухвалити таке право, жерці вступали на святі горби й дивилися на небо. Потім сходили вниз і сповіщали врочисто:
— Злі знаки появилися на небі, — боги противні нинішньому зібранню. „
І народ розходився по домах, аж боги стануть прихильні...
...І ще зберігали їх так:
Майбутній імператор, молодий Октавіан, наслідував у гурті молодих патриціїв бенкети олімпійських богів... — «Були в його грі такі сцени, що від них боги закривали свої обличчя, а старий гріховод Юпітер покидав Капітолій, щоб не згіршитися тим видовищем»...
Октавіан був шляхетним циніком, а боги становили вже тільки тіні, що їх поети викликали на потіху голодній товпі... Але став потім Октавіан імператором, і пригадалися йому слова старого патриція Луцілія:
— Релігію встановили державні мужі, й за те належиться їм подяка: нема кращого способу, щоб втримати людей у послусі...
І радив йому вчитель Діон:
— Поклоняйся богам, як велить народний звичай, і силуй інших поклонятися, як сам робиш... І нікому не дозволь бути безбожником...
І думав Август, як старий Луцідій, і чинив, як дораджував йому Діон...
Боги були тільки тінями, а він повернув їм життя. Поклонявся їм дома й прилюдно й наказував патриціям: — щоб бачив плебс і наслідував їх у побожності... Святині богів були в звалищах, а він підняв їх з руїн і наповнив міста новими храмами... Відновив народні грища на славу богів... Плекав поетів і поезію, щоб оспівували ті часи, коли боги були ще молоді, як Рим, а Юпітер опускався вночі з Олімпу, щоб запліднити римлянку, кращу за богиню Юнону...
Не було в той час двох жерців, щоб, зійшовшись на службі богові, не кпили собі з неї ввічі. А Октавіан підняв їх з упадку й наділив привілеями, в яких влада святинь єдналася зі світським правом...
По цілій імперії з’єднав нероздільно владу Юпітера й імператора, жерця й тирана, як би вони були злучені від віків на смерть і життя...
...І, довершивши свого діла, — відбудовник імперії і влади патриціїв, визвольник і тиран, безбожник і обожуваний, — сам засів між богами: віддавши їм живучість свого тіла, прийняв від них імлисту безсмертність олімпійців і таємність небес...
Упродовж трьох віків живились олімпійські боги політичною мудрістю богорівного Августа, а його престольні нащадки входили на Олімп за хитрими його слідами в божих справах. І так засіли між богами: Клав дій і Нерон, Веспасіан і Тит, Траян і Калігула й жорстокий Доміціан... Але Веспасіан посміхався дотепно з свойого боготворений, — вмираючи, говорив до оточення: — «Дивіться, це постає бог!» — ...А злочинець Нерон послав на Олімп свою любовницю Попею, вбивши її ударом ноги. І коли задумував убити матір Агрипіну, радив йому веселий приятель:
— Не вагайся, обожаний!— буде це найкращий вияв синівської любові; збудуєш матері храм, поставиш її між богами...
І коли звіролобий Калігула послав на Олімп свойого коня й велів поклонятися йому як Юпітерові, — що оставалося богам, як покоритися й відійти в небуття?.. Обезлюднів Олімп, як на початку віків. — «Святині богів зробилися місцями політичних зборів, а товариства жерців— організаціями торгівців, що єдналися для оборони своїх привілеїв»...
Але говорив Плутарх:
— Легше збудувати місто в повітрі, як утримати державу без релігії... Так само думав Костянтин Великий, і, коли вмерли старі боги, прийняв під свою опіку нового, полум’яного й лагідного, що велів «богові віддавати боже, а кесареві кесареве»... Віддав свойому богові старі римські базиліки й признав владу найвищого жерця його римському заступникові. Як великий Август Октавіан, бажав спасти імперію живлом нової релігії й розширив її законами до всіх границь своєї держави. Така була його воля:
— Щоб усі громадяни вірували, як вірив кесар і як учив дпостол Павло на площах Риму... (—«Сам поклоняйся прилюдно й усім вели поклонятися, як сам це чиниш»...).
А проте імперія впала...
Коли Костянтин залишив Рим, шукаючи захисту в східному Царгороді, на горбах святого міста сидів самітний старець, верховний жрець нового бога, єдиний володар міста... Що думав великий старець, сидячи на самітних горбах святого Риму?
...Нова віра піднялася на хребті римського велетня, але не прийняла його загибелі, не впала разом з ним. Молода й пожадлива, повна жагучих обіцянок і надій, опустилася
знову в низи й розбіглася тисячними струмками: на схід, захід і північ... Нащупувала нові землі, шукала опертя... Наткнулася на молоду силу франконської держави й, оплівшись на ній, сп’ялася вгору разом з її піднесенням. Служила їй своїм державним досвідом, манила її блискучою спадщиною римського цісарства. Вкоронувала Піпіна Молодшого за те, що розбив її ворогів ломбардів і передав їй ключі здобутих міст. Благословляла криваві підбої Карла Великого, а як підкорив їй багаті краї й народи, вінчала його короною римського імператора...
Говорила устами великого папи, Григорія II:
— Всі народи заходу звернули очі на нашу покору й уважають нас богом на землі...
— Бог на землі! — Про це думав великий старець, сидячи на самітних горбах святого Риму...
Коли зм’ягчілі Каролінги змарнували могутність нового цісарства, знизилась теж на хвилю горда сила нового бога. Римські шляхтичі торгували владою найвищого жерця, духівництво поринало в розпусті й темноті.
Але над Рейном виростала вже молода німецька держава, й на неї звернула церква свої надії. Помогла Отто-нові Великому своїм досвідом у його боротьбі з васалами й благословляла його походи проти данців і угрів. Хрестила невірних його побідним мечем і своїм святим словом, призначувала епіскопів, що виконували його волю. А коли з’явився в розпущеному Римі й зломив сваволю римських шляхтичів, прийняла його як свого суверена й вінчала короною на відновлене цісарство... Покорилася йому з радістю, — чи думала про вічну покору?
— Щоб бути богом на землі, — про це думала...
Стояла на ступнях цісарського престола й обростала новою силою. Фанатизмом клюнівських монахів очистилася від унутрішнього розладдя, знайшла послух в Іспанії й у Франції, руками Вільгельма Завойовника сягнула на Британські острови. Створила власну державу в південних краях Італії й, міцна вже й упевнена, під суворою рукою монаха Гільдебранда готовилася скинути маску покори...
Була догідна хвиля в молодій задирливості нового Короля Генріха IV. Коли він увійшов у боротьбу зі своїми феодалами, — чи помогла йому, як колись Оттонові, чи підтримала проти князів? — Не підтримала...
Осудила сердешних дорадників короля, а коли повстав
проти її осуду, вихляла його й звільнила підданих від послуху королеві. І не було вже покори на її лиці, а владна її рука простягалася до королівських голов. На новому вселенському соборі проголосила свою незалежність від світської влади й словом і мечем перевела свою постанову між народами. І буллою «Єдина свята» подала королям і народам до відома свою найвищу волю:
—	що єдина католицька церква — це універсальна держава світу;
—	що папа — голова церкви^ голова королів і народів— єдине джерело, з якого випливає всяка влада на землі;
—	що всі володарі мають підлягати волі папи й як його світське рам’я діяти між народами: вести й зміняти політику за його святими намірами, встановляти й відкликува-ти закони;
—	що мають панувати або відходити згідно з волею папи;
— Що
бог на землі!..
А проте прийшов упадок бога...
Підносилася вже в містах Європи нова сила, новий міщанський стан, що ослаблював сваволю феодальних панів і їх господарську потугу. І виростала на їх ослабленні могутність монархів-королів, для яких не могла бути легка суверенна рука римської церкви... Філіп французький полонив папу Боніфатія й переніс його столицю до Авіньйону. І сім десятків літ служила римська церква знаряддям потуги й влади французьких королів. А заздрив їм старий Рим, жадний прибутків і слави, і встановив власного папу, а церква лягла розбита між двома намісниками Христа: між папою й антипапою, богом і антибогом, антихристом.
...І була продажня, як її верховоди, торгувала небом і землями, гріхами й розгрішеннями, спротивом і послухом для королів... Кривавилася папська столиця злочинами родини Борджіїв, задихалася проступною пристрастю Олександра VI, папи й його дочки-любовниці Лукреції, проймалася жахом від нелюдських жорстокостей його сина Чезаря... А папа ЮАій II плекав тонке богохульство на святому престолі й учив столицю ласувати в мистецтві й земних утіхах...
Але вже з далекої півночі підносився суворий голос
британця Вікліфа, а в чеській Празі спалахував вогняний гнів Івана Гуса, гомонів перший клич селян-безцерковни-ків, хоробрих таборитів... Та який глузд було вмирати богові, коли ще тисячі вірних поклонялися йому й приймали його земне слово?..
І вже Лев X метався між могутніми цього світу й шукав у них допомоги проти упадку церкви... Робився приятелем своїх ворогів, коли їх була перемога, і ворогом своїх приятелів, коли вони падали переможені. І хоч відійшов, як пес, від отруї (—«втиснувся ти як лис, рядив як лев, а відходиш як пес зі світа»), оставив Лютера в вюрцбур-зькій в’язниці, а границі своєї держави розширив Пармою, Піяченцою й Медіоланом.
...І вже за Климентія VII піднялося папство проти іспанського насилля, боролося з ним у хитрих задумах Павла III і в воєнній задирливості папи Юлія... І коли загублене в грі світських сил лягло під ударами повідного ці-сарства, — чи думало про покору?— Не думало!..
...Втягнулося тільки в границі своїх посілостей і, звернувши очі в своє нутро, шукало в собі джерел своєї слабості. Вогнем святої інквізиції очистилося від хитань і внутрішнього непослуху. З заїлим фанатизмом Павла Карафи впало на голови розпусних кардиналів і баронів. Скасувало торгівлю божими ласками й пануванням папських родин у Ватікані. Знайшло між шляхтою полум’яних лицарів очищення й захисту віри проти хлопського гніву протестантизму... Здобувши собі прихильність королівських дворів, за їх владною волею на тридентському соборі накинуло єдність і послух цілій церкві. Й, відновлене внутрі й спаяне в ієрархічній єдності, під кермою могутнього старця Сік-ста V, навіженого й незміряного в своїх задумах, рушило на підбій світу...
— Щоб бути богом на землі!—про це думало...
Святим словом і дзвінким золотом підготовляло свої забори; прокрадалося в ворожі краї підземними річками єзуїтської пропаганди, невловної, як живе срібло, й як воно, проникливої; обняло її раменами високе шкільництво й домашнє виховання князів і шляхти; захопило кафедри ворожих проповідників і тайни сповідальниць; проникло в канцелярії й алькири володарів, зробилось їх дорадником і недокучливою совістю; оточувало їх блиском своєї обрядовості, наділювало духівницькими атрибутами: виявляло їм спільноту монарших і божих інтересів і, принаджуючи їх
єдністю світської й церковної влади, робило королів знаряддям своїх задумів і своєї волі...
— Щоб бути богом на землі, — про це думало папство.
З навіженістю скупаря руками Сікста V нагромаджувало грошові засоби в папському скарбівці. Основувало лихварські банки в .святому Римі, підвищувало податки, множило продажні уряди й бенефіції, відкликалося до сердець і кишень вірних. Протягом десятьох літ наповнило золотом замок святого Янгола на ріці Тібрі й стало найбільшим банкіром королів і держав. Тоді підняло золоту кабзу над головами вірних, і, потрясаючи нею заманливо,, в ім’я боже й своє закликало до хрестоносного походу проти пекельного зла реформації. Мечем і підступами, полум’ям кострів і тайним злочином, насиллям і облесністю проводило свою волю. Військами дрібних князьків здавило реформацію в південних краях Німеччини, спинило її цісарськими декретами в наддунайських провінціях; ударивши від двох границь, від Іспанії й Австрії, знищило її в гористих кантонах Швейцарії; надхнуло фанатичною ненавистю іспанські полки князя Альби й у крові й вогні затопило вільнолюбну нідерландську країну; збудило злочин і лють у серці Катерини Медічі й звернуло її Варфоломіївською местю на приспаних похміллям гугенотів. Вождч їх, хороброго Генріха, заманила на своє лоно й, примиривши його з Філіпом іспанським, з двох королівств створила собі силу, непереможну в зброї й у вірі... В кривавій повені втопило непокірну чеську державність... Об’єднаними військами рушило побідно на північ і схід, — закріпилося в шляхетській Польщі, сягнуло її полками у Швецію й царську Росію... Далекими стежами «Пропаганди» обняло обі півкулі землі й, сите вже й ненаситне, покірне й палене незміряною гордістю, — в науці Парсона й Беларміна відновило засади енцикліки «Єдиної святої»:
—	про універсальну державу світу — святу церкву;
—	про належну покірність королів і їх обов’язок ьлу-жити церкві світським рам’ям;
—	про папство — владу влад і джерело всякої суверенності;
—	про те, що: бог на землі!..
Майже приголомшений величністю церкви і водночас повний захоплення, осліплений і ясновидючий, летів молодий
 Сойка за її підбоями, як би то його власний, сойків-ський бій ішов над державами й до його власних ніг хилилися в покорі переможені країни... Бачив це: дух ненаситної окупації горів у всіх папських змаганнях, живий дух великого старця Саваофа, що, ширяючи плавно під зорями, розмахом дужих рамен загортав світи в своє посідання...
Довкола нього палав клекіт велетенських тіл, поскручуваних у боротьбі, стояв шум анджелівських грудей і хребтів, що підносились, як гори, й опадали обривисто. І в ритмі тих опадань, як їх далекі відгуки вміщалися тепер молодому Сойці знайомо: шуми подільських ланів, що прийшли за ним зі сойківською легендою; золота розкіш Ісуса й жагуча заборчивість очей отця д’Есте; і велич Ка-ракалових термів і занадлива краса королеви всіх Марій, Марії Маджоре; і непроглядне склепіння базиліки святого Петра, цього собору світу, що, рознявшись з Ватікану над містом, загрібав-загрібав-загрібав усі народи землі в своє посідання...
— Про це йшло власне, — про це йшло!..
— І це було щось для Сойків!..
...В початку шістнадцятого століття загрожували владі папського Риму дві протилежні сили: могутність католицького цісаря, нестерпна тягарем своєї суверенності, й бунтарський дух реформації, що вдаряв у підстави католицизму як правдивої віри. Папа Климентій VII покорився на якийсь час цісарській владі, щоб через неї вигубити смертельне зло реформації. Але цісар Карло V забажав бути суддею над обома вірами і велів скликати собор, щоб станути над ними як спільний суверен... Чи могло бути щось більш ненависне папі Климентієві VII? — «На першу згадку про собор упала в значній мірі ціна всіх купованих урядів папського двора». І папа Климентій спротивився соборові. Через короля Франції порозумівся з противниками в вірі, протестантськими князями, й кинув їх на цісарські посілості в півночі. Здобув через них Вюртембергію і обділив їх церковними добрами. В той спосіб відчинив дорогу своїм противникам у вірі на всю Німеччину. Зранив тим ім’я боже, — чи не так?.. Міг потерпіти отець небесний. Не могла терпіти єдина владність римського бога на землі...
...За понтифікату Павла III збудилася реформатська туга серед провідних католиків Італії. Проповідували вони відновлення в вірі й порозуміння з молодим рухом реформації. Павло III призначив кардинала Контарінія в Ратіс-
бону на розмови з лютеранськими вченими. В деяких головних сумнівах дійшли до порозуміння; і могла католицька церква знову піднятися, з’єдинена, згідна й міцна відновленою вірою. Але в тій єдності зросла би нечувано могутність австрійського цісаря, що об’єднав би в своїй владі всю Німеччину. Тому повстали проти згоди католицький король Франції й католицькі князі німецьких країв. — «Вороги цісаря, що боялися його великості, почали сіяти кукіль незгоди між богословами» — і Павло III прихилився до сіячів кукілю, бо й йому була ненависна могутність католицького цісаря, й відкликав Контарінія з Ратісбони, заперечуючи уступки лютеранам. Ранив тим ім’я боже, — чи не так?.. Міг потерпіти отець небесний. Не могла терпіти єдина владність римського бога на землі...
...Гарячий серцем Карафа, папа Павло IV, у спілці з королем Франції рушив проти Карла V, щоб відбити італійські міста й зламати політичну перевагу католицького цісаря. Але цісарські війська пройшли побідою вниз Італії й облягли під князем Альбою святе місто. Довкола оборонних мурів гомоніли релігійні пісні гарячих католиків іспанців, а в розбитих церквах святого Риму гуляли папські наемники, швейцарські кальвіни, що глумилися над католицькими святощами. Палкий Карафа благословляв з Квіриналу кальвінських богохульників і виклинав богомільних іспанців, що благали в нього дозволу поцілувати папську стопу. Ранив тим ім’я боже, — чи не так?.. Міг потерпіти отець небесний, — не могла терпіти єдина владність римського бога на землі...
...Світським рам’ям великого старця, Сікста V, була побідна зброя іспанського короля Філіпа II. З’єднавши меч із хрестом, підготовляли війну проти єретика на французькому престолі, Генріха Наварського й зближалися до того, щоб цілий християнський світ з’єднати під одною владою. Тоді Сікст V спинився в своїх намірах: побідили би з іспанцем королівського єретика, ще правда, — але чи не була би це побіда політичної суверенності Філіпа над християнським світом, над могутністю римського бога на землі?.. І папа спинив приготування до війни й увійшов у зв’язки з Генріхом Наварським і з єретиками Англії. Католицький світ дивувався: зближалася побіда над злісним блудом реформації, сходило об’єднання віри в єдиній римській церкві. Іспанський посол домагався анафеми на Генріха Наварського й позбавлення його престола.
— Коли святий отець цього не зробить, католицький король відмовить послуху його святості...
Відмовить послуху!.. Отож власне!.. І папа зміцнився в своїй думці й спинив об’єднання християнського світу... Ранив тим ім’я боже, — чи не так?.. Міг потерпіти отець небесний, — не могла терпіти єдина владність римського бога на землі!..
...Едиктом 1629 року здавив цісар Фердінанд II останки протестанської єресі в своїй державі. Сповняв волю католицької церкви, був її найкращим сином між монархами. А проте папа Урбан VIII ненавидів цісарської потуги; в спорі за Мантуанське князівство станув на боці Франції й закликав її війська проти іспанської залоги. А коли полки Валенштейна прийшли на поміч іспанцям і загрозили самому Римові, звернувся папа до хороброго протестанта, свойого противника в бозі, Густава Адольфа й спонукав його до війни з Німеччиною. Вступив хоробрий швед у німецькі краї і побідний й нестримний перейшов їх від півночі до півдня. Всюди вставала за ним реформація й касувала наслідки недавніх католицьких перемог. А цісар Фердінанд звертався з розпачливими закликами до папи Урбана. Але «серед пожарів католицьких церков і монастирів папа лишився невблаганий’ і холодний як лід». Ранив тим ім’я боже,— чи не так?.. Міг потерпіти отець небесний, — не могла терпіти єдина владність римського бога на землі!..
А проте прийшов упадок бога...
Спокусила його нова жадоба, якій він віддався зі звичайною невгамовністю. Було це видовище гідне уваги, як просто й природньо перейшов Ватікан від планів усесвітньої суверенності до нових форм заборчивості, до товарової господарки... Майстрами й учителями нової форми були чуткі, як усе, провісники римських задумів, дотепні й палкі у вірі отці єзуїти. їх службові установи вкривали сіткою цілу Європу й частину Нового Світу, а вони переключили їх на новий, дохідніший лад товарової продукції. Закладали фабрики й великі рільні господарства, захопили банкові операції й торгівлю в великих містах у свої руки. Збагачувались і вчили других багатіти. Вчили, як можна для себе зробити легким христове ярмо, як можна грішити, не ображаючи бога, як обходити суворі вимоги віри, покли-куючись на протилежні опінії отців церкви...
Творили нову католицьку мораль для нового світу за-8:*	115
борливців, що доспівав по містах. Але той світ йшов своїми дорогами й був повний згірдливої нехіті до єзуїтських винахідників у моралі...
Ніколи, мабуть, повага духівництва не стояла так низько, як у ті дні. В половині сімнадцятого віку становила папська курія відкритий для всіх ринок, на якому йшла торгівля церковними урядами. За понтифікату Інокентія X рядила ватіканським двором братова папи, Олімпія, що винаймала посади за місячною оплатою, — «Двір був повний наємників, що тільки гляділи доходів і вважали себе за купців, не за службовців».
Брат папи Олександра VII, дон Маріо, дійшов до великих маєтків, як суддя, торгуючи своїми присудами в Борго. По цілій Італії й Іспанії відбувалася торгівля духів-ницькими урядами, а їх ціна хиталася разом із дохідністю бенефіцій... За словами Гріманія, в ті часи — «навіть збан-крутований крамар соромився би вдягнути попівську рясу».
Найперше відкинув свою залежність від Риму французький король Людовик XIV, що встановив суверенність собору над владою римського папи й відновив давні галій-ські традиції в церковному житті Франції. Іспанська й австрійська рука паношилася в італійських провінціях і зносила в них старі ленні права папського двора. Протестантські народи півночі й східні схизматики дивились на Рим як на джерело облуди й морального упадку. По всій Європі ширилась вільнодумна література, що заперечувала церкву й релігію взагалі. Останніми фанатичними оборонцями папського абсолютизму були єзуїти, й проти їх звернувся палкий гнів народів і політиків. Єзуїти були митцями в логічних тонкощах і плетінках, і тонке плетиво нової логіки стягнулося міцною петлею довкола їх закону. Вони показували шляхи нового господарського розвитку й забору й від нових заборливців світу, банкірів і промисловців, прийшло домагання позбутися єзуїтів з границь держав... Найперше прогнали їх з Португалії за торгівлю і змову проти короля. Прогнали з Франції за банкові операції й посягання на владу. Вигнали з Іспанії, Неаполя й Парми... Суворий австрієць Иосиф II скасував дві тисячі монастирів і піддав духівництво під державну адміністрацію. Уступаючи перед загальним гнівом, папа Климентій XIV розв’язав єзуїтський закон і позбавив себе тим останнього захисту в свойому абсолютизмі... Німецькі князі домагалися відновлення
 первісного стану політичної немочі римського папи, французькі янсеніти проповідували поворот римської церкви до вбогості первісного християнства... Вбогості земного бога!.. Чи не накликували в той спосіб до смерті цього бога?..
Прийшла велика французька революція й відкрила церкві дорогу до стану політичної немочі й убогості... Дорогу до смерті!.. Останками сил зв’язалося папство з про-тиреволюційною спілкою шляхти й королів і боролося з волею визволеного народу... Побідні війська директорії війшли в папську державу, зайняли Рим і вивезли папу в границі нової Франції... В останньому році XVIII віку вмер на чужині папа Пій VI... І здавалося, що вмерло папство раз на все... Що була це смерть бога землі... Смерть бога взагалі...
Це було через революцію, що Сойка відчув уперше можливість смерті богів на землі... І було це через можливу смерть богів, що Сойка відчув уперше революцію... І коли впала революція й збірні цісарські війська війшли в Париж, а папа вернувся до Риму в тріумфі, як новий бог, молодий Сойка відчув цей поворот як близький, як рідний, як майже свій.
...З колючою посмішкою в очах спостерігав він облесну метушню, з якою горнулися до папського престолу стривожені монархи; ще майже вчора, заздрі як божки, наввипередки підривали вони підстави папської сили на землі: шматували церковну державу, обмежували непорушні права папи внутрі святої церкви, заперечували його божеську суверенність; а нині хилились до ступнів Ватікану, як би прагнули на своїх хребтах підняти могутність папи... Був один люд, грізний, революційний, — чи не один мусив бути бог, оборонець проти гнівного люду?.. І всі володарі, всяких обрядів і вірувань, спішилися наввипередки, щоб прислужитися для слави одного бога на землі:
— І цар російський, що взяв під особливу опіку папські привілеї, й король Швеції й англійський князь-правитель, і также король Прусії, що під час усіх умов приймав сторону папи...
Ще майже вчора відносились вони з погордою до грішної жадоби Риму, «нового Вавілону», а нині відкривали свої границі для ширення римської віри, цього «твору небес і віків, королів і предків»... Приймали облесливо відновле
ний закон єзуїтів і віддавали під нагляд церкви особисте й родинне життя, суспільний побут і виховання молоді. В упадку релігії бачили джерело всіх соціальних заворушень, а в її піднесенні шукали найпевнішої підстави суспільного послуху й порядку... І знову Рим, столиця світу, був столицею королів і вірувань, і з його вічних верхів йшов понад землею сухий і владний голос:
—«Через мене говорить апостол, на якому збудували церкву... я живий авторитет, що в усіх сумнівах рішає непомильно... з Петрової ...столиці, як із джерела, випливає єдність духа... увесь світ вірних нехай згромадиться довкола мене»...
Нова народна революція вдаряла в границі папської держави, й на вулицях святого міста спалахувала вже гнівна воля народу. Але цісарські французькі жуави спиняли наспілу злість папських підданих, а папа кидав прокляття:
на волю совісті й слова, віри й навчання;
на піднесення розуму над об’явленням у новітніх науках;
на блудну всевладність люду, що підіймалася з тих наук і що, сіяна в серцях убогих, нарушувала природний порядок світу й грозила загибеллю королям неба й землі...
Відійшли французькі жуави, й вулиці Рима наповнилися грізним галасом гарібальдійців. Але в той час, як побідні пісні карбонаріїв ударяли вже в вікна Ватікану, — під гуркіт грому й сяйва блискавок, голосами вселенського собору сповістив папа світові нові догми:
—	про непомильність папи в справах віри й моралі;
—	про абсолютну владу його над церквами всіх народів і країв;
—	про те, що:
бог на землі!..
...А проте прийшов... (—«Міг би в цю хвилю прийти великий катаклізм: землетрус або вибух вулкану...»).
В продовженні бібліотечних сіней тягнулася «Галерея пап» з погруддями святих отців у заглибинах проти вікон.
Праворуч, у глибині, темніла в тінях «Галерея канделябрів», складниця імператорів і богів, відгребаних у пісках.
По той бік вікна, на лагідному спаді ватіканських садів, на доріжці, розбухлій в сонці, як жовток, стояв дріб-нотілий старець у білій киреї й нагинався до куща винограду над доріжкою. Протягав дрібну руку до зелені й спішними рухами сухих пальців ощупував вогкі паростки...
— Так само Ісус виконував щоденні роботи в домі своєї матері, як про це розказує євангеліст Лука... Так — велике проявляється в малому, а вічне в дочасному...
— О так!..
Дрімке пообіднє сонце сипалось сухою потопою на цілу околицю: на бурі виноградники в саду, на старця серед піскової стежки, на чотири нерухомі постаті біля лектики, що стояла на склоні праворуч... (...«І був би це катаклізм такої ерупційної сили, що протягом кількох хвилин покрив би цілу околицю верствою сипкого попелу й засклепив би її міцним покровом лавини, непроникливої й ціпкої, як добре топлене скло»)...
— Є щось божеське в самій зовнішності тієї постаті,— чи не знаходите, коханий?
— О так, отче професоре!..
— Дві тисячі літ життя апостольської церкви лежать на її ясних плечах; від неї йдуть у майбутнє всі дороги людства, — невідхильні дороги святої церкви, що її доля зв’язана з долею людства, — чи не знаходите, коханий?
— О так, о так!..
...Старець у білій киреї піднявся від куща винограду й невидними кроками перейшов до іншої рослини; протягнув дрібну руку до зелені, спішними рухами пальців ощупав вогкі паростки... Довга, біла одежа спливала фалдами до землі, а на смаглому тімені пашів ясний кружок, що був як грудка сухого попелу, просвітленого сонцем... Як грудка сухого попелу...
Сніговий досвіток голубіє вже понад крівлями, від плебанії чути голоси розбудженого двора... По той бік брами підносять лоби Гайдукові конята, і біля'мощеного воза мишкує вже дрібний Цвень (золота мишка отця Сойки, сторожке око й ухо,— золоторукий Цвень!). Як тільки отець Сойка наближається до високого сидіння (підніжний стілець чекає вже в снігу, — ступити —й на віз), чує вже під ліктем залізну лапку Цвеня; спирається на ній,
не для потреби, — для приємності, й, передаючи ногу понад драбину («—Господи, устні мої отверзеши і уста моя возвістят хвалу твою»...), вставляє поміж слова молитви:
— Говорив з Гелетою, Цвень?
— Так, татунцю, — відповідає бистро, — зі Сливкою теж, — будуть на час...
— Зайдеш на гумно, Цвень, там пані самі...
— Так, татунцю...
Отець Сойка вміщується на цупкому сидінні й, зітхнувши коротко, кидає перед себе:
— Торкай, Василю...
Конята підхоплюються з місця, широкозаді, гайдучки,— Гнатко потрясає дзвінкими; майданчик у снігу відпливає назад, і за хвилю візок котиться селом, між плотами... Колеса дуднять м’яко в молодому сніжку, морозяне повітря опливає обличчя... Отець Сойка піддається з задоволенням його щімкому рухові й, опустивши повіки, молиться впівголос, уривками.
Село вже виринає з зимового досвітку. Світяться вікна в Щербатюка, поміж стріхами гойдається піднята довбня журавля: беруть воду в Поливаного... Від закруту, з городів сиплеться дрібна цокотня кіратової січкарні,— порскають у коловороті коні, — погейкують хлопчаки, — це в Гелети... Коли минають город, з Гелетиного двора проривається хрипкий, мов крізь хащі продираний крик господаря і покриває собою всі голоси оточення. В живій, досвітній уяві отця Сойки виринає тяжке обличчя старого Гелети,— їжакувате, цупке, а віхтями вус довкола сизого підборіддя... Отець Сойка всадовлюється міцніше:
— Га, — жироїд!..
І посміхається кутками губ, і подається всім корпусом назад, як би почув за плечима мохнатий дубовий приземок...
...За городом Гелети дрімають у снігу високі стодоли Смаля Павлушка. Скелети — не стодоли; провалені крівлї латами в небо світять, як проломаними ребрами; пугачам нічліг, а горобець не втримається...
Сплять ще Смалі, очевидьки, — взагалі сплять. У порожній возівні згорнувся на землі старий пес, — глухий, як пень, стріль — не почує... При хаті ганок — остаток слави: стовпець сюди, платва туди, дашок насунутий, як 120
у п’яного. Двері до сіней навстіж відчинені, з ночі ще — навстіж, заходь, хто хоче, не поживишся...
Якось Гелета хрипить по-свойому:
— Павлушко — труп..
Думав про ліцитацію Смалів і гострив, очевидьки, зуби. — Чому б ні? — жироїд!..
А на тижні зайшов на плебанію Павлушко:
— Моє поважання, отче дідичу, — як здоровлячко?..
Гладкий, як усе в поведінці, прецінь шляхта: дід послухав у австрійському парламенті, — внук зачинав господарку на сорока моргах, — а сьогодні?.. Кожушина до колін, злиняла, протерта на плечах майже до шерсті; штанята в латках... Рідка борідка на запалих щоках, — зач пущена...- І вицвілі, важкі, як би в клею рухалися, очі...
— Сідайте, пане Смаль, — що чувати?
Вгорнув борідку в суху долоню й говорить, дивлячись у вікно:
— Візьміть «долинку», отче дідичу, — таньо випаде... І на руку вам, прецінь у межу... А сіно, як шафран, — як самі знаєте, — нема такого на долинах...
Помовкає хвилину, здвигає плечима...
— Нехай іде, коли вже йде, щоб хоч у свої руки... щоб між своїми... А то перечуваю...
(Ще здвигає плечима й кривить гидливо обличчя)...
— Переказують мені, що Гелета... собі ніби рахує на ту «долинку»... Гелета!..
Смаль не витримує в поведінці, злягає грудьми на стіл і вибухає крикливо:
— Таке мурло!.. На мою землю, на смалівщину!.. Гей, отче дідичу, цього не буде!.. Доки мене земля носить,— цього не буде!.. Такий гад!.. Візьму той гріх на свою душу, розчавлю йому лепету, там-таки, при комісії, надвоє розчереплю!— нехай діється божа воля!..
Отець Сойка впадає скоромовкою:
— Того ви не зробите, пане Смаль,—те вам непотрібне, — ані для вашої землі, ні для родини... І божої волі нема що тут мішати...	,
(Ой, отче дідичу!..)
— А щодо «долинки»... до цього потрібна готівка, звичайно, на ліцитації, а в мене тепер тяжко за гріш... Але я ще подумаю, — до ліцитації ще далеко,— може, взагалі до неї не дійде, — я подумаю...
«Подумає». Ліцитація відбудеться напевно, — про це знав іще з осені... І про долинку думав уже давніше, — нема що таїти, — пахло йому те сіно, як шафран... Але незручно перед парафіянами, — село погорджує такими набутками, оминає... Думав отець Сойка вгорнути той шматок руками Гелети. — Гелета кпить собі з опінії села... Але тепер, коли сам Павлушко напрошується, — справа простішає, — чому не порятувати знайомого, — «гаразд, пане Смаль, — подумаю!»...
Отець Сойка затирає долоні, — не справді, — в уяві (долинка як би своя, сойківська, — не вихопиться вже!), направду затер би долоні, якби не той погляд Павлушка, не ті його очі: тяжкі, вицвілі, докірно допитливі очі:
— Що то діється, отче дідичу, — на бога, — що це таке?.. І не пив я, не гуляв, не гайнував маєтку, — ніхто мені того не закине, хіба що збреше... А дивіться: втікає з рук, як та вода збігає поміж пальці, як у пропасть, гей! що то діється на тім світі, — прошу мені сказати?..
Отець Сойка насилу стримує внутрішнє тремтіння: таким холодом віє від тих слів («такий час, пане Смаль, — не вами це прецінь зачинається...», і не на мені скінчиться, отче дідичу, не на мені скінчиться, — я вже це бачу»), отець Сойка підноситься і подає Смалеві руку, потрясає спішно, як би відмахувався... Що б там не було, — долинка буде...
...Минувши смалівські сади, — пустир, не сади, — дорога збігає плитким жолобком у бік річки... Досвітки тут густіші, тополі бовваніють внизу, шумлять лотоки... краєм жолоба йде назустріч двоє людей, отець Сойка пізнає: Поливаного Петра й за ним акушерку Паславську; думає скоромовкою:
— Петриха, певне, розсипається, — та й уже час... Вчора стояла на утрені як гора, — прикро дивитися... Не повинні вже такі пхатися до церкви...
По хвилі, комбінуючи:
— Петро, мабуть, не поїде на збори, не поїде, — хтось інший... А шкода, нехай би виявився вже раз, нехай би зрадився, — тайкун!..
Отець Сойка поправляє шкатулку на грудях («ублажи, господи, благоволенієм твоїм Сіона»...) й торкає сердитим оком тих двоє над видолинком. Клякнули вже на крик Гнаткових дзвінків: Поливаний — коліном у сніг,— тяжкуватий, сторожкий, як усе, мовчун («мовчун, хвз-
роба!»), Паславська — тільки нахилилася, маркує,— жаліє білого коліна для бога, для парубків не жаліє, любас-ка! Сачок короткий, розгорнутий на грудях, цицьки в обтислій блузці вивалила з сачка, скалить солодкі балуш-ки, — до кого: до Гнатка? до Василя жовтогривого? до бога в срібній шкатулці? така любаска!..
Внизу розбігається дорога віяльцем, ліворуч, до водопою, й широким луком на греблю, між стовбури тополь. Конята вганяються на греблю в веселому розгоні, розплатані на бігу, широкозаді, прудкі й присадкуваті, правдиві гайдучки... По той бік річки синіє вдалині спадиста стромина протилежного берега, ціла в досвітку і в сніжку. Отець Сойка біжить поглядом здовж її залімчатого краю й натикається на клубясту купину Гайдукового обійстя: насупилася над стрімким берегом, як сива хмара, заслухана в своє нутро й розбухла в тому заслуханні...
(Вмре чи не вмре старий Гайдук?..
Сліпа Текля впевняє екзальтовано:
— Не вмре, татунцю, знов здурить...
А Василь натискає на конята:
— Щоб хоч застати при пам’иті...).
Думає над тим отець Сойка уривками, молиться, думає... І з нутра його думок викльовується жмутками практичний глузд самої події...
...Відходить покоління Гайдуків, очевидьки, скорочується... Зміняється обличчя церкви на селі й зміняється на гірше... Гелета?— Ну так, свій, — і як ще свій! Але богові мала з нього потіха... З року в рік відходить покоління статечних господарів, надійних, нефанаберливих, міцних господарів. Як на скалі спочивала на них свята церква, спокійна за завтрашній день; а старий Гайдук був тієї скали найміцнішою опорою...
— Святошник? — Не святошник... Але такий, що обряд і віра становлять щоденну потребу його побуту, як їжа, як господарка; що все його життя: від родин до ро-' дин, від вінчання до вінчання, до похоронів проходить у непорушній схемі церковної обрядовості, як день іде за ніччю, зима за літом, — у божій волі...
— Вірить, очевидьки, в бога, але так само певне, тільки живіше, реальніше вірить у чорта й його грішну владу на землі, в домовиків і потерчат, у відьом і вовкулаків, у пристріт і вроки, в добрі й злі години і місця на землі, — в цілу ту пливку масу забобонів, що становить
істотний зміст його релігії й що тільки через неї вливається церковна наука в щоденну практику його життя...
— Сам неписьменний (підпишеться й знає деякі цифри), відноситься він зі стриманою зневагою до книжного знання. Підглядає його, де тільки може, з іронічним вичікуванням і накидається зі скаженою втіхою, коли вдається йому — як міркує — вловити його на брехні або практичній нікудишності («ге, — вче-е-ні!»)...
З заїлою впертістю втовкає ту зневагу в мозгівни-ці малих гайдученят, яких по одній зимі науки викуплює подачками від шкільної повинності («буде з те-е-бе»!). Змалку втягає їх у тяжке ярмо праці на ріллі, що не поз-воляє малому тулубу відрости від землі й затовчує його на весь вік у м’язистій, ціпкій, ширококостій приземкуватості («гудзуватий Гайдук»).
З тією ж стриманою зневажливістю бокує він від усіх культурних новин у громадському житті села: від освітнього й господарського руху, читальні й кооперативу, від вистав і всяких зборів і замашним, як пужално, словом відганяє від них своїх цікавих і живих з природи дітей («на шкірі тобі випишу ту читальню, ти штурпа-аку!»). Непевне і звіддалік підглядає діяльну участь духівництва в освітній роботі на селі, й коли при здибанні з отцем Сойкою зійде на ту розмову (любить перекинутись словом,— з пошаною, а жартома), відводить набік обличчя й морщиться як від гіркого:
— Нащо хлопові читальня, татунці, — йому це як дурман у голову, — зараз п’яніє...
І по хвилі додає, знизивши голос:
— Парастасів тепер, кажуть, менше на селі, — га, татунцю?.. Читальників багато, а парастасів менше...
Корінням цілий у минулому, глядить він з недовір’ям на всі політичні зміни, що їх принесла з собою світова війна. Задоволяє хапливо, хоч і з презирством, всі непевні вимоги нової держави, але в глибині душі він вірить у поворот старої Австрії, непохитно вірить у цісаря, який вернеться в свій час, і все тоді прийде на своє місце. Як реальний завдаток тієї віри — на дні мальованої скрині лежить тисячка австрійських корон, правдивих, цісарських грошей, що дочекаються свого, бо не було щё, як світ, щоб цісарське пропало...
Забавний і вмілий у поведінці, гладкий і дотепний у товариській розмові, властиву свою природу відкриває
він, зачувши десь можливість масної, а легкої наживи, Маючий п’яничка, що пускає з рук землю, бездоглядна вдова, сусід, придавлений довгами,—це Гайдукова нагода. М’яко й без поспіху колує він довкола нагляденої жертви; оплутує обіцянками й невеличкими подачками; одурманює. І присмоктавшися раз, виссе — не випустить, доки останній клапоть землі не знайдеться в та-булі Гайдуків. («Гайдук як павук, — прип’ється, до каплі виссе»...).
Що раз набув, то належить до нього ретельно й на все («в Гайдукову жменю, як у воду»), сумлінно віддає кесареві, що кесареве, а богові, що боже. Але немає такої сили на землі, ні в кесаря, ні в бога, що нарушила б його віру в господарське право власності, що захитала б його власністю, непорушною, як цісарський закон, святою, як божа воля.
А проте був Такий день у його житті, прийшла така година, що здавалося, наче високий климівський берег розступився під його обійстям, а річка Климівка потекла вверх, до джерел...
Було це жахливе літо 20-го року, коли зелені кабати відійшли на захід, за Кальне, а з Поділля наступила комуна, як грозова туча. Війтом у селі настановили Дмитра Халупника («печатки в руках не поверне, а в’ївся в печінки: — «Гайдук, — підводу для товариша!». — «Гайдук, сіно звезти вдові Михайлисі!» —«Гайдук, податок на школу!»), а кривий швець Семен верховодив голотою, дориваючись господарям до горла:
— Давайте, багачі, землю,—то наша кривавиця!..
Бог помилував, — не віддали... Дмитро Халупник відійшов з комуною на схід, а кривий Семен — кричав землі? — пішов землю гризти, не оглянувся.
...А нині, в неділю чи свято, стоїть старий Гайдук при своїм місці в церкві (третя лавка ліворуч, при стіні; перша — старого Грицака, що має сина адвокатом, друга — Гелети, третя його) й, розмахуючись усім тулубом, б’є сердечні поклони й гатить п’ястуком у груди, аж відзиваються легені:	і
— Прийдіте, поклонімся цареві, нашему богу!..
— Прийдіте, поклонімся цареві...
А як серед поклонів загадає Дмитра Халупника або Семена шевця, шкірить гранчасті зуби і вставляє скажено в молитву:
— Кричав землі, Семене, — маєш землю, нехай тобі легка буде, голото!..
Ненавидить комуну всією сирою темінню своєї душі, ненавидить голоту, що схиляється до комуни. І коли бачить, що в останній час вона підносить голос (бачить прецінь: Стах Гураль, — світова заволока, — і порепаний Сеньків, і вся та голодна ледач, що від панщини залягає Високий берег), стає серед гумна, старий уже, надірваний, мохнатий, як пень, урослий глухо в землю, й, віткнув-ши п’ястуки в чіхрату пазуху, стоїть і надслухує...
— Чи те видано?..
— Є десь арешти й шибениці, є, а та бридь ходить по землі та ще погейкує, як на свойому...
— Але бог ласкав...
— Бог є господар, як і Гайдук господар і воля божа господарська, не голоп’ятницька...
— Сидів тут Гайдук Григор, мій дід і Федько сидів, батько, і Василь буде сидіти, хоч штурпак, але буде, і за ним діти і внуки, доки тої землі — не бійся!.. Гайдук — господар!..
(— Вмре чи не вмре старий Гайдук?
Сліпа Текля захлипується:
— Не вмре, татунцю, знов здурить...
А Василь натискає конята:
— Коб хоч застати!..)
...В половині греблі ліворуч полискується ставок, зібганий хвилями перед лотоками, а по той бік лотоків, у заглибині блимає світлами млинок, розтріпаний, гомінкий. Перед під’їздом на товчку стовпилося з десяток підвод, з мливом і впорожні. Отець Сойка обіймає їх господарським поглядом (з десять, не менше, — боже помагай), а як в’їжджають на місток перед млином, між кіньми на товчку пізнає він блискучу упряж фрідріхівських колоністів. На якусь хвилину заклякає молитва в його губах, а долоні облапують шкатулку з дарами, як би це була скарбона з родовими клейнодами. Отець Сойка метушиться хвилину на сидінні й видихується сколихнуто:
— Пропав Раймунд!..
— Не піддасться?.. Напевне піддасться!.. Коли його власні шваби пруться до мойого млина, — пропав рудий зі своїми вальцями!..
— Го-го!..
Сойка вмощується вигідніше і вертається знову в мо
литву; але вже по кількох стихах його псалом перетоплюється в думках на ділову розмову з Цвенем: — «Слу-хай-но, Цвень, сюди, — ще треба натиснути: обнизити мірчука, на тиждень—два, нехай натішаться... Шопу при млині полатати, дилі осунулися... нехай шваб знає, куди заїхав, шваб любить порядок, як і ми з тобою... А нові сита замовлені, правда, Цвень!.. Натисни, Цвень, ще натисни!..
-	Що усі млини від Нової до Старої Климівки мололи для шляхетного роду Сойків! — чи це не слушне змагання, Цвень?..
— Го-го, рудий піддасться!..»
Отець Сойка вмощується міцніше і впадає з розмахом у молитву, як би гонив воду на лотоки, що вкидають золотий мірчук до сойківської кабзи.
...По той бік греблі, за річкою в’їдається дорога в стро-мину високого берега і, втиснувшись у вузький жолобок, від виступу до виступу вихоплюється по кам’янистому спаді. В половині стромини Василь повертає праворуч і пускає конята бічною доріжкою здовж берега. Отець Сойка спиняє його за поворотом:
— Об’їжджаєш, Василю?
— Так, татунцю, — відповідає, — горою нема як: під каменем замерзло на лід, нема права вибратися.
Одну секунду надумується отець Сойка, потім передається понад полудрабок і, підібравши фелон, зіскакує на землю.
—	їдь,— говорить, — не гайся, а я з Гнатком навпростець, скорше поспієм...
І хоч Василь спротивляється турботно («Ой, татунцю, а то ж як, — тато геть загніваються, — є ж коні!»), отець Сойка відмахується коротко («кажу—не гайся, їдь з богом!») і, перебрівши жолобок, виходить на скісну стежку... Гнатко йде передом, ступаючи широко... Ніхто ще не проходив сюди з ночі, сніг лежить молодим пухом на хребті стежки, Гнаткові сліди прокладаються в ньому самітно, чіткі, наче відливані. Отець Сойка піддається механічно ритмові спільної ходи, його ступні трапляють у розміряні Гнаткові сліди. Отець Сойка посміхається крізь молитву.
— Стопа з того хлопчиська, як у велета, — не пожалував бог матерії...
— І рука теж, — довбня — не рука... (—«Господи, владико, чоловіколюбче...»)
Отець Сойка переводить очі на кетяги Гнаткових долонь, що витискаються багряно з рукавів. Посміхається крізь молитву:
— Легенди по селі ходять про ті руки... П’ять жмень у жнива — і сніп як та колода, — ніхто за Гнатком не вжне... Золотий дукач пальцем продавлює, а долоня як бляха: нагорне в неї жару, перенесе по хаті, не дмухне...
—: Сільська старина переказує: то в нього за дідом небіжчиком, за Іваном, — був также за піддячого («піддячий й наймит, одна нужда»)... Йде, бувало, зі свічкою в процесії, світло обгорне рукою, ніякий вітер на здмухне: ліхтар — не рука, тільки між пальцями просвічує...
Отець Сойка притакує:
— З людьми мені везе, — маю щастя до челяді, ніхто не заперечить... Один Цвень чого варт... або Сливка... І Гнатко теж...
— Ми вже десь близько, Гнатку?
— Так, татунцю, — відповідає впівголос,—тут зараз Гуралів город, потім Михайлиха-вдова, а там Гайдукове,— зразу пізнати...
Вагається хвилину, потім додає, ніби виспівує:
— Тут бідо-ося, довкола, татунцю,— самі довбеньки,— тільки Гайдук господар, татунцьо знають...
Замовкає в непевності, наслухуючи позад себе, додає кроку.
— Вже близько...
Обходять кам’яний виступ, що відгортає стежку, й заглибиною поза ним вихоплюються на берег.
Просто них — городець у снігу, рідкими порічками обсаджений, і в глибині між деревиною — світло з Гурале-вої хатини («не спить уже, голота — также ладнається... Але побачимо, хто вспіє!»...).
Михайлишині грядки — пустар, не грядки; в хабазі, як у ріщі: не годна вже Михайлиха, нездужає... А от Гайдуків сад, — як хмара в снігу, на берег насувається; хвіртка в високому, старому плоті, з острішком; і сад — густий, безладний, підшитий агрестом і малинником: чіх-рате обличчя старого Гайдука, з колючим смішком у бро-виськах. Вузька стежка входить у нього, як у ліс, і розбігається на прогалинах. На середині саду стоять срібни
ми копулами корони чотирьох груш-велетнів, що пам’ятають Цісаря Йосифа. Гайдук ними хвалиться:
— Сорок корців грушок, як ме-еду!..
Коли підходять під груші (голубі тіні лежать під ними, наче світає), над стодолами в глибині вистрілює тремтючий, срібний крик і, як тонка срібна стяжка, падає на стріхи.
— Дзвінок? — Санками хтось вибрався, або як?
— Ні, так щось, татунцю... Як би ягня... Але не час іще на ягнята...
Знову дві срібні стяжки підлітають над стріхами, а між них уплітається м’яке горляне абрюкання, як тепле мереживо.
Гнатко - оглядається з посмішкою, торкаючи дзвінками. Отець Сойка підносить голос у молитві. Минають високі стодоли, розіпхані ще хлібом. Вузькими сутками біля возівні проходять на подвір’я. Воно лежить між будинками, як між пагірками, в снігу і в досвітку. Барліг опу-клюється перед хлівами. На барлозі серед гумна стоїть у снігу простоволосий дідок, як корч скошлатаний, приземкуватий, і той дідок — старий Гайдук, сповідальник...
Гайдук: у старому, збірчатому кожусі, розхристаному на грудях; старі, шкарубкі чоботи потахли в примерзлій соломі; в ногах біля кожуха мотається вовниста вівця, абрюкаючи турботно. Старий повертає за нею стріхату голову й зацитькує м’яко:
— А бирка — би-ирцю...
Загортає кожух на грудях. У пазусі, як у гнізді, головками до себе, біліє двоє ягнят з пухкими, як пір’я, чубками. Підносять вогкі мордочки й штовхають ними в Гайдуків кожух. Простягають головки й дзвонять сріблисто. Старий зацитькує:
— А би-ирцю...
Отець Сойка спиняється з Гнатком серед двора й посміхається всім обличчям. Старий завважує його, піднявши від ягнят бороду. Дивиться хвилину розгублено, кидаючи бровами. Похитується в чоботах і йде вперед, схилившись, ніби падає. Затримується, дивиться пильно, знову йде... Підривається в середині ходи й, замахнувшись усім тулубом, падає на коліна.
— Ой, татунечку, а то ж як!.. А де ж той штурпак з кіньми?!..
Голос у нього високий, дзвінкий, як звичайно, — обличчя збігається складками, як брижками, рухливе, живе... Отець Сойка підходить бистро й благословить його знаком хреста.
— Полегшало, Гайдук?.. Слава богу!..
Гайдук садовиться на зап’ятках.
— Ой, татунцю, та як не полегшає?..' Той поїхав у село, та побігла на сусіди, за свічкою, — не оглянулася звечора, сорока... А я лежу, чую, — мекає, вівця мекає, бі-гну, смерті чекаю... Але, чую, — мекає, вівця мекає, бі-луля моя, та й таким голосом, — чуєте... Раз на рік кричить худоба таким голосом, — який господар улежав би?!.. Хіба під землею. Піднявся я якось, вступив у шкраби, натягнув кожушину... Чи лиш дійду?.. Але як не дійти, коли мус?.. Полегшало таки мені, татунцю, відступило від серця... Йду... Сніжок на дворі та й слава богу, снігу треба... Човбаю до хлівця, стіни тримаюся... А там— ті вівці збилися в куток, а вона, білуля, на мервиці на середині... Вилизується... Та й аж двоє... І не час ще той, скажіть-но, людоньки, га?.. То ж щойно Пилипівка... Десь під жнива набігала, скаже-ена!..
Вівця соває йому горбатим носом у груди а він відпихає її ліктем («де лі-ізеш!») і присідає на зап’ятках. Розкладає полу кожуха на снігу й опускає на неї мале з пазухи.
Перехиляє чіхрату голову й шкіриться цілим обличчям:
— Як те пір’я!.. А трясеться як!.. Зараз підеш до ха-ати, за-а-раз...
Підтикає долоню під вогку мордочку й бурмоче:
— Бирцю, би-ирцю!..
Стара налазить на ягня твердим вим’ям, то він вигортає мале з-під неї й ховає в пазуху. Загортає кожухом:
— Має-єток!..
Підносить голову й дивиться насмішкувато з-під брів.
— П’ять золотих вівця,—чи то видано?!.. Як п’ять шісток!.. А де ж, коли було таке, за якого цісаря? Кінець світу, татунцю, га?..
По хвилі:
— Але яка господарка без вівці? Як той хлоп без кожуха...
— Та й головне: прибу-у-ток!..
Умощується колінами в снігу, як би там було його вічне місце, обгортається полами. Бурмоче:
— Би-и-рцю!..
— Бог ласкав!..
На повороті отець Сойка натискає на Василя:
— Поганяй, Василю, поганяй, бачиш, бог ласкав...
А собі- бажає внутрішньо:
— На добрий початок дня!.. На все добре!..
Кпить собі, очевидьки, з усіх добрих і злих початків, з прихильних і ворожих побажань. А проте говорить собі внутрішньо:
— На добрий початок дня!... На все добре!..
І чому не говорити, — чому б ні?... Час тепер такий божевільний, кризовий час: уранці маєш цілий твій майбутній день у руках, розрахований і спланований, щодо робіт і потреб, видатків і прибутків... А ввечері оглянешся: пильнував і намозолився, а прецінь усе пішло шкереберть — плани й рахунки, роботи і потреби... І коли був якийсь прибуток, — не твоя в тому заслуга, і коли мав яку страту, — не твоя вина...
Так, як би в глибині твоєї дійсності, під поверхнею твого дня діяли якісь темні сили, химерні й вигадливі, свавільні й невраховані, достоту: злі божки, яких призначенням є гратися химерно твоїми розрахунками... І чи тільки твоїми?.. Коли дивишся на цей світ, на живу ріку своєї сучасності, маєш враження, наче під її рухливою поверхнею відбувається шалений відьомський танець, гульба чортівських сил, що їм саме пекло награє божевільну мелодію. І вистане почути гарячий дотик тієї відьомщини на власному хребті, щоб увірити в реальне існування тих божків, прийняти свою залежність від їх волі й віддатися їм у молитовному захопленні... І чи не такий є початок усіх вірувань, чи не таке джерело містики, тієї утроби релігійних почувань?..
Найкомічніше видовище в психічному житті отця Сойки: кпить собі, як усе, з цілої містики, зогидив собі її в свій час, викорінив, здавалося, самі її можливості в свойому нутрі. А проте ловить себе сьогодні на цьому: те, що переміг у собі колись аж до обридження (переміг прецінь, ні?), прокидається в ньому тепер Иід ударами божевільної дійсності, з’являється в масі його почувань як вогняний черв’як, що сверлить у підсвідомості. Найко-мічніша частина містики: дрібний щоденний забобон спалахує у ньому на вид сірого зайця, що перебіг дорогу, на вид жінки з порожніми відрами... Або як тепер:
— На добрий початок дня!.. На все добре!..
І чому не бажати, чому б ні?.. Такий є холодний рахунок отця Сойки:—-Містика?— нехай так!.. Але якщо вона може збудити чуйну сторожкість, таку бажану в наші дні (заєць через дорогу!), або коли може підняти віру в себе й активність (повні відра!), чому не віддатися тому струмкові містичної глупоти, не притакнути йому в своїй свідомості?.. Як от сьогодні:
—	ще з недільного вечора мав отець Сойка свій сьогоднішній день у руках, спланований і розрахований від ранку до ночі, до хвилини майже скалькульований: важний, вагітний можливими наслідками день... І от уранці, в самому початку дня — випадок на селі (випадок — вітрильник дурнів, підводна скеля, для розумного): з досвітку окрадений час, надломані плани, розкиданий рахунок... І можливість утрати найкращого парафіянина в селі, можлива смерть Гайдука!.. Химерний, лихий досвіток, гіркий початок дня, — а скільки тієї гіркості може ще ховатися в ньому від ранку до ночі?!..
А вийшло так:
—	подвір’я між будинками, як між пагірками, в снігу і в досвітку... барліг опуклюється між хлівами, й серед барлогу, — як кущ скошлатаний — дідок приземкуватий, старий Гайдук: «Бирцю, би-ирцю!..»
Ще:
«Десь під жнива набігала, скажена, га?..»
Ще:
«При бу-уток!..»
І це головне:
— Прибуток!..
На добрий початок дня!.. На все добре!..
...Звідсіля стільки чіткої оживленості в руках отця Сойки: коли вбігає до захристії й скидає зі себе ризи («живіше, Гнатку!»), і коли високий, стрункий, у луковатому ковпаку перебігає цвинтар і доріжку й алею між сніговими смереками... В напівтемних сінях з тераси натикається він на сліпу Теклю, що наслухує жадібно в його бік: («А що, татунцю, а що?»).
Поривистим рухом кладе їй обі руки на рамена й вибухає рвучкою скоромовкою:
— Не вмер, Текле, — вівця вкотилася!..
Вибухає з нього ця вістка як живло, не вістка, епіграма... й, шалено радий своєму окликові, відкидає він голову й проривається дзвінким і гострим сміхом...
— Не вмер Гайдук, — вівця вкотилася!..
Текля остається розгублена й турботно іцаслива. А Сойка заскакує в роздягальню й, накидаючи на бігу подвірний плащ, виринає між колонками [ганку по той бік резиденції.
...Чути вже день у повітрі. Збілілий морозяний світанок пливе над присніженими будівлями, і з його глибини, як із прозорої дзвінкої мряки, йде назустріч отцю Сойці знайомий хаос звуків, — галас поранкового двірського руху обхоплює його звідусіль, і він убирає його в себе з терпкою жадністю вихопленого на хвилю від роботи господаря. Стоголоса двірська метушня в самому акті сприймання розкладається йому на струмки пов’язаних, доречних звуків, у яких він уловлює лад і господарську чергу й за якими йому вчувається тонкокоста, дрібна, але сувора й вимоглива, холодно обрахована рука старої матері.
Знизу, від гумна долітає сюди сухий скрип відчиню-ваних воріт, — потім розбухає глухе дудніння коліс у примерзлій землі й за хвилю підкочується під ганок високий молочарський віз із раннім удоєм: перша сойківська ластівка до Кального, стільки-то літрів пастеризованого молока, фунтові гранки масла з трьома листочками, — «Климівка-Klinidwka—двір»... З кухонних дверей вибігає навшпиньках молодий Гнатко, окраєць теплого хліба втикає по дорозі в кишеню. Вирівнює на конях упряж, ускакує на сидіння.
— Накинь щось на себе, промерзнеш до біди...
— Е-е, таке зимно, татунцю, не на такім я мерз...
— О дванадцятій, не забудь, у Народнім домі... Членську посвідку взяв?
— Так, татунцю.
— А в Вовчім Долі гальмуй, — певне слизько.
— І так гальмую...
Згортає в долоню віжки (граблі, не долоня,— згорнув би шестерню) й рушає трапом з місця.
— Цілую ручки...
— Щасливо!..	'
...Перший слід коліс прокладається м’яко до брами, й отець Сойка проводить його поглядом на майдан... («На все добре!».. Щасливо!»). Тоді опускається з ганку й повертає вниз малого подвір’я, до гумна.
В глибині двора, перед оборою колихається сорокатий
вереск пташні, як порох, підбитий вітром. Він бризкає в якусь хвилю стоголосим зойком і спадає враз, уливаючись у глухий гуркіт коліс, що наближається з гумна... Важкий драбинястий віз утикається в подвірні ворота, над його заднім ходом похитується висока, в два ряди клітка, нащілена пташнею. Порейдують грудасті кури, просовуючи дрібні головки між щаблі клітки, похитуються внизу жовтодзьобі качки-пекінки, перевалюючись, як бонзи, в тяжкім салі... Цілий той пір’ястий гомін повертає праворуч, під комори й затримується з кіньми перед помостом. Бряжчать там уже ключі старої Сойчихи; западаються двері, і з теплої їх челюсті виринають на поміст: тугий брюхатий кіш на замку, пара менших плетінок, рядок мішків і торбин, пов'язаних за гички. Все те мандрує на віз («—Не розсип, бовдуре...») і вміщається густо перед сидінням, у соломі... Отець Сойка вступає на поміст і вмикається зразу в рух плетінок. Говорить упів-голос:
— Добрий день, мамо...
Відповідає стара, не розхиляючись, теж упівголос:
— Вже назад, сину, — і що там?
— А вже, мамо, — все гаразд, не було гайки...
Посміхається мовчки до себе («Не вмер, — вівця вкотилася!»), а нараз його лице стинається й торкає дрібно ніздрями.
— А в нашому млині німці з Фрідріхівки, знають мама?
— А-а!— скрикує мати й, підвівшись, спиняє на синові бічний, допитливий погляд.
Отець Сойка порається в соломі й говорить скоромовкою:
— То не є така несподіванка, я прецінь казав мамі... Почухається рудий Раймунд, то його запече... Піддасться, шваб, не витримає...
Стара нагинається над кошівкою й ощупує її руками, живо й зацікавлено.
— Яблука?
— Так, сину...
— Маруся просила ранетів.
— Є ранети...
— А то крупа?
— Крупа, — Матільда переказувала, до різдва стане... Останній мішечок угрузає в солому й обмощується
пильно... Стара замикає комору на ключ (пробує), на колодку (пробує) й кидає впівголос у бік воза:
— Рушай...
Ідуть обоє з сином за колесами. Стара ступає дрібно, носиками до середини, її хода похитлива, суха, по-жіночому загарблива. Вона дивиться в слід коліс і говорить до сина:
— Як думаєш, Михайле?..
Традиційний початок у розмові «білої челяді» з чоловіками — Сойками:
— Як думаєш, Михайле?.. Нехай домолотять пшениці— для Гольда?...
— Я говорив, мамо,—Цвень знає... докінчить стіжка за стодолою, на нині стане...
— Дві дівчини прийдуть до тютюну,—Тильчакові, либонь, нехай відробляють.
— Так, мамо, там ще тільки дрібний, — до полудня пов’яжуть...
— Мак треба би пересипати й винести на стріх...
— Так, мамо...
— А ті два замоклі мішки до сушарні, — може ще видихається...
— Так, мамо...
— Так... .
— Так...
— Так...
...Від смерті свого чоловіка, «Сухого» Яцка, панка на Калдубах, удова Сойчиха все двигає якийсь лишок фамі-лійного тягару на своїх плечах. Холодним сойківським рахунком вихоплена з батьківського багацького кубла на Покутті, ціпка й рухлива з природи, сухувата й скупа в почуваннях, лінійна якась, наче одновимірна в думках, зуміла вона в короткому часі відчути властивий напрямок і зміст господарського сойківського змагання, зуміла врости в його студену вирахованість і жадну, все активну, ненаситну в своїй жадобі заграбливість і, з прикметною для себе однолінійністю в почуттях, віддалася їй раз на все, в ній знайшла цілий глузд і призначення свойого невигадливого життя...
Родила Якову Сойці трьох синів-сойчуків: Миколу, Мар’яна й Михайла, а як трагічна пригода в часі великого страйку на Поділлі вкоротила життя «Сухому Яцко-ві», все майже своє родинне прив’язання, всю виховану
дбайливість віддала найстаршому синові: єдиному — за сойківською традицією — наступникові цілої батьківщини, майбутньому панкові на Калдубах, господареві ланів і млинових промислів. Не виникало в неї те обмеження з одної сухості й однолінійності її природи. Була вже кров від крові, й кість від кості частиною сойківського гнізда й, як для всіх Сойків — любов до дітей була для неї почуванням економічної натури: гарячий- і блудний зв’язок крові був у ньому замінений прозорим зв’язком грунту й гроша, не менш гарячим і настирливим, але як же чітким і простим!.. Не химерило в ньому родинне почуття, не вибухало й не обнижувалось, а текло рівним, непорушним, майже ідеальним струмком, як тече вірительність, векселеве зобов’язання або саме право святої власності, що була кров’ю сойківських б’ючок, теплом їх крові... Послушна цьому прив’язанню, часова спадкоємниця сойківських посілостей і завдань, цілий сухий жар свойого серця, всю господарську снагу віддала Сойчиха на те, щоб виховати сина Миколу на гідного нащадка слави «Сухого Яцка», вірного сойківському покликанню, як лід, холод--ного заборливця й рахівника... Сама ніякої майже освіти, обмежила вона также книжкове виховання свойого пер-шака («не суши голови, — придасться...»): але перевела його через усі петлі живої сойківської практики, передала йому всі тайни поточних прибутків від хліба, обор і млинів («не спіши, витримай, самі напросяться»), навчила розумного орудування заплаченою людською силою («нагодуй, заплати, а жили до кінця висотай»), як і прибутками з тої сили... Звіддалік і крадькома приглядалася першим ініціативним крокам свойого сина в господарці (все підглядала звіддалік, кутками очей) і, спостерігаючи тяжкуваті його успіхи, тяжкуваті, а певні, як би йшла в цьому за голосом небіжчика «Сухого Яцка», ступінь за ступнем відходила вглиб і віддавала поодинокі ланки господарки в завідування свого найстаршого... й одна вона могла б тільки сказати, коли пролинув той час, як — заспокоєна в своїй совісті й перейнята сухою радістю — втягнулася вона знову в традиційну формулу «білої челяді» на сойківському обійсті:
— Як думаєш, Миколо?..
Маєток був щасливо заокруглений, коли переходив остаточно в руки молодого господаря, помножений женяч-кою Миколи й звичайними фільварковими набутками,
а руки ті були певні: тяжкуваті, хваткі, трохи насмішкуваті, немилосердно гребкі руки...
А вдова Сойчиха переїздила до середущого сина Мар’яна...
Для нього знайшла тепер у собі серце, і, хоч була це сама мар’янівщина, сама господарка без сина, не зменшувалось від того її матірне Прив’язання, не обнижу валасв, а навпаки — підносилася її господарська дбайливість... Синове господарство! —це була найживіша частка самої істоти її сина: його двір, його садиба, його ліс і поле, й сіножаті (його ж, — ні?)... Недокінчений інженер (чхав на диплом!), відбувши однорічну військову службу, вженив-ся Мар’ян у Коропцівщину, старе багацьке гніздо в Під-гаєччині, майбутнє неподільне придане Коропцівної — єди-начки. Війшов сюди, як на своє, — вузькогубий, цинічний, трохи ослаблюваний тим цинізмом, а проте найстуденіший з цілого молодого покоління Сойків наживник. Мав уже свої дохідні плани, тільки наважуючись у думках на Ко-ропцівну... Ласий був кусок, як створений для Сойки... Тепер приглядався, втискаючись ступнево в маєток, намірювався холодно й без слова, — як би був тут від років, — властивий пан і господар. І коли вибухла світова війна й наспіло йому покликання до полку, прийняв його зі скаженою з’їдливістю; майже очікував війни, — висіла як притаєна громовиця в повітрі; але був самолюбний у своїх цинічних задумах, скажено скалив зуби, коли якісь недосяжні сили втикалися у його роботу (близькі противні сили мав у практичній погорді, вмів їх запрягти, як своє тягло)... Але був прецінь одним зі Сойків: — скаженість його перетоплювалась у потік живої калькуляції, — вкінці посміхався тонкогубо:
— Заробити!.. На всьому можна заробити... На тій мордівні теж...
І вже на від’їзнім, на прощанні, попросив матір переїхати й опікуватися до його повороту масним набутком... І прийшла, як би некликана, як на своє (своє прецінь, ні?). Приглянулася... Була тут усюди сира-сировина, треба було тільки глянути довкола сойківськими очима. Сировиною дихали поля, що родили «як бог дасть» (родили не зле); і ліс — старий, перестоялий, потахлий у непрохідній гущі; і старий сад-хащівник, що дрімав над засклепленими ряскою ставками... Сировиною тхнуло від господаря, заплилого по очі Коропа-Коропця, що сопів
э удищами над ставками; і від широкощокої Коропцівної (кров э молоком!), що посміхалася з-під вій сиро; і від робітників-наймитів, що снувалися по гумні, як мухи в клею, — гей!..
Була тут довкола неторкана цілина, що напрошувалася під холодний острій сойківського плуга. І належало тільки зберегти її у воєнній завірюсі, розчистити і вберегти до повороту властивого господаря (вернеться, очевидьки!), тонкогубого Мар’яна-сойчука...
І стара Сойчиха вберігала: чапіла, як стара яструбиця на гнізді, в піднятим до вдару клювом, відбивалася від нахабної воєнщини: москалів і своїх, гірших за москалів, іноді сама наскакувала — хижо й корисно... Коли в початком дев’ятнадцятого року Мар’ян вернувся із полону (в лісистої Тобольщини, в дерев’яного промислу, в якому «заробляв» і вгрібав практику), двір був цілий і обновлений, за стодолами пахтів паровик, «набутий» під час відвороту від російської технічної частини. А на узліссі, над річкою, за \ листовними дорученнями Мар’яна ровчищувалося місце під нову в сойківщині станицю промислу, нове джерело прибутків і приспішеного розквіту...
І коли пару літ згодом, сповнивши своє, вдова Сойчиха покидала Коропеччину (тепер сойківщину, очевидьки, на віки сойківщину!), бачила сухими очима, як хилялися над обрієм верхи підкошуваних дерев, перестоялих і недостоя-лих, а на узліссі, під річкою, димів ненажерливий тартак («Сойка і спілка»), ковтаючи соснові туловища й розкидаючи по всій околиці солодкий запах живиці й наживи.
А стара Сойчиха переїздила до отця Михайла....
Зі всіх молодих сойчуків сина Михайла Сойчиха знала найменше. Виростав якось поза її поглядом, на боках: вісім літ у середній школі, чотири в лишком на богословії, также в Римі, далекий, віддалений війною, як непрохідною про-пастю. Роками цілими випадав він практично в її думок, відтятий від струмка її господарських турбот, як від живого її тіла. В такий час майже не існував для неї.... Коли ж згодом, стоючи обіч старого Климовича, благословила його під вінець в шамбелянівною, — сувора, суха, трохи відчужена в тому старошляхетському оточенні, — знайшла його зовсім несподівано для себе... Для себе знайшла і в собі... Був менший ростом за двох перших синів, дрібніший у кості й засмаглий на щоках; і гладший у поведінці й через
те як би трохи далекий... А проте, маючи його так перед собою (чула ще дотик його тімені на своїх губах), завважила нараз, як багато мав у собі з «Сухого Яцка»: потяглий був, як той, до плечей і сухорлявий на тілі; хрястку-ватий ніс карлючкою й широко, як у яструба, розставлені зіниці; й говорив, як Яцко, скоромовкою, — здавалося ій— затнеться на мить і вихопиться враз дзвінким криком, по-ривисто й дошкульно... Знайшла тоді його для себе так, як «Сухого Яцка», — носила його прецінь у собі, як постійний внутрішній поклик, як міру всіх господарських чеснот і вмі-лостей, підступів і шахерок, як зразок Сойків у роботі...
Сиділа ще в той час на Мар’янівщині, стерегла... Але думкою вертала часто до Михайла. Відвідала його один раз на заступництві. І вдруге — коли вже переїздив на своє, в Нову Климівщину, як парох і власник. Провела тоді в нього якийсь час, помагаючи влаштуватись на новому. Приглянулася. І вже на відрізнім, на візку, обмощуючи собі ноги, кинула перед себе, впівголос і сухо:
— Не маєш, сину, господині...
— А ні, — притакнув живо, обтикаючи сидіння, — але дам собі якось раду...
— Е-е!..
Глянула на нього кутками очей і спинилась трохи довше й, мабуть, тепліше, як мала звичай. І добавила, вирівнюючи вже плечі:
— Нехай-но...
І пару місяців згодом, — була осінь двадцять третього року, — переїздила з Мар’янівщини до сина Михайла...
...Тепер уже бачила, — переживе тут рештки своїх днів... Рухливих, метких, від ранку до ночі, як мішок туго набитих днів... І трудних, усе трудніших днів... Старілася, очевидьки, але не в старості річ... На старість відповідала Сой-чиха тільки більшим скупченням своїх сил, суворішою, скупою майже обрахованістю в рухах і скажено загостреною вимогливістю до челяді («а жили висотай до кінця!»)... Але важко, й усе важче з літами було їй поспівати за крутіжними методами синового господарювання. Незгірші були в своїх методах і Микола, й Мар’ян. І взагалі взвичаїлася, вросла вже в хижацьку бистроту й настирливість, ненаситність, з якою Сойки накидалися на землю, на людей, на знаряддя,—на всі об’єкти їх невсипущої наживи (земля була ледащо для Сойків, родила раз у рік, турбіни трясли кошами, дрімаючи, «як пси кудлами», наймити мали
по одній парі рук і по одній тільки шкурі на плечах...). Але все те було як забавка дітей проти Михайлових способів: проти химерності, з якою перекидався з продукції на продукцію, з культури на культуру, з одної дороги збування продуктів на другу; проти нагальної хижості, з якою наскакував: на землю, на двір, на людей... Називав це «ко-н юнктурною господаркою» й накидував її свойому оточенню як «єдино можливу в наші дні»...
— Так, мамо, або ніяк, — інакше погинем, як руді миші...
Чи могла тому противитися?.. Мусила бути якась химерна, одному синові відома обрахованість і обдуманість у тій його непосидючій змінності, в тому скаженому господарському крутежі?.. Тільки щоб витримали — земля... й знаряддя... й люди... й щоб витримала вона-таки, Сойчи-ха, — хоч воля її цупка й тіло засушене, як сучок!..
Чи могла тому противитися? — Навпаки!.. Якимись довкільними, самій їй ледве відомими дорогами дійшла до переконання, що існує нерозривний зв’язок між тією синовою господаркою й якимсь великим, дальшим світом, що, як замкнуте колесо, облягає їх двір, їх село, їх Калдуби й Коропеччину й цілий широкий край.. Було це для її сухої уяви щось як продовження їх двора, з його оборами, молотьбою, з мірчуком від млинів, з усіма господарськими здобутками й турботами. Тільки молотьба там ішла велетенська, на ста токах, і турботи там незміряні, як і можливі прибутки... І там народжувалась та хижацька рухливість, що її відгуки знаходила болюче в синовій господарці, там поставали ті нагальні крутежі, що готові викинути світ з його відвічної колії. Чи можна було тому противитися?
І якимись довкільними, самій їй ледве відомими дорогами доходила до переконання, що син її має якусь участь у тому великому, дальшому світі, що там блукають його властиві задуми, що туди вихоплюється його ненаситна господарська снага... Був, очевидно, Сойкою,—з властивою для Сойків заїлістю з дня на день натискав на нові предмети своєї заграбливості: на Смалеву долину, на млин рудого Раймунда, на нові концесії управи тютюну... Але було в його рухливості щось більше, як звичайна сойківська ненаситність, — це стара мати завважувала... спостерігала це в усій синовій поведінці, в спішних і гострих рухах його рук, у зібганих вибухах слів, у летючому, кудись над головами заслуханому погляді очей, розкинутих широко, як у
батька. Куди дивились ті яструбині зіниці?.. Крадькома, по-свойому, кутками очей приглядалася до синової роботи: в дворі й поза двором, у церкві, в парафії, ловила її відгуки з деканату, з повіту... Й десятками стежок верталася до одної й тої самої думки: що є таки той інший світ, великий і далекий, як далека околиця, неоглядна для її очей; і що син її має таємну знайомість того світу й господарить у ньому, як у себе, як у Новій Климівщині; і що нелегка та господарка, бо світ той повний неспокою й хиткий і пори-вистий, як повідь по хмароломі; але до нього йде турботний погляд сина, бо так мусить бути, бо їх Климівка в тому світі, як одна хвиля в повені, так само Калдуби й Ко-ропеччина й ціла прийдешня сойківщина, з її ланами й ло-токами, з її. молодими заборливцями — сойчуками; бо: «так, мамо, або ніяк, — інакше погинем, як руді миші...»
Такі думки верталися старій Сойчисі десятками стежок, — не думки радше, а прочуття, накликувані неспокоєм... З’являлися вони, як міцні вогники в її душі, — й розпливалися, але не щезали зовсім... Знаходила їх потім у свойому оточенні, на предметах своїх щоденних турбот; осідали неспокійним посвітком на знаряддях, на роботі, на рахунках про завтрашній день; і все перебільшувалось якось, розбухало під їх дотиком, вихоплювалося з ціпких рук... І саме її прив’язання до сина змінювалось, очевидьки, в гарячому посвітку тих думок. Зростало і теплішало, очевидьки... Не переставало, проте, бути сойківським прив’язанням, не тратило своєї господарської природи. Але чи не був Михайло господарем більшим; як другі, як Микола, Мар’ян, —чи не був іншим?.. Чи не вибігали його звичайні турботи геть поза двір, поза Климівщину, в далекий світ і чи не верталися назад, як би вирослі, як би нахвата-лися тої далі, розпалені й широкоокі, поривчасті й повні неспокою, як би заслухані в тому повороті позад себе?.. Було дотепер матірне почуття старої Сойчихи просте й чітке, майже одновимірне, як простий і чіткий зв’язок грунту й гроша, й уміщалося-в її господарських буднях, як би було натуральною часткою тих буднів, як би текло в їх жолобку обіч звичайних її клопотів: про обору, про пташник, про яблука для внуків... А тепер воно росло й розбухало, як би нахваталося тої далі, що по ній носилися Михайлові турботи, й теплішало й наливалося, як губка, неспокоєм. Найбільше неспокоєм... Не легко було вжитися їй у те нове матірне прив’язання. Носила його в собі, як і колишнє,
як свою кров (господарську, сойківську кров); плило в ній разом з її господарськими турботами, що було майже кров’ю її дрібного тіла, її життя; з її щоденними стараннями: про обору, про пташник, про яблука для внуків... Але приходили такі хвилі, коли воно підносилося, як молоко на вогні, й збігало через край і заливало її будні кипучою шу-мою. Все здавалось їй як би відмінене в тому заливі: і двір, і челяДь, і робота в дворі. Не пізнавала власних рук у роботі. Й сама чулася як істота, перенесена в новий вимір, у новий для неї світ, для якого в неї не було легенів, щоб дихати, ні рук, щоб робити, ні очей, щоб дивитися... Тоді ціла, як губка, наливалася гарячим неспокоєм...
. Не знала прецінь того світу, з якого на неї це приходило, не знала тої далини, з якої синові турботи верталися розбурхані й широкоокі й як би заслухані тривожно позад себе. Був для неї той світ схований, як уночі... А проте прислухалася в той бік чуйно, — не була би Сойчихою, якби не прислухалася. З сухою жадністю вчувалася в рідкі розмови сина... Й здавалося їй іноді, що вловлює відгуки з тої далі, й були це наче відгуки з її власного двора, тільки продовженого й роздаленого в безконечність... Такі відгуки..
— П’ять великих маєтків, на Поділлі, поставили в цьому році на ліцитацію, за марний гріш, за дурницю, як на сміх і не знайшлося купця, щоб полакомився... Хоч з водою пусти...
— А в Америці платять, щоб не сіяли... Сто п’ятдесят мільйонів заплатили фермерам, щоб не обсівали грунтів; щоб земля лежала облогом; щоб яловіла!..
— А ціни скачуть, як непритомні... Як би не ціни були, а б’ючки хворого на гарячку... Якби лежав десь великий недужий, — великий, як той світ невідомий, а б’ючки сповіщали всій землі, що серце вже надривається, що смерть близько...
— Що близько...
І якось так діялося, що з-помежи тих відгуків, серед вибухів неспокою за сина, як вершок далекої полумені, торкав удову Сойчиху найтрагічніший спомин її життя. І йшов уже на неї' як подих пожару, як крик...
...Був гарячий липневий день — полуднє. Сойчиха виходила з холодника під коморою, з боденькою з-під сиру. Спинилася на схі^ках перед дверима. Доріжкою з поля летів сивий Яцків кінь і збивав куряву за колесами. Влетів
у браму, вкопався ногами в землю серед двору. Поперек брички, прив’язаний до сидіння, лежав горілиць «Сухий Яцко» й кривавив з голови. Тепла кров димилася з дна брички. А Яцко білів уже білками... Стояла над ним, ві-гнавши в лице п’ястуки, й дивилась жадно вверх поля. Порожне було, гаряче й чаїлося в глибині, як відчинена по горло челюсть... Мала кричати... Крик бився в її легенях і не міг вирватися. Не міг, не міг, не міг вирватися...
Якимись чудними зв’язками (чудними прецінь, ні?) находили на неї ті спомини серед відгуків з Михайлового світу. Нагиналися до неї з далини, як вершки полуміні, й торкали старе тіло... І де б не знаходилася Сойчиха в таку хвилину: на полі, в дорозі чи в дворі, спинялася раптом і, зібгавшися в собі, як їжак, стояла з очима в землі, непри-явна.
Челядь переглядалася поміж собою й поговорювала:
— Стара задумується...
Й передихала в ту хвилину, а потім пантрувала зійти далеко з очей, щоб не знайтися Сойчиці під рукою. Бо стара випадала з тої задуми, як залізна дзига, й тяла дошкульно, як оса... В десяті поти вганяла ціле своє оточення. Як би пробувала... Як би намагалася вбити в собі гірку непевність:
чи витримають:
земля;
знаряддя;
й люди;
й чи витримає вона сама, хоч воля її ціпка й зазублива, а тіло засушене, як сучок?..
...Ідуть обоє з сином у сніговій колійці, за колесами. Стара ступає дрібно, носиками до середини, — її хода по-хитлива, суха, по-жіночому загарблива. Вона дивиться в сліди коліс й говорить упівголос:
— Як думаєш, сину, щодо Прайзера?
Отець Михайло торкає мовчки губами. Відповідає по хвилі, скоромовкою:
— Замало дає, мамо, й то наполовину векселями... А покриття його непевне... Почекаєм...	Л
— А як спаде ціна?..
Мовчить хвилину.
— Не спаде, мамо, — на мак не спаде, — нема продажі на ринку.
— То ж такий гріш!..
— Говорю, мамо, не спаде, — ціна мурована, можна бути спокійним...
Сойчиха торкає сина кутками очей і думає:
— Ой, сину...
Похитується вслід за колесами й зближається до ганку. Думає, наче говорить:
— Ой, сину, який там спокій... Лежу я часом уночі, очі не клеються... Думається: того нині не зробила, того не припильнувала, — завтра треба доглянути... Завтра...
— І от мені звідкись — як лід на серце:
—	чи буде те завтра?..
— І звідки воно таке приходить, сину:
—	чи буде те завтра?..
Як би земля підо мною запалася, як би вже того світу не стало...
Так думає стара, ніби говорить.
І коли повертає за сином на ступні ганку й підходить до колонки, простягає перед себе руку й налапує тверду опору. Злягає там на одну мить, лицем на камінь, як би западалася... На одну тільки мить... За хвилю вже чути її сухі кроки внутрі плебанії, в малих і великих сінях, на кухні, в алькирах... Черкають дрібно хатніми шкрябанцями, носиками досередини, діловиті й сухі, по-жіночому загребущі...
Вмощується стара Сойчиха на возі перед кліткою з пташнею, серед мішечків і кошів, невибагливо, але міцно («щоб усе було під рукою»). В збірчастій капоті, до стану, туго ватованій, у хутряному чепці довкола дрібного лиця,— сувора, суха, наче з одної кості різана, — Сойчиха-госпо-диня... Вишнева палиця під ліктем, засушена, в сучках, — штовхає нею погонича в плече серед ярмаркового галасу:
—«Стань!..» — «рушай!» — «поверни!..»
Отець Сойка проводить її за браму, на майдан, ступаючи широко обіч воза. Говорить іще по дорозі:
— Буду на місті, мамо, потім у «Сільському господарі», а від дванадцятої на «Народнім домі».
— Заглянеш до Матільди?
— Як тальки знайду час, мамо, але час у мене обрахований... Як тільки]1 вспію...
— Вважай там, сину, не затягай до ночі... Вважай на себе...
1 Далі знову подається за машинописом другої редакції.
— Будьте спокійні, мамо, все в порядку... До смеркання будемо дома...
— Ну, — щасливо!
Отець Сойка приймає руку з драбини й відстає помалу.
— Щасливо!..
Проводить коні очима до Гелетиного закруту, постоює ще хвилю... Потім перетинає майдан і йде на малу плеба-нію. Вже дніє на дворі, але в Цвеневих вікнах ще стоїть жовте світло... З боку села пройшли по снігу дві пари слідів, недавніх, видно, майже теплих, і в них учувається отцю Сойці нахраплива, тяжка, з притиском хода старого Гелети й сковзка, підлізлива, повільна — тонкого Сливки («глиста в вишиванці»). Стукає хвіртка під руками, і водночас відзиваються двері внутрі плебанії й за хвилю з’являється на порозі дрібна фігурка Цвеня. Вибігає назустріч, згорнувши на грудях п’ястучки, й висовує вперед мишачу мордочку:
— Ми вже є, татунцю...
Дає дорогу, вступаючи в сніжок, але отець Сойка обгортає його рукою і вводить в сіни.
— Я знаю, Цвень...
Чує під долонею щімке тремтіння дрібних плечей і посміхається мовчки. (Кохана мишка, Цвень,— залізна, тремтюча мишка, золоті ручки — Цвень!)...
Від стола йде назустріч Гелета, пригорблений, довгоногий, у жовтошкірому кожушку, перехопленому сирівцем, — туго, по-господарськи. Сопе, наближаючись, у віхті вус, чуприна з’їжилася клинцем, корінням з-гіосеред лоба. Цеглясті, сухі плями на цілу вилицю й недобрий усміх з-під брів...
— Як здоровля, пане Гелето?
— Е-е, хриплю, як звичайно, отче дідичу,—хто б на таке дивився...
Від грубки кланяється Сливка, повільно, в три погибелі, прилизана головка до плеча... На тонкій шиї, під яблучком, червона гарасівка, а на вогкому лиці млісна, спокійна, як би в літній воді розпушена посмішка («глиста/ в вишиванці»)...
— Як ся маєте, Сливка?..
Займають місце при столі, як звичайно: Гелета праворуч, напроти — Сливка, ліворуч стілець Цвеня... На столі мала перекуска: чашка міцного чаю для Сойки, дві дрібні
чарки, шматок холодного м’ясива. Вгощаються спішно, на швидку руку, — отець Сойка надає крок...
— Згаяв трохи часу через Гайдука — і як би надурно...
- Що, отче дідичу, доходить уже крикливий?
Отець Сойка підносить нагріте обличчя (чай — окріп, іншого не п’є) й торкає весело губами:
— Ні, Гелето,—не такий!..
Передає скоромовкою, як застав старого Гайдука на гумні, серед обірника, з ягнятами в пазусі («не вмер, Гелето,— вівця вкотилася!»), і всі вибухають ретельним сміхом: Гелета — розкидистим, хрипким, як з переваленої челюсті, Цвень — дзвінким, захлипливим, зі срібними визгами по середині, й Сливка — розведеним, гойдким, млісно спокійним...
І не чекаючи, аж вигасне сміх, сам розбавлений і нагрітий, відкидається отець Сойка на опертя і вдаряє долонями об бильце крісла:
— Ну, Цвень, як справи?..
Всі нараз розсідаються по своїх кріслах, уміщаючи в них рештки сміху, — плечима в опертя, руки на бильцях. Остатки їди отріпуються зі стола, й хвилину сидять усі нерухомо довкола білого обруса (білий, як сніг, діткнися — хрусне!)... Отець Сойка стукає пучками пальців і висовує бороду:
— Може наперед так: хто з ким їде, — щоб не було недогляду...
Цвень здригається, як торкнуте несподівано песя, його лапки впиваються в стілець. Вилічує:
— Гелета їдуть своїми. Чорний теж...
Отець Сойка загинає два пальці.
— Сливка й Бойцун кооперативними...
— Для чого Бойцун?
— Як заступник, за Фелюка, — той відмовився, нездужає...
— Злякався, недуга, схрунив, пожалує він цього...
— Петро Поливаний спрягається з Грицишиним, а з ними Боднарук...
— Сім... Гнатко восьмий. Усі... А як ваші козаки, пане Гелето?
— Готові, отче дідичу, збройні, хе-хе!.. Мої й Микити Чорного, — не завстидають нас...
— Гаразд!.. А Поливаний ледве чи поїде, — Петриха, мабуть, розсипалася.
Переглядаються, наслухують хвилину... Сливка нахиляє до плеча голову й скубає м’якиш уха.
— Хіба би з Петрихою щось дуже зле... А так — поїде...
Отець Сойка—обраховуючи:
— Перевідаєтесь, Сливка... А якби затримався,—хто заступить?
— Здається, Безпалько Іван...
Гелета сопе:
— Вже краще Безпалько, як Поливаний...
Переглядаються, мовчать хвилину. Отець Сойка висовує бороду й кидає скоромовкою, понад голови:
— Що є властиво з Поливаним?
Ще помовкають... Сливка перехиляє обличчя й потирає пальцями м’якиш уха:
— Трохи задумується від торішнього літа... Але трудно щось витягнути, — мовчун... Поки що нічого певного...
Гелета — хрипло:
— Не з торішнього, братку, ані з позаторішнього... Ніколи він не був певний, — я то кажу.
Цвень здригається, як уколений, висовується на ліктях наперед... Шугає поглядом з обличчя на обличчя, його очі — як звірки, що блимають загостреними зубками... Спиняється гарячо на отцю Сойці й говорить у бік Гелети, захлипуючись:
— Поливаний непевний?.. А хто ж тоді певний у цілій Климівці?..
Гелета злісно:
— Сливка певний, я певний, ти, реєнтий, трошки... А в Поливанім — що таке бачиш?
Цвень злягає грудною кліткою на стіл і хватає лапчиво віддих... Говорить, кидає словами, як вуглинами:
— Січовий Стрілець...
— Стара байка...
— Інвалід Галицької Армії...
— Наїнвалідили!.. Пес того не їв би...
— Інтернований...	І
— Дурне-е!..
— Пацифікований...
— Отож-то!..
— Головна робота в селі на чиїх плечах? На Поливаного!..
— Отож власне!..
Гелета розпирається в кріслі й згортає в жменю віхті вус. Киває чубком голови в бік Сливки:
— На скільки його рахують у селі?
— Рахунок короткий; три морги поля й те, що під хатою...
Гелета — хрипло:
— То є дід*... Проста дорога до комуни!..
Отець Сойка шарпається в кріслі, аж зойкають пружини. Цвень скиглить у захопленні. Сливка перехиляє голову й потирає яблучко на шиї... Сойка відкидається на опертя і вдаряє долонями в поруччя.
— Поливаний має бути нині на зборах, — на вашу відповідальність, Сливка!..
— І буде, отче дідичу...
— На зборах обсадити його своїми людьми й не спускати очей, — то ваша річ, Гелето!..
— Зробиться, отче дідичу...
Натискаючи плечима на опертя, отець Сойка обводить усіх сірим поглядом і кидає рвучко губами:
— Гей, ви — моє ГПУ. І... Щоби я не знав, кого маю головою в читальні?!.. А що ж я тоді знаю?!..
Гелета хрипить в бороду, паленіючи сухо на вилицях, Сливка всмоктує губи, Цвень скиглить млісно, стискаючи між колінами лапки... По хвилі вникає в тяжку мовчанку над столом гаряча шпилька його голосу:
— Вчора був на Горі Стельмах...
Тепер здригається отець Сойка, як уколений, а Гелета злягає тяжко грудьми на стіл.
— Цвень!— тепер про це щойно говориш?..
— Був пізнім вечором, коло десятої...
Гелета хрипить:
— Такий кусок для моїх хлопців!.. Ой, Цвень, пізно говориш!..
— Говори, Цвень, говори!..
— Заїхав до Стаха Гураля, — годі було підлізти...
— З Кального прибув?
— Кальнянськими, а їхав з Гаїв уже до міста...
— В Гаях тільки був, чи дальше?
— Ще з суботи в дорозі... Об’їхав Великий і Малий Яглівець, Росохате, Долину, тут заночував і говорив з
* Дід — тут у розумінні злиденний, жебрак.
людьми з Ярків і Деренівки... В неділю був у Базарі, Слободі й Лисківцях, потім у Гаях і з Гаїв до Климівки...
— Готується комуна!..
— Говори, Цвень, говори: з чим їздив?
— Розвозив посвідки для нових членів філії й перемов-ляв з делегатами...
— Готується голота!..
— Мовчіть, Гелето, — Цвень, говори: як там Гора?—З Гори теж мають бути члени філії?
— П’ять членів філії й двох делегатів від читальні — і всі з тих «довбеньок»...
— Безштаньки на зборах філії, — гей!..
— Ото мій дорібок, Гелето!
Отець Сойка підносить обі руки, як до «Вірую», й викидає дзвінко з грудей:
— Від мене! червоні!—на зборах! Цвень!—а де ж твої очі, де уші?!..
— З яким лицем я стану перед зборами, чим похвалюся?!..
— КомунаІ в Климівці! гей, ви — моє ГПУ, — вісім ліг праці в селі, й якої праці — і все як у пропасть, як у багно!.. А що ж то діється на світі, гей, може, мені хто скаже?!..
...Перше розумне слово про комуну почув молодий Сойка від отця Льотті, директора одного з відділів римської «Пропаганди», одного з секретарів «Конгрегації для надзвичайних церковних справ». Почув і зберігав те слово як від найкращого вчителя, як від друга, хоч і небезпечного в свій час друга...
Була рання весна 1917 року, третя римська весна молодого Сойки, — химерна якась, єдина, мабуть, у його молодечому досвіді, яку він пережив не по-сойківські і майже романтично...
Мав уже поза собою всі іспитові клопоти докінченого богослова. З м’якою, але неподатливою впертістю відбивався від усіх обов’язків надійного адепта католицької науки й, користаючи з лагідної опіки отців Картузів, прикритий добродійством сутани, блукав одинцем або в товаристві яснодухого брата Альберта по околиі/ях Риму, по монастирях і підгірських парафійках, навідуючись до солодких пивниць гостинних господарів, натикаючись на гарячі погляди чорнооких гірянок, що овдовіли через війну, по самітніх дорогах носили свою незаспокоєну жагу...
Шостий уже місяць чекала на своє продовження робота сойчука в «Анналах святого Петра»... Й чекала надаремне, — про це міг би сказати ясноокий брат Альберто, хоч Сойка тільки посміхався, коли зайшла про це мова.
Мовчав і посміхався на всі приязні напімнення отця д’Есте, й було стільки веселої безпечності в його очах, що й на довгастому лиці монсиньйора з’являлася вкінці та сама посмішка: однаково насичена, як у Сойки, й так само майже вщиплива...
В одному тільки сходився химерний сойчук з отцем д’Есте, — що незручно було робити перестанок у праці на викладі неспокійних думок Дунаса Скотта й Вільяма Оккама, з погляду інтересів святої церкви незручно. Чи не виглядало це так, як би віддавалося останнє слово тим блискучим, але глибоко шкідливим виступам обох останніх речників великої схоластики? — Проти золотої мудрості янгольського доктора, Томи з Аквіну зверталися в’їдливі аналізи блудних синів далекої півночі... Чи не виглядало це так, як би молодий автор не знаходив у собі сили протиставитись руїнному впливові тих грішних аналіз?..
Отож було так справді: —«не знаходив в собі сили... ані потреби... Була це либонь одна з багатьох химерних суперечностей цього світу: що, пройшовши тисячолітню дорогу, досягнувши свойого шпиля в схоластичній субтель-ності Томи з Аквіну, від тонкої схоластичної логіки прийняла християнська думка свій смертельний удар; що, вийшовши від перших гностиків, від їх гарячкового шукання за релігійним знанням, у кінці свойого розвитку, устами широко думного єпископа Миколи з Кузи проголосила вона себе як «Docta ignorantia», як учена темінь, вершок релігійних шукань, але й смертельний упадок...
Чи мав молодий Сойка підносити її з тієї теміні?.. Не знаходив у собі на те сили... ані потреби...
І була це либонь ще одна з багатьох химерних суперечностей цього світу:
що на руїнах християнської систематики, релігійної думки взагалі, постала в молодого Сойки міцна позитивна релігія, прозора й холодно обрахована, плідна й завершена, недоступна й невідома ні одному з дотеперішніх Сойків;
бо, нирнувши в мрячні глибини релігійної думки й в мрячніші за них, страхітні містичні нетрі людських вірувань, виринув із них Сойка повний релігійної ситості, ясної вдоволеної певності, що наповняла його вщерть і прогляда
ла тепер у його сірих очах, у цілій його постаті й поведінці...
Спитав якось у розмові отець д’Есте:
— Що поробляєте, коханий?.. Стільки ясного вдоволення бачу в ваших очах, чим наповняєте свої теперішні дні?
Сойка відповів просто:
— Плаваю в бозі...
І не було ніякої містики в його словах, ніякої символіки... Була в них жива, [майже матеріальна правда: плаває в бозі!..
Такий був реальний зміст його теперішніх настроїв, такий глузд його мандрівок по святих горбах Рима: в березневому сонці, що було наче продовженням його настроїв, у липкій весняній зелені, що наче виприскувала з його ситості, з м’якого вдоволення, що виповняло його по вінця його вій...
Був ситий богом, так, що відчував... Бог був для нього як земля, якої м’якість уловлював спокійним дотиком своєї стопи; як повітря, що приносило йому ситі запахи далеких ланів; як води, що бухнявіли глухо після теплих весняних злив... Ту землю обробляли плугами, й вона звертала насіння сам-традцять (Сойкам звертала, ні?); повітрям наснажували кров і розпалювали її жадобою, сойківською жадобою, що не знала ситі, ні заспокоєння; а водами наповнювали лотоки, що трясли тисячними ковшами й відкидали тисячні мірчуки, — в чиї засіки? — в сойківські, оче-видьчи, розбухлі, як ті води, й як вони заграбливі...
Бог був для молодого Сойки живою реальністю: як урожай сам-тридцять, як мірчуки, як ненаситна жадоба врожаїв і мірчуків... Простягав руку, як пливак, і знаходив його під своєю долонею, — так це власне відчував... І якої треба було сліпоти, щоби не добачувати його існування], якої сліпої задирливості, щоб заперечувати божу силу!..
...Був один з перших тижнів великого посту, — молодий Сойка вертав з братом Альбертом від святого Петоа в Монторіо, з Янікульського горба, в низ Трастевере. Ще мав у собі м’який шум водопадів сріблистої Аква Паола, в очах потаха^и йому замкнуті горами обрії святого міста. Здовж Тібра внизу підносилися вже жовті сумерки, і в кінцях Сікстинського моста запалювалися бліді ліхтарі... Десь із набережжя праворуч зближався тягучий спів лі-таній і згодом висунулось з-поміж кам’яниць ліниве чоло процесії й увіткнулося хрестом у стару каплицю над берегом. Ціла невелика площа над Тібром задвигтіла від юрби
молільників, що, спливаючи з вулиць, зі свічками в руках розповзалися рідкою масою здовж набережної. Перед освітленим престоликом каплиці з’явився духівник у ризах і почав нову літанію, а юрба підхопила молитовні слова й розвела їх у млісну мелодію, що тягнулась між хоругвами. Два інші духівники, в чорних рясах, із тацями в руках пробиралися між юрбою й, приспівуючи разом з нею, просили мідяків «для терп’яскої мадонн в каплиці»...
Був саме час фабричного файранту, — перекликалися ще спізнені гудки по той бік Тібра. Від Сікстинського моста надходили гуртки робітників, що, перетинаючи розмо-лену товпу, щезали в вуличках Трастевере; перемовлялися між собою, несучи перші відгуки неспокоїв, що будилися в робітничих кварталах, обмінювалися жартами, стурбованими, як їх хода... Надійшов від моста гурток молодих вантажників й вігнався, як п’ястук, у середину процесії. Захиталася в тому місці юрба, сколотилася літанія; злісні оклики вривалися в слова молитви... Розгорнувши товпу, пропхався наперед духівник із тацею й зайшов вантажникам дорогу.
— Назад, гільтяї! Шапки геть перед мадоною!..
Але вже його окружили щокасті обличчя й загулюкали різноголосо:
— Тю, тю, годованцю!., віддай зібрані п’ятачки,— віддай п’ятачки вдовам!..
І хтось ударив тацку з-під дна, й мідяки полетіли вгору понад голови молільників.
Хвиля збентеження покотилася юрбою вверх площі й вернулася назад, і тоді здавлена гнівом товпа наперла грудьми на молодих зухвальців.
Даремний був усякий спротив,— тягар самої безвладності товпи стинав робітників з ніг і серед криків і літанії зносив їх з набережної в бік моста... І, коли вже бурхливе чоло маси втискалося в причілок моста, з гущі людських голов вихопився вгору молодий вантажник і вскочив на кам’яну бар’єру. Морякував колись, очевидьки, рештки матроської блузи вкривали широкі плечі, а гранчасте обличчя полискувало ще смаглістю морських вітрів. Рубнув широко рукою над головами юрби й кинув понад її гнівні вибухи своїм моряцьким криком.
— Жінки! Матері! Сестри!..
Мав перед собою цілу площу облич, жіночих здебіль-ша, § на^тібрянрьких убогих дільниць, обличчя дрібних 152
крамарок, прислуг і ремісницьких жінок. І ціляв у них своїм криком, як у своїх.
— Жінки! Матері! Сестри! Чого ж ви самі під тими хоругвами, —- де ж ваші сини, брати й чоловіки?.. Де, скажіть!.. В альпійських дебрах ваші сини, — розсівають свої білі кості, в болотах Піяви ваші брати, — топлять свої голови... Посилають їх на смерть пани-буржуї, а благословлять оті годованці в рясах, на смерть благословлять, а вас на нужду, на сирітство, на вдівство... Гей, жінки, відчиніть уже раз очі, скиньте свою сліпоту, плюньте на те попівське шахрайство й розітріть у поросі...
— Бог розітре тебе в порох, негіднику, — диявол говорить твоїми устами, й чути вже тебе смолою пекла...
Йшли ті слова від престола в каплиці, і в той бік звернувся цілим тулубом гарячий моряк:
— Брехня твій бог, чорноризнику, як і ціле твоє ремесло... Отам на таці твій бог, між удовиними п’ятачками, між подачками бідаків, ошукуваних жорстоко, — там він, чи ні?..
Й вантажник підняв обі руки, як би рухом надіявся вирвати бурхливе притакнення з нутра юрби... Але нагальний зрив обурення був відповіддю товпи на моряцькі слова. Тисяча здавлених п’ястуків протягнулося вгору, націлюючись у груди робітника... Захиталися старі хоругви, як вихоплені з коріння, й серед зойкоту й крику й млісно-го затягання літаній рушила юрба вперед, на відкритий причілок моста... Сунула вниз, як обірвана стіна Янікуль-ського горба, як осліплене гнівом живло, нестримне, жорстоке, поривисте...
І це був бог, — Сойка це бачив.
У збитій масі легенів, що рвалися від ошалілого крику, в потопі очей, що виступали з орбіт, налитих кров’ю, в лісі скарлючених рук, що тягнулися до горлянок:—там був бог...
І в тому, як подалося на боки гірло причілка й захрумтіли кам’яні бар’єри, як тонкі кості під напором кам’яної гори: —там був бог...	'
І в сухому дуднінні моста під кованими копитами/і в блиску жандармських шабель, що збраталися з хоругвами, — шабель, піднятих над головами вантажників: — там був бог, — Сойка це бачив...
Близький був, як земля, як вода, як запалене повітря, — вистало протягнути руки, щоб почути його під своїми до
лонями... І якої треба було сліпоти, щоб не завважити його реальності, якої божевільної задирливості, щоб заперечувати його страшну силу!..
Чи давно був той час, коли він сам, сойчук, шукав його матеріальних проявів у зовнішньому світі, жагуче шукав, по-сойківськи?.. Коли бунтувався згірдливо проти всіх блудних кіл, якими старалися доказати бого його розумові, проти отруйних трясовин містики, якими бажали зблизити бога його крові?.. Тепер знаходив його, не шукаючи, на всіх стежках, що ними бродила його думка: в шкіряній ко-либі якутського шамана, як і в золотому престолі святого Петра з Ватікану; в різьбленому природжінні бога Шіви, як і в Анджелівському образі творця всіх віків; у мрячному заклинанні сільського знахяоя і в величній великоден-ній літургії в соборі святого Петра; всюди вибухала для нього одна й та сама божа сила, темна, як ніч, і як ніч, догідна для здобутків. Глибоким і темним корінням уросла в людську масу, була вона, як та маса, рухлива й тяжка, змінна й збережлива, посушлива й плідна, тисячоформна й на тисячу ладів золотодайна...
Чи давно був той час, коли він сам, Сойчук, блукав з отцом д’Есте по святих храмах Рима й даремне шукав у них першого заспокоєння своєї сойківської жаги?.. Тепер знаходив у них ситий спокій, тепер були вони для нього знерухомілими тілами живого бога, кам’яними обличчями, в яких шукала собі вияву жива божа сила. І так оглядав бога в тяжкій будуарній пишності єзуїтського храму Ісуса й у суворих луках святої Марії Наооду; віддихав богом, як повітрям, між колюмнами святої Марії від Янголів, що зберігала ще в собі теплі запахи Діоклетіанових купалень; кормився його тілесною красою у величному білому кораблі Івана Латеранського і в голих іонійських колюмнах Марії Великої; знаходив його в суворих постатях твердих візантійських дівиць з безплідно обвислими грудьми і в гарячій змисловості «Святої Терези» Бернінія, що «висохла від полуміні й плачу, виглядаючи свого коханця»...
Цілими годинами снувався по музеях — сКладницях людських вірувань і ставав перед пам ятками погаслих релігій, як би вони були уривками його власного бога (були прецінь, ні?)... Молодий фавн вихилявся перед ним у п’яному танці, потрясаючи виноградним листям у волоссі; семигруда богиня землі посміхалася млісно, торкаючи очима вершки своїх грудей; Аполлон, бог струнконогий, привозив
 на землю золотий день у колесниці, як і страхітний китайський божок, перед яким утікала ніч з-під рижових долин... І були боги-фараони, «добрі, великі боги, сини сонця», від людей небесно відгороджені; і були римські боги-цезарі, сини землі, людські й божеськи нелюдяні: між їми великий Август — митець у справах неба, холодний рахівник з химерними устами дітвака; й змисловий божок Антоній, ласун на жінок і вино, невмілий коханець Клео-патри; й жорстокий Тіберій, відлюдок із Карпеї, що наповнював жахом літа свойого володіння; й недоумний Клав-дій, якого обожила жінка, вгостивши стравою з отруйних грибів; і солодкий митець у злочинах Нерон, і холодний Веспасіан, що війшов на Олімп, жартома посміхаючись; і сумовитий мудрець Аврелій і нелюдський Каракала, братовбивець з головою хижака; й Тит — «любов людського роду» й «більший за Юпітера» Калігула, що велів поклонятися свойому коневі, піднесеному між богів....
Валерій Максим говорив про свій час:
— Інших богів ми тільки чули, а тих бачимо, в інших ми тільки вірили, а тих зробили...
І це Сойці подобалося:— власне «зробили»... Не тільки тих, інших теж... І з гарячою пожадливістю, що тут же насичувалась, углиблявся він у ті далекі часи, в чудні дні упадку старинного світу, коли людська гуща була плідна на богів, як плідний грунт, підбитий перегноєм; коли легко, як на виграшку, обожувались: цезарі й їх піддані, приятелі [й великі вороги, святі й злочинці, вільні й невільники, реальні люди й гарячі мрії про невідомих людей, бажаних серцю... Як би травлена процесом загнивання, в гарячкових привидах, шукала людська маса вспокоєння своїх надій, як би помноженням небесних сил сподівалася спинитися над берегом своєї загибелі...
Цілими годинами просиджував сойчук у весняному сонці на ступнях звітрілого Колізея. Напарене півднем повітря тремтіло над Кам’яною заглибиною, від зіпрілого зілля збігали солодкі запахи, п’яніла легко голова. Розтоплювалась уява, й ціла велетенська заглибина наповнювалась рябим кишінням голов і плечей, вінків і тонких зачісок, і м’який гомін співної римської маси стояв над недоглядни-ми берегами велетня-цирку. Внизу, на жовтій арені, снувалися чорношкірі невільники, засипаючи піском гарячі п’ят-на крові, що парували ще крізь пісок. А згодом з підземної брами просто цезаревої ложі вигнали на арену гурток убогих
 обідранців, жінок і мужчин і дітей при жінках, що горнулися на ході до старця з білою головою. Спинилися серед піскової долинки, жмутком...]*
...Іноді заходила в нього про це розмова з братом Альбертом, — ішли так стежками здовж Апієвої дороги, кошлата зелень диміла вже довкола них м’яким смерканням, Альберто наглив поспішатися, а Сойка приставав і звертався обличчям углиб Кампаньї.
— Дай ще подихати рівниною, — вона ж нам нічого не коштує...
І, ховаючи за тим жартом свої почуття, дихав направду рівниною, як би вона була повітрям його легенів. І не було в тому якогось сентименту: мав просто в крові широку рівнину, — полога подільська даль найкраще насичувала його заборчі сойківські інстинкти... В одному кроці ловив тут усі можливі напрямки свойого ходу, знаходив широкі імпульси в самому ступанні по пологому грунті... Збивався хвилинами з доріжки й запускався в кошлату цілину, — сухе торішнє бадилля вдаряло його в груди, а в ногах вогчіла вже молода весняна зелень. Здавалося йому, що пройде пару ступнів — і розійдеться сухе бадилля на боки, й відкриється перед очима стрімкий подільський яр, війне в обличчя водяною вогкістю й зашумить десь потоками, гладко й пінисто...
І Сойка відмахувався ліниво від Альбертового накликування («Дай ще подихати, Альберте»...) й, минаючи кам’яні склепіння Клавдієвого водоводу, йшов поглядом у синю даль, що диміла вже м'якими сумерками. Вдихав її як зголубіле повітря, а коли натикався очима на сивий хребет Албанських гір, щось підносилося в його нутрі, як хвиля, кинута розгоном на стрімке. Тоді він відхоплювався від тої далі, як від прив’язі, й повернувши на стежку, перегонив брата Альберта; говорив на ході, не обертаючись:
— Манить мене вже моя далека Кампанья, моє Поділля...
Альберто похитував головою.
— Не так це легко, Михайле...
— Що маєш на думці?
* Тут втрачено 88—120 сторінки рукописної таї 216—228 сторінки машинописної редакції повісті,
— Не так легко з Риму, як у Рим...
Але молодий сойчук потрясав головою й посміхався тонкогубо:
— Сойка є Сойка, брате Альберто! Нема такої сили на землі, іцоб його затримала...
...Була власне половина березня, — було пізнє, передвечірнє вже пообіддя, на далекій півночі копулився освітлено сьомиверхий Рим, і в тому напрямку йшов молодий Сойка, самітний на той час серед рів...*....................
...при вході. Отець д’Есте обійняв поглядом далекий^Рим і заговорив по хвилі, а голос його вагався між легкою меланхолією й стриманим оживленням.
— Як дуже виріс з того часу світ й як збільшилося Христове стадо! Але химерна й трудна зробилася людська душа й глибоко ускладнилися дороги, якими мало б прийти боже царство на землю... А проте воно йде, наближається, — й хто зна, чи не в тяжких допустах наших днів з’являються нам його перші провісники...
Отець д’Есте поклав руку на плече Сойки й звернув на нього свої довгасті очі.
— Певне, й ваші думки кружляють довкола випадків останніх днів — і як же би інакше?
— Яких саме випадків, отче професоре?
— Російських революційних подій — найважнішої, коли не милюся, події нинішніх днів... Що думаєте про них, мій друже?..
Сойка посміхнувся трохи ніяково:
— Не думаю нічого, або майже не думаю...
Отець д’Есте відмахнувся обома руками:
— Не повірю, аж ніяк не повірю!..
Дивився в обличчя Сойки, відкинувши голову, перечив гаряче всіма рухами свойого тіла... А проте це була правда: Сойка не думав дотепер про російську революцію, або майже не думав... Чи був це наслідок релігійної ситості, що виповнювала його вщерть і знечулювала на все інше, в чому не міг плавати, як у бозі?.. А може, не знаходив іще, не вспів знайти живого місця зачіпу між революцією й одиноко для нього важною, одиноко живучою долею сойківщи-ни?.. І, може, не зворушували його, не існували для нього великі події дня, коли не здавались великі в обличчі мате
* Втрачено 8 сторінок машинопису.
ріальних задумів сойківщини?.. Як це було з війною: — потрясала вона всіма землями й народами, що кидалися в ній як у перелогах. До найдальших кутків землі доходив її отруйний віддих і спалював легені дітей і старців. Наповнював притулки божевільних. Лягав на порогах осель шматками скривавленого тіла, рештками міцних вояцьких тіл, і тоді з відкритих дверей хатин ішов жахливий крик, що гонив смерть і смерть накликував... А Сойка?— Чим була війна для молодого Сойки? Прийшла, як стрімка хви-/ ля, що підняла його на свойому хребті і м’яко понесла й опустила в далекім Римі, м’яко й безболісно (безплатно теж): у Римі, майстерні живого бога, де наймолодший сой-чук мав шукати відповідей, — за батька, Сухого Яцка, за себе, й братів, за всіх минулих і майбутніх Сойків...
Хвилювався один час, по-свойому: злісно й поривисто, коли рідні Калдуби з околицею знайшлися в вогні бойових ліній, — кидався й обурювався за всіх Сойків... Але згодом далекою довкільною дорогою наспіла відомість від брата Миколи: що живі всі й здорові й нема причин до особливого неспокою: «Мама господарюють на Мар’янівщині, а я у Калдубах, не зле господарюєм, усього доброго...» В колишніх Мар’янових словах уміщався весь короткий глузд тієї вістки: «На всьому можна заробити, — на війні теж»;..
І ще згодом, і дальшою, теж довкільною дорогою надійшла вісточка від самого Мар’яна:
— Від вересня п’ятнадцятого року перебував він техніком на дерев’яних промислах у Сибіру, в заведеннях братів Тухлових, на північ від Тобольська, на межі вічної тайги. На промислах працювало біля п’яти тисяч робітників, які продукували все: від корабельних маштів до сірників і дрібних дитячих забавок...
«Не прийшло б тобі до голови, які є різні способи витягання капіталу з сухого дерева: — це є щось для нас, я вже бачу... Так собі думав: чи не на те перекинула мене сюди та війна, щоб підівчити мене в тих штучках?.. А може, для того тільки й вибухнула війна, — як ти думаєш?..»
Молодий сойчук реготав з повних грудей, ударяючи долонею в лист на столі... — Так власне думав, — для того тільки й вибухнула: щоб одного Сойку закинути в далеку сибірську тайгу, а другого — на теплий римський південь, м’яко й безболісно кинути (безплатно теж)... Щоб одного з них зробити знатоком у промисловому витисканні
капіталу, а другого — митцем у справах бога, — для того власне вибухнула!.. (Бог і капітал — два бігуни, довкола яких кружляла сойківська земля, згортаючи на рівнику рясні прибутки, — бог і капітал!..)
Це війна...
А революція?..
Сойка посміхався трохи ніяково, але в кутках його очей збиралися вже дрижкі, забавні риски. Говорив ніби до себе:
— П’ять літ минуло від мойого останнього зіткнення з революцією...
Сидів я при матуральному столі, відповідав на питання з новітньої історії... Вчителем цього предмету був у нас старий радикал — суспільний, що любив допікати паничам своїми питаннями... Мав мене, панича, останній раз у своїх руках, приділив мене до народного трибуналу французької революції, велів післати на гільотину королівські голови Людвіка Капета й Антоніни...
— Вдоволили ви свойого вчителя, як звичайно?..
Сойка засміявся:
— Так, отче професоре, не таю гріха: виконав своє завдання з усіма подробицями, але й безкровно: старий радикал міг бути задоволений, я теж...
Оба сміялися однодушно, отець д’Есте положив руки на Плече Сойки, пригорнув його до себе.
— О свята молодосте! Який прудкий і легкий твій сміх і як солодко могти його поділити з тобою!.. І мати право поділити,— мати право,—це головне!..
Йшли тепер обіч себе вузькою стежкою, притикаючись раменами, дивилися на далекий Рим, що горів уже верхами в червоному заході. Отець д’Есте говорив оживлено, а в його словах, як у далеких обріях, в обличчі святого міста відчинялися ті вигляди, що давали йому право до радості, не до смутку, — до надій, не до мрячної безнадійності...
— Революція? Очевидьки, в кожній революції знайдемо елементи, що дають підстави до побоюрань: розбурхані пристрасті мас, що шукають собі нагального заспокоєння; злоба партійників, що розпалюють усе найнижче в тих пристрастях і звертають їх проти освячених норм суспільного життя й моралі; і нерозумний бунт проти земних терпінь, і ненависть до тих терпінь, жадоба задоволення й насичення вже тут, на землі, в дочасному житті, — все це
складові елементи революційних випадків, — є в них дещо неспокійне для нас, дещо загрозливе для завдань святої церкви на землі, для непорушних основ суспільного порядку й послуху...
А проте, чи не буває власне іноді так, що страшний землетрус закидає старі й безплідні вже грунти й відкриває неторкані землі, які дають поживу для невиданої, буйної й благословеної ростинності? — Чи не на звалищах виростає іноді нове життя, що своєю силою й повнотою не вміщалось би в старих границях?..
•—Так у зовнішніх суперечностях цього світу здійснюється єдиний і несуперечливий у собі глузд життя, в якому об’являється нам одвічна й незмінна воля творця, єдиний і несуперечливий у собі, найдосконаліший намір божого провидіння...
— І в революції здійснюється?
— А що, коханий?.. Чи одну революцію має за собою людство й чи не підносилося по кожній: з нетрів хаосу й злочину до ладу й морального відновлення, з дна розпачі й розгублення до спокою й упевненості, яку дає тільки нове зближення до бога й його святої правди?..
— Ось наспівають до нас перші вістки про захитання схизматицької церкви в вогні російської революції, про те, що революційна маса відноситься з великою ненавистю до представників російського духівництва, що жандарм і піп — найбільш погорджувані особи поваленого режиму, найбільш зненавиджені!.. («Жандарм і піп — одна недуга»).— Жандарм і духівник!—яке божевільне зіставлення осіб і функцій! Скільки жахливої ненависті мусило зібратися в серцях тієї маси, щоб із них могла вибухнути така образа!..
— Чи не була вона оправдана, отче професоре?
— Не легко цьому притакнути, мій друже, а проте так воно в великій мірі було... Занадто часто ставила себе російська церква в положення покірного органу царського режиму, занадто явно й грубо сповняла його волю, щоб оминула її тепер розпалена ненависть мас!.. А революційна ненависть мас має свої права, вона кормиться революцією, як і революція нею, — вона плідна й заграблива й любить жадно охоплювати щораз нові простори, побільшувати свої об’єкти, нестримно їх помножувати!.. І чи не можна очікувати, мій друже, що й ненависть російських мас до їх духівництва буде жадна й заграблива, що вона пошириться
 з осередків революції на далекі провінції і пройде, як пожар, по безмежних просторах російської держави і винищить із них схизматицьку недугу, випалить цей образ згрішення й блуду в вірі, як випалюється зло злістю й пекельний блуд вогнем пекла.
— І постане в них релігійна пустка?..
— Ні, любий, — досвід минулого навчає нас, що' маса боїться релігійної пустки, вона скоро затужить за новою церквою, новою системою віри, що була би системою її надій і прагнень і оправдувала би її терпіння на землі, давала би їм глибокий глузд і святе призначення... А хто ж більше приготований до оправдання тих терпінь, як свята католицька церква, хто більше покликаний до заспокоєння тих надій,- на просторах російської держави, як столиця святого Петра, як свята воля Риму?..
...Минули саме групку старих крислатих оливок, підбитих шипшиною, і спинилися на опуклості кам’яної дороги. Зачиналася тут легка похилість у бік Тібра, видніли вже далекі передмістя Рима. Отець д’Есте спинив коляску, й за хвилю сиділи вже в її затишному нутрі й колихалися м’яко за рухом коліс... Сиділи плече об плече, отець д’Есте тримав холодні пальці сойчука в своїй долоні; відхилився на м яке опертя й, примкнувши очі, хитав мрійливо головою.
— Уявляєте собі, коханий: — захопити цілий великий схід Європи, простягнути могутнє рам’я понад Урал, углиб Азії, — ген — аж по край Далекого Сходу, до берегів Тихого Океану, обгорнути ним усі азійські народи!., і все те під святу церкву апостола Петра, під одну керму і волю!— щоб один пастир!—і одне стадо! («один бог на землі!»)... чи уявляєте собі, коханий?..
Чи уявляв собі?.. Уявляв, очевидно... І хто ж міг би це краще зробити, як він, сойчук, міцне насіння сойків-ських окупантів, сам ненаситний заборливець, нащадок буйної легенди сойківщини, діда Петра — сажневі плечі («бог-Саваоф, що світи вгортає в своє посідання»): — схід Європи — Урал — береги Тихого океану — муравник народів унутрі Азії, — бачив це, обгортав уявленою жадобою, захоплював, як би то були лани, що виглядали сой-ківського заграбливця, як долини, що манили запахами шафранових сін, як річки, що гонили турбінами — не на чії, — на сойківські ненаситні засіки...
Сиділи так, відкинувшись на опертя, плече об плече, рука в руку, погойдувались за рухом коліс з опущеними
очима... Отець д Есте говорив з перестанками, як би прислухався до своїх думок, а в словах його, як у далеких обріях, відчинялися аспекти, що давали право на радості, не до смутку, до надій, не до мрячної безнадійності...
— Далекий це, на сотки літ обрахований процес, але шлях до нього відкритий, — відкритий прецінь, ні?.. І приймім навіть, що він спиниться у перших віках на межах російської держави, на російських народах:—сто шістдесят мільйонів нових вірних! Чи не вистачило б це, щоб від перспективи того здобутку п’яніло серце вірного сина церкви?..
І коли б тільки до цього обмежилася в своїх наслідках російська революція, чи не належало б вітати її, належало б викликати революцію, а наші нащадки залічили б її до найбільших подій світу?..
— Сто шістдесят мільйонів нових вірних?!.. Чи відчуваєте, коханий, тягар тієї маси, всю її історичну вагу для долі світу?..
— Чи відчував?..
Підняв круглі повіки, посміхався в стелю коляски.
...Відчував, очевидно... І хто ж міг би це краще вчинити, як він, сойчук, що пізнав живого бога, що плавав у ньому, як у морі, що мріяв уже про механіку живого бога, з формулами виміру й орудування божою силою, як орудується розгоном гірського водопаду, як напруженням електричної снаги!.. Сто шістдесят мільйонів нових вірних!.. Як сто мільйонів нових механічних сил!.. Як сто мільйонів вольтів!.. Пробі! — то була сила! На стільки мало зрости тіло живого бога, на стільки збільшитися його потуга!.. Мій боже! Був прецінь Сойкою, волів мати до діла з силою, що росте, не що маліє, — за себе, за братів, за всіх майбутніх і минулих Сойків волів мати до діла з богом, що росте, не що падає, що здобуває, не втрачає!..
Уявляв — очевидно!.. Дивився в стелю коляски закругленими очима, похитувався за плавким рухом коліс і слідив за своїми думками, що виринали й потахали, як жмутки блискавок, і освітлювали йому на мить незміряні перспективи й знову вдаряли в лице темінню, як тяжким подихом ночі..
— Рим — це сила, це досвід віків, якому ніхто не протиставить рівного!.. Тисячами доріг проникатиме він у сколихнуті російські простори, нестримний, підступний, жадний, непохитно спрямований на свою ціль: сто мільйонів
нових вірних,— це одна ціль, ближча, а дальша — потужне рам’я понад Уралом, до границь Далекого Сходу, до берегів Тихого океану, в муравник азійських народів, не азійських, усіх,— усіх під одну волю Риму, щоб — один пастир— і одне стадо — один бог на землі!— Далека, далека дорога, але відкрита, ніхто не заперечить, що відкрита,— це так!..
Але й те сказав чорноокий монсиньйор:—що масова ненависть має свої права, що вона жадна й заграблива й любить поширюватись на нові об’єкти; і що кормиться вона революцією, як революція нею, й, як вона, йде тисячними дорогами, не дорогами, — незміряними просторами, як степовий пожар... І хто може його впевнити, що не станеться таке: що підхопить вона, як своє те божевільне гасло: — «Жандарм і піп — одна недуга!» — і підійме його, як полум’яне знам я, й перенесе пожаром на інші вірування, на справи бога взагалі... І що вросте та божевільна формула в кров людських мас, як сама революція, й розкинеться з нею, як пожар, і вибухатиме з людських сердець ошалілим криком:
— Жандарм і піп — одна недуга!..
— Жандарм і піп і бог — одна недуга!..
Сто шістдесят мільйонів ошалілих людських сердець:
— Жандарм і піп і бог — одна недуга!..
Далека, далека дорога, але відкрита, — хто запевнить його, що не відкрита?..
...Сідало вже сонце за Янікульським горбом, його прозора червінь стелилася владно над долинами здовж Апієвої дороги. Червоною плахтою вникало воно в замкнуте нутро коляски й лягало на обгорнуті рясами коліна обох богословів... Отець д’Есте погладжував холодні пальці сойчу-ка, а Сойка мовчав і слухав... Жмутками блискавок вибухали в ньому палючі висновки з думок і з дійсності (західне сонце всякало в чіхраті горби Рима, як розріджена кров), а коли блискавки потахали, вкидаючи його в глибоку темінь ночі, з челюстей тієї ночі підносився, як повінь, ростучий гомін революційної маси, розбухав божевільний крик, що грозив загибеллю: церквам, богам і Сойкам, — также Сойкам!— Сойкам теж!..
...Так через революцію відчув Сойка вперше можливу смерть богів... І через смерть богів відчув уперше революцію...
...При кінці квітня отримав Сойка від отця д’Есте дріб-11*	163
ну записку, якою монсиньйор запрошував його до себе на завтрашній день, — «на коротку, але важну для його особи розмову».
Розмова була недовга, а щодо важності її, — чи мав Сойка про неї думати на підставі чудної поведінки отця д’Есте?.. Вперше за ціле їх знайомство прийняв його монсиньйор стримано й майже холодно; німим рухом руки просив його сідати по той бік стола; сказав по хвилі:
— Бажає вас бачити прелат Льотті.
— Прелат Льотті?..
Сойка підняв луковаті брови, впираючись очима в обличчя д’Есте, але монсиньйор не зм’якшив своєї поведінки. Проговорив згодом, поспішаючись:
— Явитись належить сьогодні, о п’ятій, в будинку «Пропаганди», — вхід із вулиці ді Каполе; зголосившись наперед у отця дежурного.
І вже як Сойка прощався, провів його очима до дверей і сказав з деякою теплотою в голосі:
— Одна приязна вам порада до цих відвідин: — не відмовляється в нічому отцю Льотті, — немає в Римі такого духівника — й не тільки в Римі — Щоб у чому-будь відмовив отцю Льотті... Та й прийміть це запрошення як позитивне відзначення для своєї особи, не кожному воно дається в ваших молодих літах...
...Прелат Льотті?...
...«Пропаганда»?..
Ціле передобіддя провів Сойка в щімкому напруженні (не терпів практичної непевності, — кидався внутрішньо, як хижак у клітці), а з обіду сидів у його малій келійці брат Альберто й говорив упівголос:
— Це ніби другий Ватікан, — «Пропаганда», — тільки має вона в своїй владі багато більше країв і народів... Говорять тут про червоного папу (не я говорю,— інші), то власне він, префект святої конгрегації для пропаганди віри...
— Тридцятьох кардиналів і двох прелатів, яких іменує папа на ціле життя, становлять склад конгрегації. Під її проводом працюють у Римі сотки урядовців у рясах, тисячі злучників снуються між Римом і провінціями, десятки тисяч місіонерів перемірюють усю землю, пробиваючись у найдальші нетрі й пустарі. Довбають там серця найменших дітей божих, наївних поган і дикунців, щоб зробити з них знаряддя, послушне для христової правди і для влади Рима...
— Як працюють? — О, не багато з того, як працюють, доходить до людського відома. Трудяться в тайні, як велів Христос, як ті підземні потоки, що жолоблять землю в темноті й невідомості й тільки іноді пробиваються назверх, виявляючи свою прудкість і силу...
— Змінні є умовини праці, як змінні звичаї й племена, серед яких працюють. У нетрях Африки вчать тузем-ців будувати дімки й засівати поля й розказують легенди про Христа, що «вмер на хресті за дітей негрів, а голова його обвисла, як тяжкий колос».
— Індійським брамінам, що ставлять високо шляхетність уродження, говорять про Христа як про Давидового сина, з племені королів, брамінів над брамінами.
— Китайську замкнутість перемагають останніми здобутками знання й практичними вмілостями, — в неспокійній Японії слідять за боротьбою партій і, стаючи в слушний час на бік сильнішого, знаходять у ньому опіку й оборону своєї апостольської місії...
— Таке в них розумне правило: не вагатися в доборі способів до обставин, а передовсім дбати за прихильність наставників і володарів, бо немає коротшої дороги до сердець і скарбниць вірних, як через слово наставника...
Сойка спинив, питаючи:
— Хто такий прелат Льотті?
Альберто підвівся з сидіння, а його ясні очі затрималися чуйно на лиці Сойки.
— Чого про це питаєш, Михайле?
А коли почув про недалеку візиту Сойки в будинку «Пропаганди», присів знову на стільці й узяв руки приятеля в свої долоні.
— Вже надоїв тобі — бачу — той милий спокій, що його ми зазнали з тобою в недокучливій приязні... Чи знайшов ти щось шляхетніше й гідніше уваги, як спокійне оглядання людей і старих пам’ятників, або як тонкий смак вина отця Амбросія?
Але, завваживши нетерпеливість у очах Сойки, Альберто нахилився до нього й заговорив ласкаво, як би хотів огорнути його теплотою свойого голосу:,
— Послухай мене, Михайле... Мріяв і я колись про апостольську діяльність у далеких краях і готовився до посвяти для найменших в грісі, несвідомих дітей божих. Але багато всяких завдань належить до місійної праці в чужині, й не кожний знаходить у собі конечну зважли
вість для них і силу... Не все те миле богові, що доконує-ться в ім’я боже, — оце та невеличка мудрість, якою завершилися мої мрії про місійне апостольство... Припускав я, що ти відчуєш тиху резигнацію мойого серця й притакнеш їй і приймеш висліди мойого скромного досвіду...
Сойка похитав головою, — нетерп’яский, майже злий усміх спалахнув і погас на його смаглому лиці:
— Чи аж так є небезпека, — що боїшся за мене, Альберто?
І, спиняючи своїм поглядом хиткі очі Альберта, перепитав удруге: *
І був у ньому цілий отець Льотті, веселий прелат Льотті взагалі... Невеличке, дрібне, зібгане в м’який п’яс-тучок, втискалося воно під велетенську горбовину чашки, під жовте її склепіння, що, розпихаючись на боки вперто й упевнено, — круглими опуклостями обіймало рухливу м’якість лиця... Було щось дітвацьки живе в тій дрібній фізіономії: в її невпинній рухливості, в змінній лінії м’яких губ, в блідих банькуватих очах, що, випихаючись з орбіт, у своїй жадності оглядання ледве затримувалися на краю лоба.
Ні сліду волосинки не було на горбуватій опуклості чашки, — була вона виточена як у слоновій кості й повна світляних блисків, що осідали на ній з цілого оточення. Вся рухлива м’якість лиця була напоєна тими блисками: вони вникали в неї з повітря, як у губку, й тремтіли в її глибині, за леда дотиком готові бризнути дзвінким сміхом веселості...
...Чи давно минула хвилина, коли Сойка йшов горі вулицею Дук-Мачелі, повний сторожкого напруження й майже ворожої чуйності?.. Тяжкий весняний вітер гудів понад крівлями з теплого півдня, вривався тугими клубами в глибину вулиць і, налітаючи хижо на груди, збивав прохожих з ніг... Сойка ставляв широкі кроки, нахиляючись уперед, хватав у легені летючі удари вітру й наливався їх щімкою тугістю, готовлячись до бою... Мав лоскітну готовість у всьому тілі, роздуті клуби вітру падали йому на ноги, а він перетинав їх упертим рухом колін і посміхався недобре...
— Сойка є Сойка, нема такої сили на землі...
* Втрачено одну сторінку машинопису.
...За хвилю перед п’ятою повернув на вулицю ді Ка-поле й увійшов у двері сірого будинку «Пропаганди». З-за бар’єрки пішов йому назустріч молодий монах у сірому, й Сойка сказав йому на4 ході:
— До отця Льотті.
Монах кивнув головою й пішов мовчки поперед нього. Піднялися вузькими сходами на поверх, переміряли довгий коридор у блідому освітленні.
Сойка ступав широко, вдивляючись у тяжкі складки монахового габіту, посміхався недобре...
Сойка є Сойка, — немає такої сили...
...І оце — неповних дві хвилини — мав перед собою обличчя отця Льотті, а вже пульсувало воно в його думках ї крізь ціпку настороженість з дороги пробивалося вже струмками жартівливої безпеки... Тонкоплечий, дрібний, обтягнутий тонкою рясою, як шкірою, прелат Льотті перебігав прудко глибину кімнати й приглядався відкрито смаглому обличчю сойчука.
— Он ви який!— проговорив дзвінко, затримуючись на півкроку від гостя. Придивився хвилину мовчки, — сама його мовчанка, здається, відкликалася чіткою дзвінкістю.
— Передав мені професор д’Есте багато найкращого про вас, — маєте в ньому сердешного опікуна, й не тільки, мабуть, в ньому...
— Не зовсім, може, заслужено...
Грала ще в Сойці бойова зачіпливість з дороги, тонка посмішка тремтіла в кутках очей.
Отець Льотті перехопив ту посмішку й, дивлячись кудись понад голову, кинув ніби нехотя:
— Це вам найкраще знати, приятелю, — та й кому б, як не вам?.. Один бог читає вільно в серцях людей, а для нас, смертних, кожна нова людина — як нова грамота, якої мусимо вчитися від початку.
Вернувся очима до лиця Сойки, ще приглядався хвилину, як би перегортав у ньому нову сторінку... Говорив з чітким поспіхом:
— Є в нас прихильні опінії про вашу /працю, друковану в «Анналах», — не мав я, на жаль, нагоди переглянути її до кінця, — небагато лишнього часу остається мені після моїх занять у тих шістьох стінах...
Обвів рукою оба довгасті крила свойого кабінету (вод* йому з них знаходилась підручна бібліотека, в дру-
тому біліли полиці й між ними великі карти різних країн) і, взявши Сойку під руку, повернув його в глиб бібліотеки:
- Оце мій світ, як бачите, моє життя, якому я віддаюсь неподільно...
— Як це на перший погляд не дивно, а проте так воно є: що тільки віддаючись чомусь одному неподільно, не собі, — знаходимо вкінці себе самих, зовсім і неподільно... Є велика радість у такому відданні, як і знаходження себе, треба тільки знайти об’єкт, що збудив би в нас гарячу готовність до цього віддання й сердешне захоплення...
— До речі: чи знаходите вдоволення в своїй науковій праці й чи скоро знайдемо її продовження в «Анналах»?
І, почувши, що в роботі зайшов перестанок, отець Льотті підхопив живо, як би крізь матеріальну масу слів, що накидалися йому з чудною легкістю, змагав до одної, йому тільки відомої мети:
— Маєте слушність, — у такій праці не належить спішитися,— вистоялі думки набирають сили, як старе вино, й, як воно, діють на дальшу мету... А йде нам про далекі мети, не про сьогоднішні, правда, сину?..
Доходили до великого стола в вершку кімнати й, зробивши поворот, скерували свої кроки в глибину бібліотеки... Проходжувались у ній уверх і назад, рука об руку, узгіднюючи свої кроки, й у тій їх механічній мандрівці, в її спокійному ритмі розтоплювались останки настороження, й розмова їх плила легка, жива, нічим наче не зв’язувана й спокійна...
— Зробили ви за свій короткий побут у нас немало, й це оправдувало б вас зовсім, коли було б потрібне взагалі якесь оправдання... Всього ж два роки в нас, — якщо не милюся...
— Минуло в березні два роки.
— Капля часу, — я ж говорю... і як чуєтесь у Римі? — фізично, бачу, досконало...
— Духово теж («плаваю в бозії»)... Взагалі не можу собі уявити, як виглядало б моє життя без цього побуту в Римі...
— Гарні слова, — не часто їх приходиться чути від молодих людей, що прибувають до нас на студії... Деякі ваші земляки не витримують у нас свойого часу, мовляв,
через маляричну околицю й невластиву поживу. А я думаю, що це радше слабість душі, як шлунка або легенів... Рим треба розуміти, треба вміти його бачити, тоді його околиця дихає весняними пахощами, а наші макарони... білі макарони смакують, як найкращі солодощі цього світу... Любите, сину, макарони?.. А я люблю, старий ласун, маю той гріх, нема чого таїти... Але так я думаю: невеличкі слабості вільно нам мати, — це нас зберігає від великих покус, подібно як малі щеплення захищають нас від великих зараз і недуг...
Чи не є слушне це, мій сину?..
Отець Льотті сміявся забавно, відкидаючи блискучу голову, оба сміялися забавно: отець Льотті розсипчато, лоскітно, трохи надтріснуто на високих тонах, молодий Сойка рівно, трохи стримано, а проте ясно поблискуючи білими гризунами, як вовчик... Мовчали хвилину, смакуючи свій сміх, а згодом спитав отець Льотті, легко зітхнувши:
— Не тягне вас у рідні сторони?.. Маєте якісь зв яз-ки з родиною?
А довідавшись, що рідні околиці Сойки лежать у фронтовій смузі й переходять часто в ворожі руки, — зітхнув спочутливо:
— Бідна країна І.. До неї все звертається вразливе й сторожке око Ватікану... Не треба тратити надії, сину,— в тому лежить наша сила, що в нашому серці немає місця для розпуки й зневіри... Життєва мудрість нас навчає, що людське терпіння має свої границі, що приходить укінці день, коли доля людини виходить із ночі болю й повертає на день радості й заслуженого спокою... Здається нам, що день такого повороту надходить і для вашої країни, що буде він історичною подією для вашого народу і вашої церкви/ святої церкви взагалі... Слідкуєте, очевидьки, за революційними подіями на сході Європи?
— Від недавна — і майже без ніякого успіху...
— Як це розуміти?
— Не добачаю нічого в тій революційній завірюсі, крім непроглядного хаосу: скажена метушня' подій, людей, кличів... Одно з двох: або така є справді та революцій; на дійсність, або в мойому знанні знаходиться якась велика прогалина, що не дозволяє мені доглянути чогось істотного в тих подіях, ані впорядкувати їх за істотним.,,
— Воліли би ви, мабуть, першу з тих двох можливостей?
— О так! З різних мотивів... Але боюся, що заходить власне друга.
— Хвалиться вам ваша скромність... Але належить її перемогти в цьому випадку, належить усунути причини, з яких виростає...
— Заповнити прогалину?
— О так, заповнити прогалину, яка ослаблює ваш зір, коли вам потрібна його найбільша гострота,— завершити знання...
Отець Льотті задумався на ході, потім пристанув, повернувся живо до Сойки:
— Чи знаєте соціалізм?
— Прослухав лекції отця Шульца, не більше...
— Ото ж то, як звичайно... Шульц — серце невинного ягняти, але мозок теж. А соціалізм — тверда штука...
— Найфальшивіша й найбільш ворожа для основ католицької віри наука про суспільство!.. Але методою — незгірша... І коли її з цього боку прийняти — на спробу, на «нібито», як фікційне знаряддя наукового досліду, не одне суспільне явище порядкується для наших очей і стає зрозумілим... Хоч би сама революція... або соціалізм..
— А це належить пам’ятати: грунтовне пізнання соціалізму— перша й необхідна умова його знищення!.. Пізнати соціалізм, щоб його знищити,— чи не значить це зробити властивий ужиток з діалектичної методи соціалізму?.. Це наша діалектика в відношенні до нього, й вона нам оплатиться, вам теж, будьте спокійні!..
Отець Льотті засміявся впівголос, зробив пару спішних кроків уверх кімнати, повернувся:
— Є в вас цими днями трохи вільного часу?
— О так (плаваю в бозі!), ніщо мене тепер не займає.
— Тоді я вас займу, добре, сину?.. Заповнимо спільними силами ту прогалину, яку ви знаходите в свойому знанні... О, ви зрозумієте революцію, вона ще впорядкується вам перед очима, ви схопите її істоту ви її пізнаєте...
Отець Льотті підійшов до полиці з книжками, кількома живими рухами вхопив пару книжок із рядків, перебіг до іншої полиці, вийняв іще пару... Подався з вантажем до стола між вікнами й посмішкою з-під безбрового лоба поманив до себе Сойку.
— Тут будете пити з самого джерела, першого й най-правдивішого... А це вам моя дружня порада щ.одо читання: забудьте на хвилю всі дитячі закиди отця Шульца, як і те, що соціалізм — найбільший ворог святої церкви... Піддайтеся на хвилю його ідеям просто і без спротиву, як би соціалізм мав стати вашим власним світоглядом, як би от завтра (перше травня!) мали ви виступати перед масою засліплених ненавистю робітників і проповідувати їм ту хворобливу ідею... Тоді ви вникнете в самі основи тієї теорії, пізнаєте і відчуєте її до глибин, і якщо схочете потім її поборювати (а схочете, будьте певні!), вдарятиме ваше хотіння в саме коріння соціалізму й ранитиме його не на хвилину, а на смерть...
— А це вам приблизний порядок, у якому належить познайомлюватись з його ідеями...
І, перегортаючи сторінки й розділюючи їх полотняними закладками, визначував отець Льотті чергу, яку мав перейти Сойка на шляху до джерел соціалізму.
За його власним досвідом — належало зачати від Ен-гельсового «Людвіга Фейербаха» і розділів про природу в його «Анти-Дюрінгу»,— в них знаходились головні тези філософічного матеріалізму, який формулює соціалістичні погляди на природу взагалі й на людину як особливу частку природи.
Відсіля належало перейти до «Критики політичної економії» Маркса,— до її розділів про товар і гроші й доповнити їх другою частиною «Анти-Дюрінга»,— це мало дати огляд соціалістичного розуміння новітньої економіки, огляд її постання й розвитку, як і законів, яким вона з натуральною конечністю в свойому розвитку підлягає. В тій частині містився ключ до розуміння суспільного світогляду соціалістів, історичного матеріалізму, що обіймав їх погляди на історію людства, на минуле й майбутнє людини,— так, і на майбутнє! — бо задля нього й створена та найоблудніша наука: бо так вона дивиться на своє покликання на землі: що не про те йде, щоб лише зрозуміти наш світ, але щоб його революційно змінити...
В «Комуністичному маніфесті», де ті погляди знайшли своє перше оформлення, в передмові до «Критики політичної економії» й у третій частині «Анти-Дюрінга» належало шукати образу тих доріг, якими мало йти людство в своє майбутнє, в соціалістичне життя, що мало оконеч-но міститися ц призначенні людства...
— а це була річ, якою належало завершити початкове познайомлення з соціалізмом.— Наша доба,— доба імперіалізму була в ній просвітлена головними висновками соціалістичної теорії, а розуміння нашої доби пекельним способом зливалося в ній з практичними висновками: з переконанням, як цю добу треба змінити, революційно змінити...
— Оце вам автор тієї праці,— запам’ятайте собі те м якозвуке ім’я, звучить воно тонко і солодко, як бачите, а палахкотить перед нашим поглядом як вершок полуміні, що проривається з пекла...
— І зверніть, сину, увагу на почуття, які займуться у вас при цій лектурі,— якість і сила почувань буде для вас нехибним знаком, чи дійшли ви до самого коріння соціалізму, чи торкнулися його живим серцем, яке, надіюся, не останеться холодне в обличчі тієї науки...
Звернувшися всією постаттю до молодого Сойки і подаючи йому книжки, отець Льотті підняв на нього свої водяні очі:
— Тиждень,— вистане вам на перше пересилення тієї фортеці?., (на жаль — фортеці, сину!)... Скажім, замало вам буде цього часу, або забажаєте поділитися думками перед терміном,— заходьте, будь ласка, зголосившись перед тим у отця дежурного...
І, не чекаючи на згоду, отець Льотті взяв руку Сойки в обі долоньки й потряс нею сердечно на прощання («отож за тиждень!—і з богом!»)...
І провів Сойку поглядом до самих дверей, а його водяні зіниці зайшли голубими плівками, як у наїдженої птиці...
І було так, що Сойка не витримав назначеного терміну, з ревності чи з гризливої нетерплячки.
На третій уже день зголосив він своє бажання молодому монахові в дежурній, а на четвертий з полудня йшов за сірим габітом у сутінках вузького коридору, що в його кінці розгорнувся світлявий кабінет прелата Льотті.
Прелат очікував його за робітнім столом, ціпкий і простий у високому кріслі, лискучими тафельками окуляр націлений на вхідні двері. Коли в них з’явився молодий Сойка, м’яке личко прелата стягнулося, як губка, і вповзло грудочками під сліпучі тафельки на очах. Трудно було сказати: терпить отець Льотті від невчасної візити чи морщиться від лоскітного вдоволення на вид сойчука,—
цілий глузд його личка висмоктувався шкляними тафель-ками й замерзав у їх сліпучій нерухомості.
Отець Льотті простягнув руку понад стіл і спитав упівголос:
— Щось особливе сталося, мій сину?
Було щось забавно не-сойківське в цілому вигляді сой-чука: як би якась велетенська рука вхватила його за міцний чуб і, рвонувши нагально, одним рухом вихопила всі його кістки з молодих суглобів. Тепер вони верталися за кожним кроком у свої сідельця і знову з них висковзали з м’яким хрупотом... Сойка підійшов до стола й, знайшовши на ньому вільне місце, положив принесену лектуру.
— Якась перешкода в читанні?
Сойка заперечив мовчки й посміхнувся безсило:
— Читання я скінчив — ще вчора з ночі...
— І нерозумно!..
Отець Льотті сплеснув у долоні і заметушився в свойому кріслі.
— І зовсім нерозумно!.. Якого успіху ви надіялись від такої лектури?.. Це не роман вам ані поезія...
Сойка відмахнувся нехотя:
— Не читаю поезії...
— Маркса читаєте, як поезію!..
Сойка посміхнувся знову блідо, але була вже тінь якогось терп’яского глузду в його посмішці.
— Забагато пошани...
— Для Маркса?
— Ні, для поезії...
Отець Льотті відкинув голову й засміявся розсипчато.
— Оцінили ви його, бачу, не згірш, хоч і з поспіхом... — О так...
Сойка притягнув до себе крісло, вмістився в ньому непрошено, оплів пальцями головки поручок.
— Прийшло це на мене нагально, як живло...
— Мусило бути також темне, як живло?..
— Коли .6 так!..
— І хаотичне?..
— Коли б так!..
Сойка подався вперед, пучки його пальців збіліли, втискаючись у гладке дерево. Тонка ломана б’ючка кидалась над його скронею, розсаджуючи смаглу шкіру. Як би хватаючись за несподіваний приплив волі, Сойка подався вперед і заговорив з нагальним поспіхом:
— Чи можу просити деяких пояснень у отця прелата?
— Будь ласка, сину,— така була між нами умова...
І Сойка почав скоромовкою, а слова його падали жмутками, як збиті пожаром жужлиці.
— Виходять вони в своїй теорії від погляду про вічну змінність усіх речей цього світу...
— Всякого світу, бо світ у них один, матеріальний, і в ньому все пливе, панта рей,— стара правда...
— Та змінність відноситься теж до суспільного життя, до його господарського й політичного положення, яке розвивається від одної суспільної формації до другої...
— Від суперечності до суперечності, від тези до антитези,— така їх діалектика дійсності,— це правда...
— В основі всіх змін природи лежать рухи матерії, а в суспільному житті зміни в засобах, якими люди здобувають усе потрібне до життя й як його розділюють...
— Це слушне,— зміни в матеріальних засобах суспільства,— загальний матеріалізм,— такий на це їх погляд.
— Усі ті зміни,— натуральні й суспільні,— відбуваються за властивими їм законами, іцо діють з однаковою необхідністю — в суспільному житті, як і в природі...
— Власне: загальний детермінізм,— не залишає він місця ні для актів божої волі, ні для гріха... (світ без гріха! — уявляєте собі, мій сину, таке чудо, той загальний стан здетермінованої святості?..).
Обличчя Сойки шарпнулося нетерплячкою,— синя б’ючка закидалася рвучкіше над скронею... Передихнувши хвилину, штовхнувся він знову в слова, як би пустився берега.
— Але й наша доба,— доба капіталізму підлягає властиво законам і змінам...
— То ж ясне, — чому не мала б підлягати, — немає виїмків.
... — при чому всі її зміни відбуваються з невиданою дотепе рс корі стю, а її закони діють як живло, сліпо й нестримно...
— Це слушно, мій сину,— все це властиве для нашої доби.
— В цьому свойому розвитку не сміє капіталізм спинитися, якщо не має загинути...
— Але й не спиняючись...
... — але й не спиняючись, несе він у свойому нутрі завдатки змін, що доведуть до повної його перебудови...
... — до загибелі, мій сину,— нащо маємо заслоиюваг ти слова,— до повної загибелі капіталізму.
... — до знесення приватної власності — на землю («мої Калдуби!»), на води («мої млини!»), на фабрики...
— Це слушне!
... — до скасування всіх класових різниць у новій суспільності...
— Так має бути!
... — до комунізму...
— Це правда: як антитези капіталізму, слушне, так має бути...
— Як має бути?!..
Сойка нагнувся вперед, зліг грудьми на стіл, аж берег тріснув... Витягнув понад блят сухе обличчя й кинув перед себе лайким словом, як грудкою лайна... (—Дзуськи!)...
Відхилився твердо назад, вирівняв плечі. Втягнув глибоко повітря й видихнув крізь зуби впівголос і з просви-стом:
— Не сміє бути правда!.. Не сміє бути!..
...Сойка мав за собою три перші дні сонячного травня, й були це перші глибоко болючі дні його молодого життя... В дійсності не було ніякого поспіху в його лектурі, як це думав веселий прелат; був тільки рвучкий потік нестримного, гарячкового пережиття, що протягом трьох днів і ночей виповнював цілу особовість Сойки,— так виповнював, що межі тієї особовості заломлювались хвилинами як у примарному сні...
Почалося все під добрими признаками... До лектури підійшов він за методичною порадою отця Льотті: спинивши в собі духа критики й спротиву, віддавшися на час чужим і ворожим ідеям, як би вони мали стати його власним поглядом на світ, як би от завтра (перше травня!) мав він виступити перед масою засліплених ненавистю робітників і проповідувати їм ідеї соціалізму... Але вже від перших карток почало в Сойці вигасати методичне наставления отця Льотті, а згодом розплилось зовсім, як слаба гребля, розмита напором рвучких вод... Міг цього сподіватись і отець Льотті: що така власне буде реакція молодого Сойки на саму методу соціалістичного вчення; що
після метафізичного мряковиння святих отців і богословів не втримається він проти живої й поривчатої рухливості нового світу ідей. Було так справді: Сойку захоплювала палка розумова активність філософічного матеріалізму, змислова рвучкість і настирливість його аргументації,— йому вчувалася в ній заграблива рухливість його власного інтелекту (захватна калькуляція ідей, як калькуляція прибутків!)...
Врешті захоплювала його не тільки внутрішня активність матеріалістичних думок; здавалося йому хвилинами, як би вся та рвучка аргументація плила з його власного нутра, була його власною, сойківською мовою. І майже не було в цьому самоомани: як усі дотеперішні Сойки — в глибині своєї істоти був Сойка матеріалістом; з самих інстинктів молодої сойківіцини вибухало в ньому жагуче бажання: щоб уся дійсність була тут, по цьому боці, принципово доступна для рук і для сойківської заґрабливо-сті!.. Щоб увесь світ, у найглибшій своїй істоті, не був нічим іншим, як можливим об’єктом невпинного сойківсько-го привласнення! — така була кровна жадоба молодої сойківіцини; таке жадібне переконання, що плило з глибини її пачкарської легенди («бог — Саваоф, дід Петро— сажневі плечі, що світи вгортає в своє посідання!»). І, коли та жадоба наткнулася тепер на живі докази абсолютної матеріальності всього дійсного, чи могла вона не притакнути гаряче тим аргументам?.. (Притакувала їм і так, перед усякими розумовими аналізами, з глибини свойого практичного, заграбницького розгону притакувала!)...
На думку отця Льотті, найбільші труднощі очікували Сойку на другому етапі його читань, у розділах про товар і гроші.— О так! — і саме тут множилися місця, на які він налітав грудьми, як на підводні скелі, й ранився дошкульно. А проте рвався вперед, як осліплений (і як же видючий), переможений пронизливою строгістю економічного рахунку, захоплюваний гарячим блиском стилю, в якому розтоплювався той рахунок, як у вогняному потоці... І були на цьому етапі хвилини, в яких він мав почуття, як би дивився крізь сочку в глибину власної істоти, як би знаходив її розгорнуту на всі її первісні складники: несподіваний акт самопізнання, в якому Сойка поринав з цинічною готовністю, в якому відкривав себе як істота, що дихала дотепер, не відчуваючи свойого дихання, що
гонила кров у своїх б’ючках, не знаючи нічого про рухи серця...
Сочкою, крізь яку глядів Сойка в своє нутро, був товар, пронизаний гарячим сяєвом марксівського аналізу: товар—носій живої сойківщини, закон її, втілений у шматки без’якісного продукту; товар—двигун зростання і розквіту сойківщини, міра її спроможності і надій, її бажань і калькуляцій; товар — джерело її наказів і заборон, її краси й моралі... Заглиблюючись у його природу, з цинічним спокоєм і з готовістю приймав Сойка всі думки, що викликували фарисейське обурення в його класовому таборі...
Признавав: була це правда, що сама істота сойківщини базувалася на додатковій праці робітника, на привласненні несплаченого, невласного, в додатковому часі виробленого продукту; що зріст і розквіт сойківщини — це тільки нагромадження неоплаченого продукту, тільки його повертання в спіралю нового виробництва, що все жадібніше помножувало додаткову працю робітника й усе більші маси нуждарів утягало в закони своєї прибутковості; що вкінці все, чого торкалася сойківщина в своїй жадобі, все перемінювалося на товар, у без’якісний предмет купна-продажі: всі добра людської праці, що мали би своїми якостями служити людині в споживанні; всі сили природи, що повинні б облегшувати людині здобування дібр і помножувати її могутність і втіху; й сама, врешті, людина, що з усім багатством своєї особовості, з усіма радостями й болями, з мріями й поривами ставала щоденним товаром на ринку праці: — без’якісним моментом у виробництві, який втілився в шматок органічної матерії, щоб бути живим носієм прибуткових сойківських калькуляцій, джерелом виростання й розквіту сойківських поколінь!.. Усе це правда, все це було так... Але чи не творилося це за невідхильними законами суспільного життя, що діяли незалежно від людської волі, як діють невідхильні (й через те, очевидьки, оправдані) права природи?..
Це вперше в науці про суспільство знайшрв Сойка для себе такі ідеї й прийняв їх з цинічним задоволенням і зрозумів по-свойому (зрозумів прецінь, ні?)... Пробі!—чи не було це щось для Сойків?.. Як слизький бруд, відпливало тепер м’яке скигління про надмірний визиск робітників і злидні нуждарів, про людяність і потребу змін у розділі багатства... І вся холодна, цинічно беззглядна жадібність
 Сойків уявлялася тепер як натуральний (очевидьки, оправданий) рефлекс економічних процесів, як суб’єктивний відгомін великого, могутнього, все ширшого в своїй захватності, продукційного механізму. Все тут ішло своїм шляхом, підіймаючись по залізній спіралі, й якщо за кожним поворотом закони руху скидали прибуток у сойків-ську кабзу,— така вже доля сойківщини (золота доля!), й тим гірше для тих, кому згідно з законами призначено згинути в колових поворотах спіралі!..
Повний цинічного притакнення, поринав Сойка в рухливу масу понять, що вловлювали невпинне кружляння товарів, ішов за нею вслід по всіх клітинах суспільного життя, заслуханий, сторожкий і очарований водночас. Ціле суспільство являлося йому тепер як один, ціпкими процесами виробництва й привласнення перейнятий організм, у якому все було спаяне зв’язками нерозривної конечності й у якому особливими, благословенними клітинами розміщувалися родові гнізда Сойків; минулих, сучасних і майбутніх, з усіма їх посілостями й правами, з усіма здобутками й планами, з цілою їх заграбливою активністю, що знаходила собі основу й розгін у матеріальних відносинах суспільства. В б’ючках того організму кружляла холодна кров купна-продажі, в його серці пахтів невтомний мотор солодкого прибутку, й за кожним ударом мотору розбухали й паношилися клітини живої сойківщини... Був тяжкий ритм у товчках того серця, і тут уперше відчув Сойка його сухий, механічно розставлений крок у громадському житті... Й кружляння його власної крові, й удари власного серця, ,й невловні зв язки його думок здавалися йому тільки відгуками того ритму, сухого ритму купна-продажі, що відмірював собою плизкі години громадського життя... Було це незвичайне, єдине в дотеперішньому досвіді Сойки почуття, чудне й не зовсім доступне йому, а проте лоскітно поневолююче: почуття велетенської, суперечливої в собі єдності, що охоплювала людину звідусіль, і діяла в ній владно, як у свойому елементі; почуття необ’ємного й нестримного руху вперед, що гнався вперед, як загальна повінь, і в своїй масі й похилості носив закони свойого напрямку й оконеЧної мети...
І десь тут, у якомусь менті того почуття збудилася в Сойці вперше летюча тінь тривоги, набігла, як тінь, і минулася, заки ще вспіла ранити його, як тривога... А згодом
17В
налітала частіше й лишалася на довше... Стояла вона в очевидному зв’язку з тим почуттям велетенської єдності, що обіймала його звідусіль, з враженням того руху, що перепалював його своїми законами... Чи не була це єдність, у якій Сойки обростали товщем, як бобри в масному лісі, чи не був це той самий рух, що за кожним своїм поворотом, з фатальністю природних законів (хай благословиться така фатальність!) скидав пахучий профіт у сойківську кишеню? А прецінь це в зв’язку з ними, в химерному, не-оправданому зв’язку будилася в Сойці та тривога... Налітала, як тінь, миналася, знову налітала...
Була вона, як ті неспокійні мігтіння, що їх кидає в глибінь ночі блискуча поверхня ріки, хоч води її біжать рівно й спокійно... Летючі й мінкі, спалахують вони над чорним берегом, як нічні привиди, й гаснуть беззгучно, але ще згодом після них причувається нам слабе схлипування людини, що конає, опущена в темряві ночі... Біг води в руслі прискорюється м’яко, послушний спадові дна, і водночас густішають летючі блиски над темними берегами й зростає їх гарячкова примарність і тривожність. І в якійсь хвилині усвідомлюється нам, що те мигтіння є невідлучне від мінкого руху води, що його нічна привидність належить до природи того руху, подібно як скорість до його спаду й як пружкість води до її глибини...
Була це примарна, глибоко разюча хвилина в житті молодого Сойки: коли він спостеріг, що його неспокій виростає з глибини тієї ж фатальності, з якої росла невпинна прибутковість сойківського роду; коли радісне пізнання невідхильного розвитку й розквіту сойківщини перемінилося в його крові в почуття неминучої загибелі сойківщини...
Не було це холодне, абстрактне пізнання науковця, що залишає в свідомості спокійний слід, не потрясаючи її до. дна...
Не було в ньому нічого з прилипчатого, хиткого пізнання проміжника-інтелігента, що, працюючи «в різних ідеях», не знає ідей, які вбивають або пробуджують зі смерті...
Своєю разючою силою нагадувало воно класове самопізнання робітника, що в науці й в практиці соціалізму знаходить виявлений глузд власного життя, історичний глузд класу, що несе в собі долю майбутнього людства... Але все в цьому пізнанні було навпаки: що для робітника становило день, для Сойки було непросвітньою тьмою,
що в нього було гаслом незламного пориву, в Сойки було вибухом безпам’ятної розпачі й люті...
На все життя залишиться в споминах Сойки важкий, гнітучий сон, що зійшов на нього вдосвіта, в останню, недоспану ніч перед побаченням з отцем Льотті.
...Було широке, рівне поле, стратоване тисячами ніг, і серед його рівнини, прикований невидною силою до землі, лежав він, Сойка, простягнутий і голий, як була гола під сірим небом сама земля... Полями йшли в різних напрямках тяжко збройні колони,— йшли без початку й без кінця й, тратуючи землю ногами, втоптували в неї молоде тіло сойчука... Наступали на м’язи і втоптували, находили і втоптували... А він лежав у стратованій землі, сам чорний, як вона, й силувався піднести руку, щоб спинити той похід і відвернути його від своїх грудей... Але його рам’я було безвладне й німе, як би не його рам’я... Й ціле його тіло було безвладне й німе, як би не його тіло, а інше... А проте він містився в цьому тілі,— згортався цілий в грудній клітці й спалювався з болю, збирався там жмутком німого крику й спалювався...
Велів йому отець Льотті звернути увагу на почуття, що їх викличе в ньому остання річ у його лектурі, «Імперіалізм як остання стадія фінансового капіталу»... це мав бути для нього нехибний знак, чи сягнув він углиб соціалізму, чи торкнувся його живим серцем, яке не повинно б остатися холодним в обличчі тієї хибної науки... Не осталося холодне, о ні!.. Досвітній сон молодого Сойки був зойком того серця, викладником його почувань, дослівним і жорстоким...
Третього дня з’явився Сойка в дежурного при вході до «Пропаганди» і з безвладною впертістю в лиці просив провести його до отця Льотті. Монах заперечував м яко і рішуче («треба зголоситись день уперед»), а Сойка дивився на нього порожніми очима й, помовчавши хвилину, поновляв свою просьбу...
На четвертий день, у звичайну годину йшов уверх вулиці Дук-Мачелі, скеровуючись механічно в бік сірого кварталу «Пропаганди». День був погідний, безвітряний,— прохожі котилися назустріч струмками від Іспанської площі, опливаючи його зі сміхом і дзвінким галасом. Сойка похитувався на ході, простягаючи наперед себе обличчя,— увесь той галас і сміх, уся сонячність предметів здавалися йому згуками незрозумілої мови, що кружляли в трав
невому повітрі, відірвані від своїх предметів і значень... Мав суху пустку в свойому нутрі, до неї вливалося все те без зв’язку й призначення й тільки від часу до часу, як стяжка, шарпана вітром, пробігала в ній, і верталася одна й та сама думка:
«Побачу отця Льотті...».
Прелат очікував його за робітним столом, ціпкий і простий у свойому кріслі, блискучими тафельками окуляр націлений на вхідні двері. Але й він видався Сойці як би відірваний від усякого призначення, а його жовтокоста, розіпхана голова світилася якось забавно між двома стрімкими вікнами. І Сойка посміхався десь унутрі, але не було в нього снаги, щоб спинити той недоречний сміх, ані виштовхнути його на порожнє обличчя.
І тільки як отець Льотті накинувся на нього (чи справді накинувся?) за недоречний поспіх у лектурі («нерозумно!.. дуже нерозумно!., і якої користі ви надіялись від такого поспіху?») й вибухнув дрібним сміхом на його колючі слова про Маркса, Сойка сколихнувся внутрішньо й заговорив лапчиво, як би хватався за в’юнкі й непевні слова.
Але йшли вони в нього згодом гладкими й битими рядами й битими, тяжкими колонами йшли в них головні тези марксизму,— тяжкими, збройними колонами, що в часі досвітнього сну втоптували його молоде тіло в розбиту стопами ріллю,— тратували й втоптували, наступали на живе тіло й давили в сиру землю... І не було ніякої неясності в тих словах,— отець Льотті метушився вдоволено й притакував готово, приймав їх й притакував, погоджувався й притакував...
— Власне...	"
— Слушно...
— Все це властиве для нашої доби ..
— То слушно...
— Так має бути...
— Правда...
— Слушно...
— Так має бути...
— Яка правда?!.. Як має бути!..
Сойка нагнувся на стіл, аж берег тріснув... Витягнув понад чорний блят сухе обличчя й кинув перед себе брудною лайкою, як грудкою лайна.
(— Дзуськи!)...
Потім відхилився твердо назад, вирівняв плечі. Втягнув глибоко повітря й видихнув крізь зуби впівголос, з присвистом:
— Не сміє бути правди!.. Не сміє бути!..
...Отець Льотті спалахнув у першій хвилі гарячо, вся м’якіть його лиця наповнилась ярким рум’янцем, повіки очей закруглились широко й застигли на білках... Але не стих ще шалений вибух молодого сойчука («не сміє!., не сміє бути!»), не вирівнялося його свистюче дихання, як прелат відкинувся на бильце крісла й зайшовся нестримним сміхом, дзвінким, захлипливим, по-дитячому переливча--тим... Сміявся жадібно всім тільцем, кидався в обіймах крісла, звивався, як в’юн, у тонкій сутані. В якомусь менті сміху, в хвилині найвищого розбавлення, голос отця Льотті спотикнувся враз і розірвався трьома сипкими згу-ками («Чик—чик—чи-чик!» Через те: «Прелат Чик,— веселий прелат,— прелат Чик»)...
Одна хвилина розгублення,— риб’ячі очі прелата забігали по лиці Сойки й спинилися на його устах. («Нічого,— це нічого,— найкращій машині трапляється: біжить, працює,— чик! зацокається!»)... Отець Льотті зігнав ніякову посмішку за своїх очей і, схопившися з крісла, припав до Сойки, приліг обличчям до його грудей... Схлипував тут іще хвилину сміхом, як розбавлена дитина... Вкінці затих...
Сойку потряс й розслабив розсипчатий сміх прелата, а цей мент розгублення, те м’яке пригорнення до грудей роззброїли до решти... Це вперше мав ту голову при собі так близько,— велику, блискучу, почварно розіпхану в тімені й над скронями; нерівне, нефоремно розміщене склепіння опуклювалося горбками над мозговими звоями, й крізь його кістяну полірованість учувався ще Сойці хвилястий рух сірої маси, розхлипаної остатками сміху... Мав майже фізичне почуття: як би з цієї горбкуватої маси переливалася до його грудей м’яка хвиля довірливості, й усе його тіло наповнювалося теплою ревністю, в якій зливалися в одне: м’який жаль — і скарга без слів — і притульна відданість, якої навіть не передчував у собі...
По хвилі вже проходжувались мовчки по кімнатному просторі, рука об руку, об’єднані й як би заслухані в себе, спокійно заслухані... Коли повернули втретє в кімнату з полицями, прелат Льотті спинився перед великою мапою обіч дверей і спитав упівголос:
— З якої саме околиці походите, мій сину?
Мали перед собою подрібну, проглядну мапу Східної Європи, й Сойка легко віднайшов на ній зелений куток далекого Поділля. Умістив пучки двох пальців у Святоокопів-ському кутку, звернув їх на захід; широким відкритим луком провів їх у долину середнього Серета й спинився над Коропцем, у Підгаєччині... Був це шлях росту сойківсько-го роду за останні три покоління... І як би під дотиком спрагнених пальців оживилися й виросли схематичні скорочення мапи, Сойка знайшов під своїми пучками: масну вогкість подільського чорнозему, м’який шовк озимини й упертий хлюпіт річок у ярках, і терпкий дух дібров над річками; почув солодкий запах ще теплої муки з-під вальців, шум нових віялок на токах і їдкий піт молотильників і стукіт довбеньок у дзвінких каменоломах... І як би це були не спогади з далекого Поділля, а струмки живої дійсності, що плили з його глибини,— все те підносилось і росло в його душі й наповнювало жадібно всю його істоту. І коли отець Льотті звернувся до нього: — «розкажіть щось про себе»,.. — ніби сама від себе відчинилася його душа й набринілим потоком понеслась з неї повість-істо-рія сойківського роду, жива легенда сойківщини, що збудилася під дотиком його розпалених пучок...
Була в ній буйна, незагнуздана, дикою жадобою розбурхувана романтика першого нагромадження («водив дід Петро воли нічними бродами, куповані—некуповані»)... І було хижацьке шугання по масних безмежжях подільських ланів,— щоб прикласти в них награбоване й пустити в рух спокійного прибутку... І був грабіжницький осідок у долині середнього Серета, в цвітучих Калдубах, що стали місцем випадів Сухого Яцка в бідняцьке хлопське довкілля, в маєтки шляхетських прогайників-дідичів... І була суха ревність Сойчихи-вдови й тяжкувата вирахо-ваність панка на Калдубах, первака Миколи й цинічна посмішка середущого Мар’яна, що засів наскоком на Ко-ропцівщині... І був вкінці його власний сойківський шлях, несвідомий спершу, інстинктом підказаний гін у справи бога, великий у сойківщині крок, в якому мали стопитися в плідну єдність: і широкоплеча буйність діда Петра—легенди, і залізна вгризливість Сухого Яцка, й холодна вирахованість обох старших братів; і все те шляхетно витончене й загострене до краю й укинуте в невидану ще, ледяним розумом до глибини пронизану, божим духом осяяну, новітню сойківську заграбливість: на божу славу,
на новий зріст і розквіт сойківщини, що йшов би на неї з божої слави...
Бринів ще в повітрі розтоплений у словах, жадібний розмах сойківщини, горіли ще ним пучки Сойки, що лежали заслухано на шматку зеленого Поділля... Відкинувши гранчасту голову, дивився Сойка мовчки в дрібне личко прелата,— його закруглені очі питалися боязко й відступали, гаряче допитувалися й відступали...
— Яка ж це правда?!.. Як має бути?!..
Посміхаючись мовчки, отець Льотті обняв за стан і провів бережливо до стола, посадовив на кріслі. Сам зайняв місце по той бік блята, підібрав під себе дрібну ніжку; перехилив голову до плеча й, затягнувши плівками риб’ячі очі, глянув з-під повік на молодого Сойку...
— Правда, мій сину, правда, як і все інше, губить свою гостроту, коли розглядаєм її в усій її складності й різності: де раніше ми натикалися на болючі гостряки, тепер знаходимо широкі й гладкі площі, де перед тим вибухали ми трагічними афектами, тепер поринаємо в лагідних почуттях, як у нагрітій постелі...
Отець Льотті вміщається тугіше в поручках крісла, підносить на очі блискучі тафельки окуляр (як блискучу заслону) й говорить гладким і рівним голосом, інтимно стишеним, а проте невідхильним... Сойка піддається його звукові,— відчуваються йому крізь нього якісь нові вигляди дійсності, нові боки ідей і подій... Піддається їм з м’якою довірливістю, притакує, заслухується, підхоплює, мов свої власні, притакує...
...«Належить мати на увазі, з якої точки погляду підходимо до оцінки якоїсь правди: з погляду фактів чи з погляду непохитної норми. Не все те, що приймаємо за правду з погляду фактів, буває водночас правдою з погляду норми. Наприклад:— ніщо не видається нам слушніше, як ідея про вічну змінність і минучість усіх речей, ідея про те, що все на світі знаходиться в невпинному процесі народження й зникання; і що в усій дійсності немає такого місця, в якому можна би поставити кінець мізинця й сказати слушно: оце залишається, не минає ніколи... говорив іще старий Геракліт: Усе пливе; все зміняється й ніде не затримується». І це є слушне, з погляду фактів, це правда, але (як чудово ви це сказали!) не сміє бути правда, з погляду норми не сміє бути правда!— чому? — бо
це противиться незмінності божої істоти, як і постулатові незмінної й єдиної, від віків людині призначеної, божою ласкою для неї встановленої мети: вічного спасения людського роду, відкуплення, до якого людина повинна прямувати невідхильно,— через усю змінність земних речей, через смерть власного тіла, щоб обсягнути вічне життя в обличчі творця, незмінного й вічного над усе...
Або таке, мій сину: — що може видаватись слушніше, як спостереження, що в лоні новітньої господарки постає так зване усуспільнення праці, її колективність і впорядкованість; що сам продукт праці в істоті своїй приймає через те характер збірного, суспільного продукту; і що сам капітал підлягає процесові невпинного усуспільнення, бо в вищих формах виробництва, в акційних спілках і трестах відривається від поодинокого власника, здобуває собі нового, збірного господаря й нового керівника,—все це слушно, з погляду фактів, це правда, але не сміє бути правда з погляду норми, не сміє бути правда,— чому? — бо це не відповідає непорушному принципові приватної власності, тому натуральному праву людини, що, маючи свій початок у законі божому, становить логічний висновок найпершого права людини: права до себе самої, до своїх фізичних і духових здібностей, до всього, що з них у праці виникає; бо, заперечуючи той принцип, ми захитуємо найперші основи суспільного порядку й спокою, того спокою, що є матір’ю всіх чеснот і що в ньому тільки можуть процвітати заслуги добрих діл і вічного спасения...
Ще приклад — з соціального життя: слушне видається й те, що закони розвитку новітнього суспільства приводять до нагромадження надмірних багатств на одному бігуні людства й надмірних злиднів і терпінь на протилежному; що на цьому грунті виростає серед народних мас гірка ненависть до посідачів, вибухають неспокої й заворушення, постають теорії, що осуджують нинішній лад і домагаються скасування різниць у розподілі багатств, як головної причини матеріальних злиднів і терпінь,— усе це так, все це слушне,— з погляду фактів, це правда, але не сміє бути правда з погляду норми, не сміє' бути правда!— чому? бо це заперечувало б святому призначенню, яке з божого провидіння сповняє в житті людини всяке дочасне терпіння; бо не може бути правдива ідея, яка закриває перед очима людей той фундаментальний факт: що всякий дочасний біль, прийнятий у покорі, відчиняє перед нами
найпевніший шлях до осягнення повної безболісності; що, зсилаючи на нас злидні й недостатки, боже провидіння дає нам нагоду вже тут, на землі, очиститися терпінням від гріхів і заслужити собі вічну щасливість по той бік земного життя... Не заперечуємо,— є багато шляхетності в ідеях, що домагаються перебудови суспільного ладу для облегчения життя народних мас, але заки притакнем хоч одній з тих ідей, розважмо наперед, які зміни в моральному стані цього світу принесло б з собою їх здійснення в суспільному житті... Скасування різниць у розділі багатств? — О так! — виглядає це на вчинок соціальної справедливості й мало б довести до морального уздоровлення людства... Але чи розважили визнавці тих ідей, що, відібравши в посідачів лишки їх багатств, вони позбавили б їх водночас виконування одної з найшляхетніших чеснот цього світу: чесноти милосердя й милостині супроти ближніх?.. Який убогий був би цей світ і яке жалюгідне його щастя, коли б у короні його чеснот забракло тих найдорожчих перлин нашого духа: чуткого милосердя й милостині!.. Чи аж такою ціною бажали би поліпшити своє земне життя вбогі народні маси?.. («Коханий отець Льотті! Коханий, забавний отець Льотті!..» )
— Найсолодша ласка терпінь!., не часто зазнають її щасливі посідачі,— вчинки милосердя й милостині становлять іноді для них єдину можливість очиститися від гріха й заслужити собі на спасения душі... Чи аж так далеко сягала би класова ненависть народних низів, щоб, відібравши посідачам ту єдину можливість, замкнути перед ними брами спасения й вічної щасливості?..
— О ні!—«спасения душ — найвищий закон!»... Що було б варте дочасне щастя мільйонів, коли б через нього втратила вічне спасения хоч одна людська душа?.. І що, як не пустий звук, злісний, шкідливий звук, була/б усяка правда, що проповідувала б таке щастя мільйонів, хоч би за неї промовляли всі факти цього світу, всі логічні висновки з тих дійсних фактів?!..
«Коханий отець Льотті! Коханий, веселий отець Льотті!..»
...Від хвилі вже сидів Сойка в своєму кріслі вирівняний, ціпкий, заслуханий ще довірливо, але вже сам: Сойка!.. Обличчя його загострилось у рисах, нутро його зі
ниць налилось міцною сірістю, що холодніла й полискувала одностайно. І як би та сірість вибризкувала назовні очей — у продовженні його повік з’являлася хвилинами сріблиста сітка посмішки, що набігала, як брижка на воді, несподівано,— здмухувалась і знову набігала..
«Коханий отець Льотті! Коханий, забавний отець Льотті!..»
Вчувалося Сойці, наче крізь дзвінку мову прелата торкається він нових боків релігії, вловлює її в тисячних нових властивостях...
Колись обурювався проти химерних парадоксів, на які налітав у гарячих пошуках за матеріальним об’явленням бога... — «Credo quia absurdum!»—«Вірю, бо це абсурд!» Всупереч усім фактам цього світа, всім логічним висновкам з фактів — «вірю!»... О! як розумів тепер парадоксальну жагу палкого Тертуліана!.. Крізь дзвінку гладкість прелатових думок, крізь його власний, недавній, трагічний досвід перетоплювалась ціла парадоксальність релігії й мигтіла перед очима прозорим струмком соціальної оп-равданості й корисності... Вкладав долоні в той струмок, вбирав у себе його цілючість:
— Пробі! це було щось для Сойків!..
І відкривалася йому нова сторона релігії, нова для нього функція її в громадському житті: релігії як системи норм і постулатів, з погляду яких можна було заперечувати всі небажані факти, всі уривки дійсності, непевні або й загрозливі для щасливих посідачів; не на словах заперечувати, а в живій, захватній практиці, подаючи те заперечення до вірування людській масі; проголошуючи його як чесноту й заслугу перед богом; розпалюючи його до вогню ненависті в людській масі й звертаючи проти загрозливої дійсності, проти неї перш за все! — на поборювання її, на побідне її заперечення!— пробі!—це було щось для Сойків! — для веселих прелатів теж!—для всіх щасливих посідачів, що не хотіли зазнавати на собі найсо-лодшої ласки терпінь і злиднів!..
«Коханий отець Льотті! Коханий, веселий отець Льотті!..»
Блискучі тафельки окулярів націлювалися на молодого Сойку, широкі рухливі губи висовувались м’яко вперед, як би торкались чогось допитливо...
— Чи не думаєте так само, любий сину? Чи нема в цьому правди?..
Морозяна сірість зіниць Сойки висипувалась назовні очей, у продовженні його повік з’явилась рухлива сітка посмішки; набігла, як брижка на воді, й здмухнулася, знову набігла грайливо... — О, думаю так само!., і як ще думав!.. Відповідав отягаючись, із посмішкою, як би смакував те своє слово, як би грався сам зі собою:
— О,— все це правда, отче прелате, з погляду святої норми, все це правда, а щодо фактів...
— Чого бажаєте від фактів, любий сину, що маєте ще сказати про факти?
—• Щоб були послушні святій нормі, щоб підкорялися їй, коли треба...
Зчепилися очима, як гачкуватими пучками, похитувалися, сміялися впівголос... Схиливши голову до плеча, отець Льотті затягнув тонкими плівками бліді очі, слідив з-під опущених повік за лицем Сойки, сміявся впівголос...
— А проте факти — вперта річ — і непокірна,— о! — вперта й непокірна! як і теорії, що з них виростають, як їх ідеї!..
Вмістившись тугіше в бильцях крісла, отець Льотті зітхає глибоко... Протирає блискучі зеркальця окулярів, заслонює ними очі. Говорить знову гладким і рівним голосом, дещо приспішеним уже, а все інтимно стишеним, незаперечливим...
А Сойка піддається його звукові, спішить за ним думками, заслухується... Грайлива брижка з’являється в кутках його очей, а він спихає її в глиб лиця, спішить думками... Піддається... заслухується...
... — «виринає в певному часі в людському середовищі якась опінія, ідея, зовсім нікчемна в своїх початках, не-визначена, нейтральна щодо правдивості, або й фальшива в очах сучасників і взагалі фальшива... Але складаються такі обставини, суспільні, моральні перш за все, що ця ідея знаходить собі послух серед мас, зростає з дня на день у тому послусі, захоплює собою цілі верстви й народи, вкорінюється в них усе глибше, стає їх власністю, їх добром, їх абсолютом... У самому походженні тих ідей, як і в способі їх існування, міститься багато проблем, що можуть принаджувати історика людської свідомості, а проте нас спиняє тут одне питання: — яке було б відношення
тих ідей до правди й неправди, як належало б їх оцінити з погляду правдивості їх або фальшу?
— Якщо вони фальшиві в своїх початках,— чи могли б змінитися в цьому відношенні згодом, коли вже стали власністю мас?
— А проте таке є власне моє питання: чи могли б змінитися?.. Щоби нам краще розуміти щодо самого питання: — оцей стіл, наприклад: як належало б його оцінити з погляду правдивості або фальшивості стіл, як матеріальний об’єкт, як частку матеріальної дійсності?
— Думаю, що ніяк: він є, існує, тільки всього,— це йому вистачає, це є щось більше, як правда або фальш...
— Ото ж то,— про це власне йде: щось більше, як правда або фальш! — і як уважаєте, чи не так само, або приблизно так, мається річ з поглядами, які стали власністю мас?., чи й про них не можна було б сказати, коли б ішло питання про їх правдивість: вони є, вони існують, тільки всього,—це їм вистачає, це є щось більше, як правда або фальш?..
— Можна би так сказати, й це було б слушне. І з цього погляду масові ідеї нагадували б нам об’єкти матеріального світу, матеріальну дійсність взагалі...
— Так, мій любий... Це спостеріг у свій час і головний будівник соціалізму: що ідея, яка опановує маси, стає матеріальною силою й існує, як вони, й діє через ті маси... Такій ідеї байдуже, чи хтось робить її предметом логічної оцінки, чи хто потверджує або заперечує її правдивість: вона є, існує, тільки всього,— цього їй вистачає, це щось більше, як людське притакнення або заперечення... І коли ви наткнетесь на таку ідею й спалахнете — як сьогодні— гнівним обуренням («яка правда?! не сміє бути правда!»), як уважаєте: чи заперечите своїм словом саму ідею, чи ослабите або й знищите її матеріальну силу?
— Це про соціалізм, отче прелате?
— Про нього, мій сину, на жаль, про нього. Якщо я не милюся (і як же бажав би в цьому помилитися!), з такою саме ідеєю маємо до... *.................,............
(... великі таблиці зі схематичними нарисами й цифровими зіставленнями, в яких була замкнута історія соціалістичного руху від половини дев’ятнадцятого віку до по-чатків світової війни. Мовчазні сухі лінії таблиць оживали
* Втрачено одну сторінку машинопису.
1S9
під дотиком водянистих очей і дзвінких слів отця-прелата: розтоплювались і плили, несучи в собі розвиток соціалістичних груп і партій у всіх європейських краях, охоплюючи повстання й дорогу обох інтернаціоналів, зріст масової сили в професійних організаціях робітництва, ширен-ня пролетарської преси й пропаганди, проникання соціалістичних ідей у наукові досліди і в школу, в ряди світської інтелігенції й молоді, в маси бідняцького села й збіднілого дрібноміщанства... В цілості був це образ захватного (й пригноблюючого, як для кого, очевидьки) руху вперед, упертого, настирливого] поступу, якого не стримували ні спокійні переконування, ні гноблення, закони, ані кров, границі держав, ані народів. Ішов він услід за промисловим розвитком, ніби зв’язаний з ним невідступно, засліплював собою народні маси, об’єднував у них, що розділила раса й релігія, історія й простірна віддаль, що розділила сама божа воля...
— А це, сину, дорога цього розвитку в останньому десятилітті до війни: стрімка, нагальна лінія, що нависла погрозливо над світом, над усім, що є надійне й прихильне, що миле богові в культурі наших днів. Але вона обривається,— та лінія,— як мечем перетинається, западаючись у нетрях чотирнадцятого року...
— В літах війни?
— Так, сину...
— Нехай благословиться війна!
- Не поспішайте, сину...
— Чи не зіслав її бог у слушну годину? Чи не сповняє вона свойого великого призначення? Нехай благословиться війна!..
Отець Льотті похитав тяжкою головою.
[ — Дав бог війну, — це правда... Й багато з-поміж нас думало подібно як ви: що врешті сувора рука божого провидіння опустилася між народи, щоб відвернути їх від згубного, самим пеклом підказаного напрямку, й навести їх на шлях моралі й суспільного послуху... І чи не була це оправдана думка—наперший бодай погляд?.. Могутній Інтернаціонал—мозок і орган соціалізму—лежав у звалищах, як по землетрусі, провідники соціалістичного руху — всі майже, з малими виїмками — віддали свої міжнародні ідеї на вівтарі національної оборони; й головне — маси, те живе тіло ідеї, сподівані носителі міжнародного єднання й революції,— ті маси йшли проти себе, повні запалу, послушні
 національному обов’язкові, готові віддати життя в ім’я найшляхетніших кличів нашої традиції: за віру й батьківщину!— за бога й короля!.. Чи не була оправдана наша радість, чи не можна було сп’яніти від того видовища?.. А проте й на цей раз господь покорив нашу самонадіяність і показав нам, як нерозумно було випереджати своїми почуваннями незбагнуті наміри його святого провидіння... І як думаєте, мій сину,— в чому полягав недогляд наших надій, де була помилка наших обрахунків?
— Піднявся знову Інтернаціонал?
— Е ні,— цей лежить певно — і якщо навіть повстане, то не він — думаю — не другий...
— Вернулися провідники?
— І ті не вернуться,, будьте спокійні, ті легше піддаються розумним вимогам часу...
— Маси?
— Ото ж то: маси, мій любий, від них було починатися... Звідси живе тіло ідеї,— не було більшої помилки, як припущення, що та облудна ідея випарує з осліплених нею мас за першим подувом воєнного захоплення. Можна виявити всю парадоксальність її й суперечність з основними правдами життя,— це вб’є саму ідею в головах її теоретиків; але в массах вона залишається вперто, як би була теплом їх крові, невідлучним від їх життя; і живе в них і здійснюється всупереч своїй парадоксальності й проти всякого здорового глузду... Чи не заперечували всі події останніх воєнних літ ідей соціалізму, чи не нищили їх на наших очах і розумово й фактично? А проте — глядіть, сину, саме в тих подіях останніх літ міг би соціалізм, виходячи від своїх фікційних тез, очевидно, знайти деяке потвердження своєї діалектики... І розумове й фактичне потвердження... Приймім, наприклад, на хвилю, їх теперішню тезу: що в основі великої світової війни лежить запекла боротьба за сфери господарського впливу на землі; що під гаслами оборони батьківщини розливається в дійсності кров за сирівці й ринки збуту, за нові простори колоніальних прибутків монопольного капіталу, за його економічне панування над світом; і коли водночас візьмем під увагу, що до тієї боротьби зумів капіталізм утягнути всі майже народи світу,] найбільш віддалені від себе й не все ворожі собі, не все свідомі великих завдань тієї війни!.. Підняти цілий світ на жертву життя й крові, для осягнення власних завдань, для заспокоєння своїх вимог!
 — чи не можна цього вважати за вершок розвитку новітньої системи світу, за вияв найбільшої її могутності й влади над світом?!.. І от уявіть собі, любий сину...
Отець Льотті метушиться хвилину, шугає поглядом десь понад голову Сойки, спиняється блідими зіницями на його очах...
... — уявіть собі, що власне з вершка могутності тієї системи, всупереч усім фактам і сподіванням, але згідно з законами соціалістичної діалектики,— на наших очах вибухає практичне її заперечення, повне, активне заперечення, що проголошує смерть самій системі!..
— Це революція?
— Так, сину,— російська революція,— грізна соціальна буря, що може захитати самими основами нинішнього світу...
— Соціальна революція?
— Так її дехто розуміє, сину...
— Соціалісти?
— Не всі соціалісти...
— Російські соціалісти?
— Не всі російські...
Отець Льотті дивиться в лице Сойки, посміхаючись,— є щось м’яке й котяче, м’яко причаєне в тій його посмішці... Прудкими крочками переходить він до свойого крісла, вміщає Сойку по той бік стола... Нахиляється вперед і втикає свій риб’ячий погляд у очах Сойки. Передихає хвилину — й просто з віддиху впадає в прудкий потік слів,— як би крізь їх матеріальну масу спішився в кінці до одної, обрахованої, одному йому відомої мети...
— «Був день шістнадцятого квітня цього року, зближався хмарний весняний вечір... З пограничного потягу на петроградському двірці висів непоказний — на погляд— чоловік, якого прийшли вітати тисячі робітників й жовнірів, з делегатами головного органу революції, столичної Ради Робітничих і Селянських Депутатів на чолі. Зустрічали його в великій залі двірця, призначеній колись для володарів і їх родин, а з вітальним словом виступив голова петроградської Ради, Чхеїдзе, старий революційний діяч, визнавець поміркованого соціалізму.— «Вітаємо вас,— говорив він,— у Росії в імені Ради й цілої революції. Але ми думаєм...» — і тут він пояснив, що думають про революцію помірковані, як він, соціалісти. Тим часом
чоловік розглядався жваво й трохи нетерпеливо в свойому оточенні, спиняв короткий і пильний погляд на обличчях жовнірів і робітників... А коли Чхеїдзе скінчив вітання, він повернувся лицем до збитої маси й промовив до неї тими словами:
— «Дорогі товариші, жовніри й робітники. Я щасливий, що можу повітати в ваших особах побідну російську революцію, повітати вас як авангард пролетарської армії цілого світу... Незадовго вже проб є година, коли народи відгукнуться на клич, кинутий нашим товаришем, Карлом Лібкнехтом, і звернуть свою зброю проти своїх визискувачів капіталістів... Російська революція, яку ви довершили, стала початком нової .доби. Нехай живе всесвітня соціалістична революція!»...
— Хто він такий?
ГІрелат здвигнув плечима:
— Не все вам одно, хто такий?.. Ви тільки слухайте: — після привіту вояки панцирного дивізіону запросили прибувшого на головний панцирник відділу, й на ньому в’їхав він у столицю революційної країни... Зійшла тим-часом ніч,— панцирники погасили свої світла... Й тільки один, чоловий, що на ньому знаходився прибувший, кидав у ніч перед собою снопи ясного світла, в якому виринали вулиці й площі великої столиці. На площах стояли юрби збройного люду й вітали прибувшого, а він виголошував до них короткі мови і кожна з них закінчувалася одним і тим самим кличем:
— Нехай живе всесвітня соціалістична революція!..
Сойка перепитав знову:
— Хто він такий?
Прелат здвигнув плечима:
— Не все нам одно, хто він такий?.. Ви тільки слухайте: тієї ж ночі зустрівся прибувший зі своїми однодумцями в палаті б. балетниці Кшесінської й у двогодинній промові виложив їм свої погляди на характер і завдання російської революції. Ті свої думки повторив він найближчого дня на з’їзді своєї партії, а ввечері рдзвинув їх на спільній нараді з представниками поміркованих соціалістів, на якій розглядали можливість об’єднання двох противних напрямків російського соціалізму. А зміст його поглядів, що стали вже поглядами його партії, був приблизно такий:
*— Республіка, що її створила березнева революція, не наша республіка, а війна, яку вона веде,— не наша війна;
— І стоїть завдання: звалити імперіалістичний уряд російської буржуазії й установити владу мас, яка здійсниться в диктатурі свідомого пролетаріату;
—	перший наш крок: відкрити масам буржуазний характер Тимчасового уряду й виявити дволичну роль поміркованих соціалістів, які облудними кличами ослаблюють волю мас і здобувають їх довір’я для влади ліберальних дідичів і капіталістів;
—	відчинимо очі мас, і маси підуть за нами: бо немає іншої для них дороги, бо такі є закони революції, що здійснюються через волю мас, неосвідомлену поки ще й загублену в шуканнях;
—	зриваємо зв’язки з міжнародним капіталізмом; проголошуємо його тайні імперіалістичні умови й звертаємось до пролетаріату цілого світу, щоб зірвав з власними буржуазіями й зробив кінець імперіалістичній війні;
—	перший етап революції привів до влади російських панів, а ми перейдемо до другого етапу, який установить владу робітників і незаможних селян; російська революція — це початок міжнародної революції, це відкриття дороги, що виведе світ за межі капіталістичного ладу, назустріч соціалізмові...
Нечуване було враження цього виступу. Ось як занотовує його один із учасників конференції, поміркований соціаліст:
— «Ніколи не забуду тієї громовладної мови, що потрясла й зачудувала не тільки мене, єретика, але й усіх однодумців... Було таке враження, наче всі жив-ла вирвалися на волю й дух загального знищення витає над головами вірних, не признаючи ніяких перешкод, ні сумнівів, ніяких труднощів, ні людських обрахунків»...
І більшість учасників спільної конференції, поміркованих соціалістів, прийняла виступи чоловіка за насмішку над слухачами або за гарячкові маячення...
— Чи не було в цьому щось більше, отче прелате,— чи не було це божевілля?
Отець Льотті повів рукою по лиці, як би згортав вогкість, що виступила на скронях.
— Просім бога, щоб так було, мій сину...
Ще провів рукою по лиці, з-під його долоньки виповзла вогка й розслаблена посмішка.
— Був час, що й я думав так само — і здавалося мені — слушно думав, оправдано... Зближався третій рік світової війни,— соціалізм лежав у руїнах, його партійні верхи віддавались національній обороні — не за страх, а за совість... Мали ми перед очима невиданий упадок і-деї, фізичний і моральний занепад руху, який ще вчора вважав себе непобідним, а сьогодні розпадався на очах, як дитяча ілюзія. Всі знаки неба і землі свідчили про те, що прийшов кінець соціалістичного руху, що немає для нього виходу з тої загибелі, нема рятунку... І в той саме час, у малому містечку Швейцарії один чоловік укладав тези про що? — про близький упадок капіталізму, про кінець його імперіалістичної влади над світом, про сили, які в різних частинах земної кулі дозріли до його ліквідації; і звертався з закликом до міжнародного робітництва, щоб було готове до революції, до боротьби за владу пролетарів, за здійснення нового, безкласового, на спільній праці і власності опертого, соціалістичного суспільства... Це було в той час, коли капіталізм панував над усіма народами світу, а пролетаріат приносив йому жертву своєї крові,—без спро-тиву приносив, іноді навіть з захопленням!.. В той час можна було вважати погляди того чоловіка за гарячкові маячення, за божевілля — коли хочете... І так ми про них думали, всі майже так думали... Але сьогодні...
Отець Льотті похитувався в кріслі, оперши борідку на п’ястучку. Ходив задуманими очима по лиці Сойки, вагався... Схилився до одної шухлядки свойого стола й вийняв із неї довгасту теку в шкіряних палітурках. Пробіг долоньками по верхній обкладинці, відчинив металевий замок. Відімкнувши теку, перегорнув у ній жмуток картонів й спинився на одному. Розгладив його долоньками, поманив до себе молодого Сойку:
- Що скажете на це обличчя?
Сойка нагнувся. Верхню половину картону займали ви-дівки одного й того самого лиця, долішн^ була заповнена шифровими нотатками, що ніби обривалися на півслові. Сойка перебіг очима декілька світлин і сказав механічно:
— Дуже, просте... Той знає, чого хоче...
Отець Льотті відкинув блискучу голову й вибухнув весело:
— Ха-ха!.. 1 чого треба хотіти, теж знає, — будьте певні!..
І, притягнувши Сойку ближче (голови їх зіткнулися над картоном), заговорив з дивним оживленням, майже захлипуючись рвучким потоком своїх слів:
— Ви тільки вглибіться в те лице, війдіть у його нутро... Чи не відчуваєте цього: наче вкладаєте руки — геть аж по лікті — в сиру степову землю й завважуєте, як нараз вас опливають її студені цілинні струмки... Або наче ви бродите босоніж по досвітній росі й проймають вас до костей її морозяні, гарячі шпильки, — хто має здорові кості, знаходить приємність у такому бродженні... Чи не знаходите й ви цього, мій сину?
Сойка ще нахилився, злягаючи грудьми на стіл.
— Це від тої посмішки в кутках його очей...
— А бачите!..
Отець Льотті вирівнявся, затер долоньки, знов нахилився... М’якіть його лиця пашіла гарячо при щоці молодого Сойки.
...бачите, — це та його посмішка!.. Зверніть увагу!.. Як сірий їжачок, зібралася вона в кутках його очей і ніби ворушить гострими кільцями... Чи не хочеться вам самому зібратися їжачком під тим поглядом, — чи не сиплеться вам морозяний присок здовж хребта?..
Отець Льотті зібгався в плечах, похитувався мовчки... Стиснувши ручки між колінами, перевів очі на вікно й засміявся впівголос, по-дитячому...
— Яке це дивне — і яке забавне... Ідем через життя, як щільно замкнута посудина, що наповнюється своїми днями знутра. Ніщо з неї не вихлюпується, ніщо не протікає... А сколихне нас що-будь, — і чуємо всі наші дні в собі, як би всі вони були в нинішньому дні, на його світляній поверхні...—Такий, наприклад, ранок—надколотий дзвінок скликає на молитву до старої каплички... Холодна кам’яна стежка під босими ногами, на плечах шкільний ранець... Заглибиною від села йде черідка овець, а п’ять кроків поперед неї — малий Тітто, сільський пастушок, син однорукого сторожа з панського двору. Стоїмо рядком над заглибиною й широкими очима проводимо міцного Тітта з черідкою вверх дороги... Далеко за склоном вгорі мигтить окраєць Альбанського озера, — над ним купається в імлі вершок стрімкого Монте-Каво... Десь там, говорять, ранками вибігає на скелю однорогий козел з вогняними очима.
 — він блеє на всю долину, й за кожним блеєнням золоті клубки диму виходять з його горла... Стоїмо над заглибиною доріжки, кожний з нас думає про вогняного козла й боїться думати; бо Тітто проглядає нас наскрізь, — він стане віддалік і дивитисьме в наш бік, його губи зійдуться в кутках стрілками, а в кінцях очей збереться сірий їжачок і ворушитиме гострими кільцями... Тоді кожному з нас схочеться згорнутися сірим їжачком, а здовж хребта посиплеться, як гарячий присок, гусяча шкірка... Ніхто з нас не сміє рівнятися з мізинцем міцного Тітта, нашого ровесника: Тітта, що входить на мрячні верхи Монте-Каво, як хто-будь з нас на материні коліна; Тітта, що плигає зі скелі в Альбанське озеро, як хто-будь з нас у плиткий ставок за двором; Тітта, що, станувши на виступі скали Монте-Каво, бачить далекі кораблі на західному морі, де для наших очей тільки небо стикається з землею...
— Під вечір уже, перед смерканням збігаємо ми на майдан перед каплицею й здіймаємо голосний регіт на ціле село. Старий учитель виглядає в вікно й погрожує нам дисципліною, молоді матері виходять у хвіртки й перекликаються весело... О-гей! О-ге-ей!.. І враз наш крик обривається, як би змахнув крилом, кожний з нас присідає на землю, де стояв... Дивимось — не дивимось у той бік, а проте всі знаємо, що в кінці стежки від двора стоїть міцний Тітто й сверлить зіркатими очима в наш гурток... Підійде чи не підійде?.. Сидимо й наслухуємо з потахлими серцями. Якщо підійде й ускочить в наш гурт, як у свою черідку, зойкнемо з радості й зірвемось на рівні крила: такий розкішний глузд увійде з ним у нашу забаву, такою мрією спалахне наше коло: станемо табуном молодих жеребців, узятих у золоті шори; летітимемо понад мрячний верх Монте-Каво й кликнемо вітання однорогові, що дихає вогнем, і глибокому Альбанському озеру, що відчиняється під нами... О-ге-ей!.. Якщо підійде!.. Але міцний Тітто не підійде, певне ні... Він стоятиме, як дубок, у кінці двірської стежки й дивитисьме звичайно в наш бік; у кутках його очей збереться їжачком сіра посмішка й ворушитиме гострими колючками... Кожний з нас відчуватиме ті колючки на свойому хребті й згорнеться на землі їжачком: бо кожний знатиме, що Тітто проглядає нас наскрізь і бачить наші по-тахлі серця й пригаслу мрію про лет над Монте-Каво; проглядає наскрізь і посміхається... Міцний Тітто, що бачить
далекі кораблі на західному обрію, правдиві кораблі, — де для наших очей тільки небо стикається з землею...
Отець Льотті підняв хребет і повів рукою по світлинах на картоні:
— А це вам міцний Тітто півночі, з далекої столиці, з Петрограда...
— Це він?
Отець Льотті засміявся дразливо:
— А він, — громовладний промовець з північної столиці, бурхливе живло, що вирвалося на волю... Дух загального знищення, що витає над головами людей і не признає ніяких сумнівів, ні перешкод, ніяких труднощів, ні людських обрахунків... І коли вже йде про те мова, — пригляньтеся, мій любий, зверніть увагу... Чи є щось гарячкове в тих очах, щось здібне до ілюзії? Чи не подібні вони радше до очей, що проглядають наскрізь, що бачать далекі кораблі на обріях, правдиві кораблі, де для інших очей тільки небо стикається з землею?..
— Той знає, чого хоче, — не зміню свого слова...
— А бачите, мій любий... Нехай нас бог має в своїй опіці! Хто знає, чого хоче, обраховано, ясно знає, той на половину осягнув своє бажання. Чи маю вам пригадувати, чого хоче міцний Тітто півночі?
— А проте кажу: божевільні бажання!..
— І чого хочуть маси, яким проповідує Тітто півночі?
— Маси?..
— Так, сину!.. Так на це дивиться міцний Тітто півночі: що його розуміння революції — це розуміння самих мас, що його бажання — це бажання мас, неосвідомлені ще, але реальні, що його ідеї й кличі — ідеї й кличі мас, їх добро, їх власність, їх абсолют...
— Не може цього бути!..
— Так, сину, — це його слова:
—	маса говорить: республіка, яку створила березнева революція, не моя республіка, а війна, яку вона веде, не моя війна...
— Ні, отче!..
— Так, сину, — це його слова:
—	маса говорить: Тимчасовий Уряд — це уряд панів, — а помірковані соціалісти закривають його істоту перед моїми очима й облудними словами здобувають моє довір’я для влади панів...
— Ні-ні, отче!..
— Так, це його слова:
— маса говорить: перший етап революції віддав владу ліберальним панам, а я переходжу до другого, що встановить владу робітників й незаможних селян... Моя революція — початок міжнародної революції, я відчиняю шляхи, що виведуть світ з лабет капіталізму, назустріч новому, соціалістичному світові!..
— Не може цього бути!..
— Так, сину,— такі мають бути бажання мас, така їх ідея...
— Проступні, злочинні бажання!..
— О, так!
— Божевільна ідея!..
— Так, це правда!..
Отець Льотті простягнув обі ручки до Сойки й повернув їх долоньками вверх:
— Але що з того, любий сину?!.. Пам’ятаєте: — «Вони є, тільки всього — як оцей стіл, як кожний матеріальний предмет, кожна ідея, що опановує маси!.. Байдуже їм, чи хтось їм притакує, чи їх заперечує, чи називає їх слушними чи божевільними, — вони є, тільки всього!..»
— Не сміють бути!..
Сойка зліг на стіл, аж берег тріснув, його лице простягнулося понад блят і заграло щелепами:
— Не сміють, не сміють бути!..
— Оце є слово!..
Отець Льотті відкинувся на бильце крісла й передихнув глибоко. Повів долонями по лиці, як би згортав з нього осілу мряку.
— Оце властиве слово сина церкви! мужнє слово!.. Пам’ятайте: говорили ви:—не сміє бути правда!.. І ще говорили: — божевільна ідея!.. А яке є властиве слово сина церкви в цій грізній суматосі?
— Не сміє бути! Нехай згине!..
— Коли появиться ідея, ненависна, як це, і варта прокляття, — байдуже: правдива, чи фальшива вона, здорова чи божевільна, — яке є слушне слово в відношенні до неї?
— Не сміє бути! Нехай згине!..	>
— Коли ця ідея здобула людське серце, вразливе серце мас, і погрожує здійснитися через нього, заіснувати як матеріальна сила, — байдуже: шляхетне те серце, чи злочинне, кривджене чи само джерело кривди, — яке є слушне слово в відношенні до нього?
— Не сміє бути!.. Нехай згине!..
-	Оце є слово сина церкви! — слово-меч!.. Постало воно в вас, як меч, разючий і нестримний, відчуваєте ви його, як своє, до глибини всіх думок і почувань своє слово?
Сойка підносить обличчя, його сірі щоки спалахують гарячо, зіниці міняються розпаленою сіриною:
— Так, отче прелате!
(«пшеничні лани й мірчуки, й дзвінкі, як сталь, каменоломи!.. І ото підноситься з півночі ненависна рука міцного Тітта й нависає, як буря, над ланами й каменоломами, над Калдубами, як дух загального знищення, що не знає вагань, ні людських обрахунків!»):
— Так, так, отче прелате!..
— Чи готові ви підняти той меч і вдарити, де звелить свята церква?
(«за Калдуби! — за лани! —за золоті мірчуки, що пливуть у засіки»):
—	так, отче прелате!
— Без сумнівів ударити, — без вагань, — як безсумнівна є правда святої церкви!..
(«за молодий розквіт сойківщини, за її істоту, за життя, за буйне існування!»):
— З повної душі кажу: —так, отче, прелате!..
Отець Льотті підноситься повагом, простягає обі долоні понад стіл. Приймає в них кістляві руки сойчука й стискає їх протяжно... Посміхається, як крізь млу, а його бліді очі заходять плівкою, як у наїдженої птиці:
— Мій сину!..
— Мій отче!..
Так молодий Сойка став учасником занять отця Льотті...
Була це дрібна, не блискуча, нічим не показна участь,— майже як насмішка виглядало супроти неї дзвінке слово прелата про меч, який належало підняти за: святу справу. А проте...
Протягом тижня наспівали різними дорогами на руки отця Льотті звідомлення про події в російській державі: статті й дрібні вирізки з преси, звіти з масових зборів і таємних нарад, листи зі столиць і провінцій, відписи з чужих листів і документів, телеграми, що обб[ігали земну] кулю, характеристики осіб і подій, — завданням Сойки було порядкувати цей матеріал, зв’язувати в одне, щоб
із кінцем тижня поставав з нього сирий, а проте повний образ революційних випадків на далекій півночі.
Отець Льотті посміхався, даючи йому вступні пояснення:
— Як бачите, сину, — легке й не клопітне завдання,— облегшує вам його знання слав’янських мов, як і те, що самі належите до народу, обнятого в великій більшості вогнем революції... Не мине двох-трьох тижнів, зживетеся зі революційними гаслами й головне — з афектами й парадоксами революції, — тоді вся робота даватиметься вам майже механічно, не займатиме ваших думок, ні почувань, не відтягатиме вас від головних ваших замилувань, якщо вони в вас знову прокинуться... (А проте)...
З однаковою слушністю міг прелат обіцювати молодому Сойці, що — не пройде двох-трьох тижнів, і буде він механічно вкладати руки в кипучий котел... — «Не займатиме ваших думок і почувань»... Була це жорстока насмішка отця Льотті, чи неосвідомлена іронія?.. Чи існував якийсь більш обрахований спосіб: щоб потрясти все нутро молодого Сойки, щоб сколихнути й підняти в ньому все, що лежало ще неусвідомлене на дні його душі?.. Не отримав у руки меча, це правда, не підносив його і не вдаряв іменем святої церкви, не засуджував на справедливу смерть людського серця, охопленого божевільною ідеєю. Порядкував актуальні відомості з далекої півночі, тільки всього...
А проте...
Коли сидів так у напівпорожній кімнатці обіч кабінету отця Льотті й у тиші велетенського будинку схилявся над новими матеріалами (було ще їх чути далекими дорогами й бездоріжжями), розтріскувалася над ним німа мовчанка, як піднята землетрусом земля, й усіма її щілинами вривалася до нього гаряча топіль революції й захльостувала його з головою... Мав її в собі — ту кипучу топіль, — границі його особи розширялися від неї, й ціла його істота перемінялася в дике побойовище, по якому перевалювались: збройні вояцькі колони й розгукані народні маси, бурхливі кличі й пристрасті, геройство й низька заляканість, розпалені пориви й таємні, підлі підступи, що заквітали чадними злочинами... Тут кресалися мечі, що вдаряли без сумнівів і хитань, тут займалися костри, на яких мали згоряти ненависні ідеї й людські серця, живі носителі тих ідей.
...Коли з кінцем тижня, в суботній вечір, отці прелати вислухували звідомлення, що його відчитував отець Льотті, вчувався їм клекіт велетенського котла, під яким саме пекло розкладало вогонь, обхоплював їх і проймав наскрізь млісний дух припалюваного тіла: як би вони сиділи довкола велетенського костра на севільській площі Табляда і прислухувалися жадібно до божевільної мовчанки єретиків, що згоряли в кам’яних «пророках» Торк-вемади...
В тому клекоті й задусі відбувався останній молодечий ріст сойчука, болючий, шарпливий, нагальний ріст, іноді майже смертельно разючий, як би в ньому розпадалася жива особовість Сойки... Вгризався тоді в себе, як би намагався пробудитися з божевільного сну, в який на його очах розтоплювалася жива довкільна дійсність. Заціплювався в собі, віднаходив себе, відростав, знову загублювався... Був диким побойовищем, що по ньому перевалювалися збройні маси, тратуючи землю й усю живину: натовплювались і знову перевалювалися й ішли, йшли без кінця, як у недавньому примарному сні... А над ними, над збройними юрбами, з півночі підіймалася громовладна рука міцного Тітта й, кружляючи, як коршун у повітрі, визначувала їм, витичувала границі їх руху вперед... Кружляла над ними й звужувала в повітрі свої кола, кружляла й звужувала... Визорювала місця атаки...
(Фрагменти звідомлянь з революції, прочитуваних отцем Льотті на зібраннях прелатів):
Травень 17-го року
...—Початок місяця—ліберальний міністр Мілюков пересилає державам Антанти дипломатичну ноту, в якій запевняє, що революційна Росія не зрадить умов, прийнятих царським урядом, і воюватиме при боці союзників аж до побідного кінця. Нота 'з’являється в місцевій пресі другого травня, а найближчого дня вулиці Петрограда наповняються масами вояків і робітників, які Демонструють проти війни й домагаються уступ-лення міністра Мілюкова. На поклик Ради Робітничих і Селянських Депутатів маси вспокоюються й відходять до фабрик і касарень.
Четвертого травня вулиці столиці наповнюються знову юрбами, які йдуть на цей раз під проводом
більшовиків і домагаються уступлення цілого Тимчасового уряду, відповідального за ноту Мілюкова... Доходить до збройних сутичок з демонстрацією поміркованих, які виступають під гаслами оборони Тимчасового уряду й війни до побідного кінця...
...перша спроба розправи з радикальними елементами столиці: комендант округи, генерал Корнілов наказує поготівля в деяких частинах гарнізону, а на Зимовій площі збирає відділи артилерії, призначеної до виступу... Рада Робітничих і Селянських Депутатів відкликає змобілізовані відділи до касарень, а на майбутнє піддає всі рухи військових частин у столичній окрузі під свій безпосередній догляд... Можливі тяжкі наслідки цього розпорядку, який передає в руки революційного органу всі збройні сили столиці; тільки розумній поміркованості проводу Ради можна завдячувати, що вже в тих днях влада в столиці не перейшла в руки скрайніх елементів революції...
...наспіває криза в лоні уряду. В свойому дотеперішньому складі не має Тимчасовий Уряд належного опертя в реальних силах країни й викликає постійне невдоволення з боку мас... Виринає слушний задум: поділити відповідальність за положення в краю з поміркованими соціалістами як заложниками міжкласо-вого порозуміння в революції... 18 травня—Петроградська Рада Робітничих і Селянських Депутатів призначає п’ятьох представників-соціалістів до складу коаліційного уряду... Завважується деяке заспокоєння серед народних мас, які дивляться на участь соціалістів у Тимчасовому уряді як на завдаток заспокоєння своїх потреб і домагань... Надіються тут, що створення коаліційного уряду дасть річову підставу до ліквідації Рад, — цього властивого джерела неспокоїв і головної перешкоди в нормальному розвитку й завершенні революції...
...появилася декларація нового уряду, що в ім’я загального добра й оборони революції закликає до порядку й спокою й продовження війни аж до побідного кінця. Різниться вона від ноти Мілюкова тільки багатством і плавністю вислову, — чується в ній рука поміркованих соціалістів, які вміють погодити соціалістичну форму виразу з його понадкласовим змістом і з практичними вимогами дня...
Представники Антанти домагаються відновлення воєнних дій на російському фронті. В зв’язку з тим виїжджає до армій міністр війни Керенський, який має переконати вояків про слушність антантських вимог, як і про вагу війни для революції. Є надія, що саме оживлення воєнних дій дасть урядові змогу обнизити революційне піднесення мас і звести революцію до границь суспільної безпеки й спокою...
...Наспівають вістки про заворушення між селянами, що домагаються негайного переведення земельної реформи...
...випадки самовільного заграблювання двірських і монастирських земель, акти грубого насилля над землевласниками, виступи проти релігії й духівництва... Місцеві органи влади безсилі супроти масової самоволі селян...
...Всюди завважується перевага вузьких групових інтересів над загальними, спільними завданнями революції. Фабричні робітники встановлюють самовільно восьмигодинний робітний день, хоч обставини війни домагаються продовження й раціонального посилення праці. Переводиться організація фабричних комітетів, які встрягають у внутрішнє життя підприємств і намагаються впливати на хід і прибутковість продукції... Акти насилля над власниками й над вищим технічним персоналом... Підприємці переходять до організованої самооборони проти натиску робітників. Найпевніша, хоч і болюча зброя: закривання підприємств, найбільш загрожених у своїй рентовності, в березні й квітні спиняють 129 фабрик з дев’ятьма тисячами робітників, у травні — 108 фабрик з дальшими дев’ятьма тисячами. Банкові установи погрожують відпливом капіталу і цінних паперів за границі держави... Коли не зміняться умови праці, протягом двох-трьох тижнів може завмерти життя в головних промислових осередках держави.
...Виринає проект політичного відтяження столиці — через перенесення деяких родів продукції в глибину краю. Проект знаходить прихильний відгук у промислових сферах столиці, які доцінюють його вагу для оборони краю й дальшого розвитку революції... Робітничі маси відповідають посиленням страйкової акції й домагаються удержавлення фабричного про
мислу. Є це той самий клич, що його в обличчі господарських труднощів висуває крайня соціалістична партія більшовиків... Не вперше це завважується, що поодинокі гасла тієї партії збігаються з домаганнями, які виринають в процесі революції з глибини розбурханих народних мас...
—«У ся влада Радам!»...—«Земля селянам!»... «Негайний демократичний мир усім воюючим народам!»...— це головні кличі більшовицької пропаганди, неотесані, простацькі думки, які, проте, знаходять притакнення серед народних мас, бо відповідають настроям, що підносяться з нетрів революції...
...зростання впливів більшовицької партії серед робітничих і військових низів. Протягом останніх місяців осідають більшовики в усіх головних робітничих осередках столиці... Вибори до робітничих представництв дають абсолютну перевагу прихильникам тієї партії. Під її провід переходить велетенська залога Путилівських заводів — 40 000 робітників, — які від початку революції знаходились під впливом поміркованих соціалістів...
..перший анархічний виступ у молодій республіці: 26 травня велика фортеця Кронштадт передає владу в місті «Раді Робітничих і Моряцьких Депутатів»... Нелюдський терор, — акти насилля над противними політичними організаціями... Одною з перших своїх постанов зносить анархічна влада приватну власність на посілості й інші добра, до жінок включно... дрібний образ положення, в якому знайшлась би ціла держава на випадок переведення більшовицького клича: «Вся влада Радам!»...
Провід більшовицької партії стримує анархічні маси від передчасного здійснювання цього клича, — свідоцтво слабості або страху перед виконавцями власних намірів... Усе, зрештою, в божій волі...
Завваги отця Льотті:	
1.	Все в тій революції гостре на два боки:
— Про коаліційний уряд: —це правда, що коаліція з поміркованими соціалістами дає урядові деяке опертя в народних масах. Але куди звернеться прихильність тих мас, коли вони розчаруються в надіях на коаліційних соціалістів? — Розчаруються, — це
певне!.. Тоді пригадають собі, що тільки одна партія більшовиків була проти коаліції з лібералами...
- Про війну до повідного кінця: — розуміємо нетерпеливість, з якою представники Антанти домагаються відновлення воєнних дій на російському фронті. По-перше — крихта пролитої крові вийде на здоров-ля молодій російській республіці; по-друге — найскор-ше належить зняти з чола революції чарівний вінець, до якого звертаються погляди інших утомлених війною народів; по-третє — воєнна акція зміцнить авторитетний провід, — а міцний провід у руках людей доброї волі — це гребля проти анархічних посягань революційної маси...
— все це слушне, всі розумні мотиви промовляють за тим... Але чи не завважили ми, як часто в тих подіях розум зміняється в нерозум, а слушність у насмішку над усякою слушністю?.. —і що механізм війни, який звичайно дає верхам велику перевагу над масами, в тій революції — навпаки — стає знаряддям переваги мас над суспільними верхами?
...Все є гостре на два боки в тій революції, — тільки це пам’ятаючи, можна в ній дещо зрозуміти й осягнути...
2.	— Не спішитися! — таке повинно бути гасло всіх людей доброї волі в тій завірюсі... Куди й чого спішаться провідні кола російських промисловців? Чи й у тих тяжких днях не в силі вони злагіднити своїх прибуткових апетитів? Граються вогнем, що призначений для їх палат, для самих основ, на яких побудовані їх палати...
— Проволікати!., багато обіцювати, в дечому поступатися... Звертати запал і увагу народних мас на бічні справи, на зовнішні ефекти... Довгим і вмілим проволіканням знесилити революційну енергію мас,— тоді їх буде можна повести, куди воля, — для їх власного, як і загального добра...
3.	— Не виступати проти подвійної влади в тій революції! Уряд у руках ліберальної буржуазії й Ради, в руках поміркованих соціалістів, — це найпевні-ший шлях до виснаження революційної енергії мас... Не виступати проти Рад, поки в їх проводі помірковані соціалісти...
4.	— Все — очевидно — в божих руках і в божій
волі. Але гнобити більшовиків треба людськими руками... — Що вони спиняють маси перед невчасним посяганням на владу, — це доказ їх сили, не слабості, — їх відваги, не страху... — Знищити більшовиків поки час, — це буде найкраще виконання божої волі!..
Червень
...відбувається Всеросійський з’їзд селянських делегатів у справі земельної реформи. Настрої селян помірковані, — більше як помірковані. В обличчі анархічного відриву Кронштадта приймає з’їзд постанову, в якій погрожує виголодженням більшовицької твердині, коли вона не піддасться розпорядкам Тимчасового уряду. А проте...
...На з’їзді виступає Ленін, який говорить: — «Ради Селянських Депутатів разом з підпорядкованими їм Земельними комітетами повинні стати органами земельної революції, себто органами ліквідації великої земельної власності»... (Сойка думає про інквізицію, про чотирьох кам’яних «пророків» полум’яного Торк-вемади)... «—Чому селянам не слід чекати на ухвалу земельного закону Установчими зборами?— Перша річ у часі революції — це революційна ініціатива мас, а закон повинен бути тільки її вислідом. Коли селяни не здобудуться на революційну енергію, не будуть мати ні закону, ні землі»...
Делегати, які недавно погрожували заголоджен-ням більшовицькому Кронштадтові, вислухали вождя більшовиків з увагою й відпустили його з рясними оплесками... («все гостре на два боки в тій революції!»...— Сойка думає про вогняного Торквемаду...).
...16 червня відкривається Перший Всеросійський з’їзд Рад Робітничих, Селянських і Вояцьких депутатів. Величезна більшість з’їзду—помірковані соціалісти, й тільки дрібна частина признається до більшовицьких кличів. Це корисне відношення не зовсім відповідає настроям, що наростають у міських і селянських низах... З різних околиць держави наспівають вістки про бойове признання для кронштадських ворохобників. Полк машинових крісів маніфестує по вулицях Петрограда свою прихильність для Кронштадта — «за його непохитну поставу недовір’я до Тимчасового уряду»... При останніх виборах до Московської Ради
більшовики здобувають перевагу над меншовицькими і есерівськими депутатами. На останній конференції фабричних комітетів у Петрограді мають вони 335 голосів проти 86 поміркованих. Конференція приймає резолюцію, що тільки Ради робітничих, селянських і вояцьких депутатів, узявши владу в державі в свої руки, зможуть спинити край перед недалекою руїною...
На Всеросійському з’їзді Рад говорить поміркований соціаліст Церетелі, що немає тепер у Росії партії, яка була б готова взяти владу в свої руки. Відповідає йому з місця Ленін: — «Є така партія!» — маючи — очевидьки — на увазі свою, більшовицьку організацію...
...Провід більшовицької партії за почином низових організацій постановляє владити в столиці масову демонстрацію, що проходила б під гаслами: — «Вся влада Радам!» і «Геть із десятьма міністрами-капіта-лістами!»... слушний спротив президії Петроградської Ради, яка ставить питання про демонстрацію перед з’їздом Рад. Більшістю голосів ухвалює з’їзд заборону всяких маніфестацій у столиці протягом найближчих трьох днів... тільки переконати маси про слушність тієї заборони: вислати своїх представників до фабрик і касарень, щоб у живому зіткненні з масами схилили їх до прийнятої постанови і водночас пізнали їх настрої й найближчі домагання...
Одну ніч проводять делегати на зібраннях по ка-сарнях і підприємствах, а ранком вертають на з’їзд розбиті й приголомшені... Такі їх звідомлення:
більшовики опанували маси;
всюди існує глибоко вороже відношення до поміркованих соціалістів;
тільки за згодою більшовиків маси відмовилися від ухваленої демонстрації...
Глибоке обурення серед поміркованої більшості з’їзду. Церетелі домагається громадянського суду над більшовицькою партією:— належить змінити дотеперішні методи боротьби з більшовиками! — роззброїти їх, відібрати великі технічні засоби, що знаходяться в їх руках! — належить зломити змовників!..
Усіх дивує фанатична впертість, що пробивається у відповідях більшовиків.
— Змагаємо до влади Рад, — говорять вони.
— Але коли 6 навіть уся влада в державі перейшла в руки Рад і нам хотіли заборонити агітацію, — нехай ніхто не сподівається від нас послуху й пасивності!.. Йдемо під гаслами міжнародного соціалізму, яким різнимося від усіх ніби-соціалістів, і ніякі кари, ні переслідування не спинять нас від ширення й реалізації його кличів...
З’їзд не здобувається на рішучі кроки проти більшовиків, тільки приймає до відома їх відмову від демонстрації й осуджує їх методи агітації серед мас. На пропозицію одного з делегатів постановляє влаштувати 1 липня велику масову маніфестацію, яка має бути «явним і чесним переглядом революційних сил» і виявити гасла, за якими дійсно йдуть робітничі й вояцькі маси...
...всі надії скупчуються коло питання про відновлення воєнних дій на російському фронті... На з’їзді представників торгівлі й промислу падають нечувані дотепер слова:
—	належить зірвати з системою поглиблювання революції!..
—	тільки тверда, залізна рука зуміє спинити Росію перед недалекою катастрофою!..
...представники Антанти домагаються відновлення офензиви російськими військами. Англійський державний скарб думає спинити воєнні позички при дальшому отяганні з офензивою... Існує теж можливість окупації далекосхідних російських земель японськими військами... Американський уряд обіцяє відкрити необмежений кредит з відновленням воєнних дій... Бельгійський соціаліст Вандервельде закликає коаліційних соціалістів у Тимчасовому уряду, щоб не отягалися з наказом офензиви...
...великою більшістю голосів, при нагальному протесті більшовицьких делегатів. Всеросійський з’їзд Рад дає згоду на відновлення офензиви...
...падає наказ міністра війни Кередіського: — «Вояки — вперед!»
Завваги отця Льотті:
1.	Є якась фатальна логіка в помилках людей доброї волі: як би гонила їх наперед якась сліпа, нерозумна сила, відібравши їм наперед змогу бачити й розуміти, куди йдуть...
2.	Все — очевидно — в руках божих; але офензиву треба зробити вояцькими, не божими руками, і вояцькими — побідити. Що станеться з військами, коли офензива не вдасться? (Все майже промовляє за тим, що не вдасться)... Тоді армії пригадають собі, що тільки більшовики були проти відновлення офензиви...
3.. Нерозумно й недотепно — відкликатися до низових мас у справі поборювання більшовиків... Тільки залізна, тверда рука зломить упертість і силу тієї партії; але шукати тої руки треба поза народними низами...
— Належить пам’ятати: всі засоби проти більшовиків дозволені, — всі, крім комічних... Яке враження думав осягнути Церетелі серед низових мас, називаючи більшовиків «зрадниками революції»?.. Маси невразливі на різні субтельності й недомовлення, але на комічне мають смак тонкий... і небезпечний для Церетелі...
4. Якби нам Леніна серед поміркованих!..
Липень
...Керенський доносить урядові з південно-західного фронту:
— Святкуємо сьогодні незвичайний тріумф революції: 1 липня революційна армія почала з великим захопленням офензиву!..
Церетелі говорить на з’їзді Рад:
— Відчиняється нова сторінка в історії великої російської революції!.. А проте...
...На Марсовому полі делегати з’їзду Рад оглядають масову демонстрацію, яка має бути «явним і чесним переглядом революційних сил»... Перед очима делегатів перепливає повінь робітників і вояків, — чотиристотисячна маса, що йде нестримно під гаслами:
— Геть офензиву!
— Геть із десятьма міністрами-капіталістами!
— Вся влада Радам!
— Право до життя важніше за право власності!..
... в тій повені облич і кличів з’являються три невеличкі плакати з домаганням підтримки для Тимчасового уряду; юрба нападає на плакати, зриває їх з лютими окликами й жбурляє собі під ноги...
...2 липня пише поміркована преса столиці: — «Недільна маніфестація виявила, що більшовики здобули повну побіду серед петроградського пролетаріату»...
Один орган запитує меланхолійно: «Кому прийшла до голови та нещаслива думка про маніфестацію?»...
...Заходами ліберальних кіл відбувається проти-демонстрація поміркованих елементів столиці, — переходить місто з портретами міністра Керенського і з кличем війни аж до побідного кінця... Не в Керен-ському — очевидьки — тут річ, а в війні, біля якої збираються надії всіх людей доброї волі...
По вулицях Петергофа демонструють молоді юнкери, що під гаслами:
— Геть шпигунів!
— Нехай живе Керенський і Брусілов!
Вояки четвертого батальйону, стаціонованого в Петергофі, нападають на молодих патріотів і розбивають їх таблиці й демонстрацію...
Одна радісна вістка: відділи одинадцятої армії продовжують офензиву й здобувають перші дві лінії ворожих окопів. А проте...
Полк машинових крісів у столиці приймає постанову: «На майбутнє будемо відправляти відділи на фронт, як тільки війна матиме революційний характер»...
На погрозу ліквідації ворохобного відділу вояки полку відповідають: — «Не спинимося перед ліквідацією Тимчасового уряду й усіх, що його підтримають!»...
...Рада Виборзького кварталу приймає резолюцію: —«Протестуємо проти авантюри Тимчасового уряду, який почав офензиву, щоб зберегти в силі старі грабіжницькі умови. Цілу вагу відповідальності за політику офензиви скидаємо на Тимчасовий уряд і на партії меншовиків і есерів, що його підтримують»...	'
...правдива повінь анархії... По всіх касарнях відбувається агітація за збройну акцію проти Тимчасового уряду... полк машинових крісів закликає інші відділи гарнізону до збройного виступу за владу Рад... Одні більшовики мають послух у масах і стримують
їх перед-невпорядкованим і невчасним посяганням на владу...
...грізна, майже історична хвилина: робітничі й вояцькі маси столиці напливають з усіх кварталів до Тавридського двірця й облягають осідок Петроградської Ради. Демонструють: проти війни й Тимчасового уряду, проти коаліційних соціалістів... Посилають невпинно делегації, які домагаються:
—	ліквідації Тимчасового уряду;
— переходу всієї влади в державі в руки Рад...
...Ніщо не стоїть на перешкоді, щоб Рада сповнила нагальні домагання мас. Більшовики підтримують їх анархічні гасла, вояки натискають... Президія Ради відбуває засідання й нараджується перманентно... Маси напливають й посилають нові делегації, — домагаються... Президія засідає, — успокоює... нараджується перманентно... («Проволікати!—проволі-канням виснажувати революційну енергію мас, — так добре, сину, — так і слід!»)...
Надходить південь, — маси хвилюються... В стіни двірця б’ють загрозливі кличі:
— Геть угодовців!
— Геть наймитів Антанти й капіталізму!..
Президія засідає, — нараджується перманентно... Минають довгі години,— хилиться день; — зближається смеркання... На вулицях столиці роздаються гомони військової ходи... Твердий крок фронтових відділів, що надходять до двірця й оточують виснажену очікуванням товпу... Президія Ради підіймається після денних нарад, — шукає зв’язку з урядом... Рішилася:—не візьме влади в свої руки!.. Поспіль з властивою владою, міцними руками фронтовиків опановують положення в столиці... («Тепер ударити! — нещадно,.на смерть ударити!»)...
...Проривається довго стримуваний справедливий гнів прихильників спокою. Знаряддям гніву служать фронтові відділи козаків, — уроджених лицарів порядку й заспокоєння...
...Перші реальні наслідки гнівної справедливості:
—	падає руїною палата Кшесінської, — осідок проводу більшовицької партії;
—	закривається головний орган більшовицької партії — щоденник «Правда»;
—	ліквідуються головні гнізда більшовизму в робітничих кварталах і в гарнізонах;
—	переводяться арешти й унешкідливлення во-жаїв більшовицької партії в столиці й окрузі...
...Виринає проект: поставити більшовицький рух поза законом, — це дасть правну основу до його ліквідації в цілій державі... Всі усвідомлюють: знищення більшовицької партії, з усіма її проводирями («фізичне, смертельне знищення!») відкриє дорогу до повного заспокоєння краю, до відновлення соціального порядку й пошани перед правом... А це кінець революції!..
,..Два неясні моменти в загальному образі випадків, два браки, що будять деякий неспокій у людей доброї волі:
маси мовчать.
Ленін говорить.
Коли б існував найдрібніший спротив мас при ліквідації анархічних осередків, перемога була б ясніша, певніші її реальні наслідки. Але маси зберігають дивний спокій, маси мовчать... Як би навмисне притихли, щоб краще розлягався між ними дивний голос цього диявольського спокусника мас... І він говорить... Розійшовся десь у народних низах, не досягла його рука справедливого гніву, й звідтіля розходиться серед мас його діловий голос... (Як би то були його власні збройні ватаги, не грізні загони козаків, що гарцювали в тих днях по вулицях столиці), він говорить:
— Робітнім масам немає іншого рятунку від загальних лабет війни, голоду й дідичівського й капіталістичного поневолення, як геть відійти від партій есерів і меншовиків;
—	усвідомити ясно їх зрадницьку роль;
—	відмовитись від найменшого замирення з буржуазією й рішуче перейти на бік революційного робітництва.
— Одні тільки революційні робітники, коли їх ще підтримає найбідніше селянство, зуміють зламати спротив капіталістів, повести народ до перемоги над голодом,
—	до перемоги над війною,
—	до справедливого й міцного миру...
До перемоги? Звучить це як насмішка над усяким
здоровим глуздом: —- говорити про перемогу в хвилині, коли до грунту розбиті всі сили організації, всі майже провідники ліквідовані, а маси рукою не двигнули, щоб їх захистити перед гнівом справедливості... («Чи не так, отче прелате?»—«Молімось богові, сину, щоб так було, молімось богові... Але чи не завважили ви: такий є звичай міцного Тітта: говорити про недалеку побіду, коли всі знаки неба й землі промовляють проти нього! — визначувати методи перемоги, хоч усі сили, конечні до перемоги, лежать у повному розгромі... Такий є Тітто»)...
...Перші тривожні вістки про заломання офензиви на російському фронті... Ніколи не бачили ми тут стільки облич, перейнятих глибоким жахом, — стільки виявів зневіри й розпуки... Чи таке є об’єктивне положення?!..
А проте в бозі надія...
Завваги отця Льотті:
1.	Не спішитися!.. В проявах радості з приводу побіди, ані в проявах розпуки—не спішитися!.. Проволікати! — проволікання — єдина метода слабшої сторони в революції, єдина, що має деякі вигляди на перемогу...
2.	Більшовики мали слушність у справі офензиви, як і в інших питаннях... Грізне це й образливе явище: що в основних питаннях революції слушність виявляється на боці більшовиків, не поміркованих... Кожний такий випадок — це новий ступінь у розвитку їх сили, новий крок до їх можливої перемоги над людьми доброї волі... Належить знищити більшовиків! — хоч би для того, щоб відібрати їм можливість мати слушність,— належить знищити!..
3.	Як це діється?.. Усе зав’язкувате в російських випадках, усе міцне й прозорливе стоїть на боці гріха й революції, тоді як традиції й спокій боронять у них убогі й слабі духом... Складними дорогами йде діло спасения людського роду, й не наша річ намагатися вникнути в його шляхи... Але Керенських треба відсунути від справ революції, — блазня Керенського й усіх близьких до нього...
4.	— Якби нам Леніна серед поміркованих! (невже неможливий Ленін серед поміркованих?)...
Серпень
З усіх кінців держави наспівають вістки про лиховісні наслідки заломання офензиви... На фронті — невиданий дотепер упадок дисципліни, що явно звертається проти старшинського корпусу армії... Відновлюється явище, занехаяне на час офензиви: братання між вояками ворожих армій, — процес, який може рознести бацили революції по цілій Європі...
В запіллі — нагальний відплив фронтовиків у глибину краю, — море збільшовизованої вояцької маси, що загрожує знищенням останків законності й ладу в державі...
З усіх кінців держави сповіщають про зухвале встрягання вояцької маси в поточні справи ревоЯюції: в питання влади на місцях, в земельні відносини... За її анархічним впливом — справа земельної реформи переходить у явну аграрну революцію, яка нищить усяку надію на спокійне полагодження відносин земельної власності на селі... Відкривається жахлива перспектива: руїни економічних і моральних вартостей,— морального й господарського здичіння, — з дня на день пригасає надія на відвернення тих доріг від молодої республіки...
Все тривкіше оформляється тут одна свідомість: що тільки залізна рука чолової людини зуміє спинити край перед руїною й виведе його на шлях спокою... Всі розглядаються за такою рукою, гаряче її прагнуть... Коли б з’явилася тепер, можна б вірити, що зродилася тільки з того прагнення...
Все вказує на те; що та залізна рука не підійметься з Тимчасового уряду («залишіть уряді»), ані з поміркованих соціалістів («залишіть поміркованих,— вони роблять своє!»)... Розглядаючи всі можливості виходу з теперішнього положення, Мілюков, провідний муж лібералів, доходить до одного, глибоко промовистого висновку:
Корнілов	
або
Ленін...
В самому поставленні тієї ділеми — для Мілюкова, — для всіх людей доброї волі — міститься єдина відповідь на неї:
щоб здійснилося перше — й ніколи друге («ніколи — ніколи друге!»), така тільки розв’язка може лежати в інтенціях божого провидіння, на це мусять бути звернуті всі здорові сили загроженої країни, всі чисті й шляхетні, але й беззглядні в своїй справедливості зусилля людей доброї волі...
...Найбільше дбайливості й уваги присвячується військовим формаціям петроградської округи. Протягом неповного місяця постають у столиці нові військові організації — «Союз вояцького обов’язку», «Батальйони волі», «Ліга вояків», «Кавалери святого Юрія», жіночі військові формації, Доконується планове нагромадження надійних збройних сил, що були б готові до виступу на перший поклик, без страусу й без вагання... Появляється нова преса, що висовує гасло незалежного соціалізму й домагається твердої, диктаторської влади, як єдиного засобу на здійснення соціальної справедливості, єдиного рятунку для завдань великої батьківщини...
...очі всіх покликаних звертаються вичікуюче в бік недалекого фронту: там дозріває сила, що змінить усі напрямки революції, — звідтіля має піднятися п’яс-тук, що впаде на гнізда злої анархії, розгромить їх з боиіою поміччю й виведе край на шлях традиції й спокою...
Кінець місяця: Корнілов вирушає з фронту! — на Петроград!..
Завваги отця Льотті:
1.	Молімось богові святому...
2.	Чи не поспішився Корнілов зі своїм виступом?.. Анархія ще не дозріла до ..того, щоб відпхнути від себе всі здорові сили російського народу... Й куди спішиться російська буржуазія? — В своїй нетерпеливості з’їдає вона себе, як скорпіон, збожеволілий від злості...
3.	Все гостре на два боки в тій революції: — чи не запізнився Корнілов зі своїм виступом?.. Заломання офензиви дало в руки більшовиків зброю, якої не мають помірковані: зброю слушності — непереможну й грізну в революційній боротьбі... Коли б не запізнився Корнілов!..
4.	Усе йде своїм шляхом у тій революції, — як би діяв тут якийсь механізм, недоступний для наших
очей, ні для обрахунку... Якимось фатальним способом належить до того механізму сліпота російських посідачів, їх нерозумна жадібність й нестриманість у гніві... Злісним, фатальним способом уплітаються в той механізм справи релігії й святої церкви, справи бога взагалі...
5.	Корнілов іде на столицю... Молімось богові святому...
Вересень
Як це діється?!— якими дорогами?!..
В липні — сіра вояцька маса піддалася шляхетним кличам оборони батьківщини і з геройським захопленням пішла на ворожі окопи;
в липні — непроглядні юрби робітників і вояків, що облягали Тавридський двірець, відійшли перед кількома збройними відділами й відмовились від своїх радикальних кличів;
в серпні — робітничі квартали Петрограда, недавні басейни більшовизму, приглядалися мовчки, як гнівна рука справедливості винищувала запальні гнізда анархії й приготовляла суд над вожаями більшовизму;
в серпні, ніби вчора, байдужа пролетарська маса приглядалася безчинно, як поставали в столиці нові військові формації, громадилися надійні збройні сили на рятунок батьківщини й суспільного спокою...
А сьогодні?.. Як це діється,— якими дорогами?..
З початком вересня з’являються передові відділи генерала Корнілова в околицях Петрограда й у той сам час, як би діяв якийсь таємний механізм, замикаються всі залізнодорожні під’їзди до столиці, всі водні дороги загороджуються дулами гармат, націленими на корніловців... І як би діяв тут якийсь химерний, злісний механізм, — відчиняються брами столичних в’язниць, виходять на волю більшовицькі проводирі й — ніби таке було їх призначення — переймають оборону революції в свої руки. На їх фанатичний поклик здригається байдужа маса, за їх почином переводиться загальне узброєння петроградського пролетаріату і вся низова маса перековується в один велетенський молот, готовий піднятися й грянути й
розбити на дрізги всякого, кто посягнув би на її варварське право до революції...
Як це діється, — якими парадоксами?!..
Ще наче вчора гарцювали козацькі загони по вулицях Петрограда, метаючи під ноги правосуддя більшовицьких ватажків і заколотників;
— ще тільки вчора гриміла земля під ногами стотисячної армії залізного генерала: шли найдобірніші формації, козаки, юнкери, чеченці, ударні відділи й батальйони смерті, йшли певні побіди, одною своєю появою готові роздавити зграї розбещеного вояцтва й фабричної голоти...
А сьогодні?.. Як це сталося, — якими парадоксами?
Було щось несамовите в цьому видовищі: найкращі передові відділи корніловської армії підходили до столичної околиці й, не дійшовши до передмість, танули, як тане сніг, зблизившись до пожару, як би западалися в сухий пісковий грунт, що оточує передмістя, — зближалися й танули...
...неймовірне, з гарячкового сну вихоплене явище: не минув тиждень, — у всіх шляхетних очах горить важке й докірне питання:— Де ділися хоробрі «Батальйони волі», «Кавалери святого Юрія», «Союзи обов’язку»? Де хоробре військо генерала Корнілова? І де сам генерал, — залізна рука й непохитна воля?.. Велика, гнітуча пустка вчинилася на місці збройних колон, — гнітуча страшна пустка зайняла місце надій, що вчора ще ситили серце людей доброї волі... В цю примарну порожню, наче створену на те, щоб давала широкий, владний відгомін, розміряними товчками падають прості й дошкульні, як усе, слова пекельного спокусника мас, Леніна:
. —«Не бійтеся ініціативи й самостійності мас, здайтеся на революційні організації мас, — тоді побачите на всіх ділянках державного життя ту саму силу, величність, непереможність робітників і селян, що її вони виявили в свойому об’єднанні й пориві проти корніловщини...
— Середини немає. Досвід показав, що середини немає. Або вся влада Радам у центрі й на місцях, вся земля селянам негайно, перед ухвалою Установчих зборів, або дідичі й капіталісти гальмують усе, від
новляють дідичівську владу, обурюють селян і призводять до безкрайнє жорстокого селянського повстання («про святу інквізицію думаєте, мій сину?» — «О так, отче, — є такий спосіб:— намазують йому розтопленим товщем ноги й завішують над вогнем. Товщ кипить на голих п’ятах, шкіра здувається му-хирцями. Він кричить і в’ється, як в’юн, тратить.свідомість... Тоді відділюють вогонь сирою дошкою, а його обливають водою, аж очуняє... Як прийде до себе, відкривають вогонь, і живе полум’я знову припікає його стопи... Товщ кипить на голих п’ятах, шкіра здувається»...).
— Тільки диктатура пролетарів і бідніших селян здібна зламати спротив капіталістів, виявити велику зважливість і рішучість влади, забезпечити собі захоплену, безоглядну, справді героїчну підтримку мас і в армії й серед селянства. Влада Радам — це єдине, що могло б зробити дальший розвиток ступневим, мирним, спокійним, що йшов би на рівні зі свідомістю й постановами більшості народних мас, на рівні з їх досвідом. Влада Радам — це означає повну передачу керівництва країною й контролю над її господаркою робітникам і селянам, і ніхто не важився би ставити їм опір, — і вони скоро навчились би, на власній своїй практиці навчились би правильно розділювати землю, продукти й хліб»...
...В обличчі невпинного зросту більшовицьких сил і впливів у Петрограді й околиці, в лоні Тимчасового уряду постає проект, єдино, мабуть, доцільний у тих обставинах: віддати столицю ворожій армії й тим шляхом обезголовити шалене живло революції й зберегти перед ним саму державу...
Завваги отця Льотті:
1.	Все йде навпаки в тій революції, — в виступі Корнілова теж... Мав він принести з собою соціальне замирення, а приніс поглиблення анархії в цілій державі; мав закінчити революцію, а тільки відчинив їй далекі, жахливі перспективи; мав вигубити остатки більшовицької загрози, а привів до катастро-фального відпливу мас у ряди більшовицьких організацій...
Все йде своєю дорогою...
2.	Обезголовити революцію?.. Розбийте її на тисячні шматки, а з кожного постане вона знову, з грізною головою і з полум’яним серцем... Таке є живло революції, сколихнутої маси, якої ви не зуміли здобути собі, ані приспати гаслами...
3.	Обезголовити революцію, віддавши столицю ворожій армії?.. Є смертний засуд у тому задумі, — самогубний засуд верстви, що в її гнилому серці міг постати той низький задум... (Низький, — бо безви-глядний, — бо губить її раз на все в очах маси)...
4.	Усе йде своєю дорогою, — молімось богові святому...
Жовтень
...кружляє, як сірий коршун, і звужує кола свойого лету...
Ленін говорить:
— Одержавши більшість у обох столичних Радах робітничих і вояцьких депутатів, більшовики можуть і повинні взяти державну владу в свої руки.
Можуть через те, що активної більшості революційних елементів народу в обох столицях вистане, щоб повести за собою маси, зламати опір противника, розбити його, завоювати владу й утримати її... Більшість народу за нас. Цього доказав довгий, важкий шлях від 6 травня до 31 серпня й до 12 вересня: більшість у столичних Радах — це плід народного розвитку в нашу сторону... .Через що більшовики повинні саме тепер узяти владу?— Через те, що недалека здача Пітера на сто разів погіршить наші шанси... Йде не про «день» повстання, не про його «момент» у обмеженому значінні... Йде про те, щоб завдання вчинити ясним для партій: поставити на порядку дня збройне повстання в Пітері й Москві (разом з округою), завоювання влади, повалення уряду... Ждати формальної більшості в більшовиків -— це наївність, ніяка революція на це не жде. І Керенський з К° не ждуть, лише готовлять здачу Пітера... Історія не пробачить нам, коли не візьмем влади тепер... Взявши владу водночас у Москві й у Пітері... побідимо безумовно й безсумнівн о...
...звужує кола свойого лету й визначує місце атаки...
Ленін говорить:
— Криза наспіла, все майбутнє російської революції поставлене на карту. Криза наспіла...
— Гаятись — злочин. Чекати на з’їзд Рад — ганебна дитяча гра у формальність, зрада революції...
— Коли не можна взяти влади без повстання, треба йти на повстання негайно. Гасла — влада — Радам, земля — селянам, мир — народам, хліб — голодним. Перемога забезпечена, й на дев’ять десятих, що безкровна.
Чекати — злочин перед революцією...
...місце атаки...
Ленін говорить:
- Що вся влада повинна перейти до Рад, це ясне... Перехід влади до Рад означає нині на практиці збройне повстання...
— Маркс підсумував досвід усіх революцій щодо збройного повстання словами «найвизначнішого в історії майстра революційної тактики», Дантона: — сміливість, сміливість і ще раз сміливість...
У відношенні до Росії й до жовтня 1917 року це значить: одночасний, якнайбільш несподіваний й найшвидший наступ на Петербург, неодмінно іззовні і зсередини, і з робітничих кварталів і з Фінляндії і з Ревеля, з Кронштадта, наступ усієї флоти, скупчення велетенської переваги сил над 15—20 тисячами нашої «буржуазної гвардії» (юнкерів), нашого «вандейського війська» (частина козаків) і т. д.
Комбінувати наші три головні сили: флот, робітничі й військові відділи, щоб неодмінно опанувати й за всяку ціну вдержати: а) телефон, б) телеграф, в) залізничі станції, г) мости передовсім.
Виділити найрішучіші елементи (наших «ударників» та робітничу молодь, а также моряків) у невеликі загони, щоб захопити всі важніші місця, та вживати їх скрізь, у всіх важніших операціях...
Окружити і відрізати Петербург, захопити його комбінованою атакою флоту, робітників і війська, таке є завдання, що вимагає вмілості й потрійної сміливості.
Скласти загони найкращих робітників — з рушницями й бомбами — для атаки й окружения ворожих «центрів»... з кличем: — згинути всім, а не пропустити ворога!
Надіємося, коли виступ буде постановлений, провідники здійснять щасливо великі заповіти Дантона й Маркса.
Успіх і російської і всесвітньої революції залежить від двох-трьох днів боротьби...
(Все йде своєю дорогою)...
...9, 10, 11 листопада кабінет отця Льотті був недоступний,— блідий монах у сірому заходив молодому Сойці дорогу й приймав його непевними словами:
— Прелата Льотті немає...
Але Сойка вертався в звичайні години своїх занять і за кожним разом, бачивши заперечливий рух блідого монаха, передихав глибоко і затримував гарячий клубок, що підносився йому до грудей...
...Був сірий, вогкий день 12 листопада,— від моря йшов сирий, важкуватий вітер і котив м’які звали мли понад містом,— молодий Сойка вийшов з монастиря й, минувши Марію Янголів, нирнув у масовий людський гомін, що йшов хвилями від площі Термів... У широкому просвіті площі перевалювалася тисячоголова юрба, — рухлива, брудна, як повінь, маса, що з клекотом опускалася в спадисте гирло Національної вулиці. Коли Сойка зблизився, — з гори, від площі П’ятисот, вігналася в товпу жандармська кінна стежа, а з бічних вулиць натискали ряди пішої поліції, вгризаючись у боки простягнутими штиками. Юрба згущувалась під їх напором і розгорталася, як пружина, й відкидала в’їдливі ряди, як хвиля відкидає піну, що хватається її стіп... Так само згущувався й розгортався тілистий клекіт юрби, а іноді вихоплювався з його нутра тягучий, гнучкий оклик,— червоний язик полуміні, що підіймався в сиру млу, як гаряча погроза маси, як змовницький ізнак або вітання, кидане в далекий світ понад крівлями міста... В якомусь менті вчулося молодому Сойці щось знайоме в тому гнучкому оклику, щось знайомо дошкульне й грізне, й як би вогняна змійка побігла здовж його хребта... Сойка приспішив кроку й, незважаючи на осторогу («на бік, синьйоре, є небезпека!»), побіг вздовж поліційного кордону, спускаючись по площі з гомінкою
юрбою... Вігнався в гирло Національної вулиці й насилу спинився в якомусь портику, злігши плечима на кам’яну колону... Мигали йому перед очима засмаглі робітничі обличчя, хитались сутулі плечі, шуршали, як суха рінь, сколочувані кроки... Десь у низу вулиці стукнув алярмовий стріл, і в цю мить ліс тяжких п’ястуків вибухнув понад голови маси і водночас вистрілив угору знайомий гнучкий оклик: знайоме вогняне ім’я, що лопотіло над Римом, як зухвала погроза сколихнутої маси...
— Не Петроград, — не Невський проспект,— Національна вулиця в святому Римі... З гори, від двірця сиплеться рясний цокіт кінських копит, з бічних заулків виблискують нові штики й подвоюють, потроюють свій натиск... Ще падають стріли внизу кварталу... А маса пливе в кам’яних стінах, не маса,— розтоплене живло, нелюдське, чуже, й за кожним вистрілом вибухає вгору вогняними язиками:
— Evviva-a!
— Evviva-a!
...Молодий монах не спиняв сьогодні Сойки при вході, провів його тільки в глибину коридора, закриваючи блідими повіками сонні зіниці...
Отець Льотті сидів у свойому кріслі з підібганою ногою й, повернувши голову до вікон, прислухався в бік міста... Мовчки запросив Сойку сідати й підняв дрібну долоньку вгору:— хвилину мовчанки...
Не був це м’який шум вогкого вітру, що торкав високі вікна будинку, не він один... Якийсь людський глузд містився в цьому шумі,— як би велике людське слово взялося вітром й летіло понад місто, ударяючи в дахи й стрімкі вікна. Отець Льотті наслухував цього слова, знерухомле-ний, як статуйка. Хвилинами тільки здригався всім тільцем, у далекому гомоні над містом стукали сухо стріли, як розривані міхурці,— тоді отець Льотті стискав міцніше колінка, а дрібне його личко шарпалось під опуклостями чашки, як би в нього вдаряли мініатюрні блискавки з нутра голови... В якійсь хвилині спокою отець Льотті крутнувся на рухомому сидінні в бік Сойки й спитав з пригаслим поспіхом:
— Ви там були? Це в вашій околиці...
— Вони йдуть від площі П’ятисот, до середмістя...
— З залізнодорожних варстатів,— ми знаємо... Не така велика їх сила...
— Не бачив я ні початку, ні кінця їх походові,— як би йшли без кінця...
— Таке враження...
...— йдуть у центральні квартали («не дійдуть, не допустять») на всю ширину вулиці,— на атаки і постріли відповідають чудним криком захоплення...
- Що саме кличуть?
— Evviva Lenin!
— Evviva Lenin!
Веселий прелат засміявся в борідку й схрестив на грудях долоньки... Скулився й запався в себе, як западається земля, коли в її нутрі відчиняється нараз глибока пустка.
— Таке слово...
— Звідкіля воно тут, отче прелате?
— Таке слово, мій сину, — рефлекс... Як сигнал землетрусу, перебігає воно сьогодні земну кулю й потрясає її поверхню, як своєю шкірою... Відгомін страшного катаклізму, що доконався на півночі, — звідтіля воно тут...
— Катаклізму?
— Так це тут нині відчуваємо,— таке враження... Влада більшовиків...
— Захопили владу?
— Так, сину, взяли її з захопленням,— у столиці — і у Москві... Візьмуть у цілій державі, — так бодай видно... — «Усім! — Усім! — Усім І» — чи не звучить це як зухвале гасло побід, кидане понад всі границі, й чи не слухають його вже задимлені варстати старого Рима?..
— Слухають І..
— Іде пекло...
Сойка зігнувся й охопив руками бильце крісла, здавалося, кров бризне з-під здавлених нігтів... Зіниці його мінилися, як розтоплене олово, пашіли майже чутно, здавалося: кинь їх каплями на кам’яну плиту — й перейдуть її наскрізь зі своєю розпаленою гіркістю...
— Йде пекло!.. Як це діється, отче прелате?
Отець Льотті змінився під цим поглядом,— здвигнув плечима.
— Було багато різних помилок,— ніхто не заперечить: тактичних і основних, важких схиблень, яким маючі верстви віддавалися з дивною впертістю й сліпотою...
Вмістився вигідніше в сидінні, здвигнув плечима.
— Якась фаталістичність у помилках, якесь злісне засліплення: наче б ті верстви були носителями невідомої
їм законності, виконавцями чужої непереможної, смертельно для них ворожої волі!..
— Не розумію!..
Отець Льотті засміявся стримано, відвів очі.
— Але в о н и це розуміють — й гаразд (задля себе) розуміють... Слухайте тільки їх пояснення:
— маючі верстви буржуазного суспільства мусять за--гинути, як і громадський лад, ними створений,— такий неминучий напрямок історичного розвитку, така його об’єктивна законність... Класова ж обмеженість і засліпленість горішніх верств, їх фатальна впертість у помилках — це тільки суб’єктивна відбитка тієї законності, тільки її відгомін у свідомості верстви, призначеної на загибель...
— Класова впертість у помилках, як упертість історичних законів?
— Так, сину,— в той спосіб мали би маючі верстви служити завданням революції, своїми помилками й сліпотою...
— Власній загибелі служити? — це божевілля!..
—* Очевидно, мій сину,— це божевілля... Але чи не виглядає так, наче б російська буржуазія потверджувала своєю поведінкою те божевілля?
— Слабодухі серця, що зломились під тягарем випадків,— глупота, що випадково знайшлася при кермі історичних подій!..
— Глупота, як необхідне звено в історичному розвитку,— випадок на службі історичної конечності,— чи не здається вам, що є деякий глузд у такому поясненні, що не можна йому відмовити деякої слушності?
Сойка здригнувся й зібгав плечі, як би почув морозяний струмок у лійках своїх костей:
— Тільки хто чує смерть у своїй крові, може прийняти таке пояснення. А я живий,— живе думаю!..
Отець Льотті зітхнув крадькома,— бліда посмішка, як відблиск пригаслої, німої блискавки, майнула по його лиці...
...— хто чує смерть у своїй крові,— правда, любий сину? — А ми з вами живі, живе думаємо... Для нас мусить існувати інше пояснення, мусить інше знайтися...
— Таке,'“що осолодило б нам гіркість тієї дивної законності, що в самій своїй істоті несло би для нас надію на щасливу розв'язку грізних подій, на оконечну перемогу правди й божого царства на землі...
— Чи існує таке пояснення, отче прелате?
— О так, сину! І коли думаю про нього,— коли оглядаюся,— не знаходжу кращого, як оце: що всі ті грізні події лежать у таємних намірах божого провидіння; що не де, як у вічному божому плануванні, знаходять собі місце й оправдання: слабодухість поміркованих у революції й дитяча засліпленість горішніх верств, їх упертість у помилках і невгасна жадоба й нестриманість у постановах...
— І злочини сліпої маси й поразки людей доброї волі?
— А що, мій сину?
— І наруги над релігією й перемога найлютішого ворога святої церкви — більшовизму?
— А що,— а що, мій сину?
— Не розумію, отче, не прийму цього!
— Яка заслуга в розумінні, сину? Вірити треба, не розуміти!..
Отець Льотті нахилився вперед, його водяні очі вп’ялися в сірі зіниці Сойки, були як ссавці, що мають висмоктати з них усю волю.
— І чи не є це одна з найбільших заслуг перед богом: вірити серед найтяжчих суперечностей,— не захитатися в них}, не допустити розпуки ані сумнівів до стурбованого серця?.. Така вже є мудрість божих намірів у цьому світі: що в самих актах міцної віри знаходимо свою заплату!.. Існують ситуації, мій сину,— вірте мойому досвідові: існують положення, в яких нам нічого не остається, крім непохитної, міцної віри; в яких вразливий наш інстинкт підказує нам одну дорогу: вірити, що все, що діється, — діється з найглибших намірів божого провидіння; що, привівши нас на край безодні, бог — найчуткіший наш батько— покаже нам дорогу від загибелі!.. Вірити, — хоч би земля розступалася під нашими стопами! —хоч би небо розтріскувалося над головою! — це іноді єдина розумна метода, це половина шляху до спасения,— майже цілий рятунок!.. Чи знаходите у собі силу до такої віри, мій сину?
— Слухаю, отче прелате...
— Може, справді знайдетеся в обставинах, коли «земля розступиться під вашими стопами й небо розтріснеться над головою»,— чи не захитаєтесь у своїй вірі, сину?
— Ні, отче прелате...	
...— коли на ваших очах валитимуться самі основи нинішнього порядку світу,— божого порядку й спокою на землі,— чи не захитаєтесь у своїй вірі?
— Слухаю, отче прелате...
...— коли хвиля знищення підійде до границь вашого серця й нависне загибеллю над усім, що дороге вашій крові й вашому найгарячішому прив’язанню,— чи не зломитесь в свойому серці й не ослабнете у вірі?
— Слухаю, отче прелате, слухаю...
Отець Льотті вирівнює тонкі плечі й уростає, ними в тверде опертя крісла...
— В останньому тижні листопада від’їжджає на схід Європи наша таємна місія,— гурток наших молодих ви-бранців, що проведуть якийсь час у вогні російської революції... Будуть там оком і ухом святого Риму, творитимуть плетінку інформації, що служитиме святому післаництву нашому на просторах російської держави... Опіка чуйного Ватікану спочиватиме цілий час на долі своїх вибранців, а по доконаній місії не мине їх особлива ласка святого престолу...— Чи не взяли б ви, сину, участі в тій довіреній місії,— частина її від’їжджає на українські землі, обняті революцією,— чи не віддали би ви свойого досвіду й молодого запалу на службу рідній справі з волі святого Петра?..
— Надумайтесь, мій сину,— ждемо на вашу відповідь до позавтрашнього вечора... І я надіюся...
Водяні очі прелата спиняються на очах Сойки й нерухоміють на хвилю.
...— надіюся, що ви не відмовитесь від участі в тому післаництві («не відмовляється в нічому отцю Льотті!»... «отець Льотті все знає, ...все може!..»).
Уся кров збігла з смаглого обличчя Сойки, а щоки його зсіріли, як сухий попіл. І це була перша відповідь сойчу-ка на пропозицію прелата, міцна, непозавтрашня відповідь:
— Ні, о ні!..
Вгруз твердо в своє крісло, повіки його збігалися вузько, а в тонкій щілині між ними засіріло студене лезо зіниць. Дивився майже спокійно в обличчя отця Льотті, а водночас його замкнуте нутро мигтіло блискавками, що освітлювали всі заглибини його думок і невідмінних постанов.
— Ні, о ні!..
...Десь — там — далеко,— на суворій півночі знялося шалене полум’я комуни, було воно за горами, за морями, 15*	227
на другій майже півкулі землі; а проте тут, на площі Тер-мів, палахкотять сьогодні його вогняні рефлекси, вистрілюють тонкими язиками й похитуються, й погрожують (—«Evviva Lenin!») ...прецінь так?!
— Ні, о ні!..
...П’ять день — не більше — шаліє в далині те полум’я комуни, відгороджують його від світу залізні окопи війни й міцніші за них загороди класової спаяності посідачів... А проте Сойка передбачує, чуйним сойківським інстинктом передчуває: проникнуть язики тієї полуміні крізь усі загороди, простягнуться хижо до родового гнізда в долині Серета, обіймуть його звідусіль й нависнуть гарячим подихом смерті,— нависнуть прецінь, ні?..
— Ні, о ні!..
...Нехай благословляться універсальні завдання святої церкви в обличчі революції, нехай цвітуть і завершуються найкращі задуми Риму проти комуни,., коли хоч один із них має розірвати сердечну зв’язаність Сойки з родовими посілостями, коли хоч клинчик сойківської землі (подільської тучної землі) має пропасти для Сойків через ту відірваність:
— Ні — ні,— о ні!..
...Сойка начхає на всі універсальні завдання й задуми!— в обличчі великого бажання він начхає на всі проблеми неба й землі! — він тільки прагне, смертельно прагне злинути на свої родові посілості,— він розіпнеться на межах своїх ланків і захистить їх або згине, — в тілесній зв’язаності з ними — захистить їх тілесно або згине!..
І в той час, коли банькуваті очі прелата торкають допитливо його обличчя, а власне його нутро кипить, як котловина, налита гарячим вихром, Сойка сидить спокійно, застиглий у шаленому зусиллі волі, а в тонких звоях його мозку з блискавичною скорістю насотується холодна стяжка думок, що, розвинута згодом, проникне в майстерну плетінку задумів отця Льотті й прорве її по всіх в’язаннях і визволить молодого Сойку, нехибно визволить — прецінь так?
Сойка схиляє обличчя й торкає дрібно губами,— отець Льотті впадає спішно в той його рух:
— Щось маєте сказати, сину?
Сойка схиляє обличчя й говорить упівголос:
— Аж надто я свідомий, що тільки ласкавій прихильності отця прелата завдячую незаслужене покликання до
тої місії... І ніщо мене в цю хвилю так не болить, як припущення, що своїм рішенням міг би я вчинити найменшу прикрість вашій велебності....
Прозорі очі прелата лягають льодовими каплями на опущені повіки сойчука:
— Хочете відмовитись, молодий друже?.. — Надумайтесь, не поспішайте,— заки важитесь відмовитися, надумайтесь, мій сину... (не відмовляється отцю Льотті) ...
Сойка ще опускає обличчя, повіки його стягаються здригливо.
— Звольте ласкаво вислухати мене, отче прелате... І коли в моїх словах не буде й крихти слушності, я без найменшого спротиву покорюся й піддамся волі Вашої велебності.
— Говоріть...
І Сойка говорить упівголос, а слова його в’ються з шовковим шелестом змії, що нащупує місце для свойого жала.
— Банальністю було б нагадувати, як глибоко останні російські події потрясли думками й совістю всіх вірних синів церкви, взагалі всіх людей доброї волі... Години стають нам за місяці, й один який-будь день приносить нам більше досвіду, як роки дбайливої обсервації в спокійні часи...
— Це слушне...
— Тільки що наспіли сюди непевні вістки про більшовицьку револьту в Петрограді («певні вістки,— не майте ніяких ілюзій»), а в найменшого з нас, найменш навіть покликаного, виринають уже десятки турботних питань: — куди йти? — що належить робити?.. І хоч не багато між відповідями на них знайдеться вартісних і гідних уваги,— ні одній з них не можна відмовити гарячого, з глибини серця йдучого прагнення: послужити в цей грізний час нашій матері, святій церкві, помогти через неї цілому, тяжким блудом загроженому людству...
— В тому й річ...
Сойка перемовкає хвилину,— його повіки підносяться на мить і опадають плавно... («Калдуби! — мої Калду-би!»)...
— Коли я не помиляюся в цьому, коли я хоч трохи зумів покористуватися шляхетним мистецтвом отця прелата в громадських справах,— ніщо не було б хибніше, як думка, що більшовицький рух — це справа локального, російського характеру, що своїми причинами й наслідками
він обмежиться до одного краю й народу... Вистане усвідомити собі їх теорію, їх уперту й зв’язку практику, щоб пізнати, як помилкове було б таке припущення... Прецінь кожне їх слово — це слово, адресоване до цілої землі («усім!» «усім!»), кожний їх крок — це крок понад границі країв і націй... Закликаючи робітників одної фабрики взяти провід у підприємстві в свої руки й стати його господарями,— чи не звертаються вони до робітників усіх країв: щоб узяли провід світової економіки в свої руки, щоб стали господарями світу?..
— Це правда.
— Така є, мабуть, істота більшовизму: що становить він найбільш універсальну, найбільш загрозливу економічну ідею світу,— що це єдина світська, самим пеклом, мабуть, підказана ідея організації цілого людства...
— Це правда, сину,— такий універсалізм лежить у природі більшовизму...
— Коли ж це так...
(Сойка передихає лапчиво, його повіки закруглюються й відслонюють гарячу сірість його зіниць).
...коли така істота цього руху,— чи не зближаємось ми тут до властивих доріг, що ведуть до перемоги над більшовизмом?..
— Говоріть, сину...
— Позбавити комунізм його універсалістичного характеру!.. Проголосити й зробити його локальним, московським плодом, суспільним злочином, що виріс з варварського духу азіятчини!.. Заблокувати більшовизм у його теперішніх нетрях, перекопати всі можливі дороги його поширення на інші краї; на сусідні передовсім («Калдуби! — мої Калдуби!»), це та метода, що вдаряє в саму істоту більшовизму, ранить його смертельно, раз і на все...
— Говоріть, сину, говоріть...
— Свідомий я, як дуже переступаю в тих моїх думках вузькі границі мойого досвіду...
— Лишіть це, сину...
...але йдучи в них за поривами свойого серця, так я це бачу:—що саме тут б’є джерело майбутніх перемог над більшовизмом; що з тієї основи повинна виходити кожна акція проти більшовицьких сил на сьогодні й на завтра... Яких саме сил? на кого можна в них лічити?.. Перша й найближча, найбільш технічно приготована — це мілітарна сила держав, загрожених більшовизмом (а кому він не за
грожує?)... І хоч сьогодні два ворожі союзи держав стоять напроти себе, засліплені війною,— час і старання досвідчених мужів повинні довести до того, щоб з двох протилежних таборів утворився один: узгіднений і свідомий своєї мети, великим зусиллям волі звернений проти спільного ворога всіх держав, проти російського більшовизму!..
— Воєнно-політична блокада більшовиків, а в слушний час воєнна інтервенція проти них,— це мета, на сьогодні й на завтра, якій повинні посвятити себе всі мілітарні сили загрожених держав!..
— Але війна, ...але зброя...
Сойка передихає помалу, нагинається плечима, як би пробував вагу близького тягару.
...— бачили ми, яка двосічна в своїй істоті зброя — війна... як легко з війни проти революції переміняється вона в революційну війну проти закону й суспільного спокою. Це ті парадокси бурхливого часу, та химерна діалектика мас, об яку так несподівано розбиваються всі най-шляхетніші заміри, найкращі обрахунки проти революції...
— Чи існує можливість якоїсь оборони проти парадоксів революції, чи є якась сила, що її можна би протиставити тій пекельній діалектиці?..
— Більшовизм — це світогляд, це передовсім ідея,— ми бачили, яка вміла й уперта в своїх владних змаганнях та ідея...
...і як легко достосовується до діалектичних скоків унутрі мас, правда, сину?
— Наче б діалектика була натуральним живлом, що об’єднує маси з тим світоглядом,— це ми бачимо...
Сойка нахиляється цілим тулубом, на його щоках грають тонкі м’язи, як би пробували силу свойого стиску («за Калдуби! за Сойків!»)...
— І тут є основне завдання всякої протибільшовиць-кої акції: — більшовизмові як світоглядові, як ідеї належить протиставити іншу ідейну силу: незмінну в своїх принципах (проти змінності й рухливості його основ), абсолютну й непогрішну в свойому походженні (проти при-земності й релятивності його джерел) ідею, що, не вступаючи більшовизмові в його вмілості і упертості, незміряно перевищувала би його універсальністю й святістю своїх завдань, як і силою свойого вкорінення в народних масах...
— Одна релігія становить таку силу...
— Одна католицька церква як виразниця релігійної правди, тільки вона...
Сойка підноситься зі свойого крісла,— попеляста смаг-лість його лиця спалахує гарячим полум’ям. Вершки його вузьких губ здригаються непомітно, як здригається натягнута тятива перед випущенням стріли («за Кал-дуби! — за Сойків! — за всю майбутність живої сойківщини!»):
— Ідейна блокада більшовизму під проводом святої католицької церкви — це така акція, що повинна лягти в основу мілітарного й політичного відгородження більшовиків! — це діяльність, що повинна перепалити собою всі матеріальні заходи проти комуни, освятити їх неземністю свойого походження й своїх завдань!.. Замкнути ідейно більшовизм у його найвужчих межах,— підняти довкола нього неперехідний вал найвищого релігійного захоплення! — це та метода, що захистить землю перед більшовицьким заливом, певніше за мілітарні й політичні санкції захистить: — бо вдарить у саме серце більшовицької системи, бо знищить універсальну природу більшовицького післаництва, бо вб’є більшовизм як такий!.. І якщо не помиляюся в цьому...
— Ні, сину,— говоріть...
—	якщо я хоч трохи зумів покористуватись високим мистецтвом отця прелата в релігійних і політичних питаннях...
— О так, мій сину, мабуть, так...
—	тоді там, у сумежних з Росією державах, повинні знайтися найвідданіші, найбільш підготовлені молоді сили католицизму: в провінціях, найболючіше наражених на трійливе зіткнення з більшовицькими ідеями («Калдуби! — мої Калдуби!»), в тамішніх народних низах, що в їх довірливих серцях має бути покладений найпевніший захист проти більшовицької зарази: захист міцної, непохитної віри!..— Так це я бачу: в найширших народних низах, зусиллями найнижчих у церковній ієрархії, малих і скромних сільських духівників розв’яжеться одна з найважливіших дилем, що нависли тепер над світом.
— Яка дилема?
— Бог або комуна!
— О сину!..
— Чи є щось грішне в моїх словах, отче прелате?
— Ні, либонь ні, сину!
— Чи не стає така дилема перед людством і чи не така важлива вона своїми можливостями?
— Так, сину, мабуть так...
І тут, ніби повалений надмірністю перспектив, падає Сойка в крісло, злягає ліктями на бильця й, узявши обличчя в долоні, передихає, важко...
Мовчить довгу хвилину, а коли знову підносить обличчя (дрібні капельки поту біліють здовж волосся), говорить слабим голосом, а те, що говорить, ніби від віків постановлене й немає такої сили на землі («Сойка: є Сойка, немає такої сили...»), щоб змінила його рішення:
— Там хочу служити богові, серед подільських селян — земляків,, на пограниччі Росії, в самій народній масі,— для захисту її, для бога і святої церкви...
— Нехай так буде, сину...
— Війна їх знищила, й дідичне малоземелля може зробити їх вразливими на облудні ідеї...
—	їдьте, мій сину...
—	національний наш материк знаходиться в межах революції, й від нього простий шлях для тих ідей у наші вбогі маси...
—	їдьте, мій сину, їдьте...
Сойка передихає глибоко,— дрібні капельки поту збігають вздовж гранок його чола...
— Чи можу надіятись на поміч отця прелата в цьому повороті?
— Так, любий, зроблю, що зможу...
—	...Не стримувана вже нічим радість, буйна й про-ривчаста, вибухає з грудей сойчука («отець Льотті все може!., все знає!»... і «Калдуби! — мої Калдуби!»)...
І, як би підхоплений тим стрімким вибухом, Сойка зривається з крісла й, минувши великий стіл, кидається отцю Льотті на груди:
— Мій отче!..
Відповідає отець Льотті:
— Мій сину!..
Тиждень,— не більше — всі формальні перешкоди переможені,— молодий Сойка стоїть перед отцем прелатом («веселий прелат,— прелат Чик!») і обмінюється останніми словами прощання: — на все, мабуть, на все!..
Отець Льотті оживлений, більш як оживлений,— його
рухливе тільце щемить у тонкій сутані, як у затягнутій шкірі; яркі дитячі п ятна пашать у неспокійній м’якоті його лиця, а велика, гладка, нерівними опухлостями розіпхана голова мигтить між двома вікнами, як полірована... Стис> каючи руки сойчука своїми гарячими долоньками, отець Льотті нахиляє голову до плеча й говорить з меланхолійним поспіхом:
— Оце б і все, мій сину... їдьте, куди вас манить ваше глибоке покликання, але не забувайте, що залишаєте в нас по собі сердечний жаль і щире батьківське прив’язання... А щодо тієї дилеми,— важкої, як слушно говорите,— дилеми: — не є вона з тих популярних питань, що надаються до прилюдного обговорення перед вірними, — у самому її настановленні:—бог або комуна — міститься деяка небезпека й покуса для невироблених і несвідомих малих душ... Але, між нами кажучи, це правда,— стоїть така дилема перед людством у цілій реальності,— ніби сам об’єктивний розвиток подій поставив її перед нами...
— І боюся, мій сину...	’
Отець Льотті затягає опуклі очі повіками й посміхається водянисто:
...боюся, сину, що божому провидінню подобається залишити нас самих у практичному рішенні цього питання; що від нашого власного розуму й від сили нашої волі залежатиме дочасний вислід цього змагання між небом і злом землі... Було ж подібно в першу трагічну хвилину історії людства: в день упадку людини в пута диявола,— в смертельний первородний гріх... Межі божого милосердя є не-об’ємні,— але й мудрість божа не має границь... І коли диявол простягає нам солодкий овоч знання й земної радості (знаємо, що це водночас овоч упадку й смерті), бог наче говорить людству: —«В твоїх руках твоє спасения,— спасайся само!»... Одним подихом свойого слова могло б боже провидіння змінити цілу долю людства й спинити його перед смертною загибеллю... Але який тоді глузд мала би історія людського роду?., й яку ціну людське спасения?.. — «Спасайся само!» — 3 тим і їдьте, мій сину...
Квітень, 1937.
Кінець першого тома
