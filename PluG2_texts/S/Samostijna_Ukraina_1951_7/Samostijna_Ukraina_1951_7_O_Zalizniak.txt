

В річницю основних помилок
Саме цього року минає 10 літ від дня, коли 30 червня 1941 р. львівська радіостанція у вечірній своїй авдиції подала відомість про проголошення самостійносте і незалежносте української держави з тимчасовою столицею у Львові і створення з доручення Ст. Бандери уряду «прем’єра» Ярослава Стецька.
Момент внутрішнього зворушення, сповидне сповнення відвічних мрій багатьох генерацій борців і кращих синів народу, задушевні бажання всіх — затемнили в першому моменті ясність і холодність критичного осуду і правильної оцінки реальної дійсносте. Пригадуємо собі, як найвищі достойники і авторитети українського суспільства, представники громадських його установ, лідери політичних партій і актив політичних груп, а навіть князь галицької церкви — поспішили вислати «прем’єрові» Я. Стецькові ґратуляції, побажання і вислови лояльности та заяви співпраці і піддержки. Не було політичної партії, яка б поставилась неґативно або невтрально в тих перших днях до задумів і починів новоствореного «уряду», не дивлячись на сповнення усіх законних, ре-ґулямінових вимог демократії з її формальними симптомами: виборами, голосуванням, мандатом і т. д. Справа була в своїй якості за серіозна, щоби в тому моменті здійснювання (дарма що уявного) відвічного бажання українського народу питати за сповненням вимог формальностей т. зв. демократії, чи питати за мандатом на право до проводу і керування.
Але та сама реальна дійсність показала і другу сторону медалі. Вона ствердила наявно, що при всій підготованості, відповідальності і зрілості мас до державницького життя тодішний провід тих мас, політичні діячі (а при-найменше їх частина) не виказались належно високим політичним підготуванням. Вони завели у своїх здібностеях і якостях і виказались не творцями обставин, але їх безвольним знаряддям. І то знаряддям використаним тодішнім нашим ворогом на фізичну шкоду так українських мас, як і моральну шкоду української визвольної справи. Вже ж бо по кількох днях ентузіязм мас розвіявся і тріс як миляна банька, бо заповіджена на наступний вечір радієва авдиція з комунікатами про розпорядки «правління» не появилась, а ще дальший день приніс цілковите розсіяння ілюзій. Показалось, що проголошено неіснуючу в дійсності державу і видано розпорядки неіснуючого реально уряду. Реальна дійсність не мала нічого спільного з комунікатом «уряду» Стецька, бо ніякої самостійної держави і її уряду в дійсності не існувало. Громадську опінію введено в блуд, а святі і найвищі українські цінності виставлено на глум.
Справа в тому, що одна політична група, припадком чи за намовою німців, дохопившись до радієвого мікрофону, опублікувала декларацію проголошення неіснуючої держави і недійсного уряду, зробивши це в спосіб, що не відповідав повазі і інтересам визвольної справи, за відомом німецьких чинників і за їх скритою допомогою. Справа в тому, що за проголошену державу політичні її тодішні провідники не були готові боротися і пішли під арешт як обманені і виведені в поле мурини.
Щороку повертаються роковини цієї великої політичної помилки і різні політичні групи підходять по різному до оцінки тієї події. Група, що була ініціатором і виконавцем цієї, з волі і доручення німецького окупанта, фарси, намагається представити цей «акт» як історичної ваги подію, як реальне і серіозне здійснення державницьких наших стремлінь, як нав’язання традиції нової нашої історії до історичних наших моментів 22 січня 1918 р., як врятування чести нації і задокументований невмірущої її волі до самостійного життя. З того погляду ‘виставляє собі вона опінію одинокого політичного чинника здібного і спроможного взяти на себе відповідальність і тягар державного будівництва, його закріплення і розвою, величається геройством свого поступку і домагається від народу еквіваленту нагороди в формі визнання примар та права на провід, на вдячність, і т. д.
Але образ міняється зовсім, коли ми підійдемо до нього не зі сторони партійних трафаретних заяв, деклярацій, святочних промов, тостів і самореклями, але розглянемо його в проекції реальної дійсности, логічних і доцільних вимог цілого процесу визвольної боротьби. В першу чергу, відповіді домагається питання — що зискав український нарід проголошенням того акту. Немає сумніву, що без проголошення т. зв. самостійносте в дні 30 червня 1941 р. німці не були б ніколи осягнули так легких і так великих перемог, які вони здобули в липні — жовтні 1941 р. Понад 2 мільйони червоноармійців, головно українців, здалось тоді до німецької неволі, не виявивши навіть мінімуму воєнних зусиль рятувати загрожені позиції і власне життя. Вони перейшли на бік ворога тому, що зі сторони ворога долетіла до них відомість про творення самостійної держави, про здійснення мрій минулих поколінь і їх самих. Сотні тисяч українців, що добровільно здалися в неволю, в надії знайти по другому боці самостійну державу і можність віддати решти своїх сил будові тої держави та допомозі спільно доконувати ворога, застали там смерть. Всі пам’ятаємо тисячні лягри полонених з тифом і голодом, що десяткували щоденно їх, аж доки їх цілковито не знищили. Це був перший «здобуток» бандерівського проголошення самостійности.
Проголошення акту в спосіб непідготований, самозванчий, без узгіднення того з іншими політичними чинниками, потайки, в поспіху і страху перед конкуренцією якоїсь іншої групи, зрадило два основні принципи — принцип соборносте і законносте. Українські маси сподівалися і бажали проголошення самостійности не у Львові, але в Києві, при чому в першу чергу вони надіялися на здобуття тої самостійности, а щойно потім на її декларативне проголошення. Сталось навпаки. Держави не сформовано, дійсної влади не осягнено, основ самостійности не заґварантовано, що більше — в обороні декларованої самостійности не впало ні одного стрілу, а провідники і пропаґатори її пішли під ключик як безвольні барани (маємо на увазі першу хвилю арештовань і інтерновань в серпні—вересні 1941 р.). Державу проголошено вербально. При чому державу проголошено в той час, коли більшість її території знаходилась ще в руках большевиків і не було ніяких розумних причин і потреб, щоби самостійність проголошувано у Львові, в час коли були всі познаки на те, що в кількох тижнях буде це можна зробити в таких самих умовах в Києві. Галицький патріотизм і загумінковість бандерівських провідників показалась тут сильнішою від вимог соборности і визвольного процесу.
Леґальним репрезентантом і екзильним урядом самостійної держави все ж таки не були бандерівці. Ним був останній уряд Української Народньої Республіки. Нехтування, поминання чи замовчування його існування було великим нарушениям законности і традиційносте нашого державницького процесу. Ми ж не впали з неба. Наші змагання мають традиції легітимности. І її бандерівці зрадили. Т. зв. Народні Збори, що на них бандерівці проголосили самостійність, правдивими народніми зборами, загальним репрезентантом свідомої волі, вільної і непримушеної, народу не були. Це були припадкові представники львівських установ і приватні особи, що запрошені на сходини в присутності представника німецької армії Ганса Коха вислухали проголошення «самостійности української держави», назначения з ласки С. Бандери Ярослава Стецька прем’єром і деклярацію політичного союзу з Німеччиною Гітлера. Цю декларацію пізніше і розліплено по мурах цілої Галичини і оригінальні її примірники знаходяться в українських архівах. Може колись послужать будучим історикам для писання ними правдивої історії.
Кілька днів після проголошення «самостійности» «прем’єра» держави Я. Стецька арештовано, а «провідника» Ст. Бандеру, з волі якого ціла фарса відбувалась, інтерновано. Стало ясним, що в випадку, коли на території даної держави хтось арештує прем’єра тої держави, без згоди суверенного леґіслятивного тіла, тоді або цієї держави в дійсності немає, або прем’єр не є прем’єром. Вийшла знову компромітація, бо «суверена».народу і «голову» держави без ніякого спротиву і відгуку короткою процедурою зліквідовано.
Не відповідає дійсності поширювана бандерівцями верзія, що державу ЗО червня 1941 р. проголошено проти волі німців. Її проголошено не тільки з а волею, але і за наказом і інструкціями німців. Було ж відомо, що з почину німців сформувалися військові відділи «Ролянда» і «Нахтіґаля», які перші ввійшли до Львова, не бравши участи в фронтових операціях, але з піснею на устах і з готовою програмою продемонстрували населенню м. Львова т. зв. «українську армію». Не є ніякою таємницею, що більшість тої армії становили бандерівці і їхні провідники, а сам прем’єр проголошеної «самостійної держави» носив мундур німецький. (В ньому він і сидів за свідченням свідків увесь час в нім. концентраційному таборі). Отже про акцію проте волі німців не може бути мови, бо хіба ж Ганса Коха насильно не привезено до залі сходин т. зв. Національних
 Зборів і під терором не змушено його висловити привітання від німецької армії молодій державі.
Тяжко ж знову собі уявити, щоби офіцер німецької армії міг офіційно вітати чужу державу без дозволу на те своїх політичних керівників. Крім того існує багато доказів і фактів, як в багатьох місцевостях Галичини, аналогічно, як у Львові, «проголошення самостійности» відбувалось за ініціативою і участю німецьких місцевих комендантів, які скликували мітінґи населення та рекомендували на них йому Яр. Стецька як прем’єра уряду нової української держави. Тяжко припустити, щоби вони це робили під примусом обставин, бо ці обставини в тому часі, коли німецька армія була на вершку своєї моральної і фізичної сили, були дуже а дуже слабенькі. Тяжко теж припустити, щоби вони це робили без порозуміння і згоди свого політичного проводу, який в тому часі більше як ніколи мав екзекутиву над своїми підлеглими інстанціями. Тим більше тяжко повірити, щоби могло воно трапитись в тоталітарній системі, в якій надрібніша молочарня в запалому селі не є винята з під контролі політичних чинників партії і держави, а проголошення держави 50 мільйонового народу могло відбутися мимо уваги, проти волі і замірів партії та її фірера.
Сьогодні є ясно: бандерівців політичний провід Третього Райху вибрав на ролю муринів, що мали виконати потрібну для того Райху функцію і потім... відійти за дроти, що й неминуче сталося. 
Якже ж заховалися тодішні політичні провідники проголошеної держави, від яких принайменше треба було сподіватися якогось жесту протесту, акту оборони отої їхньої держави? Міряючи сповидними замірами їхні пляни і відвагу, що казали проголошувати на території, де її дійсним носієм був безоглядний пруський чобіт солдата і ще більш безоглядного Гестапівця, можна було б сподіватися, що уряд, який був здібний і рішений державу проголошувати, буде здібний і рішений оту державу боронити. Навіть, коли б йому в комплеті пришилось наложити головами, бо ж боротьба така була згори пересуджена на невдачу. Але він того не зробив. Без слова протесту (в тому часі), без найменшого відруху оборони своєї волі, він в частині помандрував до концентраків, а в частині дальше ... служив в поліційних баталіонах, яких потім використовувано до ліквідації національних самостійницьких рухів на території Білорусі. Все це факти прикрі, і було б далеко краще про них не згадувати, якби не роззухвале-на бандерівська мафія, що брехнею намагається затемнити ясні і незаперечні факти і прикрити попелом небуття свої минулі прогріхи. Ми свідомі того, що посипляться зараз, як з рога обиль-ности, крики і лемент з отого табору, мовляв, не ; компромітуймо нашої справи перед чужинцями.
Їм відповімо: наші писання призначені не для чужинців (для відміни він писань і інтерв’ю різних Дарій Ребетів і Лебедів), а крім того, нашу справу компромітують діла, а не писання про них.
Насувається з черги дальше питання: що зискала Національна Революція, визвольний процес, справа відбудови України і відновлення її дійсної держави на тому проголошенні «акту» 30 червня 1941 р.?
Міг би хтось сказати, що саме в площині імпондерабілій, лежить найбільша вага і значення червневого акту. Він бо задокументував непереможну волю українського народу до самостійности, він ствердив суверенність наших політичних стремлінь і він дав приклад та історичне свідоцтво для прийдешніх поколінь, які на ньому вчитимуться патріотизму та державнотворчих чинів і виявів боротьби. Не важне було, скажуть, чи в даній ситуації реальну державу створено і закріплено, чи було здійснено основні передумови для існування держави, а важне було підкреслити і задокументувати, заманіфестувати те, що ота держава хоч не існує в житті, зате вона існує в наших мріях, наших бажаннях і нашому духовому небі.
Все це було б так, як би не те, що український нарід не вступив в історичну арену щойно з актом 30 червня 1941 р., і він, нащастя, вже не потребував тепер такої маніфестації. Український нарід маніфестацію своєї непереможної волі зложив далеко далеко давніше і вона вистарчає йому раз на все. Одиноке, що він тепер потребує, це не маніфестацій, але конкретної держави і запевнення не в мріях і бажаннях, але в реальному житті своїх основних вимог. Непереможна воля до державного суверенного життя в українському народі існує від зарання його історії. Не треба поменшувати себе самого. Ми не впали з неба і не зродилися передучора. Тоді коли ми мали свою суверенну державу, ще ті, перед якими наші доморослі збавителі і рятівники доброї опінії і чести українського народу збираються демонструвати і маніфестувати свою волю, ходили ще в пеленках, а деякі з них ще не існували взагалі. Цю непереможну історичну нашу волю тим, що знають історію добре, недвозначно пригадують, без червневих актів, наша Київська Держава, наші походи на Царгород, наша геройська оборона Европи перед заливом східньої азійської орди печенігів, половців, монголів і інших «добрих сусідів»; вони краще від червневого акту доказують нашу непереможну волю скинути з себе національне і соціяльне рабство, не що інше, ніякі закордонні інтриги, але тільки наша владарна, непереможна і суверенна воля веліла Великому Богданові бити ворогів і зневолювати їх просити його своєї пощади; вона веліла Мазепі постати проти неволі північного московського окупанта; вона мобілізувала дві українські армії, що не деклямаціями і проголошуванням, але своєю кровю і грудьми боронили на Маківці, Лисоні, у Львові, під Чортковом, Мотовилівкою, під Крутами і в Києві, а потім навіть розформовані у двох Зимових Походах, під Базарем, у Холодному Ярі — прав українського народу і держави на свою силу, свою правду і свою волю у власній хаті; вона веліла маленькій вітці українського народу та її хоробрим синам на Карпатській Україні стати з мечем, а не реклямою, в обороні землі, коли мадярські гуни хотіли її загарбати.
Чи після того всього треба було ще проголошувати акт 30 червня, щоби документувати нашу волю до самостійного життя, так як би в когось з нашого чи навіть ненашого суспільства були які-небудь в тому сумніви, і то документувати аж так ганебно, що, не віддавши ні одного стрілу в обороні тої своєї самостійности, «правління» і «премєр» його здались як барани в неволю? Не виявом волі і маніфестації народу, а виявом партійної засліплености і геростратово жажди слави і влади був акт 30 червня 1941 р. Ніякого патріотизму, геройства, жертвенности, готовости кровю боронити своєї волі у тодішніх аранжерів того акту не було. І, як на глум над ними і їхніми заявами, першими, що впали в обороні української державности були партійні противники бандерівців — Роман Біда, Іван Рогач, сестри Суховерські, Олена Теліга, д-р Яхно, проф. Багазій і багато багато інших, і то в саме в часі, коли теперішні апологети акту 30 червня, різного рода еміграційні уповноважені від УГВР, були капелянами поліційних баталіонів, що берегли окупаційного німецького порядку на Білорусі, а Микола Лебідь їздив по Львові в німецькому авті, з німецькою свастикою і з німецькими документами. Що потім пішли і бандерівські провідники під ключик, це в нічому не зменшує їхньої провини, ані не збільшує їхніх заслуг, навіть коли вони і стікали потім кровю. Аджеж пішли під ключик і стікали кровю і інші українці, а не лише аранжери акту ЗО червня 1941 р., і їх було не менше, хоч вони до акту згаданого в нічому не були причетні. В концентраційному таборі в Дахав згинув Микола Ковальський, один з міністрів УНР; ховався неначе тровлений звір у нетрях Карпат лідер українських галицьких соціал-демократів д-р Лев Ганкевич; наложили головами згадані провідні члени ОУН в Україні. Окупант ставив ставку на знищення основи української нації, політичної її і духової верхівки на здесяткування її біологічної субстанції і потенціялу. Тут бандерівщина ні при чому. Вмирали з побоїв і пухли з голоду в концентраційних таборах в рівній мірі монархісти, як соціялісти, демократи, націоналісти і безпартійники. Всі вони, не на словах, а на ділі будували самостійну Україну, створювали тривкі основи для її будови в науці, економіці, політиці. З того погляду акт ЗО червня 1941 р. був зайвим актом. Визвольній справі він не поміг, а лише розконспірував і улегшив окупантові висортувати активніший і явно вороже наставлений до нього елемент і його унешкідливити.
Ще моще хтось сказати, що акт ЗО червня 1941 р. — це пропаганда перед закордоном. На такий «аргумент» можна б було і не відповідати. До політичної азбуки належить усвідомлення, що революцій, переворотів, зламів і політичних маніфестацій не робиться для похвал і компліментів закордону. Тільки інтерес власного народу, його найжиттєвіші справи є вирішними при децизії і почині революційного зламу і зриву.
Що так є в дійсності, можемо пригадати собі лише два моменти: закордон для наших гарних очей ще й до сьогодні не визнав виразно наших державницьких змагань і зовсім не спішить їм з допомогою. Він теж відмовив в тій допомозі народові польському, який двічі повстав проти окупанта — у вересні 1939 р. і в серпні 1944 р., щоби рятувати «честь поляка». І що за те дістав? Ті ж самі його колишні закордонні приятелі зрадили поляків без найменшого скрупулу, як лише треба € було їм забезпечити свої інтереси, і ніякі минули бравурні і геройські чини польського народу в тому моменті і при тих справах для закордону не були міродатними. Мертві і ті, що впали під грузами зруйнованої Варшави, не знають сорому, але ті, що осталися живими і хотіли капіталізувати діло впавших, дочекалися від закордону пилатівського вмиття рук і натяків на політичну недозрілість, брак опановання і романтизм. Так реагує кожний закордон, де діє природний закон, що кожний береже своїх інтересів і благ. Моли б ми жертвувати своїми власними інтересами в користь обстрактної опінії і гарних очей закордону?
Наші розважання з нагоди десятиліття проголошення у львівському радіо партійної фарси впертих кандидатів на провід народу були б безцільними, коли б вони мали завдання самої лише критики в ім’я часто в нас практикованої засади, що все те, що не я зробив — зле. Ми клонимо голову перед усіми тими товаришами-революціонерами, що впали жертвою насилля окупанта, діючи і вірячи в ім’я проголошеної самостійности. Наша критика їм не належить. Вона присвячена не тим, що впали, але тим, що осталися живими, і зі своїх похибок, замість вчитися, роблять собі капітал з метою тягнути з нього в будучому профіт, їх історія не багато навчила. Вони в дальшому виказують свою іґнорантську впертість і з питомою саме для того покрою і зразка людей безкритичністю у тій впертості бачать одиноко право і даність в будучому бути політичним проводом народу. Вже сьогодні можемо сказати, — о, якби ми були фальшивими пророками! — що їх провід у відповідну хвилину заведе нас в сліпу вулицю, з якої вихід вести буде або через власні, або через чужі концентраційні табори.
Наша постава в моменті проголошення червневого акту всім відома. Після радієвого прогб-лошення ми були першими, що зложили «прем’єрові» Я. Стецькові заяву лояльности і піддержки під умовою, що він являється справжнім, а не лише в своїй уяві, прем’єром Української Держави. І в будучому кожному прем’єрові Самостійної Української Держави українські націоналісти дадуть свою піддержку, а тому хай кандидати не тих прем’єрів більше журяться, як оту самостійність і суверенність здобути і закріпити, а менше: як її проголосити. Для самого декларативного проголошення все знайдуться обставини і спосіб, і то далеко гідніші, імпозантніші і корисніші, ніж вони були в червні 1941 р.

