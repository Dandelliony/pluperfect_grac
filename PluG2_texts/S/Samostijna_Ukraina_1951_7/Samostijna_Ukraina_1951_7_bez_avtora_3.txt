
З хроніки нашого життя
НА РІДНИХ ЗЕМЛЯХ
На місце розвязаного в 1940 р. НТШ у Львові совєтська влада постановила відновити Філію Академії Наук УССР. В її склад входять чотири інститути: суспільних наук, геології, агробіології і технічний. Відкриття відбулося дня 31 березня 1951 р. На зборах відкриття виступали з доповідями: президент Академії Наук УССР А. В. Палладій, секретар ЦК КП(б)У Назаренко, дійсний член Академії Наук УССР М. Возняк, доктор історичних наук І. Крипякевич, кандидат математичних наук О. Парасюк та інші.
Від березня ц. р. почав виходити в Києві журнал літературно-художнього і громадсько-політичного життя на російській мові п. н. «Советская Украина». Журнал видає Спілка письменників України.
У Полтаві відкрито памятник українському письменникові Панасові Мирному.
Рада міністрів УССР спільно з ЦК КП(б)У видали постанову «Про заходи по підготовці й проведенні сінозбирання у колгоспах і радгоспах УССР». Причиною згаданої постанови був факт, що в минулому році плян сінокошення був виконаний: в Миколаївській області на 35%, в Дніпропетровській — на 46%. Ворошиловградській — на 63%, Київській — на 30%, Житомирській — на 9%.
Зі Львова до Києва перевезено велику бібліотеку враз з архівом, яку протягом свого життя зібрав Іван Франко. У його бібліотеці було 6033 книг. Бібліотеку приміщено в рукописному відділі інституту української літератури при Академії Наук.
У Львові вийшло перше число літературно-художнього і громадсько-політичного органу журналі друкується П. Тичина, О. Гончар, Параска Амброзій, М. Рудницький, Р. Братунь, Г. Тютюнкин, В. Лесик і інші.
Верховна Рада УССР видала новий закон «Про родину» — якого метою є стримати наплив розводів, що почали руйнувати родинне і суспільне життя.
В Києві відбувся літературний вечір спілки совєтських письменників України. Про сучасну українську літературу інформував А. Малишко, П. Воронько, В. Некрасов, С. Олійник, В. Сосюра, П. Тичина, Ю. Яновський, та О. Яишня, які розповіли свої творчі пляни і прочитали присвяту великому Сталіну, партії большевиків та комсомолу».
Київська кіностудія випустила новий фільм п. з. «Квітуча Україна» за сценарієм А. Малишка, режисурою М. Слуцького, опературою К. Богдана, І. Кацмана, Я. Марченка, з музикою П. Майбороди та Д. Покраса.
В Німеччини прийшло до об’єднання українських організацій на громадському полі — ЦПУЕ, СУН і УДК.
Від 6 травня ц. р. радіовисильня в Римі (Італія) почала подавати щоденні авдиції українською мовою.
Українська Центральна Репрезентація в Аргентині скликала на день 26 і 27 травня ц. р. другий Національний Конгрес Українців в Аргентині під кличем: «В єдності сила».
Голова Союзу Українок Америки п. Олена Лотоцька взяла участь як делегатка СУА у Конвенції Генеральної Федерації Жіночих Клюбів Америки.
Молода українська поетка Діма написала п’єсу «Шлях до свого дому», нагороджену на конкурсі СУМ-у і ставлену з великим успіхом у Віндсорі (Канада).
Централя КоДУС-у покликала до життя Стипендійний Фонд ім. Є. Храпливого й Р. Димінського, призначений на щомісячні стипендії для студентів і науковців з ділянки народнього господарства.
У Філадельфії почав виходити новий орган гетьманців, «Державницька Думка», тором е С. Ледянський.
В Нью Йорку засновано «Товариство Правників Українців в ЗДА». Головою новозаснованого Товариства обрано відомого суспільного і політичного діяча з Галичини д-ра Льва Ганкевича. 
В Царгороді (Туреччина) в 10 березня тамошня Українська Громада в Туреччині під проводом сотника М. Забелло відсвяткувала 30-ліття свого існування.



НА ЕМІГРАЦІЇ
В Стокгольмі відбувся з’їзд українських громадян і установ у Швеції при участі членів і представників Української Громади ім. Гетьмана Орлика, Українського Академічного Клюбу, Організації Українських Комбатантів, Українського Бюра та Представництва Громади, на яких вибрано нові правлячі органи.
Рада Світової Академії Мистців і Науковців з осідком в Римі обрала одноголосно проф. Є. Онацького віце-президентом з ділянки української літератури.
