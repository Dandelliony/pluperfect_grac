
Кадри наших днів
ПОЗИЦІЇ ОДВУ В ДРУГІЙ СВІТОВІЙ ВІЙНІ
Це є відомі факти, що чужі й ворожі до України сили, після нападу гітлерівської Німеччини на Совєтський Союз поспішили скористатися зручною нагодою пошкодити українській визвольній справі. Особливо зручною нагодою для протиукраїнської акції стала та обставина, що найбільший ворог України большевицька Москва стала тоді союзником демократичних країн, в тому числі й Америки. І тому всі незалежні національні українські організації опинилися тут в складній ситуації. На ці організацї, особливо на ОДВУ, посипались доноси і ріжні брудні наклепи. В цих доносах природне і зрозуміле сподівання і бажання українців розгрому большевицької тюрми народів і визволення їх батьківщини трактувалося як прихильність до гітлерівської Німеччини, яка стала, як відомо, ворогом Америки. Звідси закиди в нелояльності українців і т. д. Для кожного ясно, що такі закиди є фальшиві і безпідставні. Коли українські солдати не хотіли захищати державу Сталіна і большевиків, то це ще не означає, що вони були прихильниками фашизму і Гітлера. Але для ворожої пропаганди, як відомо, правди і логіки — не існує, вона оперує перекрученням фактів і брехнею. І це цілком зрозуміло і «природньо», коли маємо на увазі наших ворогів і недругів. Та, на жаль, в протиукраїнській акції тут в Америці брали участь не лише наші вороги. Нас, нових емігрантів, надзвичайно вразило і здивувало, коли ми на широких зборах деяких українських організацій раптом почули з уст «поважних» діячів повторення брудних наклепів ворожої пропаганди. З уст одного пана, який ходить в лідерах однієї української організації, ми не один раз чули напади на таку залужену організацію, як ОДВУ. А одного разу цей пан закінчив свої наклепницькі твердження гадючим шипінням: «націсти». І ніхто з приявних на зборах не запротестував, крім одного члена ОДВУ, бо решта були «соціялісти». Для нас таке явище просто «не до подумання». Тоді ми звернулися до старших членів ОДВУ і нарешті здобули пресовий орган Центральної Управи ОДВУ, щоб перевірити, чим же завинила ОДВУ і в чому согрішила?
Може ОДВУ вітала німців і Гітлера, як визволителя України, як це на початку робили (бо того сподівалися) поневолені селяни України?
У відповідь на це в пресовому органі Центральної Управи ОДВУ «Україна» за 1941 рік ми прочитали:
«Українці знають стару пословицю — де двоє б’ється, там третій користає. Українцям нема до вибору між нацизмом чи комунізмом, бо один і другий є йому чужий. Один і другий несе йому національне поневолення, один і другий робить його рабом». «Боротьба кровожадного Гітлера з червоним опиром Сталіним скінчиться поразкою їх обох». «Ворог Америки є нашим ворогом! Наїздник України є теж нашим наїздником. Наша справа чиста, як кришталь, а. наша праця є конечна для визволення нашої Батьківщини з під ворожого ярма». «Гордо і одверто заявляємо, що коли наша прибрана Батьківщина, Злучені Держави, вимагатимуть від нас жертв і посвяти, ми всі, як один станемо в ряд в обороні її інтересів. Ми рівно ж зовсім одверто заявляємо, що в рямцях вашингтонської конституції будемо боронити теж і прав Української Нації». «Помимо сильних ворожих атак на нашу організацію зі сторони так наших довголітніх ворогів, як і тих, що ще недавно причіплювалися до нашої організації, ОДВУ дальше стоїть на твердих і здорових підставах та дальше ще з більшою енергією вестиме працю на шляху до визволення Української Держави. ОДВУ була є і буде вірною і лояльною Злученим Державам та в рямцях її демократичної конституції дальше буде давати моральну і матеріяльну піддержку своїм братам, що в ім’я суто демократичних засад бореться за свою Незалежність. Сьогодні коли два наїздники змагаються за панування над Українськими Землями, не можна попадати в стан безрадности. Наша праця саме тепер мусить бути більш інтенсивна, більш енергійна, чим була досі. Не можемо і не сміємо прогайнувати так важного моменту для нашої нації, коли хочемо, щоб в майбутнім український історик міг згадати українців в Америці у своїй літописі українських визвольних змагань «не злим тихим словом», як каже Т. Шевченко».
Сьогодні, в десяті роковини з дня перенесення військових дій другої світової війни на Українські Землі не є зайвим ці слова пригадати — як відповідь всім, і чужим і своїм, наклепникам.
П. Ш.

II.
Позиції ОДВУ були відомі не лише українському громадянству в ЗДА, бо про них писав офіціоз ОДВУ «Україна» в українській, всім зрозумілій, мові. Але справжні позиції ОДВУ були відомі і американцям, бо про них писав другий офіціоз ОДВУ «Трайдент» (Тризуб), що виходив в англійській мові, аж до большевицького доносу і демаршу в літі 1941 р., наслідком якого прийшло зарядження слідства і припинення діяльносте тої заслуженої і корисної так для української, як і для американської справи організації.
Сьогодні, переглядаючи річники «Трайденту», з його статтями на політичні теми, приходиться ствердити, що коли б так політичні мужі тодішньої Америки хоч в частині пішли за думками висловлюваними і пропагованими ОДВУ, не переживали б ЗДА, а з ними і цілий світ, найтрагічнішу хвилину своєї історії, не платили б біліонів доларів на непотрібну війну і в обороні непотрібної справи і не вмирали б тисячами американські сини на полі бою, що його створила їхня короткозора політика. А наді все, не дивились би з острахом в будучність і не боялись би руїни атомової бомби, якою СССР сьогодні загрожує ЗДА та ще вільним від большевицької окупації країнам.
Це були пророчі слова. Вони остерігали вільний світ перед легкодушним сприйманням залицяння Москви до демократичного світу та не вірити обіцянкам та запевненням Сталіна. В резолюціях XI Загального З’їзду ОДВУ (з дня 4—6 липня 1941 р.) говорилося:
«Світ не повинен давати зводити себе на манівці наглим запевненням з боку Сталіна свободи усім тим народам, які він гнобив в своїй державі— тюрмі, знаній під назвою СССР. Сталін нехтував тими свободами 24 років. Якщо людські свободи і демократичні принципи були б загварантовані перед роками українцям і іншим народам, що живуть під тоталітарною контролею, Східня Европа завдала б Гітлерові рішучої поразки з самого початку його атаки. Та ми віримо, що неминуча поразка мусить прийти для обох, для Німеччини і для Гітлерового ранішого партнера — СССР, якщо суспільна свобода і справедливість мають панувати над відновленим світом». (The Trident, Vol. V, № 6, стор. 34).
Кожному відомо, що тої свободи, ані справедливосте, далеко ще сьогодні над світом немає і кожному відомо, що немає її тому, що ЗДА охоронила СССР і Сталіна перед неминучою їх поразкою.
Формулюючи своє відношення до держави і диктатора, з яким тодішні американські провідники заключили умову братньої допомоги, ОДВУ виразно і ясно говорила:
«... ми не бачимо різниці поміж жорстокістю, деспотизмом і варварством Сталіна і Гітлера. Українці не можуть і ніколи не будуть помагати людині (Сталінові), яка вбила міліони підлеглого йому народу; людині, яка вислала міліони українців на Сибір і Підбігунові околиці; людині, яка гнобила свободу слова і релігії того народу, та дала їм в заміну страх і недостачу; людині, яка присвятила своє життя експлоатації України для користей большевицької Москви; людині, якої кожний чин і крок — це були руїни, грабунок і крадіж багатих ресурсів України і яка сьогодні уживає тих самих багатств щоби нарід України гнобити і держати в своїй неволі».
«В німецько-совєтській війні ми бачимо тільки іронічний конфлікт за землю, яка ніколи не належала ні большевикам ні фашистівським німцям. Україна хоче бути свобідною. Вона ніколи не прийме ані Сталіна, ані Гітлера, і вона виявляла свою волю до свободи безчисленну скількість разів у минулому. Демократичний нарід — українці не мають нічого спільного з агресією і гнобленням. І тому ми апелюємо до нашого уряду (американського), щоби він вимагав від Сталіна відновити чотири свободи Україні: щоби він віддав українцям їх старинні церкви, їх свобідну пресу, їхні школи, їхню рідну мову, які москалі заперечили нам від років. Найважніше, ми вимагаємо від уряду, щоби він приневолив Росію дозволити українцям встановити свою власну владу на українській землі. Борячись за своі права, 50 міліонів українців знають і будуть знате за що вони боряться. Так як це є зараз, ніхто не може від нас очікувати, щоби ми помагали больше-вицькій Росії, її опресорам. В імени чотирьох свобід, що їх прокламував Президент, ми апелюємо до нього помогти українському народові відновите і встановити його демократичну власну державу». (The Trident, Vol. V, № 6, стор. 34—35).
Президент, очевидно це всім відомо, того апелю не послухав. А як було б сьогодні інакше в світі, коли б він це був зробив.
Цей апель до сьогодні не стратив своєї важности і актуальности. Большевицька Москва знала його вагу і тому поспішила вдарити по його ініціаторах. В своїх єхидних планах знайшла і багато послушних наших землачків. Ще й сьогодні стрічаємо тут «соціалістів» (що через непорозумінна, або для блахманення очей, називають себе українськими), акі продовжують діло большевиків і замість ставити-свою власну силу, розбудувати свої кадри і кинути на боротьбу з Москвою, вони роблять собі розголос поборюванням ОДВУ, уживаючи до того випрацьованих в Москві назв і способів.
Але всі вони перечислилися. ОДВУ вони не тільки не вбили, але дозволили їй показати, що ідеї ОДВУ — єдино правильні, що «фашизм» ОДВУ — це провокація, що ніхто сміло і відважно, і рішуче, — в той час, коли наші соціалістичні землячки запевнювали американський аряд у своїй йому допомозі... помагати большевизмов! і Москві, не станув на своїх безкомпромісових позиціях оборони чотирьох свобід, бо тільки в них міститься справжня демократія і краще завтра для світу.
При тій нагоді ОДВУ зовсім виразно подало своє становище до гітлерівської Німеччини тії ідеології націонал-соціалізму. Воно поставило большевизм і націонал-соціалізм на ту саму дошку і зайняло супроти їх обох непримириме і осуджуюче становище.
В тих же самих резолюціях XI З’їзду ОДВУ про відношення до Гітлера пишеться виразно:
«XI Річний З’їзд ОДВУ висловлює рішучий протест проти нової агресії на українські території, доконаної чужими мілітарними силами, в тому часі німецькими націстами, їхніми змеханізованими легіонами, яких головною ціллю є поневолення і експлуатація. На місце одної ворожої сили — імперіалістичної Москви, яка гнобила наш нарід і край протягом віків, ми є свідками окупації нашої прадідної землі новим зовнішним ворогом — німецькими нацистами і їхніми сателітами, так само хижими і ненаситними, як перші. Знова, як перед роками і тисячами років, багата Українська Земля є окупована задля поневолення і експлуатації. Наші місця народження є знову сплюндровані, доми нашого дитинства і наших батьків є знищені і спалені, ціла країна лежить в руїні. Україна є зрабована знову, обома — большевицькою Москвою і націстівською Німеччиною в тому самому часі». (The Trident, Vol. V, № 6, стор. 33).
ОДВУ не тільки ясно ставляла своє відношення до Гітлера і Сталіна в часі другої світової війни. Вона також виразно формулювала конструктивну і позитивну політику, яку повинні були аліянти (ЗДА і Англія) вести в часі другої світової війни, якщо вони не хотіли програти війни, чи евентуально програти миру. Усім відомо, що тодішні відповідальні політичні керівники так ЗДА, як і Англії, лінією пропонованою ОДВУ не пішли. Справді вони війну виграли, але програли мир. А коли б так були прослухали порад ОДВУ, якже інакше сьогодні виглядала б сила Сталіна, якже інакші були б перспективи ЗДА і цілого світу.
Два місяці перед вибухом німецько-совєтської війни, з нагоди нападу Гітлера на Югославію, ОДВУ пропонувало:
«З стратегічної точки погляду аліянти роблять велику похибку, коли вони уникають допомоги упраїнському визвольному рухові, а замість того залицяються до Сталіна. Є ясним, що при першій нагоді ряд народів буде бунтуватися проти Сталіна, так само як назрівають революції в кожному народі, який окупував Гітлер. Будуть аліянти задумувати гнобити ці революції проти Сталіна задля того, що вони збуджуються під гітлерівською опікою? Якщо Гітлер вмарширує в Упраїну і установить там незалежну українську державу, з українськими квіслінґами, було б за багато очікувати від битих, тероризованих і нещасних українців, які протягом останніх 20 років, не знали нічого іншого як лише чобіт ҐПУ, щоби вони не витали такої зміни. Після Сталіна вони відчинять свої рамена для самого чорта. Помагаючи Сталінові, аліянти можуть стратити Україну. Як багато краще було б для них, коли б вони мали 45 міліонів українського народу з їх державою по свойому боці.
Очевидно, ще не є запізно. Той самий дух, що інспірує югославянців, є питомий в такій самій мірі українцям. Вони теж знають як боротися за свою свободу. Ми дуже боїмося, щоби Гітлер не використав існуючої ненависти до Сталіна». (The Trident, Vol. З, № 3, стор. 3).
Всім нам відомо, що Гітлер скористав, а могли з неї скористати в рівній мірі і аліянти.
Позиції ОДВУ від 1941 року не змінились. І ситуація з того часу не багато змінилась. І сьогодні, більше, як в 1941 р., ЗДА і свободолюбному світові загрожує небезпека зовнішнього імперіалізму, тим разом тим більша від гітлерівської, що існуюча так у вимірі воєнно-стратегічному, як і духовому.
Ситуація подібна сьогодні ще й тим до ситуації з 1941 р., що знову, як і тоді, Україна, її змагання до самостійности, її позиція у війні і повоєнному укладі сил є тим фактором, що заважить на висліді війни. В 1941 р. його знехтували, недобачили, переочили і свідомо обминули. За те приходиться платити сьогодні кривавими рахунками. З самої сатисфакції нам нічого не прийде. Адже важиться доля не тільки ЗДА, з її капіталізмом і міліонерами, але важиться доля будучого обличчя світу, в ньому і нашого. Важиться доля наша особиста і доля нашого народу, наших батьків, і прийдешніх наших поколінь. Ситуація вимагає акції і дії. В першій мірі ця дія лежить у вимірі політичному, бо у цьому вимірі лежать вирішні позиції для належної розвязки і знайдення виходу з ситуації. Ми не знеохочуймось минулими невдачами. Навпаки, з твердою вірою і апостольським переконанням у слушність нашої правди, продовжуймо' далі свої ідеї і погляди, бо знаємо твердо і добре, що вони єдині вийдуть на добро так американському, як і українському народам.
ОДВУ може бути горда з того, що життя і перебіг історії вповні потвердили її позиції з перед десяти років. Та це рівночасно накладає на нас, — тих, що свдомі ролі і відповідальности такої організації, якою є ОДВУ, — обовязок позиції ті розбудовувати, закріплювати, а в кожному разі не здавати і не зраджувати.
Бо коли ми ті позиції вдержимо, ми мусимо перемогти. Перемога та буде тим для нас вартісніша і величніша, що вона вийде на користь обом спільнотам, яким нашим обов’язком є зараз служити: українскій і американській. Вона рівночасно утвердить природний духовий союз поміж обома народами, бо оба вони протягом своєї історії завжди змагали і все стояли на сторожі свободи.
Такі завдання ОДВУ в аспекті історичної ваги. То ж нехай не стане поміж нами нікого, хтоб відмовив своєї участи в сповнюванні ОДВУ тих її завдань. Т. Л.
ДЕКЛЯРАЦІЯ
Порозуміння Українських Політичних Груп в ЗДА, обміркувавши сучасне міжнародне політичне становище, резолюцію Пан-Американської Української Конференції (Вінніпег 4. 3. 1951), резолюції Українського Конгресового Комітету (1. 10. 1950 і 18. 3. 1951), публікації Українського Конгресового Комітету в «Українськім Квартальнику» (стаття «Політика УКК» Чо: 1/51) та інформації Української Національної Ради про стан переговорів її фракцій з Закордонним Представництвом Української Головної Визвольної Ради, констатує:
Український нарід бореться на передових позиціях проти московсько-большевицького імперіялізму та світового комунізму як його знаряддя.
Демократичний світ знає про цю боротьбу і визнає в українському народі союзника в поході Світової Демократії за свободу, хоч не всі її політичні кола оцінили і усвідомили собі національно-визвольні змагання українського народу до суверенности.
Еміграція з України відзеркалює різні політичні настрої українського народу на рідних землях. З-поміж своїх завдань вона несе велику відповідальність передусім за правдиве інформування світу про змагання українського народу. Це накладає великі обов’язки на тих українців, що живуть у різних країнах, а особливо в З’єдинених Державах Америки, в країні, що веде перед у боротьбі за свободу в цілому світі. Тому подаючи світові інформації про українську боротьбу, треба бути точним і відповідальним. Це наш обов’язок перед Україною, а також і перед ЗДА.
З огляду на це Порозуміння Українських Політичних Груп в ЗДА вважає за свій обов’язок підкреслити й подати до прилюдного відома два головні твердження, які повинні бути основою всіх інформацій:
1) Світ повинен знати, що Україну репрезентує єдиний законний Український Державний Центр, що перебуває на чужині. Цей Центр є уряд останньої формації української незалежної держави себто Уряд Української Народньої Республіки і його парляментарне тіло — Українська Національна Рада,
2) Організоване українське суспільство в ЗДА, в Канаді, в Англії та в інших країнах вільного світу, яке разом з Світовою Демократією бореться з усяким тоталітаризмом, підтримує цей Український Державний Центр в його змаганнях до визволення України.
Тому Порозуміння Українських Політичних Груп в ЗДА вітає постанову Пан-Американської Української Конференції про визнання єдиного Державного Центру — Української Національної Ради і її Виконного Органу. Разом з тим Порозуміння вважає за помилку додаток до цієї постанови, яким Пан-Американська Українська Конференція ставить в повинність Державному Центрові погодження з Українською Головною Визвольною Радою. Цей додаток можна зрозуміти як визнання рівнорядности Державного Центру і Української Головної Визвольної Ради, а це означає анархізацію української репрезентації перед світом.
Українська Головна Визвольна Рада була створена в 1944 р. одною з українських груп — Організацією Українських Націоналістів відламу Степана Бандери, як її прибудівка і тому вона повинна підпорядкуватися Державному Центрові на тих самих основах, на яких підпорядковані йому всі підпільні організації в краю та їх закордонні відпоручники.
Порозуміння Українських Політичних Груп ЗДА вважає, що неясна, половинчаста постава Українського Конгресового Комітету до Державного Центру і до резолюцій Пан-Американської Української Конференції є шкідлива для успішного ведення української визвольної боротьби. Цим Український Конгресовий Комітет толерує і підтримує організації, які підривають єдність політичної репрезентації України перед світом.
В Ню-Йорку, 7. червня 1951 року.
Союз Українських Національних Демократів в ЗДА.
Організація Українських Соціалістів в ЗДА.
Об’єднання Українців Революційно-Демократичних Переконань в ЗДА.

