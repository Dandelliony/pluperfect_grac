
Воююча Україна
(Продовження).
 Сторіччя зрушень, зламів і руїни справедливо вважають незвичайним і з кожного погляду винятковим. В черзі дослідів не бракує спроб показати його закономірним явищем історичного грунту та звести до прозорої формули причини — наслідку. Намаганням викласти природу сторіччя
— його зміст, форму і стиль життя — як наскрізь залежний наслідок причинодійного поступу годі відмовити формального права і теоретичного значення. В числі різних способів підходів та насвітлення дійсности і ця метода причинового викладу історії за зразком засад клясичного природознавства не позбавлена сроєї ціни в загальному образі багатогранної розвязки питання. Можна навіть твердити, що природописний підхід зберігає в собі тривку основність природи думання і залишився актуальний в усіх відношеннях можливого досліду дійсности, в тому теж і явищ духового та історичного порядку. Нема нічого більш звичного і природнього в пізнавчій чинності, як зведення всякої дійсности до стану причинонаслідного рівнання. За найрізнородніших умовин досліджування згадана формула потверджується як найпростіша і вмогам та настроєві пізнаючої людини найбільш близька та задовільна розвязка. Пізнати різні явища дійсного рівняється фактові їхнього опанування шляхом виявлення причини їхньої появи. І ті, що несхитно вірять в стійкість причинового ладу існування, як і ті, що висновками свойого пізнання вкінці захитали в основах монументальну будівлю людської науки
— насправді в поступі своєї розумової діяльности проявляють спільний неслабнучий патос стихійної причиновости, — дарма, що одним дійсність уклалась без решти в основний стан причини — закону, а другим цілий дорібок знання про дотеперішню научну стислість і несхитність законів природи зрушився з твердої підстави, розплився і подівся у хвилях несхопної живої дійсности. Однак їхня постава сумніву не заторкає самої засади причиновости, ані не зрікаються вони єдиности причинй, але тільки оспорюють безумовність дотепер визначених і визнаваних причин, відмовляючи їм спромоги безумовно нормуючого дійсність закону. 
В становищі сучасної стислої науки знецінилась досьогочасна, догматично незрушна, основа природознавства за рахунок потвердження творчої істоти дійсности, яка дуже вимовно внаявилася передусім в спромозі духа до свобідного її досліду та багатого викладу. Безвладно тяжіючий масив традиційного світогляду доосновно зрушився і висока монолітна гать догматизму прорвалася в різних місцях, щоб відкрити вільний вигляд у якийсь багатовимірний світ з бентежливо новими обріями. Колись, перед століттями, подібно могутній і радикальний прорив стався в межах християнського світогляду, коііи то на кордонах замкненого в собі християнського світу безоглядна людська думка пробила глибокі вирви, крізь які вона поглянула в головокружну безконечність простору і в нескінченість світів. Наслідків такого важливого відкриття для дальшого ходу цілого розвитку і життьової долі людини не міг би приховати і не признати найзапекліший поклонник переможеної старини, бо ж доконана зміна промовила до людської природи, — до розуму, духа і почуття — зрозумілою мовою найприроднішого явища і зразу захопила та здобула цілу людину на свій бік. Нашвидко вжитися в нововідкритий стан вправді не було легко, однак призив новини збігався з пробудженою снагою природного духового росту людини, що внутрішньо дозріла вийти у світ широких можливостей, та, після довгого і не завсіди добровільного мовчання, — розгорнула потужньо свою буйну творчість.
Драматичні перебої крізь природний спротив ґрунту, традицій і звички — оце дорога і змаговий стиль пробудженого духа в розвитку поодиноких етапів свойого на довгий віддих піднятого льоту. В основі він був свобідний і зумів роз-гор-ну-ти-ся та навіть вкінці проголосити себе в постаті сувереного розуму одиноким джерелом правди і права. Розвиток його сили проходить не за наперед установленими незмінними засадами, напрямними і вартостями. Навпаки, він власне має переважно вимінний, відкривчий і освідомний характер. Ніколи, річ ясна, не бракує тут зусиль законодатного почину устійнення світоглядових підстав і настанови життьових домінант. Догма і догматизм, де тільки можна, вступають в своє «право до життя», проте кольорит цілого краєвиду великої «доби розгорнення» виявляє безконечно мінливу ґаму живих красок і відтінів, яка нігде не дається схопити в статичний образ. Повінь творчого вияву розливає таке багатство зразків, форм і тонів, що споглядач цих вибухових об’явлень творчого генія вже не сприймає їх цілісно в свідомість. Пірваний в крутіж свавільної ігри хвиль, він тривожиться критичної грані залому,
Щоб наша віра, наша мрія, 
Що вабила і нас вела,
Як пісня та, що серце гріє, 
В тобі озвалась, ожила.
Щоб пісня та росла й міцніла, 
Як у весняні дні вода.
Щоб Україна в ній дзвеніла 
Незламна, вільна, молода!
на якій розколеться і начне «визволюватися від себе» в хаос нестями, божевілля і кінця.
Цілий життьовий і духовий зміст. вчорашньої доби не дається інакше зрозуміти, як стихійний органічний вияв себе людини в усій розпнятості своєї космічної природи та в пориві росту. Вияв, — не постановлений, не наказаний і не вимкнений, — але свобідний вислів живої душі, закоханої в саму чинність внаяви себе та поганськи відданої пристрасній радості існування в світі, що його вона відкрила, розбудовує, опановує і в цілості споживає. Нічого основного не помилено і в краєвиді посиленої культури одиниці — особи, коли мова йде про доосередню життьову спрямованість і цілебічну людську щасливість. В ставленні вимог оборони особистих людських прав, працьовитосте і посвяти для розбудови рідного вогнища, та вкінці, у вточенні засобів споживання і розкошів виживання — досягнено значно більше, ніж в котрійнебудь іншій добі людської історії. Та найвеличавіше розкрився в «добі розгорнення» її фавстівський дух, що багатив скарбницю культури все новим творчим духом, немов на те, щоб цвіла вона на світовому небі поясом не-згасної райдуги, іцо в ній спалахнули і горять всі барви життя.
Не нараз розповилось із хмарних завоїв буття чарівне видиво райдужньої творчости. Час його розгортання довжився століттями, а в кожному проступала вперед своєрідна йому барва і підкреслювала собою панівний тон музичної цілосте. Подив людської потомности для творчої величі духа тієї доби, що правда, не вигасав до сьогодні, однак безпосередність звязку з його творами помітно слабне, де-далі переривається в уяві їхня органічна суцільність та затирається в душі враження свіжости і запаху оригіналу. А він гідний станути поза часом і з трансцендентного пляну чарувати живу людську свідомість поглядом завжди приявного свідка, який говорить мовою, що її творило потужне племя людських геніїв для безсмертної вічности. Бо людині в її дочасній долі потрібна передусім непослабна память про цю велику добу, що справедливо заслуговує не тільки її подиву й пошани, але головно синівської любови як найближча її духова батьківщина. Можливо, що подібно могутній порив творчого духа в людській історії вже не повториться, і людина в свойому дальшому існуванні не зазнає рівно сильних почувань радости від власного духового пробуду і росту. Тим більше вона повинна вживатися і переживати матірню добу свого існування, та тільки не як пильний дослідник, що зацікавлений призбірати багатющий матеріял й укласти його в повязану в собі систему. Бо вірне відтворення образу вчорашнього світу не виступить в прозорому дзеркалі системи, — утворений об’єктив буде, ймовірно, незвичайним досягненням дослідного мистецтва, проте він не буде живим твором та не прокине враження справжнього пережиття великої бувальщини. Її не пощастить конструкційно утворити, викликати, випарувати — воскресити в собі як ідейно собі співзвучну рідну дійсність. Не буде це, зрозуміло, повторний виступ оригіналу, але тільки відчуття внутрішнього з ним звязку, ствердження себе в краєвиді корінно спільної духовости. Тут стає на чергу питання вічних основ і вартостей, зринає пекуча потреба перевести провір сутньої одноти живого часу.
Відношення до минувшини за методою вибору в ній найбільш собі співзвучного не в силі в засаді прояснити справи та вможливити розвязку загадки, — чи буття і світ пронизує на всьому просторі їхнього тривання спільна, незмінна, єдина суть, чи нічого постійного в них нема, а кожний час та всяка хвилина говорить лиш про себе, для себе і змагається за себе. — Вихідний початковий стан представляється для думки саме образом безконечної всячини, яку вистарчало б довільно сприймати і стверджувати її дійсну прияву, якщо вона, — ця «всяченність» — мала б бути словом кінцевої мудрости пізнавання. Та роля людської думки непомірно більша за сприняття безпосереднього стану, який її не вистарчає, і вона, вже першим порухом своїм, намагається проникнути крізь строкату поверхню світу до його надрів і глибів. «Гін до основ» за всяких умовин витримується в рівній натузі духового спряму, і ніякі суперечності у висновках не зупиняють людини в поході цим її засадничим шляхом. Свої, на цьому досягнені різцородні, незгідливі в звучанні та суперечні, протиречні в значенні, надбання, схильна вона викласти радше як скріплений доказ одности основи, ніж як її заперечення. Разюча незгідність різних тверджень є щолиш чергою проявів в процесі живого думання, що в його основі триває підметова жива суть, несповнена — розірваність думок і думання зцілити ідеєю, суперечності в житті та існуванні перемагати правдою свого намагання, — в одності основи об’явити глузд і буття. Мисленник застає дійсність в стані несхитної нарізности, що вперто протистоїть його спробам поєднання в однозначну цілину, і після складних процесів зведення в одність зберігає свою первісну подобу. Переможець «хаосу» різноти не має враження, що явисну різноманітність справді пробійним актом думки переміг та найшовся отак внутрі тривкої однозначної сутности. Він свідомий, що досягненнями своєї думки не змінив свойого становища і перебуває далі навнутр однієї дійсносте з двома обличчями: тим зовнішним, в нескінченість мінливим, що не вступається з овиду свідомости, і тим внутрішним, волевим, що в постаті ідеалу пізнання не перестає пробиватися вперед. Живий мисленник ніколи не знехтує реалізмом котрогось із них, але доцінить кожне належньою мірою — станом цілости. Тоді перше — отой великий світ невичерпної всякчини, не вийде в образі пізнання обіднілий, безбарвний, одноманітний, а друге не розплинеться в кривому дзеркалі світу в безформну масу. Душа думаючої людини не прийме до відома твердження про неправдивість і оманність зовнішньої дійсности, як теж не признає своїм такого ідеалу пізнання, який предмет пізнавання звужує, збіднює і знетворює. В обох випадках наглядної руїни дійсности вона відкриває те саме джерело розкладу — відірваний розум, що засадою і мірою правди визнав навіть на себе безпосередньо, бо сам подався слідом логічного формалізму і в ідеальній ніякості абсолюту «найшов» загальне, правдиве, сутнє. Того роду починанням «самозаконного» розуму мусить жива душа станути на спротив, прочуваючи, що становище «визволеного» розуму криє в собі ту саму небезпеку невхильної сваволі висновків, яка в кожному напрямі доведе до ніщоти в постаті якогось радикального «ізму». їхню появу, чергування і змаг за першість, за необмежену владу треба однак розглядати не як довільні почини згаданого розуму, який, хоч і тримався голосної заяви про власну виключність та управненість одинокого судді і розємника в питанні пізнання правди, — не був справді цілком одірваний і свобдний в рішеннях. Причасний в різних випадках способом формальної тожсамости, формував розум кожну чергову світоглядову подобу під впливом положення і настрю дійсного життя, з яким завсіди був в якійсь мірі звязаний. Тому й «ізми» його не є буквальним повторенням провідного мотиву в одмінній формальній стилізації. Всюди паде наголос на якусь своєрідність і підкреслення все іншої особливосте в образі загальної дійсности виникає між світоглядовими відмінами стан напруги і спротиву. Чому б він, — «своєзаконний розум», — потребував перекидатися на протилежний бігун, якщо він справді був-би єдиним джерелом правди? Поясняльна основа його невсипущого руху й мандрівки «ґльобом можливостей» не спочиває безпосередньо в ньому самому, себто не є висловом потреб розуму в стані найбільшої його само-стійности, відмежування самочинности. Душа людини в живому світі заставляла розум рівнятися на дійсність і повнити в ній притаманну собі ролю органу свідомого самостановлення, а не йти проти неї на обмеження її, а з нею і себе самого в поодиноких «ізмах». Вона була бо виразником та показником стану цілости, і в плесо тієї повноти найголосніші самозванчі заяви розуму тонули без звуку, якщо не звучали її силою, не були живим словом. Сказаного не треба розуміти в той спосіб, що в спорі і змагу перемага вкінці душа як органічний речник дійсности, тоді як розум опанував положення лиш у хвилини її по-слабу і кризи. Такого далекойдучого роздробу душевного життя у воюючі між собою осередки, зрозуміло, допускати не можна, — в цілі уточнення вказано говорити про душу в цілому розпилі її істоти — від найабстрактніших актів чистого розуму до найелементарніших порухів змисловости. У ритмі діяння душа спроможна виявити безліч подоб, та в кожній вона буде собою, і навіть в осудженій і запереченій намагатиметься рятувати вияв своєї особовости, хоча б така оборона кінчалась на суді долі найвищою її покарою. Душа відповідальна за себе повною мірою самопочуття і готова признатися до себе і там, де укрити свою рідність означало б чашу горя минути. Однак зректись в чомунебудь себе, уронити один власний порух у забуття — повна зрада і злочин добровільного самогубства. Була б цим захитана не лиш самосвідомість, але й заперечно вдарена сутність душі, — власне виявлена не-сутність буття:. Безумовна і безоглядна відповідальність, виразніше — абсолютне життєве самопочуття душі, яка нічого не зрікається, — відкриває вгляд у внутрішний світ.
В бутті нічого не є припадком, а все — долею. Бо нічого не діється тут скінчено і завершено для себе, але в наслідку прояснюється собі причина і в ньому вкожночас стверджує свій стан безконечно діяльної спромоги як сутність буття. Цей безперервно дійсний стан не вказує від себе і не виказує в собі діяння сторонньої сили, що його установила від себе означено таким. Він свобідний безумовно, себто вповні відповідальний, що означає готовість, не лиш діяльно, причинотворно, життям вершити, але й повноту звершеного наслідно сприймати і жертвенно собою продовжати. Моральна доповненість свободи і повинности є стремівним рушієм долевого уладу життя, що в ньому душа освідомляється як його творчий носій і жертвенний подвижник. Підставлення природознавчого закону конечности не охоплювало б тут повноти життя саме в рішальному його стані, коли то душа на рівні моральних висот творить свій зразок ідеалу, буття, чим переносить наголос із факту існування на повинність творчого його вершення. Закид, немов би духовим вартостям та моральним нормам не доставало стислих ознак загально обовязуючих і об’єктивних законів природознавства, — нецілений похибно, тому цеспроможен домогтися їхнього знецілу. Якщо навіть вкінці образ пізнаного світу виявляв-би остаточний і вже критично неспірний розвин дійсности за головними засадами природознавчого світогляду, в життєвій поставі людини не сталися б в наслідок цього ніякі основні змінй, хіба тільки зросла б її снага духового виросту. Бо саме тоді вона справді опинилася б перед наглячою вимогою — завершити себе внутрішньо згідно із моральними наказами, що їх дотепер радше пропонувала, ніж здійсняла! Вона відчула б посилений тиск всіх відкладених собою питань, що ось врешті діждались «своєї години» і поступають на чергу для Невідкличного вже рішення. А пізнана природа увійшла б в душу в ролі засібної сили, чи того особливого корму, який підтримує життьовий віддих її і сам не спотребовується, бо стався як-би вдуховленим і водночас переймає трагічній в своїй постійній непевності і разірваності час безнадійного шукання розвязки — раз в собі і в дусі, то знову поза собою — у світі і природі. Та найважливіший досяг спочив-би у самому факті закінчення доби природознавчого думання, бо цього явища не можна б було викласти інакше як в напрямі зрілости людського життя — перейте від переважаючого досі поземого типу існування до здвигового, вислідного. Коли вчора увага зверталася назовні — до предмету, сьогодні людина зацікавлена собою лучно з пізнаним світом у предметовому аспекті. Тут підкреслені спрям, глузд і мета існування не в досьогочасному характері теоретичної розмови про їхню можливість, але в іменному значенні безпосереднього особистого виросту.
Доба «внутрішнього насилення» роститиме свої ідеали й чесноти не так для життя, як його змаговий засіб і стилеву окраску виступу, але радше формуватиме безпосередньо саме життя так, щоб не відбігало — як давніше —1 від досконалості зразка, і на виправдання себе не свідчилося ним, але завсіди собою прямо. У своевартості, плеканій з чистого почуття достойности, діятиме могутній чинник динаміки життєвого процесу, що окрім рації морально-духового звершення не матиме ніяких інших рівнорядно сильних спонук. Пересув уваги і вартісний наголос спочине на культі внутрішньої людини порядком невхильности такої черги в ході історії. Ще найменше тривким часово в ролі причини і впливу треба б вважати зменшування і знегіднювання , людини сьогодні, натомість найсильнішим, поруч згаданого почуття гідности, товчком в добі духового росту буде профетична — пророча орієнтація життя, духовий випрям живого часу в ... Бога. Рішальний в «добі розгорнення» голос природи послабне, а може й затихне і відступить з вогнища уваги як переможене і засвоєне становище. Природа враз з культурою змагу за існування станеться «обнята», а місце осередньої напрямної займе «воля до Бога». Думаний, віровизнаний і славлений Бог зійде з трансцендентних висот і станеться ближчий світові та життю, не як далекий держень недосяжних досконалостей, але як «роздавшися в життя» задля його бого-стремівної невмірущости. Релігійність будучности змогутніє, поглибиться в життя як його панівний вираз у прямому значенні, а саме — прокине вона із себе ідею життя, що в ній абсолютним завданням творчого зусилля і здійснення буде Бог.
Нічого зо сказаного не є новістю, як теж ніякої нема певности, як піде дальший розвиток та яким змістом сповниться завтрішня днина. В долевому уладі існування рахунки і передбачення залишаються тільки побажанням. Найважливіший здобуток — відчути характер уладу і впевнитися, що він не сновидний і не оманний. Тоді людина віднайде себе, прийме стійку поставу, набуде несхитну мужність і певно стоятиме на суді долі.
Спроба уявити обличчя завтрішнього світу в ніякому відношенні не означає революційного зруху та докорінного вириву життям з його матірного ґрунту. Навпаки, йдучи за провідною ідеєю одноти буття, думка визнала її живим носієм душу, сповнену безумовної відповідальности, — душу, яка не може відректися’ від ніякого вияву дійсности, але визнає його своїм і тоді, коли він осудний і не є безпосередньо наслідком її свідомої волі. Моральна великість душі, готової пе-реняти тягар відповідальности за повноту, є саме передумовою того, що мова про нерозривність і одність буття становиться висловом дійсности, а не є лиш теоретичним розважуванням. Бо світ, в якому відбувається нагий, безоглядний змаг за існування — поза загальним взаємним видиранням собі спірної здобичі та її поживанням — не знає ніякого іншого собі призначення. Цілістю є він хиба лиш як здобича, постійно допадана і шматована тічнями різношерстих хижаків. Про його одність, можуть, річ ясна думати та єхидно твердити в безконечність власне його щоденні напасники, мучителі і пожирачі, проте їхні «теорії» не закриють понурої правди про світового Прометея, що приречений на безконечний пожир живцем несамовитими виродками. Про цей, ненажерливій жадобі їхній, виданий світ складатимуть вони солодкаві «теодіцеі», як про «найліпший з можливих», і не заікнуться прирахувати і себе самих до ряду його видатних прикмет і окрас. Невже в обличчі такої нагости долі і явности повсюдного та явного розбою не звучатиме глумом і блюзнірством постуслова проповідь про одність буття, односутність світу, богоподібність людини? Звідкіль одвага і право встрявати людині своїм словом там, де доля топить в крові ріки й гори? Не так одвага і право кажуть їй піднести свій голос. Бо важчим за правоту і мужність змістом налилося людське слово, і не сама кров тужавіла в ньому зерном, що дозріло для об’яви, сівби і росту.
Людині підійшла пора виректи своє слово на міру прометейського чину, їй вибила година чинити во імя прометеїчного і вічного світу. 
(Далі буде).

