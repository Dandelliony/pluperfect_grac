
Ще про академіка Лисенка
В ч. 9 (32) журналу «Самостійна Україна» була поміщена цінна стаття О. З. «Про одного імператора і його підданих». Автор статті зовсім слушно виступив з критикою торонтського журналу «Нові Дні» (шкода, що в статті було так багато технічно-друкарських помилок і часто справжню назву журналу «Нові Дні» сплутувано з назвою «Наші Дні» — Т. Л.), який невідповідально намагається гаґіювати і совєтським стилем славословити большевицького академіка Трохима Лисенка, як «імператора совєтської агробіології», як «великого сина незламного українського народу», як «заслуженого українського патріота» і т. д., і т. д. Таке неправдиве, тенденційне, незаслужене з пункту бачення української самостійницької позиції і з позицій правдивої науки, а по лінії бажань та інтересів кремлівської кліки йдуче представлювання особи, і праці акад. Т. Лисенка шкодить багато нашій визвольній справі. В першій мірі воно шкодить правді, правдивій науці, науковій системі і методиці праці, в дальшому воно шкодить розвоєві правдивої науки і правильної лінії в науці в Україні, а врешті воно кидає тінь на українську еміграцію, яка замість стати по боці правди і всіх тих жертв нагінки большевицької партії, що в обороні правди потерпіли і терплять переслідування, — славословить оту партію і правительство, та їх прислужників, до яких без сумніву належить акад. Т. Лисенко.
Згадана стаття О. 3. виказала ясно і виразно справжнє обличчя і ролю акад. Т. Лисенка, згідно з правдою і логікою так коментуючи вартість «вчення» того, з дозволу сказати, академіка, як і з’ясовуючи справжню ролю і значення його роботи і завдання, яке він з доручення партії большевиків виконує. Я хотів би лише доповнити її ще дальшими доказами, фактами і цитатами, які припадково, переглядаючи наукову літературу сучасної світової біології, попали мені до рук. Це треба конечно зробити, щоби не лишалося нікому ніякого сумніву, хто направду правий — большевицька партія, акад. Т. Лисенко і їх оборонці «Нові Дні», чи жертви їх невіжества, нетолеранції і безоглядности, оті сотки діячів справжньої науки, що за наказом партії їх морально і фізично знищено, бо вони не хотіли покоритись їхньому диктатові в питаннях біології.
Автор статті «Про одного імператора і його підданих» цитує думку про Т. Лисенка визначного англійського біолога, письменника і культурного діяча, б. голови ЮНЕСКО при ОД проф. Такс лі (J. S. Huxley). Я дозволю собі звернути увагу на дальші праці і думки того вченого. Одною з найцікавіших праць в цій ділянці є його книжка: “Heredity, East and West” (Lysenko and World Science), видання Henry Schuman, New York 1949, сторін 246.
Оце деякі виїмки з тої книжки, що відносяться до Т. Лисенка:
«Отож, чим більше я чув і читав (про Лисенка — прим, моя, Т. Л.), мені щораз більше ясним ставало, що Лисенко і його послідовники не є науковцями у властивому розумінні слова, вони не придержуються уживаних наукових метод, ані не уживають нормальних наукових передумов, або публікують свої висновки в спосіб, який віддавав би можливість їх наукової еволюції. Вони обертаються в світі понять іншому від тих, які мають професійні науковці, і не ведуть дискусії в науковий спосіб. Мічурінізм є широко базований на старинних пересудах, що їх науковий поступ залишив далеко поза собою; він є менше ділянкою науки, опертої на основі фактів, як ділянкою ідеології, доктриною, якої носії намагаються діяти понад фактами», (стор. VIII).
«Часами він показується іґнорантом наукових фактів, розвинутих норм, часами він хибно їх толкує, часами він їх викривляє, часами він їх бёре на конто правдивого переконання і віри» (стор. 103).
«В 1943 р. Лисенко опублікував книжку під назвою «Спадщинність і її змінність», яка представляє його погляди на спадщинність, і яку Добжанський переклав на англійську мову. Відвага і ненауковий підхід автора струснули західніх науковців (shocked Western scientists)» — (стор. 33).
Згадуючи про промову акад. Т. Лисенка на спеціяльній сесії Академії Сільсько-господарських Наук СССР, в днях 31 липня — 7 серпня 1948 р., Гакслі пише: «... виїмки з неї (промови — Т. Л.) вказують на надзвичайний характер дискусії — ароґанцію, ідеологічну самопевність, ненауковий підхід мічурінців і оправдуючу поставу менделіянців» (стор. 34).
В дальшому Гакслі пише:
«Я сказав, що характеристичним є те, що ця теорія (теорія Лисенка — Т. Л.) є наївна в свойому типі, тому, що Лисенко є першим, якому можна відмовити в якихнебудь претенсіях бути інтелектуалом. Він є селянин, повний запалу (passion) для практичних вислідів своєї праці. Він також є дуже амбітний. Він не має ніякої глибокої наукової освіти (education), але він прийшов до науки з практичного хліборобства. Політично він є заздрісним комуністом і також можновладним, будучи певний час заступником президента Верховного Совета. Один російський науковець окреслив його мені, як «Распутіна російської біології», але слухаючи його і розмовляючи з ним (Лисенком — Т. Л.) я є переконаний, що це не зовсім правдиво: краще підходить йому назва — Савонароля» (стор. 100—101).
«Лисенко, на мою думку, не зрозумів твердости нео-менделізму, як системи або як ділянки науки, як сильною і скомплікованою вона є, як сильно уґрунтована фактами і як добре провірена математичними висновками. Він тільки бачить, як його попередники перешкаджають йому в праці, в яку він фанатично вірить. Заки провірити свої експерименти з новими і відповідними передумовами, заки усунути труднощі спроб поєднати дві «суперечності», понад усе, заки дозволити бути хибно зрозумілим, що природу можна так легко взяти штурмом, він додумався до того, щоби трактувати нео-менделізм як ворога і вико-рінити його з СССР, щоби таким чином залишити вільне поле для своїх власних ідей» (стор. 106).
Проф, Гакслі наводить теж думку академіка Вавілова, бувшого президента Академії Наук СССР, (одного з найбільших біологів, яких видала і мала Росія, що його, теж не без малої співпраці і допомоги Т. Лисенка зліквідувала, спершу морально, позбавляючи катедри, а потім фізично, засилаючи в Сибір, де по ньому застиг всякий слід, кремлівська кліка), яку він мав про акад. І. Лисенка. Вавілов був перекладачем підчас візити д-ра Ґарлянда, іншого англійського біолога, у Лисенка. Після незадовільної дискусії, яку мав д-р Ґарлянд з Лисенком, Вавілов сказав, сміючись: «Лисенко є сердита порода людей, але увесь проґрес у світі зробили сердиті люди. Отож, нехай собі він працює . .. Він нікому не шкодить, а може одного дня зробити добро».
Отож, Вавілов був за толерантний — говорить далі Ґарлянд, — Лисенко пошкодив багато, так самому Вавілову, як і Генетичній науці.
Згадуваний вище д-р Ґарлянд (S. С. Harland) в листі до журналу Discovery (січень 1949, стор. 32) пише: «В 1933 р. я бачив Лисенка в Одессі, випитував його кілька годин і оглядав його практичну роботу. Було зовсім ясно, що Лисенко був явним іґнорантом (blazzing ignorant) елементарних принципів фізіології і генетики рослин . .. Ви по просту не могли говорити з Лисенком. Це було подібне до дискусії про різнич-ковий рахунок з людиною, що не знала таблички множення».
Інший англійський вчений — біолог Алібі (Е. Ashby), написав в 1947 р. книжку н. п. “Scientist in Russia”, London, Penguin Books Ltd., в якій так характеризує акад. Т. Лисенка: «Він є незвичайно нервовий і викликує враження людини нещасливої, непевної самого себе, боязкої і насильно запханої до ролі провідника. Він фанатично вірить в свої власні теорії, та він не є переконаний з холодної розваги. Він характеризує свої власні писання завжди як об’єктивні, але наскрізь переконуючі, а писання своїх опонентів, як «непереконливі, холоднокровні та завжди тенденційні». Він утотожнює свою працю з добром совєтської аґрикультури так, що кожну атаку на себе він розуміє як атаку на совєтську державу. Він є запалений своїм покликанням — вигнати «буржуазних» генетиків з Росії тому, що він дійсно вірить, що вони є шкідниками. Його вдатно назвав в розмові зі мною один, який його добре знає, «подібним до Савонаролі» ... Лисенка праця є використанням діялектики в науці для політичних цілей. Цілі можуть бути оправдані. Можливо, що Лисенко робить велику роботу для Росії, але багато його поглядів на генетиків повинні бути викинені, як продукт пересічного вживання розуму, що є вавжди получене з пересічною технікою» (стор. 116).
Ашбі був присутний разом з проф. Гакслі в 1945 р. в Москві і мав нагоду особисто зустрічатися і розмовляти з акад. Т. Лисенком. Одного разу він був навіть присутний на лекції викладу Т. Лисенка, під час якої Лисенко назвав явище сегрегації в природі «зворотами (вонітами) природи». На марґінесі згадки тої події проф. Ашбі стверджує в цитованій книжці: «Я цитую цю його (Лисенка — Т. Л.) заввагу, як дальший доказ факту, що науково Лисенка можна назвати лише анальфабетом (“scientifically, Lysenko can only be described as illiterate”).
Інтересну теж характеристику Лисенка подає Ашбі в своїй статті “Genetics in the Soviet Union”, яку він опублікував в 1948 р. в журналі “Nature”, ч. 162, стор. 912.
Проф. Мюллер (Н. Z. Muller), один із найвизначніших світових генетиків зрезиґнував з члена-кореспондента Академії Наук СССР, мотивуючи, в листі резиґнаційному до академії, це тим, що «ціла велика будова досконалого знання, що росте в руках тих, які слідують за Менделем, Вайсманом і Мораном, (в СССР) є викинена і заденунціована» (Лисенком).
Те саме зробив і Енрі Дейль (Henry Dale), подаючи ті самі причини.
Як бачимо багато чолових науковців західнього світа висказалось одверто і здецидовано проти Т. Лисенка та пропагованої ним Мічурінської теорії. Щоби не цитувати вже оригінальних висловів і думок біологів і учених я подам лише важніші твори, до яких відсилаю зацікавлених, а в першу чергу належало б відослати до них редакторів «Нових Днів», де вони переконаються про правдиву вартість і правдиву ролю Т. Лисенка,
Langdon-Davies, J. “Russia Puts the Clock Back”, Gollanez, London 1949.
Muller, H. J. “The Destruction of Science і n t h e USSR”, стаття в Saturday Review Literature, Dec. 4, 1948 — стор. 13; Dec. 11, 1948 — стор. 8.
Muller, H. J. “I t Still Isn’t a Science: a Reply to George Bernard Shaw”. Стаття в Saturday Rev. Literature, April 6, 1949 — стор. 11.
Darlington, C. D. “A Revolution in Soviet Science”— Journal of Heredity, 1947, 38 (5), стор. 145.
Darlington, C. D. “The Conflict between Science and Society”. Watts & Co., London. ,
Dobrzhansky,T. “The End of Genetics in Soviet Union” — стаття в Bull. Atom. Scientist, May 1949.
Shaw, G. B. “The Lysenko Muddle”, Labour Monthly, January 1949.
Waddington, C. H. “Lysenko and Scientist”, New Statesman and Nation, Dec. 25, 1948 стор. 566, Januar 1, 1949, стор. 6.
Haldane, J. B. S., “In Defense of Gene-t і c s”, стаття в Modern Quarterly, Vol. 4, № 3.
Stern, B. J. “Genetics Teaching and L у s e n k о”, стаття в Science and Society 13 (2), 1949, стор. 136.
На жаль, не маю можливости переглянути німецьку і французьку наукову літературу про Т. Лисенка та його «вчення», хоча не має сумніву, що вона існує і то в поважній розробці. Коли йдеться про совєтських дійсних науковців, їх думку про особу і теорію Лисенка, то, зрозуміла справа, публікованною її знайти важко. Причина очевидна: Постановою Президії Академії Наук СССР кинено анатему на всіх противників мічурінської теорії і їх піддано суворій персекуції. Багатьох з них позбавлено наукових катедр і постів, денунціовано і гонено в пресі, як «зрадників», «непатріотів», «мерзенних плазунів перед Заходом», «недобитків ідеалізму в науці», «капіталістичних прислужників», «ненауковців» і т. д., а потім і заарештовувано і заслано без вісти. Сам б. президент Академії Наук СССР, Н. І. Вавілов, як про це було згадувано, заплатив за свої критичні завваги про Лисенка і його «геніяльні відкриття» засланням в Сибір і правдоподібно смертю. Але з фрагментів, рудиментів і натяків, та припадкових заяв і публікацій можна собі зре-конструвати круг осіб, науковців, які явно і здецидовано висловилися проти теорії Мічуріна і Лисенка. Деякі з них «ради страха іудейска» потім свої погляди відкликували і «каялися», інші рішучо і консеквентно ішли в обороні правди на смерть. Ми стрічаємо між ними імена: Юрій Жданов, Четверіков, Феррі, Ефроїнсон, Левит-ський, Аґоль, Соломон Левит, Карпеченко, Серебровський, Н. П. Дубінін, П. А. Орбелі, Шмальгавзен, Жебрак, Навашін, В. П. Завадовський, Нємчінов, Рапапорт, Аліханіян, Жуковський, Поляков і другі.
Чи треба Ще наводити докази на те, що помиляються «Нові Дні», коли роблять такий розголос Т. Лисенкові, політрукові партії в питаннях біології, а замовчують геройську гідну і віддану правді і науці поставу тих правдивих вчених, що з наказу партії і за нагінкою та денунціацією різних отаких лисенків наложили головами, як Коперніки, Галілеї і Брунони XX століття?

