Окружна нарада органів громадського самоврядування в Самборі
Дня 15 вересня 1941 р. в салі Районної Управи відбулося засідання Управи самбірського, старосамбірського і турчанського районів. Приявні були представники місцевої влади, голови районів та референти Районних Управ. Засіданням проводить окружний староста п. др. фон Гарбу. Він перший забирає голос та вияснює зміни, які наступлять в адміністрації. Головна зміна: скасування районів та впровадження на їх місце збір них громад, яким підлягатимуть поодинокі села. 
Збірні громади підлягатимуть окружному староству, а це останнє дистриктові у Львові. Адміністраційну і політичну владу в громаді матиме солтис зі своїм персоналом, в збірній громаді війт, а в повіті (Крайс) крайсгавптман. 
Крім цього установляється союз громад (Гемайндефербанд”), який має подібні компетенції, як існуючий в 1938 р. „Повітовий Виділ”, це значить займається господарськими, дороговими, освітніми і податковими справами та суспільною опікою. 
Головою Союзу Громад встановляється п. рад. Козбура з осідком в Самборі, а головою експозитури Союзу в Турці — п. Горечка. Засяг праці та діяння збірних громад і союзу громад з’ясував та роз’яснив п. др. Галущинський, який два роки працював головою Союзу Громад у Ярославі. 
По цім рефераті, порушувано різні питання, зв’язані з новим адміністраційним та господарським ладом, а опісля усі учасники по прямували в салю музично-драматичного Товариства, де зібрались уже голови Громад Самбірського, Старо-самбірського і Турчанського районів. Провід обняв знову окружний староста та обговорив докладно адміністраційні та господарські справи. Після цього п. др. Галущинський виголосив реферат про майбутній господарський і політичний устрій на території Галичини, який буде до існуючого на західніх теренах цілком подібний. Підкреслив, що держава піддержуватиме передусім фаховий, а головно рільничий вишкіл; будуть відкриті фахові школи, які даватимуть фахівців-спеців в кожній ділянці сільсько-господарського життя. Цими школами завідуватиме 1 опікуватиметься союз громад. Велика увага буде присвячувана побудові нових та направі й поліпшенню старих комунікаційних шляхів. 
В дальшому виступив начальник Управи Лісів. Він відмітив, що всі ліси, навіть приватні, остаються наразі під державним зарядом і контролею. 
Опісля реферував справи сільського й міського господарства господарський комісар Шергольц. На увагу заслугує введення в збірних громадах агрономів по всяким справам напр. по садівництву, городовині, годівлі худоби та іншим. На цім вичерпано програму наради, а накінець промовив ще раз окружний Староста, висказуючи свою надію на згідливу та успішну працю, яка стане запорукою кращого майбутнього!
