Обережна промова Черчіля
Берлін, 12. IX. Бритійський премієр виголосив у Палаті Громад нову промову, в котрій зробив перегляд теперішньої воєнної ситуації. В нових заходах, зв’язаних з започаткуванням третього року війни, бере під увагу Черчіль імовірні успіхи, на яких спирав свою політику в останніх часах. На перше місце висунув при цьому Палестину і Ірак, згадав також про напад на Сирію, яка перебуває тепер під контролею Великої Британії, як також про Кипр, якому Льондон загарантував безпеку. „Встигли ми вкінці виконати скорий марш на Іран (Персію) ідучи в цей спосіб рука об руку з нашим совітським союзником” – сказав Черчіль. Після цього без великого оптимізму обговорив боротьбу на Атлянтику. Бритійський премієр сказав дослівно: „не хочемо слухати порожних слів про те, що бій за Атлянтик виграний. Під час війни треба рахуватися з усякими можливими несподіванками. А тільки деякі несподіванки приємні. Було би великою легкодушністю думати, що поважна небезпека, яка нам грозила, вже не існує. Ворог розпоряджає великою кількістю підводних човнів і є в спромозі пхнути до боротьби значно більшу спільність боєвих літаків, як до цього часу, що примушує нас до підготування відповідної оборони”. 
Про східню кампанію Черчіль, після ряду фраз про „червону армію”, сказав: „Переважна частина совітського воєнного промислу, як також фабрики виробів зі сталі та заліза попали в руки ворога, тому в ділянці достав амуніції мусимо взяти на себе великі обов’язки, щоби заспокоїти совітські потреби. Перш за все мусимо вжити за ходів особливо за збільшенням над то малих до цього цасу достав з СДА”. В закінченні премієр повернув до справи Атлянтику, зазначуючи, що заява атлянтійська, яка має вісім пунктів, не представляє для Бритійської Імперії належної вартости. „Має вона зовсім інший характер, і було би легкодушністю з нашого боку дискутувати на цю тему, заки дамо собі раду з питаннями, які виринуть перед нами після війни”. 
Як бачимо англійці далеко відійшли від оптимізму з-перед двох років. Промова Черчіля була як бачимо, суха і обережна.
