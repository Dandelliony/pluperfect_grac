Повернули захоронку сс. Служебницям в Добромилі
Подав о. І.Г.
Всім відома була за часів Польщі „ревіндикація” українського майна польською владою і цькування всього, що українське. Свого часу голосною була на нашому терені справа ексмісії захоронки сс. Служебниць з їх домівки. 25 серпня 1929 р. бурмістер м. Добромиля, Я.Павловський, б. посол ППС до Сойму, викинув сс. Служебниць просто на вулицю, мотивуючи це тим, що цей будинок в потрібний під польську школу. Тепер, 26. VIII. 1941 р., після 12 років бурмістер м. Добромиля, др. Кушнір Р., звернув на інтервенцію добромильського пароха, о. Івана Господаревського, дім бувшої захоронки сс. Служебницям. Таким чином майно повернуло у властиві руки.