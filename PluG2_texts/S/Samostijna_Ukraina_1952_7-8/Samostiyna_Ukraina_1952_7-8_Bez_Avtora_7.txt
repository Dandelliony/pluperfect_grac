З життя ОДВУ
Міннеаполіс вшановує Славну Пам’ять Симона Петлюри і Євгена Коновальця
Дня 23-го травня 1952 р. заходами Громадського Комітету відбулася жалібна академія в честь Головного Отамана Симона Петлюри і Голови Проводу ОУН Євгена Коновальця.
Лейтмотивом короткого, гарно виголошеного д-ром Сергієм Кротюком вступного слова було: багато наших мало національносвідомих одиниць не доцінювали, і ще й тепер недоцінюють значення обох великих Постатей для росту української нації. Але наші вороги доцінили їх значіння дуже добре, і швидко їх зліквідували.
Пан Микола Тютюнник у свому змістовному рефераті коротко подав найбільш важливі події в житті обох Героїв, і про їх чини в Україні, яких вони були творцями.
Найбільш цікавими точками його реферату були підкреслення, що Симон Петлюра, будучи творцем Української держави, державні інтереси ставив понад партійні і цього самого вимагав від своїх співпрацівників. Прелєґент згадав про нашу теперішню еміграційну дійсність, в якій все ще багато одиниць кермуються своїми вчинками в політичній роботі якраз, і лише партійними мотивами. Замість прогресу, замість чогось навчитися з життя великих Одиниць, ми тупцюємо на місці. Це сумний факт особливо ще й тому, що на овиді назрівають нові важливі для нас події. В постаті Євгена Коновальця п. Тютюнник підкреслив рису індивідуальносте і політика. Обидва правдиві провідники, бо зуміли потягнуте за собою маси.
Цікавою в рефераті була характеристика постави України в 20-х роках і Західньої Европи тепер, супроти наступаючого комунізму. Україна активно змагалася з большевизмом, шлючи на смерть своїх найкращих синів і дочок, і тепер ще бореться, а Західня Европа Торезами і Фуксами промощує йому шлях.
Гарно деклямували п. Катерина Кахно й п. Леся Мінкович, п. Тамара Мисечко та п. Гали-, на Кротюк. Хор під диригентурою проф. Сергія Білого прекрасно відспівав кілька пісень. Академія закінчилася гимном.
Приємно відмітити факт, що академія відбулася лише з 15-ти хвилинним опізненням і тривала всього одну годину і- 45 хвилин, а не як інші з годинним опізненням і часом тривання навіть три години. Заля була переповнена. Переведено збірку на залишенців в Европі.
Прикро, але конечно треба згадати, що в нас майже завжди з приємними фактами в’яжуться неприємні, Так було й цього разу. Цього ж самого дня в Міннеаполіс відбулась подібна академія, але лише в честь Симона Петлюри, бо організатори тої академії уважають Є. Коновальця лише за „партійного провідника”, — влаштована Т-вом Сприяння УНРаді при співпраці ДОБРУСа, УРДП і УНДС... Слухаючи в рефераті місця про - ставлення національного понад партійне С. Петлюрою і Є. Коновальцем, так і бачилось тих короткозорих провідників зі згаданих організацій, які вже від довшого часу не йдуть на ніяку співпрацю в громадському житті на нашому терені і профанують імена славних Людей. Чому так є? Бо історія взагалі, а історія наших Велетнів зокрема, цих
людей нічому не навчила. Вони все ще не бачать поза деревами ліса, поза партійними цілями національного, поза марним вегетуванням важливосте теперішнього моменту. Ці люди своєю загумінковістю лише сприяють нашому ворогові.
Наше жіноцтво і вимоги сучасності!
Український Золотий Хрест має вже понад 20 років своєї діяльносте за плечима. Перше завдання, яке він перед собою поставив — це моральна і матеріальна допомога своїм братам і сестрам на рідних Землях. Роботу в цьому напрямку, несе жіноцтво, організоване в У.З.Х., не зважаючи на тяжкі початки, поставило і вело дуже добре.
В часі Зриву Карпатської України — Український Золотий Хрест розгорнув допомогову акцію на широку скалю. Не менш велику моральну і матеріальну допомогу несе У.З.Х. теж під час і після другої Світової Війни всім тим, що опинилися поза межами Батьківщини.
Отже: моральна і матеріальна допомога українському суспільству — було головним завданням У.З.Х.
Але сьогодні, приглядаючись блище до сучасної ситуації — У.З.Х. мусить конче поши-' рити свої завдання. І то вже тепер.
В першу чергу — зактивізувати ролю У.З.Х., як активного чинника в суспільно-громадській і політичній роботі ОДВУ, нав’язуючи контакт з американськими апівзвучними організаціями для обзнайомлювання чужинців з українською справою. Занадто мало наше неукраїнське оточення знає не лише нашу історію, про наші визвольні змагання, — не знає часто хто ми є і за що змагаємося.
Вже найвищий час за цю справу поважно взятися. Теж мусимо бути в тісній співпраці в боротьбі проти спільного ворога. Вже зараз необхідно задуматися над питаннями Цивільної Оборони і ролі Українського Золотого Хреста в ній під кутом організації Курсів для нашого Жіноцтва з такими Відділами:
1)Першої Помочі,
2)Протихемічної і протибакТеріолоґічної оборони,
3)Обслуги бомбосховищ,
4)Обслуга захоронків для дітей потерпілих і т. д.
Про збереження нашої культури, про рідну мову й різні звичаї у себе в хаті, в своїй родині — писалося багато. Доводитипотребу цього, давати приклади — зараз не буду. Скажу просто: організоване жіноцтво, як і кожна жінка взагалі, мусить поставити перед собою ще одно завдання — виховання дітей і молоді, щоб виросло з них повноцінне українське суспільство — наші наступники, які продовжуватимуть недовершене діло.
Якщо урветься на наших дітях наша мета виною нас самих, — ми перекреслимо тим свідомо цілу нашу боротьбу за Українську Соборну Самостійну Державу і всі ті Жертви, які Нація понесла в боротьбі за неї.
Національне виховання не кінчається вихованням молодого покоління — серед наших Членок, серед громадянства, — не бракує людей — національно мало-свідомих. Про усвідомлювання їх Жіноцтво теж мусить подбати.
Завдання перед нами сьогодні великі й відповідальні, але ми мусимо включити в плян нашої біжучої роботи і крок за кроком виконувати їх.
Ніна М.
Думки з приводу „Дня Матері”.
18 травня цього року в Ст. Пол відбувся „День Матері”. (Програм складався з точок виконуваних  дітьми і молодю. Активну участь в програмі взяли також діти з Міннеаполісу.
Гарно уложений програм складався з вдало підібраних скечів, деклямацій, гри на клявірі, пески й танців. Малі артисти захоплювали глядачів щирим виконуванням своїх ролей. Дуже гарно провели скеч — діялог між селянином, що розсипав горох й зустрічним подорожним —два хлопчики з Міннеаполісу (на жаль не знаю їхніх призвищ). Прекрасно відіграла свою ролю „котика” в песці маленька Таня. Міміка, інтонація, рухи... а ще ж такий гарний костюм біленького котика. На клявірі прегарно заграла Наталочка. В її грі вражала не лише добре опанована техніка, але і почуття, з яким була виконана річ, що так рідко тепер трапляється.
Яке величезне моральне задоволення дають такі дитячі свята! Скільки радости і віри в наше світле майбутнє дають вони людині. А скільки втіхи дітям і тим, що грають і глядачам.
Знаю, як дуже тяжко підготовити з дітьми пєсу, навчити їх танцювати! Скільки роботи, скільки терпеливости і нервів треба віддати, поки розбештаних, неслухняних дітей навчиш виконувати свою ролю. Діти ж бо переважно непосидющі і неслухняні. Але ж коли врахувати, яке це велике значення має для наших дітей, — треба докласти всіх зусиль, щоб дитячі імпрези відбувались частійше та щоб охоплювали вони собою не лише шкільних дітей, але і дошкільнят. Дитина в пять років може вже гарненько задеклямувати, затанцювати, та навіть і виконати маленьку ролю. Здібна дитина виконає це все легко, а з яким захопленням! Скільки нових, але рідних переживань після такої дитячої імпрези, западе їй в душу. І дитина поволі, непомітно почне розуміти, знати, любити своє, почне тягнутись до свого.
Дитячі імпрези — це один з тих чинників, який так, як і казка, або пісня — збуджує в дитині щиру і свідому любов до свого. Підготовка до імпрези, проби, на яких діти зустрічаються всі разом, на яких вони хоч пару годин побудуть в свойому оточенні — відривають хоч на короткий час їхню увагу від чужого середовища, в якому ми опинились і в якому діти вже встигли нахопатися всього найгіршого. В жах приходиш, коли бачиш у що обертаються наші діти! Це не тільки лихо, це просто гріх батьків і суспільства — лишати дітей в чужому морі і не зробити хоч би те зусилля, щоб хоч раз на тиждень збирати їх до купи. Як би було гарно, як би суспільство в кожному місті, де є наші діти — спромоглося крім „Рідних Шкіл” — організувати такі сказати б „Дитячі Клюби”, де б діти могли збиратися раз на тиждень вже не для науки, а для підготовок до дитячих свят. Можна було б в цих клюбах роботу поставити ширше (напр. — організувати дитячі бібліотеки, провадити з ними гуртові гри), але то вже очевидно пізніше. На початках, все ж таки, мусимо обов’язково добитись хоч-би того, щоб відбувались дитячі імпрези. Велике значення цього мусить в першу чергу також зрозуміти батьки. Бо як батьки цього не захотять зрозуміти — робота не зможе піти. Конечно треба трохи ліпше тримати в руках своїх дітей, щоб вони хоч на пробах слухались і не бешкетували; треба подбати, щоб діти не пропускали проб; щоб діти дома — добре вивчали свої ролі, чи що їм припаде на чергову імпрезу. Треба нарешті виконати і те мінімальне — прийти на ту імпрезу, програму якої виконують наші найменші, і підтримати морально людей доброї волі, що стільки часу і роботи вкладають. Це ж навіть смішно писати, але на жаль воно у нас так є. А тому не дивуємось, коли у суспільства або нема охоти це все починати, або в початому вже і прекрасно веденому — відпадає охота продовжувати. Людей доброї волі треба підтримати і дати можливість, щоб корисна і потрібна робота розгорталась і росла, а не припинялась одразу на початках! 
Дай же Боже, щоб наші найменші мали можливість черпати перші вражіння в'проявах мистецтва, в свойому рідному оточенні і зі свого рідного мистецтва. Перші ж бо вражіння — найгостріші, западають найглибше в душу і лишаються на все життя!
Де це почато — продовжуйте; де ще нема — організовуйте!
В Ст. Пол зроблено прегарні початки, дякуючи керівницям, які переводили, як підготовку ролей п’єси, так і підготовку танців. Не залишайте, так гарно почате. Поборюйте всі труднощі. йдіть в авангарді, працюючи з нашими найменшими.
Використовуємо літо для дітей!
Скінчилася наука в школах, відбулися пописи, вдало чи не вдало — і діти опинилися цілком вільними. Три довгих місяці... васто залишені самі на себе цілими днями.
По-деяких осередках вже є зорганізовані літні відпочинкові табори для дітей, по деяких — просто літні майданчики. Але було б зовсім не зле, ба навіть дуже добре і потрібно влаштовувати прогульки для дітей. Зібрати всіх дітей і поїхати з ними десь на цілий день на озеро, в ліс чи в гори — залежить де яка місцевість. На прогульці з дітьми можна перевести кілька наших рухливих ігор, зробити руханку, розска-зати про природу, оповідаючи якраз про те, що діти бачать, порівнюючи її з природою України. Заспівати з ними кілька наших пісень і нарешті просто дати дітям вільно порухатися, як собі хотять. Як багато дасть задоволення така прогульна дитині! І морального і фізичного. Надихаються свіжого повітря, нарухаються, нагаласуються в рідному оточенню серед вільної природи. І вакації використаються дітьми з радісними днями поза душним містом. Найголовніше ж, що діти за літо ше міцніше зближаться між собою, що буде в свою чергу передумовою тяглости національно-виховної роботи, яка ведеться взимі по Рідних Школах і влаштовуванням дитячих імпрез.
Ніна М.
Відновлено діяльність 14-го Відділу ОДВУ в Авбурн Н. й.
В неділю дня 22, червня 1952 р. на годину 3-ту по полудні до Залі Українського Народного Дому (Запорожської Січи) скликано членство 14-го Відділу ОДВУ з Авбурн.
Членські Збори відкрив Культурно-Освітний Референт ОДВУ з Рочестер, Степан Кричук, який коротко з’ясував про потребу відновлення діяльносте 14-го Відділу в Авбурні. Після доповіді місцеве членство ОДВУ вирішило відновити діяльність свого 14-го відділу ОДВУ і вибрано нову Управу, до якої увійшли знані громадські діячі: п. Іван Король — Голова, п. Іван Коковський — Місто голова, п. Михайло Курій — Секретар, п. Теодор Кльоп — Скарбник. п. Еміліян Саварин — член Управи.
Нова Управа постановила поширити свою діяльність й прийняти до відділу нових членів, і тісно співпрацювати з іншими організаціями в Авбурн для користе Української й Американської справи.

































