Др. ОЛЕГ КАНДИБА-ОЛЬЖИЧ
Вісім років тому смертю Революціонера-Лицаря загинув Др. Олег Кандиба-Ольжич. З руки німецького ката загинув поет-науковець-політик-провідник — Великий Син України.
Походить Олег Кандиба зі старого, козацького, Роду. Народився 1907 р. в Житомирі. Його Батько — Олександер Кандиба-Олесь — поет.
Роки української Національної Революції і визвольних змагань — сприймав хлопцем-під-літком. З юнацтвом прийшли роки еміграції,
самоусвідомлення, кристалізації. Середню освіту закінчує в Ржевницькій українській гімназії біля чеської Праги, докторат здобуває в слов’янській Сорбоні — в Кардовому університеті.
Як і батько — Олег Ольжич увійшов в історію української культури, як поет. В той час, коли О. Олесь був кобзарем українського національного Зриву, Син став Бояном української Національної Революції і її Стратегом одночасно.
Може саме тому — ми не знаємо персональної біографії поета. І саме тому Олег Ольжич переріс роки свого життя.
Він — доктор археології. З- відкопаних оздоб, зроджених іржою решток зброї, і з черепків колишнього побуту — як зі сторінок архівних документів, Він відчитував дух давноминулих часів. Черепки матеріальної культури були свідоцтвом про культуру духову.
Рівночасно під його керівництвом велися, „розкопки” інші: досліджувалися скарби університетських книгозбірень, досліджувано літературну скарбницю українського народу. Зі сторінок літописів і стародруків, як з розкиданих черепків — синтезувався праобраз... Зариси вічної правди народу, засмічені наверству-ванням думок її інтерпретаторів — набирають чітких рис і взаємопов’язаности. Фрагменти — синтезуються. І не могло не прийти до утотожнення відвічного з сучасним і прийдешнім, яке мало одну основу й одні, основою обумовлені закономірности.
Він — дослідник, мислитель і стратег. Боевик на духовому фронті української національної революції.
Він не теоретизує, не комбінує. Він — тверджу є:
„Боєвий дух формує людину і народи. Родиться лицарська етика й чесноти: відвага, мужність, товариськість, почуття вищого обов’язку і чести. По своїй суті кожна культура е національна... Героїчна духовість означає стремління до національного і особистого ідеалу, де почування одиниці й загалу лучаться в ім’я спільноти. Націоналізм бачить одиницю та її ціль в службі для суспільностй, творячи культуру повного розвитку одиниці на службі ідеї суспільности, в ім’я інших людей. Духовість українського націоналізму е суверенна і самовистарчальна, вона може бути порівнювана, але не утотожнювана з іншими націоналістичними рухами. Український націоналізм повстав із внутрішньої потреби української нації. Творячи свій стиль, націоналізм несе свої героїчну культуру і мистецтво...
Нова історія знає ріжні месіянізми — містично-жалісний польського народу і слов’янофільсько-спекулятивний московського. Україна не претендує ні на викуплення чиїхось гріхів, ні на ловлення рибки в каламутній воді „Визволення Народів Східньої Європи”. Вона не виписує на своєму прапорі звільнення з московської керми дрібних націй, хоч до того її боротьба для багатьох з них об’єктивно приведе... Цінніший є не дар, а приклад. Бо вартісна є досконалість, а не посідання. В цьому моральна велич української місії, що вона не претендує на обдаровування народів східньої Європи чи світу данайськими дарами, що, створені героями, закріплятимуть за обдаровуваними їх духову медшевартість, — а на пірвання націй до героїчного життя.
Бо міжнаціональне життя український націоналізм мислить як невпинне змагання, що єдине забезпечує здоров’я і духову досконалість кожного народу.
...Героїчна доба, в передовій стежі якої знайшлася, завдяки глибині свого переродження, Україна, гряде!
...Через свою експонованість проти найбільш активної цитаделі старого матеріялістичного світу — Московії, Україна стягає на себе головну боротьбу за новий світ і з повноти напруження цієї боротьби черпає свою духову міць і своє провідництво...
Сучасна українська свідомість спирається на тривалому й твердому тисячолітньому підмурівку, і — навпаки — всі засадничі ідеї української традиції ожили і діють в нас тепер.
Шукаємо в нашому минулому ідею батьківщини, Землі, яку людина любить, якою гордиться і за яку готова вмерти... Ідея батьківщини, як елементарна для кожної людської спільноти взагалі, чи не найцупкіше трималася в українській духовості навіть за найтяжчих для неї періодів.
...Ідея державного самоздійснення України по упадку княжої держави залишається для пізніших поколінь невгасимим заповітом і тривалою метою. Це був дороговказ, що до нього прямували остаточно всі пориви розбитої історією, але живої нації... Зі свідомістю національної відрубности нерозривно в’яжеться ствердження обсягу нації, свідомість взаємної при-належности до себе всіх її частин, те, що тепер схоплюємо поняттям соборности...Геній історіотворчого чину нації втілюється у провідну одиницю, постать Богом даного стерника. Йому, незрівняному, дано вершити долю народу і формувати його майбутнє... В основі української духовости лежить мужнє й активне сприйняття життя. Українську духову особистість визначає теж виразний і сильний боєвий інстинкт. Войовничість в українській свідомості творить невід’ємну рису й одну з основ національного світогляду, яка давала народові міць і певність себе на своєму історичному шляху...
„Бачите ці гори? Хай на цих горах засяє Божа благодать!” Так звучить за Київським Літописом пророцтво св. Андрія Києву. Почуття віщої посвячености землі, чинів і зброї — спільноти, таке ж далекосягле своїм значенням, як Боже помазання її провідників...„Бачите ці гори? Хай на цих горах засяє Божа благодать!” Так звучить за Київським Літописом пророцтво св. Андрія Києву. Почуття віщої посвячености землі, чинів і зброї — спільноти, таке ж далекосягле своїм значенням, як Боже помазання її провідників...
Шукаємо ідеї, яка історично була українській-духовості мітом, стимулом для історіотвор-чих зусиль. І стріваємо вже на поганському світанку нашого минулого „Дажбожих внуків” — легенду, що дає відчути силу наїфуги цього міту божеського походження народу”. Діти з коліна Яфетового”, войовничого і післанного панувати прабатька, це хіба тільки християнська метаморфоза першої ідеї про вище вибране походження і покликання племени... Цей міт роду, як би ми його назвали, можна історично ствердити як великий рушій української свідомости і знайти в ньому притаманне українське охоплення суті національної спільноти. Так українське розуміння різниться від державного романського та природничого (кров) германського розуміння істоти нації, як різниться воно теж від панівного теріторіяльного патріотизму, який знало недавнє минуле. Є в ньому момент походження, схоплений більш містично, нематеріяльно. Поняття роду ховає в собі теж ідею покликання роду...
Приходимо до питання провідної ідеї української духовости, яка б висловлювала покликання Української Нації. Є це ідея, в ім’я якої Святослав кликав „не посоромити землі руської” — ідея слави. Ідея ця вкороновуєує цілу тут накреслену українську духовість. Випливає вона з цілости войовничого й героїчного світогляду народу і значить у своїй істоті моральний наказ героїчного повнення суспільно-етичного ідеалу.
...Міцний і несмертельний був заповіт історії навіть у XIX столітті. Гриміла ним кожна народня пісня, не хотячи співала про це поезія, не могла забути викривлена, розніжена верхівка, твердо пам’ятав народ. »Архангельськими трубами вибухло це у Шевченка. Не „вмерла слава і воля” в українському гимні, „славу, волю і честь здобувати” закликав Франко, і народна стихія відповіла у вирі 1917 року громовим привітом сучасної національної революції: „Слава Україні!”
Так усвідомлює себе історично Українська Нація. Вкрита маєстатом Суверенности на своїй укоханій Батьківщині, відчуваючи свою нерозривну єдність, прагне вона духової і силової експансії, ховаючи в собі завжди потенції великодержави. Через постать стерника стремить вона здійснити свою історіотворчу волю, завжди духово мобілізована у своїй органічній войовничості, осяяній лицарськими чеснотами та Божою благодаттю.
Міт великого роду жене її вперед по історичному шляху, що над ним світить сонце провідної ідеї її свідомости — огненно-сліпуче сонце слави, в боротьбі за яку Нація знаходить своє світове післанництво”.