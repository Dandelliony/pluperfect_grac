Бєліцкі, Рефлекції, Лободовскі...
Перед нами польський двотижневик „Мисль Польска” з датою: Лондон, 1 червня 1952, — в якому на першій сторінці опублікована доповідь польського еміграційного політика п. Т. Бєліцкого.
Ця доповідь була виголошена в Боффало, ЗДА, 11 травня б. р.
Переглянувши написане чи пак в уривках друковану доповідь п. Бєліцкого, що була виголошена з приводу усамостійнення Західної Німеччини, хочемо навести деякі цитати, щоб український еміграційний загал уявляв собі, якою короткозорістю грішить польська політична верхівка на еміграції, і як знову відроджується серед неї тип хвацького та невмірущого Заґлоби, включно з вимахуванням наосліп шабелькою тоді, коли Заґлобу з повязкою на очах замкнули в хліві. Та ось цитати:
„...Що робить Росія не знаємо, але знаємо одне, що слаба Польща заохочує Німеччину і Росію до аліянсу — сильна і кріпка Польща розділює Німеччину і Росію. Для того боремося за Польщу в кордонах Одри і Ніси на заході, і лінію трактату рижського з Львовом і Вільном на сході”.
 „...Справа простору державного є для нас справою надзвичайно важною, стиснені між Росією і Німеччиною не зможемо відогравати незалежної ролі, розділюючи ці дві заборчі імперії. В нашому ґеополітичному положенні між сходом і заходом мусимо дбати про те, аби народ наш сидів на відповідній великій території. Інакше матимемо незалежність тільки з назви. Звідси не вільно гандлювати нашими землями. Всі поляки в краю і на еміграції стоять твердо на ґрунті границі Одри і Ніси, і не дозволять торгувати нашими землями...”
А дальше:	
„...замість хвилюючого положення в справі західніх кордонів Польщі, було б ліпше, якби Захід, йдучи до політичної офензиви, висунув питання звільнення з радянської неволі країв (чому не держав і націй? М. Т.) за залізною занавісок» з Польщею на чолі.
Маємо не що інше а таки справжнього Заґлобу, що з замкненими очима й зв’язаними руками — вимахує шабелькою. Справді, яка ж короткозорість і наївність польських еміграційних політиків. Жорстока, реальна присутність російського і знову відживаючого німецького імперіялізмів, нічому поляків не навчила. Шовіністичне мислення, без жодної конфронтації з життєвою дійсністю, ставить до решти під знак запитання існування Польщі взагалі. Є ж бо. вона, оця „Польща в перспективі” підкидним м’ячиком між двома імперіялізмами, з яких ані один не скриває своїх плянів відносно Польщі. Польська визвольна думка блукає манівцями, а передчасне ділення ведмежої шкури, знов приводить нас до моменту, зза якого полякам так дуже не везло в здобуванні й вдержанні своєї державности.
Ми не маємо заміру розглядати справу „західних польських земель”, бо це не наша справа. Нас безпосередньо доторкають зазіхання поляків на Західно-Українські землі, тимбіль-ше, що поляки в майбутньому тратитимуть даром час, папір, гроші, а може й живих людей для цього, щоб знову ці землі займити. Полякам сниться ягайлонська доба, часи середнєвіччя, коли можна було безкарно господарювати в Україні. Та навіть тоді, й поляки це знають, безліч повстань, та врешті визвольна війна, перемінили Україну в закровавлене побоєвище. Наскільки від ягайлонської доби змінилася ментальність української людини, наскільки зросла її національно-державна зрілість — не приходиться й говорити. А полякам варто б це знати.
Факт, що в 1918-20 рр. при допомозі Антанти Польща поділилася українськими землями з комуністичною Росією — був трагічним теж для Польщі. Відносини на сході Европи зза відсутносте української держави мусіли розвиватися так, як вони розвинулися згодом. Насильна окупація західно-українрьких земель, зв’язаний з цим національний і соціяльний утиски — скінчилися, а Польща опинилася під чоботом того самого наїздника, що з ним так часто ділила українські землі — Росією. Сьогодні аж смішно виглядають плини поляків супроти західно-українських земель, пляни повороту туди й відновлення окупаційного статусу з перед чотирнадцяти років. В двадцятому сторіччі, при такому прискореному розвитку політичної думки, лише., божевільному може прийти на думку колонізаційні проекти в центрі Европи. Двадцятьчотири роки польського панування в Україні — це одна велика й крівава епопея мордів, грабежей, визиску й знущань, і в тому відношенні поляки не далеко відбігли від колишніх своїх спільників — московських большевиков. Різниця хіба та — що поляки не мали Сибіру, й розправлялися з українцями на українській землі. Большевики під напором національної стихії, й бажаючи використати українські аспірації в вигідному собі напрямі, створили фіктивну українську республіку. Поляки, більш відкриті в своїх плянах, не дали Галичині автономію, що її зобов’язані були дати рішенням ради амбасадорів. Вони силою ввели польську мову в школи на українській національній території, не дозволили відкрити український університет у Львові, вигнали українську мову з льокальних урядів, не допускали українців до високих і середніх шкіл, одним словом, так само вперто як москалі — практикували денаціоналізаційну політику.
Який вислід тієї „політики”? Підсумки її зроблені в недавно випущеній польськими організаціями книзі „Чорна книга” українських злочинів. Книга видана в англійській мові, й має переконати англомовний світ, що українці це професійні злочинці, й як такі повинні бути віддані в майбутньому під польську курателю. Та книжка ця як на зло, зробить злу прислугу полякам. Вона усвідомлює англомовний світ, до яких розмірів виросла ненависть до Польщі й поляків в українського народу, й що українці не завагаються перед ніякими погрозами, й зроблять все, щоб польське панування в Україні не мало місця. Чи поляки уявляють собі наприклад, що б то діялося сьогодні, коли б на випадок змін на сході Европи, вони попробували лізти на українські землі? Ми є певні, що після такого експерименту, треба б їм було видавати не одну а десятку „чорних книг”.
Польська еміграційна преса ласо використовує найменший крок з української сторони, якщо цей крок йде в тому самому напрямі, в якому веде свою юдину роботу Гуляй. І так польська еміграційна преса передрукувала чимскоріше : приватно-ґешефтярські статті п. 3. Пелецського з „Українця-Часу”, в яких еміграційний бандерівець пише, що мовляв „були добрі часи в Польщі, бо посол Мудрий мав „честь” розмовляти з польськими міністрами”.
Ми не будемо твердити зараз-же, що в постаті п. Пеленського бачимо п’яту колону польського імперіялізму серед українців, бо за його писанням не йдуть ні люди ні дії. Та п. Пеленський нічого вартого уваги не сказав, бо таку саму „честь” мали й посли в підмосковській окупації. Вони теж мали право розмовляти на теми „совіялістичного, будівництва” в Україні з самим Сталіном. Чого варта ця „честь” не треба хіба казати.
В основному, та в певних відношеннях, й поляки й москалі діяли однозгідно, коли йшло про ліквідацію й розпорошення українців. Большевики вивозили й вивозять з України українське населення, й розміщують його в Сибірі, Казахстані та в інших азійських посілостях. Поляки експерементували денаціоналізацію без переселення людности. Вони насилалив українські села кольоністів, бо тільки кольоністи могли користати з парцеляції панських фільварків. Український селянин не мав можливосте з парцельованих дібр користати. Так виникла пацифікація, терор і Береза Картузька, та поголовне зубожіння української людности. Рівночасно, крім кольонізаційної політики супроти українського села, Польща посилено польщила українські міста, розбудовуючи в них заборола польської окупаційної культури. Дбайливий і об’єктивний дослідник не знайде нічого захоплюючого в польській окупаційній системі на ЗУЗ. Коли бувший стратег УНДО-ння й редактор „Шляху Нації” п. ред. Пеленський захоплюється українськими можливостями під польською окупацією, то йому не мусимо дивуватися. Він-же й публічно відстоював „нормалізаційні” редути, й апробував польську імперіялістичну політику в Західній Україні. Та ми мусимо з рівною відвагою викривати українських русотяпів і польонофілів. Розбишацька політика польських культуртре-ґерів в Західній Україні пзорована була на російських зразках, й всі польські політики, зокрема Станіслав Ґрабскі й Роман Дмовскі, проголошували без заткнення — політику смирення й приборкування українців в тісному порозумінні з росіянами. Тяготіння до історичних аналогій не зміняв навіть факт перебування Наддніпрянщини в володінні найбільшого ворога людства й цивілізації взагалі — большевицької Москви. Ненавість до українців переросла почування інстинкту самозбереження.
Польщі й полякам немає поворотної дороги в Україну. Вони тільки у Львові мали штучно витворену польську перевагу. Сьогодні популяційний розвиток Львова не йде в користь ні українцям ні полякам. Москва насилає там своїх довірених людей, а втім випрятує челюсти Азії й пересуває людські масиви в сторону України. Цей повільний процес має скінчитися створенням нації-конгльомерату, різношкірних людей, духово окупованих Москвою. Та все-ж ревіндикаційна політика з українського боку буде природнім явищем, тоді як поляки знову стараються відтворити своє неславне історичне минуле, а як так, то їм треба йти в Україну знову в ролі чужинців-окупантів. Тільки непритомні фанатики серед поляків можуть повірити в те, що колинебудь ще вдасться Польщі й полякам посісти у українські землі. Ненависть породжена в запеклій боротьбі за животіння — міцніша зброї. Вона переможе без огляду на те, хто поляків в їх зазіханнях на українські землі не попиратиме.
Мрії Лободовського про поворот кольоністів в Україну — це мрії відтятої давно голови. України ці панове не знають, а надто не знають сучасної України. Ледви чи зможуть поляки оборонити свої надбання на Заході, й ми цього певні, що „земе одзискане” треба буде повертати таки Німеччині. Навіть аліянти починають числитися з життєвим реалізмом, і замість полохливих і чванькуватих поляків, воліють мати кільканадцять чи відтак кількадесяти німецьких дивізій, по свойому боці.
Расовий спосіб думання п. Бєліцкого відносно українців, і про те, що їм, а теж іншим народам Центральної Европи потрібний старший польський брат — відгомоніла пісня.
Зокрема українська нація настільки держав-но-зріла, що має всі дані бути незалежною державною одиницею. Живемо в 1952 році, й стоїмо в обличчі тотальної розгри за майбутнє людського роду. Поляки мусять напружити всі сили, й ледви чи при напрузі всіх сил — зможуть відстояти свої сучасні західні кордони. Може тому, власне знаючи що західні кордони хвилева авантюра, без реальних основ, поляки й кидаються в українську сторону, шукаючи простору й своєрідного відшкодування за згори передбачену втрату „відзисканих земель”. Та це знову ж лише мрії, бо чому українці якраз мають терпіти на цьому, що поляки мусітимуть звернути Німеччині — забрані тимчасово землі. Для поляків тут одинока добра порада. Обмежити свої амбіції до корінно польських земель. А для визначення польського простору розселення вжити історичного й етнографічного принципу, що єдино оправданий. Мрії й хворобливі уявлення — принесуть полякам лише шкоду.



























