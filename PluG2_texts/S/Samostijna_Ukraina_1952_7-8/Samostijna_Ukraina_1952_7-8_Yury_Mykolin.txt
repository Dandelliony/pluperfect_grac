»Володарі країни«
(Робітництво в СССР)
Господарська революція минулого століття і велетенський зріст промисловости була не тільки революцією нашого способу життя, нашого світогляду і політичного ладу світу, але і революцією соціяльного укладу людства. Нова суспільна кляса — робітництво — за останні десятиліття нечувано швидко виросла на першорядну потугу й зайняла нині ключеву позицію в соціяльно-політич. житті світу! Так звана всевладність капіталу стала нині мітом, або стає вже ним, бо в боротьбі між робітництвом і капіталом цей останній примушений капітулювати і шукати компромісу з організованим робітництвом.
Історія останніх десятиліть хочби у США дає яскраві приклади того, як робітництво поступово завойовує щораз нові ключеві висоти в житті держави. Це саме явище можна ствердити в ряді інших країн, навіть у тих, де робітничий рух не є ще належно зорганізований і де ще капітал користується підтримкою державного апарату.
Паралельно з ростом ролі робітництва зростає й боротьба за цю нову суспільну силу поміж комунізмом і антикомунізтичними. силами. Треба подивляти, з якою майстерністю комуністи намагаються пролізти на провідні позиції в робітничому русі в усіх країнах світу, щоб у відповідній час мати змогу спаралізувати господарське життя країни і заволодіти цією країною.
Роля робітництва в совєтській державній структурі.
Найбільш атракційним гаслом комуністичної пропаганди серед світового робітництва є твердження про те,що в комуністичному СССР робітники з селянами стали справжніми володарягми країни, власниками всіх засобів виробництва, що мовляв, навіть є заґарантоване „найбільш демократичною у світі” сталінською конституцією.
Ті, хто жили і працювали в умовах сталінської конституції, знають з гіркого досвіду, як насправді виглядає доля совєтського робітника у совєтській державній практиці. Нам однак цікаво проаналізувати офіційні совєтські матер’яли, які виразно стверджують, що совєтський робітник став новим безправним рабом нового капіталіста-совєтської комуністичної держави.
Стратеги російської комуністичної революції ще довго перед самою революцією ставляли головну ставку на російський робітничий пролетаріат як на єдиний елемент, що міг сприйняти і підтримати большевицькі кличі і програму. Так ще в травні 1907 року п’ятий зїзд а за ним і всі інші з’їзди большевицької партії підкреслювали необхідність здобути ідейний вплив на робітництво і робітничі професійні спілки. Ця настанова виправдала себе в 1917-20 рр. Російське робітництво і здеклясоване вояцтво фактично винесли комуністичну революцію на
своїх плечах і теоретично стали власниками всіх заводів і засобів виробництва, стали володарями країни.
Ролю робітництва, як єдиної на той час опори больїпевицької системи, підкреслював Сталін у 1921 році, пишучи, що „Російська СФСР і союзні з нею республіки мають тепер біля 140 міліонів населення. 80% з них — селяни. Для того, щоб керувати такою країною, треба мати за совєтською владою міцне довіря робітничої кляси, бо тільки через робітничу клясу і силами робітничої кляси можна керувати такою країною” (Сталін, Твори. V. ст. 13.).
Це виключне і упривілейоване становище робітництва було зафіксоване навіть у перших совєтських конституціях. Так, напр., ст. 25 першої конституції Російської СФСР 1918 р. визначала робітникам норму представництва на всеросійському з'їзді сонетів по одному представникові від 25000 виборців, тоді як селяни мали лише по одному представникові від 125000 виборців. Робітництво у той час, коли ще совєтська влада не закріпилася, було єдиним надійним елементом, а крім того перед ним стояло важливе завдання: відбудувати і розбудувати промисловість, „догнати і випередити Европу” й здійснити те, чим похвалявся Сталін: „Коли посадимо СССР на автомобіль, а мужика на трактора — тоді хай попробують нас здоганяти шановні капіталісти, що похваляються своєю „цивілізацією”. Ми ще побачимо, які країни можна буде тоді зарахувати до відсталих, а які до передових” (Сталін, Твори XII. ст. 135).
На протязі 15 років після „перебрання” робітниками влади знищено всіх „експлуататорів”, криваво зліквідовано „контрреволюційну клясу глитаїв”, побудовано нове суспільство „дружніх кляс” — робітництва, селянства і працюючої інтелігенції і в 1936 році, запроваджуючи нову „демократичну” конституцію, Сталін проголосив завершення будови соціалізму в СССР. Виглядалоб, що здійснено те, що патетично заявляв Ленін: „Змівши історичне сміття, ми тепер збудуємо величню і світлу будівлю соціялістичного суспільства. Твориться небувалий в історії тип державної влади, покликаної волею революції, щоб очистити землю від усякого роду експлуатації, насильства і рабства” (Ленін, Твори XXII, ст. 223).
Якаж роля робітництва у цій очищеній від „історичного сміття” „будівлі соціалізму”? Теоретично, починаючи від 1936 р., всі три суспільні кляси в СССР рівні за своїми правами і обов’язками. Однак цікаво звернути увагу на це, що кокетування Кремля з робітництвом як передовою клясою триває далі. „Робітнича кляса, як найбільш передова кляса в суспільстві, взявши в свої руки державне управління суспільством, використовує його в інтересах усіх працюючих, а в першу чергу — селянських працюючих мас... Совєтська робітнича кляса СССР в своїй істоті є цілком новою клясою, подібної якій не знала ще історія людства. Робітнича кляса СССР спрямовує під керівництвом свого авангарду — больїпевицької партії все совєтське суспільство до дальщих досягнень на шляху до комунізму”, пише офіційний совєт-ський підручник конституційного права („Советское государственное право” Москва. 1948 рік, ст. ст. 103, 109).
Згідно зі ст. З совєтської конституції, „вся влада в СССР належить до працюючих міста і села, представлених в советах робітничих депутатів”. Однак маленька вставка в наведеній нами цитаті — „під керівництвом свого авангарду — большевйціікої партії”, зясовує, що не робітники, а большевицька партія керує державою. Це видно і зі складу керівних виборних державних органів — совєтів. Так напр. у-складі Верховної Ради СССР 1946 р. було у Раді Союзу 287 (42%) і в Раді Національностей 224 (34.1%) робітників; з тих 511 „робітників”, згідно з офіційним совєтським ствердженням, 409 були службовцями партії, державних, господарських (також державних) чи військових установ, або „громадських” (державно-партійних) організацій. (Ананов. „Тріюмф совете, демократії” у журналі „Советское государство і право”. Москва, 1946 р. ч. 3-4). Інакше кажучи, це були звичайні совєтські бюрократи а не робітники. Додаймо ще до того, що 84.4% депутатів Ради Союзу і 77.6% депутатів Ради Національностей (згідно з Анановим) були членами партії (тоді як партія обєднувала менше 2% всього населення) і відразу стає ясно, що не робітники і селяни, але група партійних бюрократів засідає у так зв. „робітничо-селянських” радах. Ми беремо тут лише сухі цифри і не говоримо вже про те, що ці ради, навіть, коли б і дійсно складалися з представників робітників і селян і так не мали б ніякого голосу в умовах совєтської диктатури.
Закони соціальної нерівности.
Захопивши управління державою в свої руки, „авангард робітничої кляси” залишив робітникам обовязок працювати. Ст., 12 конституції СССР говорить „Праця є в СССР обов’язком і справою чести кожного здатного до праці громадянина за принципом „хто не працює, той не їсть”. В СССР здійснюється прінціп соціялізму: „від кожного за його здібністю, кожному — за його працею”. Годі знайти більшу суперечність, як саме суперечність двох понять: праця — справа чести і праця за принціпом „хто не працює — не їсть”. Щоправда совєтська пропаганда намагається цей останній прінціп пояснити тим, що він нібито спрямований проти суспільних паразитів, визискувачів, які живляться з праці інших. Але вже принціп „кожному за його працею” вказує на те, що навіть ті, що працюють, не достають однакової винагороди і що капіталістична „дисципліна палки і голоду”, проти якої колись виступав Маркс, в неменшій мірі застосовується і в „країні перемігшого соціалізму”.
Тут ми натрапляємо на одну з ахілевих п’ят совєтської діялектики. Згідно з офіційним совєтським вченням, соціалізм побудований на принціпі: „від кожного за його здібностею, кожному — за його працею”, при комунізмі, який колись має прийти, діятиме принціп: „від кожного за його здібністю, кожному — за його потребою”. Але вже в „Питаннях ленінізму” Сталін наперед заперечив здійснення цього принціпу, заявляючи, що „зрівнялівка” не має нічого спільного з комунізмом. „Марксизм виходить з заложення, що смаки і потреби людей не бувають і не можуть бути однаковими й рівними за якостю, або кількістю, ані в періоді соціялізму, ані в періоді комунізму”. (Сталін, „Вопроси лєнінізма” вид. ІІ-е ст.. 470).
Ще авторитетніше і ясніше висловився Сталін в цій справі в розмові з письменником Емілем Людвіґом: „Джерелом зрівнялівки є селянський спосіб думання, психологія ділення всіх цінностей на рівні частини, психологія примітивного селянського комунізму”; (зрівнялівка не має нічого спільного з соціалізмом”. (Сталін, „Беседа с Емилем Людвигом”, Москва 1938 р.).
„Велика Совєтська Енциклопедія”, видання 1947 р. недвозначно заявляє, що пропагандивні бальони про абсолютну не тільки політичну, але і економічну рівність у комуністичному суспільстві є блефом, пишучи: „І Маркс і Енгельс підкреслювали, що при соціалізмі існує лише формальна рівність: за однакову працю — однакова винагорода. Ця формальна рівність є по суті нерівністю, бо тут однаковий маштаб застосовується до різних людей, до людей з різними здібностями, різним умінням працювати і з різними потребами. Дістаючи винагороду за працю, люди тому можуть у дуже різнород-ній і неоднаковій мірі задовольняти свої потреби. У такий спосіб рівне право за своїм смі-стом являється правом нерівности. („Большая Советская Енциклоперия”, Том „СССР” (Москва 1947 р. ст. 1113). Совєтська статистика старанно приховує всі дані про те, як далеко ця економічна нерівність сягає в СССР, але дані, які можна часом виловити з совєтських публікацій, вказують на те, що ця нерівність дуже велика. Так напр. на підставі даних „Большевика”, пересічна місячна заробітня платня робітників у 1944 р. була 517 карбованців, тоді як інженер діставав 1200 карб., а директори підприємств — 3000 карб, і вище („Большевик” 1949 р. Т. 3). Розглядаючи ці подані цифри, треба брати до уваги, що пересічна заробітна платня робітників подана тут сильно перебільшеною. Вже напр. шятирічний плян 1946-1950 рр. передбачував „збільшення заробітньої платні робітників до 6000 крб. річно, тобто на 48% вище від 1940 р.” Крім того треба мати на увазі, що ця так зв. пересічна заробітня платня включає в собі заробітки різних стахановців і ударників, яких оплачують у багато разів вище від звичайного робітника. Справня ж пересічна заробітня платня робітника, як можна робити висновок з совєтського законодавства про соціяльне забезпечення, є в межав 300 крб. у місяць.
Акордова праця і ударництво.
У жодній країні світу у такому розмірі не застосована виснажуюча акордова система праці як в СССР. За даними Великої Совєтської Енциклопедії у 1928 р. акордною системою було охоплено 57.5% вироблених годин, при кінці першої пятирічки — 63.7%, а при кінці другої пятирічки цей рівень наблизився до 75% (Б. С. Е. ст. 1117). XVIII всесоюзна конференція ВКП (б) в 1941 р. підкреслювала конечність „добитися того, щоб акордна і преміяльна системи у ще більшій мірі стали рушіями в справі підвищення продукційности праці”. Після війни натиск партії на цю справу ще більше посилився і так напр. при кінці 1948 р. акордною системою було охоплено у підприємствах станко-будівництва — 71%, бавовняно-паперової промисловости 84%, а м’ясозаготівельної промисловосте 92% („Советское трудовое право”, Москва, 1949 ст. 203). Для ілюстрації еквілібристики совєтської пропаганди напрошується тут цитата з того ж самого „Советского трудового права”: „Особливо нестерпною для робітників є капіталістична акордна система, яка вимотує всі їхні життєві сили, створюючи фал-шиве уявлення про те, що заробітня платня збільшується пропорційно до виробленого продукту... Соціялістцчна ж акордна система є найкращою формою поєднання особистого матеріального зацікавлення робітників з загально-державними інтересами. Вона не мала нічого спільного з капіталістичною системою” (там-же, ст. 202-203). Стільки всього порівнання. Пригадується Артемовського Іван Карась: „Так — бачив, а так — не бачив”.
Важливо підкреслити факт, що совєтське трудове законодавство не передбачує ніякого мінімуму оплати за працю. Так ст. 51 кодексу законів про працю Російської СФСР підкреслює, що „на випадок, коли робітник не виконає встановленої норми... йому платиться за кількістю і якістю виконаної ним продукції без забезпечення за ним будь-якого мінімального заробітку”.
Базою для обрахунку заробітної платні є норми, встановлювані щорічно державою. Ці норми міняються з року на рік, „пристосовуються” до нових „технічних вдосконалень”. „Без технічних норм”, — писав Сталін у „Питаннях ленінізму”, „неможливе плянове господарство. Технічні норми потрібні крім того на те, щоб підтягати відстаючі маси до передових” (ст. 502). Стахановський рух спрямований на перевиконування норм став черговим нагаєм для робітників, приводячи до постійного збільшування норм, при одночасному збереженні старого рівня заплати за норму.
„Принціп оплати від праці означає встановлення прямої залежносте заробітньої платні від норми виробітку... Стахановський рух... відкинув перестарілі норми виробітку, примусив переглянути старі технічні норми, достосовуючи їх до досягнень стахановців” („Советское трудовое право”, Москва 1939, ст. 39).
Теоретично норми встановляють самі робітники у так зв. трудових договорах, які кожного року підписує заводська спілка від імеди робітників і дирекція з боку заводу. Тут, між іншим, советське трудове законодавство виразно підкреслює ролю робітників як покупйої робочої сили а не як власника, стверджуючи, що трудовий договір є умовою „на підставі якої одна сторона (ця що наймається) дає свою робочу силу другій стороні (тому, що наймає) за винагородою” (Кодекс законів про працю, стаття 27), а „Советське трудове право” підкреслює, що тим, що наймає, в совєтському трудовому договорі, як правило, виступають державні підприємства (установи)” („Сов. труд, право”, Москва 1949, ст. 123). Проте, згідно з совєтським трудовим законодавством, колективні трудові договори можуть бути підписувані щойно після одержання т. зв. директивних інструкцій міністерств і ЦК профспілок, а за місцевими заводськими профспілками забезпечене право тільки збільшувати в договорах визначені міністерством і ЦК профспілок норми, а ні в якому разі не зменшувати їх. (Див. „Сов. труд, право” Москва, 1949, ст. 169-170). Таким чином держава встановляє норми, які робітничі збори заводу „однодушно” „пропонують” вставити в коллективну трудову умову в найкращому випадкові без змін, а звичайно, як правило, „добровільно” підвищивши їх і зобов’язавшись перевиконувати їх у стільки-то відсотків.
100 років тому Маркс у „Капіталі” писав: „Капіталістичний вампір не випускає його (робітника) доти, доки ще лишається до висмоктан-ня хоч єдиний мяз, єдина жилка, єдина краплина крови”. Замініть слово „капіталістичний” словом „большевицький” і матимете чудовий образ висмоктування і експлуатації робітництва в СССР. Саме до такого висмоктування останньої краплі крови робітника зводиться совєтська система „економічного спонукування” шляхом акордної системи праці і стахановського ударництва з перевиконуванням норм. Наскільки це останнє є непопулярне серед робітників, свідчить факт, що держава примушена була взяти під спеціяльний захист стахановців. Так згідно зі статтею 69 Кримінального кодексу Української ССР,„побиття або інше насильство щодо громадських активістів, ударників на підприємствах” карається ув’язненням до п’яти років, тоді як за такіж вчинки по відношенні до представників влади — ув’язнення лише до трьох років. Для самих же ударників крім різних орденів і грошових премій за ухвалою Центрального Виконавчого Комітету і Ради Нар. Комісарів СССР від 23 червня 1931 р. „створюються кращі житлові умови,, даються в першу чергу спрямовання до будинків відпочинку, санаторіїв, дитячих ясел, та садків; щоб заохотити основні кадри робітників-членів профспілок і в першу чергу ударників на підприємствах... визначені диференційовані норми допомоги; розмір допомоги визначується в залежності від приналежносте до проф. спілки, стажу праці й ударництва” („Сов. труд, право”, Москва 1938 ст. 72). Як бачимо, советский робітник позбавлений рівносте навіть у такому свойому елементарному праві, як право на соціяльну опіку.
Суд і закони проти робітника.
ІІІ-й Всеросійський зїзд Совєтів у 1918 р. проголосив як свою програму „знищення будь якої експлуатації людини людиною, цілковите знесення поділу суспільства на кляси, нещадне подолання експлуататорів, створення соціалістичної організації суспільства” (цит. за А.. Я- Вишинським „The Law of the Soviet State” New York 1948, ст. 133). За тридцять років здійснювання цієї програми приватню експлуатацію людини людиною справді в СССР зліквідовано. Але на зміну приватньому експлуататорові прийшов новий жахливий експлуататор-вампір — держава. В умовах капіталістичної експлуатації людини людиною для покривдженого робітника існує ще третя сторона-держава, у якої він може шукати захисту і справедливости. Боротьба робітничих організацій за свої права в т. зв. капіталістичних країнах показує, що кінець кінцем держава примушена буває брати до уваги інтереси робітників і захищати їх перед капіталом. У. СССР держава є власником капіталу і водночас є працедавцем і очевидна річ, що вона встановляє такі закони для робітництва, які їй потрібні та вигідні як власникові-капіталістові.
Одна із резолюцій XVI з'їзду ВКП(б) виразно стверджує це підпорядкуванням інтересів робітника інтересам держави, заявляючи: „Добиваючись при укладанні колективних договорів поліпшення матеріяльного і побутового стану робітників... професійні спілки повинні якнайуважніше вивчати стан промисловосте, трестів, господарських концернів і підприємств, враховуючи стан даного господарчого концерну й інтереси розвитку народнього господарства в цілому, яке є господарством робітничої держави”. („Сов. труд, право”, Москва, 1938, ст. 31). Найбільша зброя робітників проти експлуатації їх приватнім капіталом — страйки заборонені в СССР тому мовляв, що вони втратили свій сенс за нових умов, коли інтереси держави — капіталіста й інтереси робітника є нібито цілком тотожні. Теоретично за робітником збережене право передавати свої скарги проти адміністрації підприємства до суду. Але і суд є органом держави. нашій совєтській державі вжито заходи для того, щоб суд В дійсності був здійснювачем політики комуністичної партії і совєтської влади.. Незалежність судів, про яку говорить 112 стаття сталінської конституції, не означає і не може означати їхньої незалежности від політичних справ”, писав недавно „Вестник Московского Университета” (Том XI, 1950).
Герой одного з оповідань А. Чехова, сторож лікарні Нікіта вершком усякої досконалосте вважає порядок і в імя того „порядку” немилосердно знущається над хворими, коли треба і коли не треба”. У кремлівських Нікіт універсальною діягнозою на всілякі явища, що йдуть в супереч їхнім інтересам, є „контрреволюція” й „пережитки капіталізму”. Цю діягнозу примінюється і до всяких конфліктів між робітником і керівництвом підприємства. „Основною причиною, яка викликає трудові конфлікти в соціалістичних підприємствах і установах в умовах поступового переходу від соціалізму до комунізму, є наявність пережитків капіталізму в свідомості окремих громадян” пише „Сов. труд, право” (Москва 1948, ст. 296).
Робітник — кріпак.
В умовах такої беззахисносте робітників перед державою совєтський робітник перетворився не тільки фактично, але і формально-правно на нового раба, кріпака. Старинне правне окреслення кріпака „glebe adscriptus” (приписаний до землі) повністю покривається з теперішнім становищем совєтського робітника. 26 червня 1940 року постановою Верховної Ради СССР заборонено робітникам самовільно залишати працю на підприємстві. Згідно з цією ухвалою, робітник може залишити працю тільки за згодою адміністрації підприємства. Того ж самого року 19 жовтня президія Верховної Ради видала закон про право адміністрації примусово переводити інженерів, техніків і кваліфікованих робітників туди, куди адміністрація (міністерство) вважатиме за потрібне. 26 червня 1944 р. Президія Верховної Ради видала черговий указ, яким заборонено самовільне залишання робітниками і службовцями державних, кооперативних та громадських підприємств, а також самовільний перехід з одної установи до другої”. Як стверджує офіційний підручник для юридичних факультетів „Административное право” (Москва 1946, ст. 56), адміністрація зобов’язана дати дозвіл залишити працю в підприємстві тільки в таких випадках: перехід на пенсію з уваги на старість і при зарахуванні до вищого учбового закладу або середньої спеціальної школи. Навіть молоді фахівці, випускники вищих і середніх спеціальних учбових закладів, можуть дістати працю лише в підприємствах, до яких їх спрямує дане міністерство. До карної відповідальности (у випадку коли молодий випускник учбового закладу не з’явиться до праці призначеної йому міністерством, або знайде собі іншу працю — Ю. М.) притягаються молоді фахівці незалежно від того, чи вони діставали стипендію підчас навчання чи ні” („Сов. труд, право”, Москва 1938, ст. 80). Приказ міністерства вищої освіти СССР від 10 червня 1948 р. передбачує в таких випадках кару не менше 3 років ув’язнення.
Ставши до праці в підприємстві робітник стає приписаний до підприємства, позбавлений будь якої змоги пошукати собі іншу кращу, або краще оплачувану працю. „Совєтське законодавство”, пише „Сов. труд, право”, не може не враховувати того, що серед робітників, службовців і колгоспників все ще існують окремі люди, які не звільнилися від пережитків капіталізму і тому спроможні порушувати дисципліну соціялістичної праці, як, напр., окремі несумлінні люди намагалися використовувати брак в сов. суспільстві безробіття... для вияву рвацьких тенденцій, для самовільних переходів з одного підприємства до другого в гонитві за кращим заробітком (в оригіналі „длинним рублем”) для безкарних прогулів і т. д.” („Сов. труд, право”, Москва 1949, ст. 40).
Щоб спинити цю гонитву за кращим заробітком, крім згадуваних вже кріпацьких законів совєтська влада видала ряд конкретних приписів. Так згідно з указом Президії Верховної Ради СССР від 19 травня 1949 р. робітник може  бути зарахований на працю тільки після предявлення ним трудової книжки, в якій кожночасово нотують дати прийняття й звільнення робітника з тої чи іншої роботи. Там де запроваджена пашпортна система, робітники мають предявляти свій пашпорт, в якому також відмічають кожночасно роботу, а в підприємствах особливого економічного значення адміністрація підприємства зберігає .пашпорти робітників у себе, видаючи в заміну їм спеціяльні тимчасові довідки (постанова Ради Народніх Комісарів СССР від 10 вересня 1940).
У „Питаннях ленінізму” Сталін писав, що „найбільш знаменною річчю в соціалістичному змагагіні є це, що соцзмагання приводить до повного перевороту в погляді людей на працю. Воно перетворює працю на справу чести, слави, відваги та звитяжства”. Як видно, на протязі 15 років від часу написання цих слів, більшість совєтського робітництва все ще не сприйняла своєї невільничої праці як справи чести і звитяжства, бо інакше не було. б законів про прикріплення робітника до підприємства і не було б відомого наказу Президії Верховної Ради СССР від 26 червня 1940, який карає 20-хвилинне спізнення до праці 6-ма місяцями примусових робіт. Ця суха стаття в советскому робітничому законодавстві скриває за собою неодну людську трагедію в совєтській  дійсності. Мало того, що робітник за 20-хви-линне спізнення примушений шість місяців каратися в концентраційному таборі, його також позбавляють мешкання і таким чином родина опиняється дослівно на вулиці й без притулку, бо знайти мешкання в совєтських умовах це дуже складна проблема. Врешті робітник втрачає також автоматично не тільки свою дотеперішню роботу, але і увесь набутий стаж роботи. Відбувши свою 6-місячну кару, він мусить шукати собі роботу і починати від початку працювати на своє Гарантоване конституцією, право на пенсію, хоч він може у день свого „злочину” — спізнення до праці — мав уже за собою 20-літній стаж праці.
Не було б врешті постійного нагадування робітникам про необхідність дотримування трудової дисципліни, бо,, як заявляє Вишинський, будь-яке послаблення трудової дисципліни в наших підприємствах, колгоспах і установах йде на руку ворогам соціалістичної держави. Проти тих, хто порушує совєтські закони, трудову дисципліну, партія і держава провадять непримиренну боротьбу” (А. Я. Вишинський: ,,The Law of the Soviet State”, New York 1948, ст. 570). Які жорстокі форми ця „непримиренна боротьба” приймає, видно з указу президії Верховної Ради СССР від 15 квітня 1942 р., згідно з яким колгоспник, який не може виконати встановленого мінімуму трудоднів, автоматично позбавляється членства в колгоспі і присадибної ділянки. У свій час це не було вже такою великою трагедією, бо такий колгоспник міг піти шукати праці в промисловості. Однак тепер йому ця дорога закрита, бо саме, щоб припинити такий „самоплив робочої сили з села до міста” Рада Народніх Комісарів СССР видала 21 липня 1938 р. постанову про так зв. організований набір робочих сил з колгоспів... Цей „організований набір” є відновленою в 20-му столітті торгівлею рабами. Згідно з цією постановою, підприємства складають щорічно з управами колгоспів умови про „відпущення” потрібної кількости колгоспників до промисловосте. Колгоспник позбавлений членства в колгоспі, позбавляється і можливости дістатися до промислового підприємства і для нього залишається лише єдиний шлях: як ледар бути вивезеним до Сибіру „на перековку”.
Профспілки — орган державного поневолення робітників.
Ст. 126 сталінської конституції забезпечує робітникам „у відповідності з інтересами трудящих і з метою розвитку організаційної самодіяльності і політичної активності- народніх мас” право обєднання у професійні спілки. У вільних країнах світу належно зорганізовані професійні спілки є могутньою зброєю робітництва в боротьбі за покращання умов праці і добробуту робітництва. Совєтські професійні спілки мають лише назву, перетворившись в дійсності лише в органи держави для керування робітниками в інтересі держави, а не в інтересі робітників. Від 1933 р. вони навіть правно перебрали ролю державного органу, коли було зліквідовано народний комісаріат праці і професійним спілкам було передано його функції. Це перетворення профспілок V державний орган було завершенням довгої боротьби за остаточну ліквідацію їх незалежности, проти якої виступав Ленін, твердячи що „в умовах соціялістичного будівництва не може навіть бути мови про будь-яку нейтральність профспілок” і, що „будь-яка пропаганда невтральности є або облудним прикриванням контрреволюційносте, або проявом повної несводомасти” (цит. за „Большая Советская Енциклопедія”. Том: „СССР” Москва 1947, ст. 1746). Вже 10 зїзд ВКП(б) у 1921 р. прийняв у резолюцію тезу про те, що совєтські профспілки мають бути „школою комунізму”. Цікаво між іншим відмітити, що навіть по зломанні опозиції в профспілках партія всеж таки не була певна надійносте цієї „школи комунізму” і вжила заходи для того, щоб роздрібнити якнайбільше профспілкові організації. Так у 1930 р. було 23 профспілки, у 1931 р. — 45, а вже у 1939 р. — 168, а в 1944 р. — 176 (Б. С. Е. ст. 1754).
Сучасну ролю совєтських профспілок найкраще характеризує ухвала 15 пленуму Всесо-юзоного Центр. Союзу Проф. Спілок (ВЦСПС) у квітні 1946 р.: „Треба вважати головним завданням профспілок організування багатоміліо-нових мас робітників до боротьби за виконання і перевиконання пляну відбудови і розвитку народнього господарства СССР... на базі соц. змагання”. Тому укладаючи ніби-то в імені робітників коллективу умову з адміністрацією підприємства, фабрично-заводський профспілковий комітет має своїм завданням всіми силами допомагати виконанню і перевиконанню господарських плянів. „Колективний договір, конкретизуючи цей загальний обовязок, надає фабрично-заводським комітетам окремі конкретні зобов’язання спрямовані на допомогу виконанню і перевиконанню господарського пляну” („Сов. труд, право”, Москва 1949, ст. 168). У зв’язку з цим, як далі пише „Сов. труд, право”, обов’язком фабрично-заводських комітетів є переводити постійну акцію між робітниками за зміцнювання трудової дисципліни, за високоякісне виконання у визначеному реченці всіх продукційних завдань, перевиконаня їх, тощо. Іншими словами, фабр.-заводський комітет має бути (і таким він є) доглядачем, який стоїть постійно з нагаєм за плечима робітника.
Новий статут совєтських профспілок, затверджений Х-м з’їздом профспілок СССР в 1949 р., стверджує, що „профспілки беруть активну у-часть в укладанні законів що-до. продукції, праці, життьових, побутових і культурних умов і боряться за здійснення цих законів... ВЦСПС складає і подає до розгляду урядові законопроекти щодо заробітної платні, охорони праці, соціялістичного забезпечення, побутового і культурного обслуговування трудящих” („Сов. труд, право”, Москва 1949, ст. 59). Якого характеру ці законопроекти центрального союзу профспілок (ВЦСПС) і на скільки цей центральний союз бере до уваги інтереси робітників досить згадати хоч би указ президії Верховної Ради СССР від 26 червня 1940 р. Цим указом „на пропозицію ВЦСПС” збільшено зобов’язуючі години праці й робочий тиждень. Коли в 1927 р. Центр. Виконавчий Комітет СССР запровадив був 7-год. робочий день, совєтська пропаганда лементувала про „черговий доказ переваги соївєтської системи над капіталістичною системою”. „Вороги народу — троцькісти-бухаринці і їхні прихвостні всіми силами гальмували запроведження 7-ми год. дня” писали автори „Совєтського трудового права”, виданого у 1938 р. Минуло два роки і партія стала на позиції тих же „ворогів народу”, відновляючи 8-годинний робочий день. І знову ж нове видання „Сов. труд, права” (Москва 1949) намагається доказувати, що мовляв „СССР завжди був і залишається країною най-коротшого в світі робочого дня”. Скорочуючи робочий день до 40 год,, капітал, мовляв, намагається водночас витиснути з робітників якнайбільше додаткової вартости за рахунок підвищення інтензивности праці, „Нормування робочого дня в буржуазному праві відзеркалює тенденцію капіталу до того, щоб перетворити все життя робітників у робочий час”. А от, мовляв, при соціалізмі, робочий час „набуває прин-ціпіяльно інший характер”. „Він є тим часом, в якому трудящі здійснюють свої творчі здібності для добра соціалістичної батьківщини” (ст. 175, 176). Нема Сумніву, що працюючи щонайменше 48 год. у тижні (звичайно всякі ударні кампанії цей час збільшують) без права змінити працю і в постійному напруженні за виконання і перевиконання високих норм, совєтсь-кий робітник добре відчуває цей „принціпіяльно ріжний” від робітників вільних країн характер своєї праці.
Для ілюстрації „досягнень” совєтських профспілок у ділянці правної і побутової опіки над робітниками можна навести таке: у 20-их роках робітники північно-кавказької залізничої сітки одержували на рік 52 безплатні квитки на проїзд до 150 км., 5 квитків на проїзд до будь-якої станції цієї сітки і 3 квитки — до будь-якої станції СССР.
У другій половині 30-х років ті ж самі робітники одержували лише один (на самітнього) або два (на одруженого) безплатні квитки для проїзду по СССР і то при умові щонайменше 3-х річної попередньої праці на залізниці.
Все так зване побутово-культурне обслуговування робітників профспілками зводиться до організації клюбів, „палаців, культури”, „червоних кутків”, бібліотек, радіовузлів, кіноустановок, тобто всього того, що потрібне партії для тримання робітників під постійною контролен). За це все робітник обовязаний сплачуватил профспілці 1% своєї заробітньої платні. Про дійсну ж побутову опіку нічого говорити. Про неї не думає партія і очевидно, не думають і профспілки. Про побутові умови совітського робітника знають добре ті, хто жив у СССР. З офіційних совєтських матеріялів лише іноді можна виловити деякі короткі, але характерні факти. Так напр. за Великою Сов. Енциклопедією (Москва 1947, ст. Т145) у Смоленску на 156.600 мешканців було до війни 365.000 квадр. метрів житлової площі, отже пересічно на кожного мешканця випадало по 2.3 метра площі.
Соціяльна опіка — насміх над людиною
Ст. 119 сов. конституції дає совєтським громадянам право на відпочинок, яке між іншим обезпечується „наданням для обслуговування трудящих широкої сітки санаторіїв, будинків відпочинку”, а профспілки забезпечують за своїми членами право користуватися ними з першу чергу. Цю статтю широко використовує совєтська пропаганда для створювання в робітників інших країн враження про робітничий рай в СССР. Як в дійсності виглядає ця справа? За даними Совєтської Енциклопедії („Б. С. Е. — СССР”, Москва 1947, ст: 1756), в 1940 році в СССР було 853 санаторіїв і будинків відпочинку на F61.000 місць (за першим післявоєнним пляном п’ятирічки на 1950 рік мало бути 185.000 місць). У тому році скористувалися ними 2.250.000 осіб при наявности 30-ти міліонів лише робітників у СССР. Отже, якщо б навіть санаторіями і будинками відпочинку користувались виключно робітники і то за справедливим прінціпом розподілу спрямування, то і так кожен робітник (родини виключаємо) мігби скористуватись цим правом раз на кільканадцять років на протяг трьох тижнів. В дійсності до санаторіїв і домів відпочинку їдуть партійні і бюрократичні вельможі й люди, що особливо чимсь прислужилися для партії і влади.
Неменший галас здіймає совєтська пропаганда у зв’язку з т. зв. правом юовєтських громадян на матеріяльне забезпечення в старості, а також в разі хвороби і втрати працездатності, гарантоване ст. 120 конституції. Совєтське законодавство про соц. забезпечення передбачує три групи інвалідности, а саме: 1 група — особи, що цілковито втратили працездатність і потребують догляду з боку Інших осіб;
2 грyna — особи, що цілковито втратили працездатність, але не потребують постороннього догляду;
3 група — особи не здатні до систематичної праці в своїй професії, але які можуть використати свбю частинну працездатність при іншій праці.
Відповідно до цього поділу, робітники, які зазнали покалічення підчас нещасливого випадку на підприємстві, отримують пенсію за таким порядком (подані відсотки місячної заробітньої платні, при чому однак ця остання не може перевищувати 3000 карбованців):
1група — 100 % (отже максимально 300 карб, у місяць).
2 група — 75 % (максимально 225 крб.).
3 група — 50% (максимально 150 крб.). („Административное право”, Москва 1946 ст. 407).
Нічого Говорити, що при високих совєтських цінах ці пенсії для інвалідів, які не тільки не спроможні працювати, але навіть потребують постороннього догляду, є лише гіркою насмішкою над тими скаліченими „володарями країни”. Цікаво звернути увагу на ліміт 300 карб., який вказує на те, що основна заробітня платня сов. робітників не перевищує 300 карбованців на місяць.
Ще трагічнішою є доля військових інвалідів, які були скалічені в боях і які до служби у війську ^ще не працювали. Ті з них, що живуть у містах дістають інвалідські пенсії за такою схемою:
1 група — 150 карбованців;
2 група — 120 карбованців;
3 група — 90 карбованців.
Ті ж, що живуть у колгоспах, одержують за таким самим розподілом по тридцять карбованців менше („Адм. Право” ст. 411).
Цих кілька прикладів „соціального забезпечення”, наочно ілюструють, що теза Сталіна, про те, що „найцінніше у світі це людина”, не має ніякого значення і застосування в СССР не тільки по відношенні до „ворогів народу” і „шкідників”, але навіть і тих, які ніби-то є пануючою клясою, володарями країни. Виборовши ніби-то свободу, совєтське робітництво фактично опинилося в стані справжнього первісного рабства, позбавлене всяких прав приковане до свого варстату під пильним оком своїх доглядачів з уряду, партії і профспілки. Трагедія совєтського робітника полягає однак не лише в цьому фізичному поневоленні. Совєтська система намагається вбити в ньому і душу і замінити її хемічним розчином Смоличевого доктора Ґальванеску, щоб зробити з робітника отого пролетаря, про якого пише Дж. Оруел у „1984”: „Вони родилися, виростали у водостічних канавах, йшли до праці у 12 році життя... Важка фізична праця, турб’оти за дім і дітей, дрібні сварки з сусідами, фільми, футбол, пиво... заповняли ввесь краєвид їхніх думок. їх не було важко тримати під контролен). Декілька агентів таємної поліції крутилися завжди між ними, поширюючи фальшиві поголоски і намічуючи та ліквідуючи тих, яких вони вважали спроможніми стати небезпечними... Не було побажаним, щоб пролетарі мали сильні політичні почування. Від них вимагалось тільки примітивного патріотизму, на який можна б було покликатися, коли треба було, щоб вони погодилися з довшим часом праці зі зменшеними харчовими пайками. Навіть коли серед них виникало Невдоволення,... воно ні до чого не приводило тому, що, не маючи загальних уявлень, вони зосереджували свою увагу на дрібні окремі нарікання. Головне ж лихо звичайно проходило повз їхню увагу”.




























































































































