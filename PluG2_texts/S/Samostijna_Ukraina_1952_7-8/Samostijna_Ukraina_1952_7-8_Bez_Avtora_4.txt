Гостинна Зустріч Вельмидорогого Гостя інж. О. Бойдуника
День 9. серпня 1952 буде довго-довго згадуваним і то милозгадуваним днем більш як двома сотнями активних в суспільно-політичному та громадському житті людей, які були на гостинній зустрічі довгоочікуваного гостя члена Проводу Українських Націоналістів і заступника голови Української Національної Ради з. Європи, інж. О. Бойдуника.
Гостинне прийняття влаштувала йому в домівці 10-го Відділу ОДВУ та сама Організація Державного Відродження України, яка з кінцем двадцятих і в тридцятих роках гостила найвищої градації людей націоналістичних організацій УВО й ОУН, як сл. п. полк. Є. Коно-вальця, сл. п. сотн. Сеника-Грибівського, сл. п. інж. М. Сціборського та сл. п. інж. Ярослава Барановського — що зовсім слушно й гордо підмітив при відкритті цьої гостини заст. голови Центральної Управи ОДВУ п. В. Різник, який, виголосивши привітальне слово, побажав Гостеві щасливих успіхів у його задуманій праці на американському терені та якнайшвидшого повороту з усією українською еміграцією на Вільну Україну, а наповнена заля людьми відспівала на повну ширину грудей „Многая Літа”.
Тостмастером цього прийняття-вечора, що тривав від 8.30 до 12-ої год. вночі, був п. В. Різник і в тому часі запросив він 20 осіб до слова-привітань. Письменних привітів було о-коло десятки, а саме від: Архиепископа Мстислава, ред. Мишуги, ред. Стахова, з рамени „Народньої Волі”, ред. А. Батюка з рамени Українського Робітничого Союза, ред. В. Шаба-тури — Народня Поміч, ред. Криштальського — „Народне Слово”, п. О. Лотоцької — голови Союзу Українок, д-ра В. Галана, представника ЗУАДК-у, д-ра Паньківського, від СУНД і від п. Гр. Яремчука, представника „Українського Слова” на місто Ню-Йорк.
Вітали ВШ. Гостя представники старої, середущої та молодої генерацій. Вітання були навіяні щиросердешністю, яка може випливати тільки з надер грудей українських патріотів і патріоток, що заступають на терені Америки, почавши від Української Національної Ради — найрізнородніші політичні, громадські та станові організації, як з Ню-Йорку й околиці, так і з інших міст.
Низку цих вітань від гостей започаткував голова Закордонного Представництва Української Національної Ради п. д-р. Степан Витвицький. Підкресливши велике значення вкладу праці інж. Бойдуника та його Організації, членом Проводу якої він являється, при координації й консолідації найновішої української еміграції, а зокрема при творенні Української Національної Ради на терені Німеччини в 1948 р. п. д-р. Витвицький висловив ясний погляд і безсумнівну надію, що Достойний Гість дібється величезних успіхів у переведенні заміреної праці, якої він піднявся на терені Америки. „Українська еміграція — це непіднятий скарб з землі, який хоче — прагне своєї рідної влади, та, яка хоче бачити представника цієї рідної влади. Цим разом вона його — представника української влади — побачить, почує, та. буде вдячна вона йому і Українській Національній Раді за його побут серед неї...” — сказав п. д-р. Витвицький.
Усі привіти були милозвучними; вони повівали родинним теплом, згодою, бажанням створили щось великого, могутнього..., вони висловлювали спонтанне стремління до створення одноцільного внутрішнього й зовнішнього фронтів, серед усіх визвольних груп і організацій так в Америці, як і по цілому світу, де тільки находиться українська душа.
Було багато привітів переплітаних особистими споминами з зустрічей з Гостем, чи то в підпіллі, чи в сусп.-політичному житті. І так ред. Кедрин-Рудницький згадував про невиконану ним, а плановану інж. Пойдуником поїздку до Ротердаму в цілі повідомити полк. А. Мельника, щоби після похоронів тлінних останків сл. п. Є. Коновальця, цей не вертався більше на Західно-Українські Землі. Але ту місію виконано інакше.
В дальшому ред. Кедрин-Рудницький, згадуючи про висловлену, попередними співбесідниками, нашу політичну розсвареність, підкреслив, що вона між нами мінімальна, та для прикладу звернув увагу гостей на двох наших науковців, які на конгресі УКК були, здавалося непримирими ворогами, а сьогоднішнього вечора сидять вони обидва поруч себе і розмовляють з собою, та ще напевно будуть почерзі вітати Гостя. І в цьому моменті вибухнув радісний на залі сміх, коли всі присутні побачили ПП. Проф.: Чубатого і Вєтухова, що гуторили між собою.
На особливе підкреслення заслуговує привіт п. В. Новицького, голови ДОБРУС-у, в якому пригадує він інж. Бойдуникові глибокозакон-спіровані сходини, що відбулися в Києві 1941 з рамени ОУН. „Нас було там сотнями, між реферуючими про важливі справи національного освободження, були і Ви; тоді ані я, ані інші не знали Вас і Ваших друзів ні по титулах, ні по імени. Сьогодні Вас пізнаю”... говорив вітаючий. „Багато з нас там присутнйх посвятилося тій ідеї і праці, яку Ви тоді намітили; багато з нас згинуло з рук німецьких катів-Гестапівців, але й багато їх залишилося на рідних землях, щоби, продовжувати намічену працю, щоби наблизити визволення Україні. А працюють вони серед большевицької дійсносте без шуму і крику. І булоби добре, як би про них якнайменше говорити, ц. зн. залишити їх в спокою”... говорив п. В. Новицький. А далі висловив він серіозне твердження, що ті люде невідклично працюють й тепер в підпіллі, як члени ОУН, яка їх повязала і вложила їм цей солодкий тягар на їхні плечі, так що ніхто не сміє собі монополізувати революційно — визвольні змагання, та поборювати працю в тих революційних діях інші організації, чи угрупування, бо революційні дії належать до цілого українського народу.
Дуже прихильні слова в сторону українського націоналізму висловили: п. міністер К. У. Ю. Ревай, як представник УКК, проф. М. Чубатий від НТЩ., а від ОДУМ-і п. Колтунюк, декларуючи при тому свою і своєї Організації співпрацю — плече об плече!
Коли немає змоги з технічних причин переповісти змісту промов і решти вітаючих, то бодай належить згадати, що такі мали місце і їх виголошували такі ВШ. П.П.: Генерал Загродськцй, Проф. Вєтухів, д-г А. Шекерик, Д-р. Ка-лина-Лисяк, Д-р. М. Шлемкевич, п. В. Черва-тюк, Д-р. ред. Демедчук, д-г Я. Гайвас, дир. І. Поритко, ред. Шатун, студ. Середович.
Зокрема було би дуже великим гріхом, якщо б Поминути й не підкреслити привітів представниць нашого організованого жіноцтва, а саме: ВШ. Пані Сенаторки Мілєни Руцницької, від „Матірного Союзу Українок” та ВШ. Пані Анни Гладунової, голови „Українського Золотого Хреста”.
Пані М. Рудницька, як голова Мат. Союзу Українок на Рідних Землях в минулому, а під сучасну пору на американському грунті, як велика політична діячка, а таких наша політ-істо-рія мало досі зареєструвала, — зложивши привіт з побажаннями нашому Гостеві, як представникові ОУН, та УНРади, задеклярувала своє непохитне становище за УНРадою, але при цьому висловила свій і своєї організації жаль з приводу цього, що в складі УНРади немає представниці українського жіноцтва, та прохала переказати Президії УНРади, щоби ця ошибка при майбутній Сесії УНРади була направлена.
Коли вичерпалася ліста привітів, п. Різник попросив до слола ВШ. Гостя, а цей у своїй хоч короткій, але змістовній і ядерній промові розгорнув питання революційно-визвольних змагань під сучасну пору на Рідних Землях, та ствердив їхнє існування в двох формах: 1) підпільно-революційній, себ то в рядах ОУН і 2) явнореволюційній, це є в рядах Української Повстанчої Армії (УПА). При цьому підкреслив, що звязок з Краєм, який дуже часто приходиться окуплювати кровю, ОУН має, що можуть підтвердити звіти по звязку з місяців березня і травня 1952 р.
В дальшому висловився Гість за плянуванням обняття влади Українською Національною Радою на випадок переможного походу для привернення Суверенности Української Держави з рр. 1917-19., а передумовою обняття влади — це обєднання всіх українських політично-дипломатичних сил за кордонами України під проводом Української Національної Ради та створення одного боєвого фронту на Рідних Землях. Праця УНРади з хвилиною вступу на Рідні Землі, — мусить іти в трьох напрямках: 1) боєвому, щоби опанувати повнотою країну
збройними силами, 2) адміністраційним, — щоби виконати владу на кожному відтинку і в кожній ділянці, 3) господарському, щоби наладнати мирне функціонування господарства України і її населення.
Щоб це осягнути УНРада мусить вже тепер підготовляти відповідний апарат за кордонами України.
За цих пару щирих слів присутні нагородили Гостя рясними оплесками. Ряд промовців закінчив голова 10-го Відділу ОДВУ, п. Є. Новицький закликом до збірки на Боєвий Фанд, наслідком чого зібрано 156.50 дол. На цьому закінчено цей милий зустрічний вечір.















































