З НОЖИЦЯМИ ПО ПРЕСІ
УКРАЇНСЬКА ЕМІГРАЦІЯ І ПОДІЇ В ГРЕЦІЇ
Нав’язуючи до протестів ріжних держав і окремих груп проти розстрілів грецьких комуністів, часопис “Промінь” (Зальцбург, Австрія), ч. 10, м. і. пише:
“Серед того хору голосів не чути голосів тих, які найбільше зазнали на собі весь жах терору. Не чути голосів скитальців, які повинні були б першими відгукнутися на людську недолю, на несправедливість, що діється у світі. Навпаки, ми навіть байдуже і до, деякої міри скептично прислухаємося до всіх тих голосів, що сьогодні в обороні грецьких політичних в’язнів кричать про демократію й про пошанування людські свободи. Скажімо щиро: Два роки тому, слідкуючи за процесом над гітлерівськими провідниками, ми, що найбільше перетерпіли від тих, яких судили, замісць обурюватися разом з цілим світом над їхніми злочинами, до деякої міри байдуже приглядалися до того, що діялося в Нюрнберзі.
Яка причина? Невже ми так закаменіли, що не вміємо навіть разом з іншими обурюватися злочином і захищати покривджених?
І знов відповімо щиро. Ми втратили довіря до суду сучасної світової громадської думки і до тих морально-правових основ, на підставі яких цей суд відбувається. Ми не можемо ставитися з повним довіряй до того суду, в складі якого засідає також найбільший злочинець, якого будьколи знала історія. Цей злочинець виступав у ролі прокурора у Нюрнберзькому суді і сьогодні він підносить найбільший крик проти “терору” в Греції. Сам факт, що світовий злочинець захищає “жертви фашистського терору” в Греції, виклає у нас недовіря до тих жертв, хоч навіть і вся решта світу виступила б у їх обороні.
Якщо хтось сьогодні має право протестувати проти насильства над людиною і проти нечуваного терору, так це у першу чергу ми, українці. Але ми протестуємо проти того, що світ, який бачить смерть кількох сотень прихильників Маркоса у Греції, чи кількох осіб у Еспанії, не хоче бачити смерті мільйонів людей у межах совітської імперії, яка сьогодні має нахабність ставати у позу прокурора в обороні грецьких партизан.
Ми протестуємо проти планового винищування не одиниць, а цілих народів, яке відбувається в Совітському Союзі. Протестуємо проти фізичного і духового насильства над людиною, проти сваволі правлячої групи і цілого апарату політичної поліції НКВД, проти безмежних концтаборів, проти рік крови і сліз, пролитих за цілий час існування большевицького режіму, проти масових могил жертв цього режіму, проти каторжної праці всього народу. . .
Жахливий рахунок, який колись мусітиме сплатити сумління світу. Тим жахливіший, що діється це на очах всього світу, який з опортунізму закриває на це очі. Незнанням не можна виправдати цієї байдужносте, бо навіть ті невеликі вістки, які світ має про події в СССР, вистарчають повністю для того, щоб підняти хвиліб протестів багато разів більшу, ніж протести у справі Греції. Одначе світ мовчить і вдає, що йому нічого не відомо.”
МАЛА ПОШТОВА ПЕЧАТКА...
Комуністична, чи т. зв. “прогресивна” преса на українській мові в Канаді (винипегське “Українське Слово” і торонтонське “Українське Життя”) не минає ні одної нагоди, не випускає ні одого числа, щоби не чіплялася, ніби пяний плота, жертв останної війни, а передусім жертв нової, московської окупації України, наших братів-скитальців, щоби їх не лая|ла, не напастувала, не обкидувала болотом, або щоби не напастувала й не провокувала нашу національну пресу.
Ми до цього гавкання й блекотіння вже призвичаєні й кажемо: “Говорила собі небіженька аж до самої смерти” й наша преса на него не відгукується та не реагує. Як би ті “товариші” редактори “прогресисти”, бодай у дечому, мали й висловлювали свою власну, оригінальну думку — о, тоді що інакшого, тоді можна було би з ними подискутувати, пополемізувати. Але вони є тільки грамофонові пластинки (рекорди), вироблені і накручені в Москві — в центрі національного й соціяльного гнобителя нашого народу — звідти беруть усі свої мудрості і розуми, отже — по правді — нема з ким говорити.
А з їхніми хлібодавцями й інспіраторами в Москві наш нарід знає лиш одну мову — мову запеклої боротьби, в різних формах, аж до збройних повстань включно, боротьби, що не вгаває вже повних 30 років.
Невдячну ролю й працю взяв на себе “Український Голос” з дня 12. 5. 48 і поставив тій пресі та панам Шатульському, Навізівському й Мацієвичеві особисто приблизно такий запит: Коли ви твердите, що в совітському союзі “існує, квітне, розвивається, розбудовується українська держава, існує український уряд”, бо скажіть, як це можливо, що листи, які, зрештою, як білі круки, лиш вряди-годи, приходять, зпоза залізної заслони — з України до Канади, мають поштові значки московські, але й печатки на них, з українських місі (з “української держави!”), які були вже за “небіжки” Австрії також в українській мові — є нині тільки московські?
Конкретно “Український Голос” пише й запитує: “Більшість канадійських українців — робітників, фармерів, професіоналістів — це люде, що мають свої власні голови на карку, і свій власний розум, а не якісь капустяні голови і вміють самостійно думати. І вони запитують:
Де на світі є така друга держава, що позволила би наліплювати поштові значки чужої держави в себе дома і згортати всенький дохід до чужої скарбниці?
Де на світі є такий другий державний уряд, що позволяв би на те, щоби на поштових значках писали в чужій мові?
Покажіть нам на цілому світі якусь другу, не конче навіть самостійну державу, але країну, що користується тільки територіальною автономією, чи хоч би лише культурною автономією, щоби на її поштових печатках були перекручені назви її місцевостей і в чужій мові напечатані, чи на залізничих двірцях у чужій мові написані?
Минає вже 2 місяці, а “товариші” мовчать, як ледяний сфінкс, ніби води в рот набрали. Власне не мовчать, вони свої теревені далі плетуть і по чорносотенному як гиєни виють — “бий скитальців — спасай Россію!”.
На конкретне запитання вони не вміють і не в силі дати відповіді. Вони вміють тільки лаятись і брехати!
І має 100% рацію “Український ше: “Мала поштова печатка з рідного краю говорить
більше переконливо, ніж тонни комуністичного пропагандивного паперу в Канаді.
Від себе хочемо підкреслити, що скрізь на світі пошта — це передовсім бизнес, який хоче догодити своїм кустомерам, бо з них користає й жиє. Але не те під московською окупацією в Україні. Там і пошта тільки засіб русифікації українських міст, містечок і сіл.

ОЧОРНЮВАННЯ НАРОДУ ЧИ НАПЯТНО-ВАННЯ ЗЛОЧИНУ?
Український католицький тижневик “Шлях” (Філадельфія, ЗДА) в ч. 18 з 8. 5. 1948 містить статтю Й. Саєка п. н. “Хто чорнить нарід”. Автор відповідає на закид “очорнювання українського народу”, який кидає в його сторону п. Мілішович в ч. 16 “Шляху”. З уваги на актуальність та незвичайну сміливість і ясність думок статті Й. Саєка— неводимо з неї деякі уривки:
“В нас був замір звернути , публичну опінію на всі ті злочини, яких доконала рука певного “політичного табору”. Для Вас це може бути іграшкою, але для нас морди — це страшний злочин і сумне в нашім народі.
Ще в часі війни ходили вісти по світі, що український “політичний табор” допускається вого злочину братовбивства.
На ті вістки-поголоски ніхто з чесних Українців не звертав уваги.
За останніх два роки ті поголоски не зменшувалися, а навпаки — зростали з кожним днем. Були описи численних мордів так званих мельниківців. Були ли поголоски, що той “політичний табор” “зліквідував” перші антибольшевицькі загони Тараса Бульбн, яких добра слава була нам далеко до того, як ми тут почули про табор”, що “зліквідував” тих героїв і Тараса Бульбу вигнав на чужину…
До Америки приїхали агенти того “диктатора”. Заложили" свою агенцію. Пішла в рух пропаганда: “Ми представники “політичного табору” — революційного. Давайте гроші! За нами стоїть увесь український нарід в Краю”
Агенти “політичного табору” випускають свій люксусовий — на який не спромоглась наша організація дотепер на цій землі, “диктатора” кидаються за грішми . . . “Давайте гроші, бо за нами увесь українький нарід”. . .
Люде зачинають складати гріш. Агенти збирають і . . . висилають на “призначені ціли”, через “призначені і на призначені руки” . . .
В Америці є українські комітети, що займаються збірками грошей. Вони вибрані народом, або призначені Владою Церкви, контрольовані народом, церковною Владою і державним урядом. Але тих комітетів агенти самозванчого “диктатора” не визнають. Вони вірять, що лиш вони одинокі мають право розпоряджатись зібраним грошем і в імені всіх Українців у Злучених Державах — пересилати на признанні руки . . .”
Свою статтю кінчає Й. Саєк слідуючими заключениями:
“Тому промовчування і брехні і мордів доконаних цими “героями” було б приняте в Европі, українською еміграцією, як печатка на власть душогубів  . .
Така мовчанка була б фальшивим свідоцтвом в руках фальшивників, що мають відвагу представляти себе як націю: це вони вся українська нація; ж будь їх — України нема. Словом, люде чести і великого розуму, а ще більшої моральної вартости. . .
Кожний чесний чоловік мусить скинути шапку перед памяттю дійсних, героїв кожного народу. Тимбільше шануємо своїх. Але це не значить, що ми будемо “освячувати” героїзмом тих командантів братовбивств, для яких є лише найскрайніша погорда в душі кожного чуває в душі, гідне доброго христіянина. Кожний Українець відчуває в душі, що є  святе в його народі, а що негідне доброго слова.”

