До організації Всесоюзного сільсько-господарського банку.
Справа кредитування селянства вперше повстала, після того, як Уряд Радянського Союзу призначив на це спеціяльні кошти - 20 міліонів зол. карб.
З того часу, з грудня 1922 р. переводиться організація губерніяльних товариств сільсько-господарського кредиту, збираються кошти цих товариств (на 1 жовтня 1923 р. - 26 міліонів золот.), утворюється низовий апарат оцього кредитування - (сільська кооперація). Два місяці тому засновано Всеукраїнський сільсько-господарський банк.
Звичайно, робота поки-що лише розгортається. Недавне обслідування роботи цих товариств довело, що більшість з них не розгорнули як слід роботи по кредитуванню селянства.
І на це були своі причини бракувало на місцях коштів, тому оці губерніяльні банки занялися комерційними операціями, щоб притягнути потрібні для роботи кошти.
Після обслідування, взято напрямок на збільшення довгострочних позик селянству на грунтовні поліпшення господарства (закупка машин, худоби, кредити на переробку), будуть полегчені також умови кредитування, знижений відсоток за позики то-що. Зараз стоїмо перед організаційним закінченням справи - закладено Всесоюзний сільсько-господарський банок Життя довело, що сільсько-господарський кредит має право на таку оврему організацію.
Справді, сільсько-господарський банок зразу-ж отримав певний грунт: йому передано всі оті кредити, які держава призначила на відродження сільського господарства, кошти ці раніше йшли з Державного Банку через Наркомзем.
Таким чином, разом з кредитом Державного Бан у і з 20 міліонним кредитом про який говорилася вище, справа сільсько-господарського кредиту матиме коло 180 міл. зол. карб.
Тепер справа за низовими осередками кредиту. Всеньке кредитування буде проходити через сільські кооперативи.
Кредити будуть даватися виключно на сільсько-господарські потреби. Кооперація повинна притягнути місцеві селянські кошти і тим допомогти справі.
Радянська держава зі свого боку зробила і дала все, що змогла. Ю. Д.
