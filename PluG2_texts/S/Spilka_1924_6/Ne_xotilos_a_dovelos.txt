Не хотілось, а довелось.
Англійський уряд визнав Союз Соціялістичних Республік. Певно не спроста королівське, та ще не якого небудь короля, а англійського, поспішає визнавати робітниче-селянське.
Так. це правда, не спроста. - Геть, кажуть, пиху, коли кишеня тріщить.
Які ж тому причини, що королівська Англія мусила празнати нашу робітниче-селянську владу? В Англії безробіття; Англія не знає куди дівати свої вироби; Англії потрібна сировина.
Англійська буржуазія намагаючись повернути свої гроші, позичені урядові знищеного нами царату, не хотіла нас визнавати хоть того і вимагали інтереси самої ж Англії.
Англійські ж робітники вимагали утворення нормальних економичних стосунків з радянськими республіками, бо добре розуміли, що це збільшить промисловість, безробітні матимуть роботу, та ще до того це буде, підтримка і робітниче-селянським республікам в боротьбі проти капіталізму.
Англійський пролетаріат свідомий того, що коли перша пролетарська держава зміцнить свої економичні сили, розвине свое господарство, то вона буде наочним прикладом для пролетаріяту всього світу, і переконуючим доказом проте що господарство можна вести без буржуазії, що можна утворити державу і без паразитів.
Виходячи з цього робітнича класа Англії під час виборів до парламенту рішуче сказала - негайне визнання Радянських Республік.
Очевидно настрій англійських робітників не до жартів, коли і такий уряд від партії, що зве себе робітничою, а справді є підголоском буржуазії, мусив негаючись нас визнати.
Особливо радіти звичайно нема чого, бо наші взаємовідносини зо всіма чужеземними, буржуазними державами грунтуються не на заявах, не на надряпаних на папері умовах, угодах і договорах, а на нашій економичній силі.
Тоді, коли наше господарство було зруйновано і ми не мали що продавати, а також не мали на що й купувати, нас не визнавали ні буржуазні республіканські, ні королівські уряди.
А тепер, коли наше господарство з кожним днем зміцняється, коли ми в цьому році повезли на хліб і другу сировину на європейські ринки і почали конкурувати навіть з Америкою, о, тоді буржуазія всюди заметушилась, заговорила, що конче треба визнати, а то можуть і без нас торгувати, як би не полишитись у дурнях.
І от така могутня держава, як Англія, Королівська Англія, що має, безліч підвладних колоній і народів, заговорила вже без королівської пихи (бо до того примушена), що Союз робітниче селянських республік є сила, цю силу Англія визнає і хоче порозумітись, як рівний з рівним.
Тільки почалось відроджуватись наше господарство, то вже поспішають говорити як рівний з рівним, а що ж буде, як ми станемо на повній силі, настанут ті часи, що не з кожною державою ми захочемо розмовляти, аж поки там влада не перейде до рівного нам уряду, себ-то по нашому робітниче-селянського.
Не радіючи особливо треба всеж таки признати що, визнання Англією радянських республік є подія надзвичайної політичної ваги, бо за Англією підуть усі инші і це буде сприяти нашому господарству.
Ми починаємо безпосередне впливати на міжнародні справи, ми зміцняємо економичний грунт і поза межами наших республік.
Ми будемо тою живою силою, об яку розібьється міжнародня реакція, як колись розбилась наша контр революція.
Все на зміцнення й поширення нашої економичної сили. Нехай могутне гудуть наші фабики і заводи, нехай зеленіє хлібами кожен клаптик широких просторів радянських земель; пройшов уже той час, що Европа нас не визнавала, вже наближається инший, той грізний, час, коли ми не признаємо буржуазну Европу.
