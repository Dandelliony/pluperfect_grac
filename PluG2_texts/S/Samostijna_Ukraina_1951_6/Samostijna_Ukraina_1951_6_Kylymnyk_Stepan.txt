


Доба Мазепи 
Розділ 2-ий. 
СВІТОГЛЯД ГЕТЬМАНА ІВАНА МАЗЕПИ
Існують різноманітні погляди на добу МАЗЕПИ, на його світогляд, бо такі ж протиріччя у цій справі багатьох історичних розвідок і документів, що найціннішими на сьогодні — це усталення погляду історії на політичний світогляд гетьмана МАЗЕПИ. Для цього треба оглянути всю діяльність гетьмана та майже все життя і лише тоді можна робити певний висновок — усталити погляди.
МАЗЕПУ іменують старшинським гетьманом, як більшість попередників, зокрема гетьмана Самойловича. Частково можна погодитися з таким твердженням, але тільки частково, бо в гетьмана МАЗЕПИ це має інший зміст, інший характер. Гетьман МАЗЕПА, як було попереду сказано, це «людина польського виховання європейської культури, великий український патріот, щирий прихильник православної віри і національної культури».
Політичний світогляд МАЗЕПИ витворився протягом довгих років життя в Польщі, закордоном, і на Україні. Крім цього треба зважити й на те, серед яких обставин і умов складався характер і політичний світогляд.
При дворі короля Яна Казимира МАЗЕПА сприйняв той аристократичний дух, який залишався з ним до кінця його життя. Тут він глибоко вивчив «аристократично-демократичний» лад тогочасної Речі Посполитої, тут він сприйняв аристократичні «великосвітські» манери, тонкість дипльоматії, крутійську вигадливість дворових інтриг. Закордоном він вивчив особливість західньої конституції і усвідомив критично сенс державності.
Перебуваючи далеко від своєї вітчизни, глибоко і до кінця полюбив її, відчув її болі, її рани і вже тоді у нього формувались пляни, як рятувати свою «Неньку-Стареньку».
Поруч з Річчю Посполитою, з її veto, з її «іграшками-королями», з її диктаторами-магнатами, МАЗЕПА зустрівся і з напівдикою азійською Москвою, де про «свободу людини», «про право народу», не могло бути й мови, де по слову царя летіли голови сановників-бояр, як яблука восени з дерева, де діяло лише «слово й діло» («Слово и дело государево» — це вигук, знак, після якого хапали людину і брали на тортури-допит катування), — там застосовувались найжорстокіші кари, де цар власними руками рубав людські голови, а з його наказу — рубали і його сановники, де була безпросвітня темрява, приниження людської гідності, панувало насильство, узаконене царями, безкультурність, беззаперечний і безмежний абсолютизм. Для ясності і підтвердження дозволю собі затримати увагу читачів, подати 2—3 характеристики тогочасної Московії чужинцями: Йоган ГЕОРҐ КОРБ у своїй славетній книзі «Diarium itineris in Moscoviam Perillustris» так характеризуе Московію: 
... «У салдат Московії є у звичці жорстоко і зовсім самовільно, без поваги до персони або обставин, бити затриманих п’ястуком, рушницею і палицями і, запхавши їх у найгірший кут, всякими способами катувати. Особливо поводяться вони так з багатими, котрим без сорому заявляють, що битимуть їх доти, покиль ті не виплатять певну суму грошей; б’ють кожного, чи йде він під багнетами добровільно, чи насильно» ...
... «Нарід неосвічений, мають в’ялий і тупий розум»...
... «Слухають царя не через свідомість, а лише через своє рабство» ...
... «Москва цінить дружбу по вигоді» ... Чужинець Барклай подає:
... «Навіть у турків нема такого пониження і такого огидного раболюдства перед скипетром своїх Оттоманів» ... «у них (москвичів) нема ніякого сорому перед брехнею, ніякого збентеження перед викриттям обману» ...
Йоган Корб описує петровські нечувано жорстокі катування повстанців. їх били до смерті, смажили на вогні, колесували, відрізували носи й вуха, видирали ніздрі, садовили на кіл ...
... «Дня 28 жовтня (1698 року) цар наказав своїм вельможам і полковникам, що кожний з них мусить власноручно відрубати кілька голів стрільцям. Сам цар, сидячи в кріслі, дивився сухими очима на всю цю таку жахливу трагедію і закатування стількох людей, обурюючись лише тим, що багато з бояр приступали до цих незвичних обов’язків з дріжачими руками. Було тоді страчено 330 стрільців» ... 
4 лютого 1699 року оповідає КОРБ, що урядовці посольства побажали оглянути московські в’язниці з ув’язненими і катування в Преображенському:
... «Оглянувши різні в’язниці з ув’язненими, рушили вони туди, де найбільші зойки свідчили про найбільш жахливі муки. Дріжачи від жаху обійшли вони три в’язниці, але зловіщі зойки і нечувано жахливий стогін змусили їх подивитися на жорстокості, які діялись у четвертій будові. Як лише увійшли туди, миттю хотіли покинути це приміщення, бо із здивованням побачили там царя і бояр... Цар і бояри були дуже невдоволені, що чужинці застукали їх при такому зайнятті» ...
З третьої сторони, з півдня, був сусідою дикий грабіжницький Крим, поняття у якого було — «війна» — то грабунок». 
І, четверте, — це славнозвісне ЗАПОРІЖЖЯ, справжня демократична держава в державі в тодішній Европі. Запоріжжя ставило різко справи: здобуті свободи 1648—1657 рр. МУСЯТЬ БУТИ УТРИМАНІ.
Крім цього, на Сході Европи проходили зміни, цілком порушена була рівновага; а Москва прямувала до скасування автономії Гетьманщини і, а разом із Польщею — навіть до цілковитої асимиляції та поневолення українського народу, до його знищення. У таких важких обставинах, завжди перебуваючи між молотом та ковадлом (Москвою, старшиною та невдоволеним поспільством), а разом під постійним Дамокловим мечем московського царя, під загрозою абсолютного скасування автономії Гетьманщини, під кожночасною загрозою опинитися гетьманові на московських тортурах, а при щасливім випадку — на поневірянні й стражданні в Сибірі (гетьмани Многогрішний, Самойлович і др.). Треба було зміїної мудрості, твердого політичного світогляду, усталеного характеру, відданості й жертовності гетьмана, щоб утримуватись на поверхні і вивести свою вітчизну на волю.
Перед розвитком цієї думки, хочу привести декілька цитат чужинців про МАЗЕПУ, як людину, як державця, які бачили МАЗЕПУ, розмовляли з ним і писали про його особу з великим признанням і пошаною, відзначаючи гетьмана МАЗЕПУ, як людину високоосвічену, розумну, талановиту, далекоглядну, мудру, просякливу, яка «могла говорити з кожним мовою свого собеседника» ...
Французький дипльомат Де-ЛЯ-НЕВІЛЬ, який перебував у Москві 5 місяців 1689 року так пише про МАЗЕПУ:
... «Цей князь, з обличчя негарний, але людина освічена і прекрасно говорить латинською мовою. Він родом козак і був на дворі короля Казимира».
Досить широко подає характеристику другий французький дипльомат Жан БАЛЮЗА:
... «З Московщини я поїхав на Україну, країну козаків, де був кілька день гостем володаря (принца) МАЗЕПИ, що держить найвищу владу в цій країні. Я мав до нього листа від канцлера Московщини. На кордоні України мене зустріла почесна козацька варта і з великою пошаною допровадила до міста Батурина, де в замку резидує володар Мазепа.
Колись він, хоч козак, але знатного шляхетського роду, мав надвірну ранґу при королі Казимирові. Батько мій і він зналися добре, навіть я з молоду бачив пана Мазепу, гарного, стрункого при дворі (польському). Знаючи добре, що найвищі почесті міняють людей та що не завжди безпечно нагадувати високим достойникам їх молодість, я, прибувши до Батурина, привітав володаря якнайчемніше, як це належить його ранзі, нічого не згадуючи про минуле. Проте він сам перший запитав мене, чи не буду я сином Антуана БАЛЮЗА. Одержавши від мене позитивну відповідь, володар МАЗЕПА виявив найприхильнішим способом своє вдоволення, що його Прехристиянська Величність має на своїй службі сина його старого приятеля. П. Мазепа сам згадав свою молодість і те, що бачив мене не раз у Кракові, а потім, зітхнувши, процитував латинські вірші.
Загалом він дуже любить оздоблювати свою розмову латинськими цитатами і щодо перфектного і досконалого знання цієї мови може ривалізувати з найкращими отцями, єзуїтами. Мова його взагалі добірна і чепурна, правда, як розмовляє, бо більше любить мовчати та слухати інших. При його дворі два лікарі німці, з якими Мазепа розмовляє їх мовою, а з італійськими майстрами, яких є кілька в гетьманській резиденції, говорив італійською мовою. Я розмовляв з господарем України польською та латинською мовою, бо він запевняв мене, що недобре володіє французькою, хоч у молодих літах відвідав Париж і південну Францію, був навіть на прийнятті у Луврі, коли святкували Пирінейський мир (1659). Не знаю тільки, чи в цьому твердженні нема якоїсь особливої причини, бо сам бачив у нього газети французькі та голяндські.
Володар Мазепа вже поважного віку, на яких десять літ (?) старший за мене. Вигляд у нього суворий, очі блискучі, руки тонкі і білі, як у жінки, хоч тіло його міцніше, ніж тіло німецького рейтаря, і їздець з нього чудовий.
Він дуже поважаний у козацькій країні, де народ, взагалі, свободолюбний і гордий, мало любить тих, що ним володіють. Привернув Мазепа козаків твердою владою, воєнною відвагою і розкішним прийняттям у своїй резиденції для козацької старшини. Я був свідком такого прийняття, в якому багато дечого на польський зразок.
Розмова з цим володарем дуже приємна, він має великий досвід у політиці й у протилежність до московців, свідкує і знає, що діється у чужоземних країнах. Він показував мені свою збірку зброї, одну з найкращих, що я бачив у житті, а також добірну бібліотеку, де на кожному кроці видно латинські книжки.
Кілька разів я обережно навертав розмову на сучасну політичну коньюнктуру, але мушу признатися, що нічого певного не міг витягнути від цього володаря. Він належить до тих людей, що воліють або зовсім мовчати, або говорити і не сказати. Все гадаю, що ледве чи любить московського царя, бо ані слова не сказав, коли я йому скаржився на московське життя. Однак про корону Польську п. Мазепа не заховав, що вона, мовляв, їде подібно до стародавнього Риму, до занепаду.
Про шведського короля говорив з пошаною, але вважав його за надто молодого. Що особливо було мені приємне — це почуття пошани, яку володар Мазепа виявив до Його Величности (Людовика XIV), про якого багато розпитував мене і якому прохав засвідчити свою пошану і відданість. Це не звичайна тільки куртуазія, питома п. Мазепі, а відповідна видно дійсності: в залі його замку, де
висять портрети чужоземних володарів, на найвиднішому місці знаходиться гарний портрет Його Величності. Там же, але в менш видному місці, я бачив портрети цісаря, султана, польського короля та інших володарів». Близьку до цього характеристику подає і другий чужинець — дипльомат КОРБА. Надзвичайно цікаву характеристику Мазепи зустрічаємо в місячнику «Diarium», що виходив у Ляйпцігу:
... «МАЗЕПА народжений і вихований поміж козаками. В молодих літах перебував при королівському дворі і, придивляючись сварам поміж королем і шляхтою, Мазепа, як хитра голова, мав найкращу нагоду вивчити при цьому дуже важний державний устрій і використати все в майбутній потребі.
... При польському полководцеві так добре грав свою ролю, що цей доручив йому важні справи — посольства до татарського хана, якого приязнь тоді була потрібна.» Крім цього є ще цікаві письмові джерела чужинців про Мазепу:
Словака Даніїла КРМАНА, пруського добровольця у шведському війську Давида Натана ЗІЛЬТМАНА; шведського старшини Петра ВЕЙ-ҐЕ; німця ВЕБЕРА; француза ЧФЕРІОЛЯ; дансь-кого посла ЮЛЯ ЮСТА і багатьох других.
Багатющі чужинецькі письмові джерела про гетьмана МАЗЕПУ Івана допомагають нам вірно вияснити його політичний світогляд, правдивіше осягнути його велику постать.
Орієнтація гетьмана МАЗЕПИ на старшинську верству пояснюється не просто гетьманською традицією, не персональними симпатіями та інтересами до близької верстви, а правдиво випливає з світогляду гетьмана, що витворився у тих різнород-них, а інколи діаметрально протилежних обставинах і умовинах. Насамперед Мазепа пересвідчився на прикладах Европи, що здебільшого висококультурна країна з неперевищуючими силами, але з високим станом освіти в більшості панує, а малокультурна — підлягає. Друге, коли в державі є міцна і відповідна провідна верства — держава прогресує і організований нарід перемагає. Тому, щоб і Україні досягти вікової мети — стати самостійною державою, треба Україну підняти культурно, треба мати високоосвічену еліту, культурно й матеріяльно незалежну. Орієнтуватись на селянство і «чернь» в сусідстві Польщі, Москви і Криму — неможливо було.
Тому МАЗЕПА вважає головною командною верствою в Україні козацьку старшину, поруч — духовенство. (Пригадаймо: Українська верхівка частково спольщилась і, фактично, Україна була без еліти).
Цим верствам МАЗЕПА і присвячує максимум уваги, покладає на них провід у державі — військовий, адміністративний і політичний та культурний. І гетьман зміцнює старшинську верству з боку соціальної сили, економічної незалежності і підіймає з боку культури. Тому і не Дивно, що МАЗЕПА піклується про маєтковий стан, права й освіту старшини.
В однаковій мірі МАЗЕПА приділяє визначну увагу і духовенству, яке в ті часи репрезентувало собою національну інтелігенцію, було «вихователем і культурним провідником мас».
Селянству і козацькій «черні» Мазепа приділяє менше уваги і вважає ці верстви за другорядні. Гетьман МАЗЕПА не припускає навіть і впливів на державні справи ані козацької «черні», ані селянства.
Але це аж ніяк не визначало, що МАЗЕПА нехтує стани селянської та козацької «черні». Численні універсали Мазепи свідчать про те, як пильно стежив МАЗЕПА, щоб старшина не кривдила козаків, не зловживала своїм визначним станом, не примушувала б здібних козаків переходити до селянського стану, і щоб козацька старшина не відбирала землі в козаків, «здобутої шаблею та кров’ю».
В одинаковій мірі клопотався гетьман та стежив, щоб старшина та «панство» не кривдили селян, що знаходились у них у «підсусідних» чи «послушенстві» — «нічого нового і вище міри не накладаючи, звичайними данинами і роботами вдовольняючись».
Низи цього не розуміли і при підтримці Запоріжжя завжди загрожували бунтами та повстаннями гетьману та козацькій старшині.
Правда, гетьман не скасував кріпацьких порядків, бо це це в силі його було, але всемірно намагався полегчити панщизняні тягарі, упорядкувати і унормувати повинності селян. Надзвичайно в той час дошкульними були «оренди», мита, монопольні податки, зловживання старшини та урядовців, бешкети й насильства найомних військ, а особливо московських залог. Все це утруднювало державну працю гетьмана, підривало в корені його державні заходи. В тій складній політиці та крутій ситуації, навіть при далекозорості гетьмана, ані старшина, ані селянство і козацтво не розуміли гетьмана.
Старшину, яка переходила межі в поводженні з козаками та селянами, гетьман суворо карав, одбираючи маєтки, «посполитих», накладаючи штрафи, включно до суду.
Вступався гетьман і перед Москвою за селян, яка надто зловживала використання селянської сили, особливо під час війн.
Дбав гетьман і про міщанство, не вмішувався в міську самоуправу, допомагав розвиткові промисловості й торгівлі. Заступався він за українських купців і перед Польщею і перед Москвою, де так часто наші купці зазнавали кривд.
Для повноти сказаного у справі політичного світогляду гетьмана МАЗЕПИ — спогадаймо його обрання.
Коли зла доля спіткала гетьмана Самойловича, МАЗЕПА вжив рішучих заходів, пообіцявши 10.000 карб, всемогутньому тоді Голіцину, і прийшов до булави 1687 р. За певними документами, він не брав участі у змові старшини проти Самойловича, не співчував цьому, але коли неминучий фатум прорік своє, МАЗЕПА не зважав на неспокійний час всередині (повстання і бунти козацької черні і селян), не зважав на часті інтриги старшини, на дикі постійні заходи Москви, без вагання взяв гетьманську булаву «серед бур і тривог». Дехто намагався це з’ясувати честолюбством і користолюбством. У справі честолюбства цілком заперечувати не будемо, а в справі користолюбства — заперечимо цілковито, про що буде докладно подано в наступних розділах. Всі дані промовляють про те, що на «честолюбстві» і «на користолюбстві» Мазепа свою політику не будував. Ще раз зазначаю, що конечні наші висновки вияснять і подадуть правдивість стану. Початий гетьманування МАЗЕПИ були знаменні ще й палатною революцією в Москві.
Шістнадцятирічний цар Петро 1-ий насильно вириває з рук реґентки-сестри Софії владу, найжорстокішим способом карає її й усіх її прихильників. Сотнями летять голови стрільців, падають на ешафоті голови вельмож, безліч сановників підіймає кат на шибеницю, всіх прихильників Софії видаляється в найменшій карі на заслання до Сибіру ... Але, як нам відомо, МАЗЕПА, протеже Голіцина, любимця Софії. Але МАЗЕПА не розгубився і тут, знайшовся, і зумів при першій зустрічі «обворожити «Петра» під час свого перебування в Москві. Він таке сильне враження зробив на Петра, що цілком полонив його, майже на увесь час, аж до Полтави, користувався великою прихильністю і необмежним довір’ям московського деспота.
Не зайве пригадати і про саму подорож гетьмана Мазепи до Москви. Загальний порядок був, що гетьман після обрання не їздив на «поклін» до Москви і обмежувався лише дипломатичними місіями — посольствами. Але тут сталася гумористична подія: Весною 1689 року знову відбувся московський похід Голіцина на Крим спільно з українськими військами під керівництвам самого гетьмана МАЗЕПИ. Мазепа мав на Голіцина великий вплив і мав на думці інше. Підкорення Москвою Крима у той час — значило згубити Україні всякі надії на майбутнє, не лише на самостійну державу, але й «на куцу автономію». З підкоренням Крима Україна була б тоді цілком оточена Москвою ... Тому МАЗЕПА спрямовує увесь свій талант, усю дипльоматію і хист підірвати цей похід, знешкодити московські заходи. За неясними, але певними джерелами, гетьман МАЗЕПА досягає своєї мети, цей похід знову було «провалено».
Дозволю собі тут затримати на мить увагу читача і навести для підтвердження цитати чужоземців:
У місячнику, що виходив у Ляйпцігу: «Еиго-paeische Fama» 1704 р. і перевиданий 1706 року удруге є таке:
... «Наступного року був коло Перекопу оточений, але не переможений. Бо хоч московський вождь князь Голіцин розпоряджав армією, що складалася з більш як 50.000 людей (насправді більш як 100.000. Примітка С. К.), та він все таки дав намовитися турками і французами на таку нечувану зраду, що не тільки добровільно перед цією місцевістю змарнував час і кошти, але також при відступі, що слідував після цього, знищив головну частину свого війська через спричинену ним самим пожежу в густих степах; все це хитрий Мазепа добре доглянув і своєю дипльо-матичною мовою (хистом) порізнив цього Голіцина з його людьми і випер його з Краю»... (Підкреслення моє).
Голіцин був у страшному стані у зв’язку з другим невдалим походом на Крим. А він же, Голіцин, любимець реґентки Софії сподівався «лаврів» за «вдалий похід» ...
В інтересах Гетьманщини (України) МАЗЕПА виводить із скрутного стану Голіцина, а разом і виводить з України майже 100.000 московську армію. Невдачу було висвітлено, як велике досягнення... але за це Голіцин сприяв «Малоросійському владиці» поїхати по «довір’я і лаври» до московської реґентки.
Грандіозний і величний був в’їзд Мазепи до Москви в супроводі генеральної старшини, полковників, 300 осіб почоту, як справжній князь-володар, суверен. ,
Французький дигільомат Де-ЛЯ-НЕВІЛЬ був свідком цього урочистого в’їзду і скромно відмітив у своїх «Записках про Московію» (1689 року):
... «За увесь час, відколи гетьмани вважалися підвласними московському цареві, вони ніколи не приїздили до Москви. Але Голіцин під протекстом відзначення гетьмана перед царями, а в дійсності зовсім з іншими намірами, запросив МАЗЕПУ до Москви з 500 особами його вищої старшини» ...
За мемуарами тодішніх (звичайно, письменних) бояр цей «царственний в’їзд МАЗЕПИ» зробив сильне й глибоке враження на Москву, зокрема на царів (тоді їх було два — малолітні — Петро й Іван та реґентка Софія). Відгомін про перебування Мазепи в Москві пролунав по всій Европі. В цей ще час пройшов і палацовий переворот, як уже було зазначено попереду. Реґентка Софія насильно пострижена в черниці і опинилася замкнена в манастирі, згинув на ешафоті боярин Шакловитий, Голіцин опинився в Сибірі... Пряма загроза була й Мазепі, як протекторові Голіцина ... Але гетьмана Мазепу цей переворот не зачепив. Навпаки, Мазепа, як майстер приєднувати й психологічно підкоряти людей, мистецьки підкорив і Петра, як про це вже була мова. Він повернув усі ті необмежені скарби до державної скарбниці з великими відсотками, які у свій час забрав у Самойловича Голіцин, сів міцно на гетьманському троні, мав силу зупиняти і притишувати грабіжницьку політику Москви на Україні, мав нагоду спокійніше виконувати свої державні пляни; зміцнив свій гетьманський авторитет, заглушив у московського царя недовіря до українських гетьманів; дав відчути свавільний старшині, що з ним у Москві рахуються інакше, ніж з попередніми гетьманами. Цим і зупинив так сміливі наклепи старшини на «Гетьманську Канце-лєрію». Ця поїздка Мазепи, зовні так дрібна й пуста, дала Мазепі вільну руку, відносну свободу Дій.
Правда, ця візита Мазепи до Москви поглибила недовіря мас до гетьмана ... а все ж таки це було політичним успіхом.
Не зважаючи на все це перші кроки гетьманування Мазепи були важкі. Підписані ним з Москвою «передвиборчі пакти і статті» обмежували його гетьманські права, владу над старшиною, перешкоджали провадити закордонні зносини, затримували внутрішню державну працю, стояли на перешкоді до з’єднання усіх земель України, перешкоджали об’єднанню всього українського народу.
Потрібний був неабиякий дипльоматичний хист, глибоке знання часу та тогочасних політичних обставин, щоб вийти з того важкого стану. Мазепа і тоді зумів уладнати справу, уміло координувати свої дії.
Зовні Мазепа був прихильний Москві, ретельно виконував підписані пакти і зобовязання, «недочував народніх невдоволень і нарікань» і лише повідомляв Москву: «У всіх одна думка — іти за Дніпро і з того може вийти велика біда».
«І козаки і посполиті — всі на мене недобрі, всі кричать в один голос, пропадемо до кінця, заїдять нас москалі» ...
Я дозволю собі привести тут деякі цитати з поеми «Полтава» Пушкіна, з протилежного — ворожого Україні табору. Поема в 1-ій і 2-й пісні, лаючи Мазепу, разом правдиво характеризує добу Мазепи і самого Мазепу так:
... «Була та бурена пора ..,
Вкраїна глухо хвилювалася, 
ДАВНО в ній іскра загорялась, 
Зухвалі друзі давнини 
Нової прагнули війни, 
Вимоги кидали чванливо 
Щоб Гетьман узи їх розбив, 
І Карла ждав нетерпеливо 
Їх нерозважливий порив 
Навкруг Мазепи розпинався 
Свавільний крик: «Пора! Пора!» ...
(З 1-ої пісні.)
Так характеризує російська, ворожа Мазепі сторона, настрій України мазепинської доби.
«Золота мовчанка», уміння утаємничувати свої справи і пляни — от характерні риси гетьмана Мазепи.
Гетьман усе чув, усе знав, душею й тілом був з народом, але дипльоматично мовчав, ждав Глибину душі великої людини, уміння Мазе-
Обережність, критичне і продумане ставлення до всього, всіх і кожного — ці риси так характеризує той же поет:
... «Щож Гетьман? Він старий, безсилий! 
Казала молодь накруги, — 
Труди й літа погасили
ВОГОНЬ КОЛИШШНЬОЇ СНАГИ 
Пощо тремтячою рукою 
Він носить славну булаву? 
Тепер би вдарити війною 
На злоненависну Москву!
(З 1-ої пісні.)
Дійсно й правдиво тоді Україна хвилювалася і рвалась до бою з «ненависною» Москвою за свою волю. Суспільство обурене було мовчанкою Мазепи. Не розуміло і не знало його глибокої душі... Усі спогадували кращих державних мужів — колишніх борців за волю України, які всі загинули у московській катовні та в Сибірі — гетьмана Дорошенка, сина гетьмана Самойловича — Григорія, Гурка-Семена Палія, кошового отамана Запорізької Січі Костя Гордієнка... Коли б, мовляв, оці були на чолі України зараз, то не гинули б 20.000 козаків у снігах на чужині— заслані тоді до Ліфляндії...
... «Коли б старий наш Дорошенко, 
Чи Самойлович молодий, 
Семен Палій чи Гордієнко 
Були при владі військовій, 
Тобі у сніжному завої 
Не мерли б наші козаки, 
І Малоросії Сумної 
Вже визволялись би полки...»
(З 1-ої пісні.)
слушного часу:
пи зберігти тайни, його високу дипльоматію Пушкін так характеризує:
... «Та хитрий гетьман залишався 
Слугою відданим Петра. 
В спокою гордою личині 
Урядував він на Вкраїні 
На поголоски незважав, 
Байдуже пив, бенкетував ...
(З 1-ої пісні.)
Далі характеризує гетьмана Мазепу, як державного мужа, як людину високого розуму, надзвичайно обережного, спостережливого, далеко глядючого, як людину, що розуміє життя; розсудство ставиться до всього; досвідченого державця; він уміє берегти свою й державну тайну:
... «Та старість ходить обережно, 
І підозріливо зорить, 
Чого не можна й що належно 
Вона не вирішає вмить...»
(З 1-ої пісні.)
Ніхто не спроможний увійти в душу й помисли Мазепи... а в душі гетьмана, глибоко, давно зріють пляни й надії... у справі всенародньої війни проти Москви — здійснення мрій — відновлення суверенної України. Пушкін подає так:
... Хто в глибину морську погожу 
Пройде в просторі льодовім? 
Хто бистрим розумом своїм 
Впізна безодню зловорожу 
Душі підступної? У ній 
ЧУТТІВ КОЛИШНІХ, БУРЕВІЙ 
Лежить захований глибоко, 
І ДАВНІХ ЗДІЙСНЕННЯ НАДІЙ, 
Можливо, ЗРІЄ ОДИНОКО...
Отже тут Пушкін показує, що Мазепа разом з народом давно готувався до жаданої війни з свавільною Москвою...
І, врешті, Пушкін всупереч Московським твердженням, що Мазепа повстає проти Москви подає у 2-й пісні поеми «Полтава», де устами гетьмана каже, що Мазепа не сам і встав не для власних інтересів, а в інтересі України:
... «Давно задумали ми діло, 
Тепер воно кипить у нас. 
Усім нам діяти наспіло; 
На боротьбу ударив час 
Без вольності, добра і слави 
Ми гнулись нижче від трави 
Під покровительством Варшави, 
Під самовладніство Москви 
ВКРАЇНІ БУТИ, ЯК ДЕРЖАВІ 
У НЕЗАЛЕЖНОСТІ ПОРА: 
Знамена вольності криваві 
Я підіймаю на Петра ...»
На суворому обличчі гетьмана ніхто не міг прочитати його дум ... Ніхто не міг почути його прихованих в глибинах душі плинів, ніхто не міг відчути його глибоких ран, його болів за «Матку стареньку». У поводженні з Москвою він був рівний, «був вірний», ретельно виконував накази та підписані пакти, завжди мовчанка на його устах ... Коли б не історичні розмови його з старшиною, то, мабуть, «Мазепа уніс би з собою свої думи, свої муки» в могилу...
Для здійснення своїх плянів Мазепа мусів розбудувати культуру України, що він і зробив і про що буде подано нижче. Крім цього, гетьман мусів зміцнити свій стан в середині.
Цього він досягає так: попавши в особливу ласку царя, крім повернення всіх скарбів гетьмана Самойловича до державної скарбниці, він випрошує у царя при оказії гору різних надань та маєтків для керівної старшинської верстви, щедро офірує церкви та манастирі — все це і зміцнило становище Мазепи в Гетьманщині.
Зважаючи на тодішні умови, обставини, історичний етап України, стан Східньої Европи, внутрішній стан України — Мазепа вважає за найкращий лад на Україні -— монархічний з наслідним гетьманом на чолі, старшинською шляхтою та духовенством у керівництві.
В силу свого характеру протягом двадцяти літ з причин мудрої політики та історичних причин Мазепа не міг зважитись на заклик всенародньо-го повстання, проти Москви, до оголошення своєї конституції.
Його глибоку любов до України, його погляди на державне життя і його політика — все це прекрасно відображене в «Думі», написаній ним самим. Ця «Дума» була, передана Кочубеем та Іскрою при доносі Петрові 1-ому, як доказ. Це не підлягає сумніву, що Мазепа, будучи близьким до генеральної старшини, звірявся їй, як найближчим до себе людям і порадникам і тому «Думу» що дійсно належить перу Мазепи наведу тут усю. Цей твір «Світогляд Мазепи» — зрозумілий без особливих комантерів і тому приводжу «Думу» дослівно:
Всі покою щире прагнуть 
А не в єден гуж тягнуть: 
Той направо, той на-ліво, 
А всі браття: то-то диво! 
Не маш любви, не маш згоди; 
От Жовтої взявши Води 
През незгоду всі пропали 
Самі себе звоювали! 
Ей, братища, пора знати, 
Що не всім нам панувати, 
Не всім дано всее знати 
І річами керувати! 
На корабель поглядімо;
Много людей полічімо, 
Однак стирник сам керуєть, 
Весь корабель управует. 
І онеє неслухает. 
Жаль ся, Боже України, 
Що не вкупі маєт сини! 
Єден живет із погани, 
Кличет: «сюди, отамани! 
Їдім матки рятувати, 
Не даймо ей погибати». 
Другий Ляхом за грош служить, 
По Вкраїні і той тужить: 
«Мати моя, старенькая! 
Чом ти вельми слабенькая? 
Розно тебе розшарпали, 
Ґди аж по Дніпр Туркам дали. 
Все те фортель, щоб слабіла 
І аж в конець сил не міла». Т
ретій Москві юж голдуеть 
І ей вірно услугует. 
Той на Матку нарікаєт: 
Недолю проклинает: 
«Ліпше було не родити, 
Нежли в таких бідах жити! 
От всіж сторон ворогують, 
Огнем, мечем руїнують, 
От всіх немаш зичливости, 
Сні слушної учтивости: 
Мужиками називають, 
А подданством дорікають»
Ей, панове єнерали, 
Чому есте так оспалі? 
І ви, панство полковники, 
Без жодної політикик 
Візьмітеся всі за руки, 
Не допустіть гіркой муки 
Матці своїй більш терпіти! 
Нуте врагов, нуте бити! 
Самопали набивайте, 
Острих шабель добувайте, 
А за віру хоч умріте 
І вольностей бороніте! 
Нехай вічна буде слава, 
Же през шаблю маєм права.
Ця «Дума» без сумніву твір гетьмана Івана Мазепи і складає його Конституцію, є підтвердженням всіх наших думок в справі політичного світогляду Мазепи, його державних поглядів, поглядів на життя, на майбутнє; тут чітко окреслене ставлення Мазепи до Москви і до Польщі.
Ця «Дума-пісня» — крик наболілої душі гетьмана патріота, маніфест до всіх земель українських, до всіх її синів: взятися за руки, віддати життя в ім’я своєї Матки старенької і слабенької, в ім’я майбутнього України, в імя долі її народу. Крізь усю «Думу» червоною ниткою проходить клич до ЄДНОСТІ, вавилонський плач над руїнами нашого Єрусалиму — України.
І, насправді, чи можна було в ті часи піти лише за льозунґом вільнолюбного Запоріжжя серед таких диких експансивних сусідів як Москва, Крим та загарбницька поневолювачка Польща? Якими засобами можна було тоді об’єднати всі верстви українського народу хоч би на самій Гетьманщині?
Якими методами можна було приборкати тоді свавільну козацьку старшину? Чи змогло б селянство і козацька «чернь» утримати «бразди управи» України, чи змогли б ці верстви протистояти узурпаторському оточенню? Чи так скоро, як це потрібно було в той час, змогли б дати низові верстви державних мужів і проводирів на європейській арені боротьби?
Можна було б поставити в той час безліч питань, на які трудно було б дати відповіді у тій важкій ситуації, при тій зміні східної європейської політики, коли цілком була порушена політична рівновага на сході Европи, коли одні держави падали, другі — прагнули до геґемонії, а Гетьманщина, безсила в своїй боротьбі з кольосальни-ми державами, була затиснута в кліщі напасників, а до того ще й з свавільною старшиною, яка коверзувала гетьманами, часто переслідувала лише свої персональні інтереси, продавалася, як Мазепа зазначив у «Думі» ворогам нашої вітчизни... Але всетаки разом всі тужили по Україні, лише кожний по своєму. Розумів гетьман кривди селянські та козацькі і тут не зумів, а може не зміг зарадити цій загальній і важливій справі — утримати свободи для низів, «шаблею і кров’ю» цих же низів завойованої.
Гетьман Мазепа був для більшості українського населення нерозгаданим сфінксом, був тим самим «стирником» який провадив корабель — Україну серед сили «силенної» підводних камінів, бур і негод і цілком був свідомий і переконаний, що в ті часи єдиний порятунок Матері-України — це тверда монархічна влада, до якої він і прямував всіма способами і методами усе своє життя. Що Мазепа в ті часи мислив вірно, то це нас переконує те, що після Мазепи залишилася м а з е п а н щ и н а, дійсна, свіжа і жива й на сьогодні!

