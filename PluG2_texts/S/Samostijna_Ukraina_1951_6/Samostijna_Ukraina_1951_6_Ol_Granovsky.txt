
Організація Державного Відродження України
Згідно з постановою Центральної Управи ОДВУ за кілька тижнів має відбутися черговий З’їзд в Рочестері, Нью Йорк, цієї старої, добре відомої патріотичної організації. Цей черговий, XVII Річний Загальний З’їзд Організації Державного Відродження України та Братніх і Сестричних Організацій, що органічно звязані з ОДВУ, відбудеться 6, 7 і 8 липня, 1951 р. в північній частині Стейту Нью Йорк, щоби дати можність людям з різних околиць прибути на З’їзд і взяти чинну участь в нарадах.
З приводу майбутнього З’їзду, Центральна Управа ОДВУ одержала більшу кількість листів з дійсним зацікавленням про працю ОДВУ і з бажанням співпрацювати для як найскоршогр визволення нашої Батьківщини з пут поневолення. Поважна кількість листів надійшла від новоприбувших людей які, цілком природно, ходять ближче познайомитися з ОДВУ і її працею. В слідуючих числах «Самостійної України» будуть подані більш обширніші відомості про минулу працю ОДВУ, тут спинимось лише на кількох головніших питаннях.
ОДВУ є незалежною американською організацією, яка кермується своїм членством згідно з волею свого активу. Чергові річні З’їзди являються її найвищим законодатним тілом, яке дає головні напрямні для будучої праці і виконання принятих постанов. З’їзд вибирає демократичним способом головних урядників Центральної Управи, Контрольну Комісію і Організаційний Трибунал. Рівнож З’їзд таким самим способом, за волею свого членства, вибирає Головні Екзекутиви Українського Золотого Хреста і Молоді ОДВУ. На майбутнім З’їзді мається також вибрати і Головну Управу Українського Студентства, що гуртується при ОДВУ.
З того ясно, що ОДВУ є само-кермуючою організацією у всіх своїх організаційних справах і розпорядженнях. Були в минулім старання наших політичних ворогів, чужих і своїх, що хотіли всякими доносами здескредитувати ОДВУ, як одну з чужинецьких організацій і тим приневолити ОДВУ стати організацією чужинецьких агентів. Це їм не вдалось, бо ОДВУ завжди стояла на засадах впертої і безкомпромісової боротьби за принципи людських прав і гідности людини, як і за економічне, політичне і національне визволення України, як і інших поневолених народів. ОДВУ завжди боролася проти комуністичної агресії і пропаганди і ніколи свідомо не виступала проти американського уряду і американської волелюбної системи правління. Навпаки, одною з засад ОДВУ було і є дати можність українському народові вільно впровадити хоч би долю тих свобід і людяного відношення до народу зі всіма тими привілеями, ЯКИМИ ми всі тут в Америці користаемось, щоби з країни рабства створити в Україні другу Америку на сході Европи.
Всі нечесні закиди проти ОДВУ, зроблені в злій волі, найбільше комуністичними агентами, або комунізуючими елементами серед українського середовища, до яких, на жаль, не раз, приєдналися в безкритичний спосіб, чи з опортуністичних міркувань, навіть і провідники деяких українських установ, — не були оправдані. Бо в наслідок тих закидів і очернень, американський уряд прослідив і провірив, щоби довідатись про правдивість тих закидів. І на основі тої інвестіґації американський уряд нам не заборонив вести свою визвольну працю так як і раніше, а навпаки дав нам «клін бил оф гелт». Уряд нам не і заморозив фонди так, як він це зробив деяким з тих, що нападали на ОДВУ. А це треба взяти під і увагу. 
На овиді української політики в Америці надто цікаво примітити, що як раз ті елементи, що так злосно нападали на ОДВУ, ніби то за те, що і ОДВУ була повязана з організацією в Европі, що не відповідає правді, бо ОДВУ органічно незалежна організація, — то як раз ті елементи тепер самі запряглися до воза політичної акції, яка І змагає диктувати всім свої постанови і їх перепроваджувати в життя навіть примусом. На це також варто звернути увагу. 
На великий жаль ще й до нині є намагання я очернювати Організацію Державного Відродження України. Є навіть познаки, що деякі з новоприбулих висловлюють свої вимріяні «опінїї», котрі не мають підстав правди і дійсности, а базуються на нечесних поголосках, спльотках, або на пів-правді, яку часто перекручують, як будь І яку недочуту річ. Часом це робиться з особистих
спекуляцій і жолобових амбіцій. Дійсно дивно, що люди непричасні до тих інсинуюцій, дуже часто так легкодушно вірять, а навіть і повторюють те, що негодиться. Замість легкодушних обвинувачень і закидів, — чи не краще булоб, колиб вони перше самі на фактах провірили і переконались, скільки то доброї праці ОДВУ і її провідники зробили. Може навіть їхній власній побут в Америці і життя на волі залежить від старань ОДВУ і її провідного активу. 
ОДВУ є суспільно громадською і політичною організацією. ОДВУ була доброю в минулім і вона зосталася не гіршою і до нині. Вона не змінила своїх засадничих завдань в боротьбі за волю Самостійної і Незалежної Національної Держави — України. ОДВУ виконала так багато гарної і чесної праці для українського поневоленого народу і багато прислужилася для поширення добрих інформацій про Україну серед своїх і чужих, а головно серед американців в протягу більш ніж двадцять літ. Ті самі старі ідеали наших завдань, і бо ще не здійснені, і надалі нам лишаються дороговказом. Друга Світова Війна ще краще показала, що наші змагання до волі і визволення нашого поневоленого народу стали завданням цілого світу в боротьбі з різними окупантами, а головно з найбільших з них, — комуністичною Москвою, що змагається лише поневолити другі народи для власного імперіялістичного росту, політичної сили і економічного визиску, завойовання територій і використовування робочої сили поневолених народів для завойовання цілого світу під московсько-комуністичну владу.
Завданням ОДВУ є провадити активну працю за визволення українського народу на рідних землях і створення суверенної національної Держави. ОДВУ найкраще може виконати це велике завдання консолідацією своїх власних сил, скріпленням їх в конструктивний і творчий актив.
Українська еміґрація мусить погодитися з тим, що вона є запіллям для України в моральній, матеріальній і політичній допомозі. Бо тої допомоги буде майже неможливо нашим браттям здобути своє нацональне і державне визволення. Я побоююсь, що сама активна боротьба на рідних землях буде відбуватися без «міністрів» на еміґрації. Зо мною можна сперечатися, але життя покаже, що в тім твердженню є глибока рація. І злий той патріот, то належить до будь якої арганізації, що би мріяти про свої вигоди під покривом національного патріотизму. Треба віддати все, що можна, для визволення свого народу без розрахунків на будь які вигоди чи привілеї.
ОДВУ має багато завдань. Ті завдання будеться висвітлюватись в майбутнім. Тут варто лише надмінити деякі з них.
1. — Одною з цілей є дати моральну, матеріальну і політичну допомогу Українцям в Европі і на рідних землях в їхній боротьбі за свою національну волю і державність. Поміч ця їх не лише буде підбадьорувати, бо знатимуть, що вони не самі, а що їх підтримують Українці цілого світу, а особливо в Америці. Як би навіть небулоб інших мотивів, то для організованого членства ОДВУ є поле до поважної праці.
2. — Для тої цілі зорганізувати і сконсолідувати всі шари українського суспільства в Америці, що зараз тужить і нарікає, що немає відповідної політичної і. моральної акції серед українського середовища в Америці і лише мало задоволяюча матеріяльна поміч. Доти їм в рамцях американських законів ціль до життя, наповнити їхні душі конструктивною поживою, дати ідеї невмиручої боротьби за людські права і за державну волю України, як і всіх поневолених народів.
3. — Для тої цілі пригорнути молодше покоління в Америці, щоби йому дати можність придбати знання і хист в українських справах до дальшої боротьби за добробут і волю України.
4. — Закликати ново-прибулу еміграцію в ряди ОДВУ до активної праці і не відмежовуватися в малі партійні загони, які з часом, і то швидко, скапаріють не вміючи пристосуватися до обставин американського життя і українських середовищ в Америці. Закидами партійности проти ОДВУ, деякі угруповання лише підкреслюють свою власну партійність і навіть партійну непримиримість. Новоприбулі українці зі Східніх і Західніх земель мають широке поле до праці в рядах ОДВУ і їх витатимемо поки вони не стануть в ряди «пропавшого покоління» для української справи. А шкода буде, бо багато цінного людського матеріалу пропаде на марно і висхне без сліду. Нехай мені простять за щиру і надто отверту діагнозу майбутньости «політичної еміґрації» в Америці, як що вона і далі буде творити свої хуторянські табори нетерпимости разом з глибоко відчуваними Збручами, хоч це не шкодить говорити про «Соборну Україну». Програма ОДВУ є до приняття і східніми і західніми українцями. Потурбуйтеся зацікавитись.
5. — ОДВУ може багато зробити, як і досі робило, для виплекання публичної опінії в американських суспільних і урядових колах на користь української справи і знищити всякі укорінені підозріння проти українців і української визвольної акції. Спільними силами ми швидше зможемо вивести ідеали укранської державности на арену політичних кругів Америки і цілого світу.
6. — ОДВУ недавно було майже єдиним центром, що утримувало аж два Інформаційних Бюра, видавало журнал, тоді єдиний журнал, «Трайдент» в англійській мові, видавало брошури в українській і англійській мові, видавало газету два рази на тиждень і збирало тисячні фонди на визвольну акцію без великих витрат на арганізаційний апарат. Все це .знову варто відновити і поширити, бо маємо нові прекрасні сили.
7. — Українська справа вимагає матеріальної підтримки. Ніхто більше не зможе в цій справі допомогти як українці в Америці. ОДВУ має повне оправдання починати збірати свої власні фонди на визвольну акцію і підтримку всіх заслужених провідників, що тяжко бідують по різних закамарках і в тяжких умовах життя продовжують уперту працю для ідеї визволення українського народу. Це наш обовязок і ми їх неможемо забути. Коли вони для нас були гідними вчора і зостались світлими до нині, ми не маємо морального права їх забути, хоч би які саморозреклямовані зорі повстали на крайовиді. Фондів буде треба для політичної акції з найменшими витратами на організаційні апарати. Преси треба для своїх і для чужих, в Америці і в Европі, і свідомі шари українського суспільства мають відповідальність як і честь всім тим справам допомогти. Без такої допомоги не варто говорити про незалежність України.
Волі нікому не дають. Її здобувають своїми власними зусиллями, і лише сильні можуть здобути і затримати свою волю і незалежність. Розбиті і розсварені та розпорошені сили свого народу ніколи не зможуть здобути волі і своєї держави і як би принагідно її здобули, то не зможуть її затримати. Тому консолідація всіх співзвучних сил і дуже близьких до себе повинна наступити, щоби небуло запізно. Засади ОДВУ і її програма відповідає душевним бажанням багатьох, лише треба ближче підійти до організації, з нею відповідно познайомитись і лише в співпраці критично недомагання виправляти. До тої праці вас всіх кличемо, щоби ні свій вік і історичний час не прогавити.
Всіх старих членів ОДВУ проситься вступити в ряди організації, якою Ви були і є горді. Всіх глибше думаючих новоприбулих українців проситься прибути на збори своїх локальних відділів і брати чинну участь у праці. Український загал в Америці, без сумніву, розуміє велику .вагу ось цього чергового З’їзду ОДВУ, і віриться, що всі свідомі і дійсно патріотичні шари нашого громадянства щиро його підтримають як морально, так і матеріально. Наше членство в першу міру як слід зрозуміє і оцінить вагу цього З’їзду. Віримо, що на нім не забракне представників зі всіх околиць Америки. Наших симпатиків, і друзів кличемо до зголошення на цей З’їзд в Рочестері, Нью Йорк.
Нашим гаслом най буде: До праці. До Відновлення Діяльносте ОДВУ. За Визволення України.

