
Кадри наших днів
Д-р Микола Андрусяк 
«ДОПЛИВАЄМО ДО БЕРЕГА»?
Представник «Енциклопедії Українознавства» в ЗДА, д-р Микола Шлемкевич. містить часто в джерзіситській «Свободі» реклямові статті для пропаганди цього видання поміж українським громадянством. Супроти одної з таких статтей не можу пройти мовчки, тому що подана цим автором оцінка змісту «ЕУ» не відповідає дійсності. В статті «Допливаємо до берега» («Свобода» з 20 квітня ц. р., ч. 92) д-р Шлемкевич пише про «ЕУ»:
«В ній знайдуть українці всього світу один правдивий, науково провірений і оформлений образ України, який нині мусить заступати нам колись доторкальну рідну землю, її людей, живин, підсоння. Прочитуючи книжки Енциклопедії, ми вдивлятимемося той правдивий образ, душею житимемо там, серед рідного минулого і сучасного».
«Цінність того образу в тому, що це вперше він будується соборними українськими науковими силами. Авторами статтей в Енциклопедії є вчені всієї широкої України, від Харкова і Кубані через Київ і інші столиці центральної України до Львова, Черновець, Луцька і Ужгороду. Це забезпечує правдивість образу, який постає не з погляду однієї якоїсь — східньої чи західньої української провінції, але з погляду соборної української науки взагалі. Той образ науковий, отже вільний від особистих чи партійних викривлень. Це спільна українська думка, вирівнальний погляд на минуле і сучасне».
«... В Енциклопедії дістає українство необхідний підручник для себе і для інформації чужинців» .. .
Вже в циклі моїх статей про назву «Україна» в «Самостійній Україні» (жовтень-листопад 1950 р., ч. 10—11, с. 12—17; грудень, ч. 12, с. 18—20; січень, 1951 р., ч. 1, с. 24—25; лютий, ч. 2, с. 24— 25; березень, ч. З, 25—26) та в моїй рецензії в «Києві» (Філядельфія, листопад—грудень 1950 р. , кн. З, с. 178—180; січень—лютий 1951 р., кн. 1, с. 52—54) виказував я помилки «Енциклопедії Українознавства» відносно походження й історичного розвитку назв «Україна», «Русь», границь і території України, української історіографії та історії України. Ці помилки перечать твердженню д-ра Шлемкевича про «правдивий, науково провірений і оформлений образ України» в «ЕУ», як також думку висловлену в «Бюлетені НТШ», що для внутрішнього вжитку членів виходить циклостилево раз у місяць під редакцією Генерального Секретаря НТШ (Р. II, грудень 1950, ч. 7 (12), є. 5), мовби в «ЕУ» було «здебільша синтезування давніше прослідженого», На мої замітки до Президії НТШ, що є водночас і редакцією «ЕУ», проф. д-р Володимир Кубійович у листі до мене з 23 квітня 1951 р. пише: «Про недоліки цього видання «ЕУ» ми свідомі і всяку критику, яка допоможе усунути ті недоліки та вказати на похибки, можемо тільки повітати. Бо й сподіємося, що вона завжди зможе виправити увесь матеріял для майбутнього другого видання «ЕУ». То й за Ваші (тобто мої — М. А.) річеві зауваження будемо Вам вдячні».
Але читачі спитають, чи не могла редакція «ЕУ» перед друком звернутися до мене в справі виправлення тексту історичних статтей «ЕУ»? Отже спершу д-р Кубійович, хоч редактором історичної частини був визначений ним проф. д-р Борис Крупницький, просив мене, щоби я після зредагування матеріялів Крупницьким провірив їх. Я погодився на це, не домагаючись ні гонорару, ні зазначення моєї участи в редакційній колегії. На жадання головного редактора виготовив я для «ЕУ» статті про назву «Русь» і «Україна», як автор статті про назву до «Енциклопедії Українознавства», що почала друкуватися в 1941 р. в Кракові, але німецька цензура заборонила її далі друкувати, та статті про ранню й княжу історію України, про національне відродження українців у Галичині і Буковині до 1870 р., та про історію Закарпаття до 1918 р. Коли ж я виїхав з Німеччини, редакція «ЕУ», не довіряючи ні мені, ні другому старшому дійсному членові НТШ (від 1930 р.) проф. д-р Володимирові Січинському (співробітникові «Записок НТШ» теж від 1927 р.), тільки початкуючому україністові і ономастові Я. Рудницькому (дійсному членові філологічної секції НТШ від половини 1947 р.), заступила мої статті статтями д-ра 3. Кузелі (що частинно користав з мого рукопису), новітнього літературознавця Ю. Шереха (про назву «Русь») і. Я. Руд-ницького (про назву «Україна»), доповнюючи його невміло матеріялом з статті проф. В. Січинського, з приводу чого завязалася дискусія в пресі і на засіданнях окремих Відділів НТШ при дальшій моїй співучасті. Інші мої історичні статті, то — як вияснює мені тепер у листі проф. Кубійович — «фахові критики історики не погодилися на їх поміщення в «ЕУ» однозгідно майже й тому не посилано до мене на рецензію й інших статтей.
Ці «фахові критики історики» — це відомі читачам «Самостійної України» з моєї рецензії на їх причинки до «Мазепинської доби» д-р Борис Крупницький, Олександер Оглоблин і Н. Василенко-Полонська. До того часу вони не досліджували спеціяльно ні ранньої, ні княжої, ні історії Прикарпатської України, тільки, навіть як професори УВУ, Крупницький тримався доби Мазепи, Орлика і Апостола, Оглоблин — Мазепи й «Історії Русів», Василенко-Полонська тримала «середньо-шкільний» — по висловам слухачів-студентів — загальний курс історії України. Тільки автор цих рядків одинокий з-поміж живучих українських істориків має науково-дослідчі праці майже з кожної доби історії України та майже з кожного її простору від Закарпаття по Зелений Клин. Як неприємно було мені успокоювати студентів-істо-риків УВУ, які раніше студіювали на німецьких унірерситетах і звертали увагу на такі недоліки, як Василенко-Полонська, оповідаючи про студії українців у XVII—XVIII на німецьких університетах, натякнула на берлінський, якого ще тоді не було, чи Крупницький в проблемах методології історії подав за свої думки німецьких методологів. Проте я не виступав перед Кубійовичем з замітами проти визначення його редактором історичної частини «ЕУ», а з ним не мав ніяких особистих суперечок, тільки відмовився від участи в одному «історичному з’їзді» на його спеціяльне запрошення та написання статті до редагованого ним «Збірника матеріялів до Хмельниччини», піддаючи йому думку, що він як редактор повинен написати вступну статтю «НТШ в дослідах над Хмельниччиною»; цим вказував я йому, щоб він сам як редактор запізнався з тогочасним, станом дослідів над Хмельниччиною. В «історичних з’їздах, на скитальщині я' з огляду на мої таборові обовязки не брав ніколи участи, але про деякі мав я часом відомості від моїх приятелів, що брали в них участь. Ось для прикладу, молодий історик і сходознавець д-р Омелян Пріцак писав мені, що Василенко-Полонська, доповідаючи на «Мазепинському з’їзді» популярно про Мазепу й Палія, щойно в дискусії довідалася про мої досліди з цієї ділянки. З моєї рецензії «Мазепа та його доба» читачі можуть довідатися, як д-р Крупницький «не погоджується» з моєю аргументацією, але промовчує з якою, тільки проти неї видвигає, як «свої», арґументи з моєї публікації «Мазера та Правобережжя», Оглоблин закидає мені те, чого я не написав. В іншій статті про шведсько-український договори за Мазепи в «Сьогочасному й Минулому» Крупницький береться «справляти мене, промовчуючи мої думки на цю проблему в «Історії Козаччини» (Мюнхен 1946). Цими безпідставними випадами проти мене Крупницький і Оглоблин хотіли виказати свою компетентність критикувати мене як історика і впровадити в блуд редакцію «ЕУ», що повірила їм, і в наслідок того є помилки в історичній частині «ЕУ». Тепер Ол. Оглоблин, що приїхав до ЗДА, оповідає, що він «відмовився від дальшого редагування історії України в «ЕУ» (а де ж Крупницький?), та про боротьбу історичної Секції НТШ (чи радше трійки Крупницький - Оглоблин - Василенко-Полонська) в Мюнхені проти «диктаторських подвигів Кубійовича, «осуджуючи його методи й поступовання в НТШ». Але ж як можуть це робити ті, що завинили перед громадянством, виступаючи як одиноко компетентні історики, подаючи за добре платні гонорари статті з різними помилками до «ЕУ»?
Крім історичної частини є теж дисонанси в мовній частині, у наслідок того, що редакція «ЕУ» редакцію цієї частини не поручила мовознавцям ерудитам, проф. П. Ковалеву чи проф. К. Кисілевському, тільки згаданому початківцеві, «ономастові». Тимто проф. Ковалів відповів мавчанкою редакторові цієї частини, що занадто в своїх мовознавчих причинках зазичувався з «Граматики української мови» М. Грунського й П. Ковалева, з приводу чого між останнім та Я. Рудницьким була палка дискусія в Празі. І д-р Кисілевський не вдоволений з «редакторських ножиців» Я. Рудницького в «ЕУ». Ось як виглядає проблема «вирівнаного погляду на минуле й сучасне» в «ЕУ».
Чи може вона бути добрим інформатором для чужинців і чи слід її у такому вигляді перекласти на англійську мову? Ні, хочби з огляду на помилки самого Кубійовича при описі границь української національної території, яку розгляну по-дрібно в окремій статті, подібно як і інші важливіші проблеми, заторкнені в моїх рецензіях у «Києві», як от—роля готів і варягів в українській історії, історична праця в НТШ до 1939 р. тощо. Все це, на жаль, я не можу поміщувати ні у виданнях УВАН, ні в виданнях НТШ, де потворилися гуртки товариства взаємної адорації і всупереч принятій в демократичному науковому світі засади вільної наукової критики, не приймають до друку статті з критикою хибних поглядів редактора видань НТШ чи УВАН. Про неправдивість свого твердження, що в сьогочасній «Енциклопедії Українознавства» «вперше він (тобто образ України) будується соборними українськими силами», може д-р Шлемкевич довідатися таки з вступної статті д-ра Зенона Кузелі в цій же Енциклопедії (с. 10), а саме: «Перша модерна українознавча енциклопедія, що стояла цілком на висоті тодішнього рівня науки і досі не втратила свого значення, з’явилася в 1914—1916 рр. в Петрограді за редакцією Ф. Вовка, М. Грушевського, Ф. Корша, А. Кримського, М. Туган-Барановського, О. Шахматова, С. Томашівського, М. Єфименка, С. Рудницького, О. Русова, В. Охрименка п. н. «Украинский народ в его прошлом и настоящем». 3 пропагандивних причин вона видавалася російською мовою, але через війну на другому томі припинилася. У цих двох об’ємистих томах знаходимо праці найвидатніших фахівців того часу: М. Грушевського (огляд українознавчих студій та історія України), Ф. Вовка (про антропологію й етнографію України), О. Шахматова (нарис історії української мови) і — до слів д-ра Кузелі додаю — С. Томашівського (історія, етнографія й демографія Закарпаття п. н. «Угорська Русь»). В «Українській Загальній Енциклопедії» за редакцією проф. д-ра І. Раковського у Львові в 1930— 35 рр. могли співробітничати тільки українські науковці з-поза меж СССР, подібно як і в сьогочасній «Енциклопедії Українознавства», якої редакція не використала кращих науковців українознавства з особистих мотивів. Тимто для видання цієї «Енциклопедії Українознавства» англійською мовою слід її основно перевірити й справити. Цим повинен зайнятися Американський Відділ НТШ, так як завела мюнхенська Централя НТШ з її співробітниками-істориками, недавно іменованими дійсними членами НТШ, що є спеціялістами від окремих епізодів і діячів, а не від української історії і історіографії в цілості.
«ПОЕТ НЕЗЕМНОГО»
«Коли про земне глаголав вам, і не віруєте,— якже, коли скажу вам про небесне, увіруєте»? (Сван, від св. Івана, гол. З—12).
Др. Остап Грицай помістив в «Самостійній Україні» ч. З і 4 статтю під вище наведеним заголовком, в якій між іншим обговорює теж релігійний світогляд Т. Шевченка. Якщо брати до уваги цитований стих Сина Чоловічого, а саме, що нам «земним» не доводиться схопити як слід «земного», якогож тоді потреба «Божого покликання», щоби схопити розуміння тайн «небесного». Тому покищо відкладаю це останнє на пізніше, а бажаю звернути увагу інтересованих на деякі неясности зі «земним» в статті шановного автора.
До таких я зачислив би його коментар до поеми «Іван Гус», який звучить: «Менше, мабуть, подобалися б європейському читачеві такі речі Шевченка, як, напр., поема «Іван Гус», не завершена поетом з історичного боку, особливож у картинах табору ворожого Гусові». Виходить тоді, що вартість поеми залежить від свого, що про неї вискаже «європейський читач» («як німець покаже»), а далі, що коли інші поеми «Кобзаря» др. О. Грицай ставить сміло під осуд отого чужого читача, то однак має сумніви, щодо «Івана Гуса» бо: «Менше, мабуть, подобалися б .. як, напр., поема «Іван Гус». Щоб не лишати цього «європейського читача» голословним, варто би було д-рові О. Грицаєві поінформувати своїх читачів: хто він і де він, отой європейський читач? Я мав нагоду звидіти чи не всі краї Европи; найдете там людей різних угруповань в Льондоні: Мадриді, Парижі, Женеві, Римі, Берліні, Празі, Києві, Москві і пр.; людей всяких становищ, станів, партій, ідеологій і віровизнань. Кому тоді та поема, про яку мова, мала би менш чи більш подобатись? У нас завелась мода міряти себе і наші досягнення європейською мірою, не зважаючи на те, що ця Европа, хоч би і західна, не однолита, подекуди далека від себе, як схід і захід Божого сонця. В кожному разі вартоби застановитись, до якої Европи ми пригорнутись бажаємо. Насувається далі питання: що робити нам, якщо цьому «європейському читачеві» взагалі поема «Іван Гус» і прочі не подобаються? Я думаю, що Т. Шевченко, пишучи цю поему мав на увазі таки своїх читачів і важне, чи вона ї м подобаються. Причина, чому поема «Іван Гус» мала би не подобатись, на думку д-ра О. Грицая та, що вона «не завершена поетом з історичного боку, особливож у картинах табору ворожого Гусові». На жаль, вона сумно завершена: Гуса спалено: «і димом Праведного вкрило», «та Божого слова не спалили. Не вгдали, що вилетить
Орел із-за хмари
Замість гуся і розклює 
Високу тіяру».
Історія говорить, як ворожий Гусові табор, що за нього заступається д-р Грицай, доконав свого. Гуситів під Білою Горою поконано, їх злет звалено, «Zakvitely smutne na Sione hlasy». їх боротьба, як і наша, була за визволення народне
з-під чужої кормиги. Отже «не судить, щоб вас не сужено ... Якою мірою міряєте, вам одміряеться (Єван. від св. Мат. І: 1—2).
Уважний читач хоч не хоч зауважить, що «поема Іван Гус» не є відірваним твором щодо релігійного світогляду Шевченка; навпаки є «завершенням» на цьому історичному тлі його «неземних» почувань, думок, з якими стрічаємось в Кобзарі на кожному кроці, по словам же д-ра О. Грицая «лінія розвитку творчого генія поета не-переривається до самого кінця його життя» . . .
Д-р Грицай кінчить свою статтю вірною оцінкою творчости поета «неземного» кажучи:
«Який же скарб духових і мистецьких цінностей маємо ми в Ньому, тому предивному словом Кобзареві, що створив нам своєю Божою, духом неземного надиханого піснею де далі вже ціле століття національної культури, національної ідеології» та національної «свідомости». Хто тоді буде покликаний, і компетентний із цього «безранкового» скарбу українського пророка його пророче слово про чеського мученика виключити?
Годі тоді, з одної сторони, обожнювати Шевченка, а, з другої, відмежувати, що негідне і незгідне зі своїми «інтересами» та заслонюватись казуїстикою На рахунок «європейського читача». «Всяке царство, що поділиться в собі, спустіє; і всякий город і господа, що поділиться у собі, не встоїть». (Євен. від св. Мат. 12:25).
Паст. Василь Кузів.
Найкраща книжка, яка досі появилася, це ювілейне видання найціннішого твору давньої української літератури
СЛОВО О ПОЛКУ ІГОРЕВІ
за редакцією С. Гординського. Ілюстрації Я. Гніздовського.
Книга має 92 стор. альбомного формату, друкована на гарному папері та оправлена в полотно з золотими витисками. Цілість справляє гарне враження.
Придбайте собі це ювілейне видання і відзначіть разом з нами ювілей першого друку цього неоціненного твору.
А коли не для себе, то купіть для якоїсь університетської бібліотеки в Америці, Канаді чи Европі. Збільшуйте український відділ унверситетських та публічних бібліотек. Це принесе користь нашій справі.
Ціна книжки $ 13. Передплатники журналу «Київ», що вплатять річну передплату ($3), платять за книжку тільки ф 10 і діставатимуть усі наші видання по значно знижений ціні. Користайте з нагоди, це Вам оплатиться.
Маємо ще декілька нумерованих примірників цієї книги в шкіряній оправі, на кращому папері в ціні $ 25. Нумеровані примірники надаються спеціяльно на подарунки приятелям, близьким і рідним. На кожному примірнику друкуємо спеціальну присвяту, яку подає замовник.
Замовляйте, висилаючи готівку, на адресу: “KYIW”, 859 N. Franklin St., Phila. 23, Pa.

