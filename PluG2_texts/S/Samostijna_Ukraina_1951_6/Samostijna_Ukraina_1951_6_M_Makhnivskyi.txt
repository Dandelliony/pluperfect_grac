У ДНІ ЗЕЛЕНИХ СВЯТ 
Памяті поляглих — присвячую.
Не росте й не квітує калина 
Там, де кат все до пня порубав.
Там сумує по їх Україна,
Хто за щастя її в бою впав.
Скільки тих, що в гарячій любові 
На вівтар батьківщині дали; 
Душу й тіло і власною кров’ю 
Рідну землю так рясно злили.
У нестримному бігові часу, 
Як свічки, що їх вітер задув;
Кожен з їх із надією гаснув, 
Що народові волю здобув.
Їх надії десь вітер розвіяв:
В краю й досі панує наш кат.
Тож ростімо, що кожний з їх сіяв — 
Любов щиру до рідних нам хат.
Хай у дні ці зеленосвяточні
Всі, що в бою лягли, духом зрять,
Що по їх — нам сум кутає очі, 
Але в бій ми — готові вже стать.
І ми станемо!.. Як скеля... Як мури!.. 
Кат не стримає нас в ланцюгах!..
Ми їм звернемо борг — за тортури, 
Ми їм сплатим за ґвалт і за жах...