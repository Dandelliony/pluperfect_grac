
Розклад та загибель денікінського самодержавства йде значно хутчійшим темпом, аніж це можна було предбачати.
Ще якихось два місяці тому навіть навзявзятійші оптімисти із революційного табору не могли сподіватись, що в цей термін контр-революція Дону та Кубані прийде до цілковитоі загибелі.
Сквапний рух білих в глибину Великоросіі, рейд Мамонтова, що після Тамбову намагався з своєю кіннотою зробити наскок на Москву аби разом покінчити з нашою великою Революцією - остільки підняв духа у всіх контр-революціонерів, що вони вже почали навіть замовляти молебни з приводу іх перемоги над замордованим працюючим людом.
Але не так склалося, як жадалося! І цього разу генерали і всі великі царські стратеги помилились, - і помилились дуже жорстоко!
Селянська армія, що без генералів і «фаховців», пішла на одверту боротьбу проти поміщиків та капіталістів на чолі з самим генералом Денікіним, - здобуває за перемогою перемогу.
Кращі полки, надіслані з північного фронту проти повстанської армії не тільки не перемагають останньої, а навпаки, все більш та більш зміцняють її, поповнюючи її ряди.
Минуло всього кілька тижнів, коли білим бандам пощастило посунути на якийс час нашу армію з Гуляй Польського району, - і ми дізнаємося про нову хвилю повстанства, яка росте з хвилини на хвилину.
В районі Кривого Рогу повно повстанців, Верхньодніпровськ, П'ятихатка, Знаменка, Кременчук зайнято повстанцями. Це - відомости лише одного дня, які подані до того в дуже стислому виді.
В близькому-ж - вельми близькому часі - вся Вкраіна спалахне смолоскіпом, що спалить на попел контр-революцію, з якого боку б вона ні йшла та під яким би прапором не ховалася.
(Далі буде).
Од. Військ. Революц. Ради.
1. Голова В-Рев. Ради приймає по загальн. справам щодня в помешканню Ради (Проспект, контора „Карпас і Син") від 10 до 12 год. вдень.
2. Комісія по справках, дотичних повстанськоі контр-розвідки, приймає там же що дня від 9 до 2 год. в день.
Редагує: Редакційна колегія.
Видавець: Культ.- Просв. Відділ Револ.-повстанськоі арміі Украіни (махновців).
Товариші, перечитавши нашу газету, не рвіть іі, а передайте своєму товаришеві, хай і він прочитає. З рук до рук, з хати до хати.
***
Потрібні ДОСВІДЧЕННІ КОРЕКТОРИ добре володіючі УКРАІНСЬКОЮ МОВОЮ, і 2 експедітори на провинцію. Звертатися що дня від 12 до 2 год. вдень, по Адресі: Проспект, ч. 97, 2-й верх, редакція „Шлях до волі".
Перші Катеринославські Вечірні Курси РОБІТНИЧОІ МОЛОДІ. Правління курсів запрохує всіх учнів з'явитися сьогодні у четвер 27 листопаду рівно о 3 год. в день до помешкання курсів. Больнична 22.
***
Союзна конференція робітників по металю.
У пятницю 28 листопаду ц. р. о 10 год. ранку правління союзу робітників-металістів скликає СОЮЗНУ КОНФЕРЕНЦІЮ у помешканню Наукового Товариства на Чечелівці. Право представництва мають всі заводські комітети металургичних і метал-оброблюючих підприємств м. Катеринославу, делєгати союзу робітників-металістів і делєгати бувш. союзу служачих фабрик і заводів. Порядок денний: 1) Доклади з місць, 2) Доклад правління, 3) Перевибори делєгатів, 4) Питання, виникаючі на конференції.
Правління союзу робітників-металістів.
***
З 2 грудня нов. ст. при Інституті проспект, ріг Московськоі, ч 1.
„ПОЛІГЛОТ"
Организуються загально приступні курси лєкцій по: 1) історії Культури (лєктор Л. Н. Пирманов), 2) Історії Мистецтва (лектор В. В. Коренев) кожен курс розраховано на 18 лєкцій. Зайняття від 2 ½ до 4 год. вдень. Платня за 1 курс 100 карб., а за два - 175 карб. Запись ведеться в канцелярії від 12 до 2 год. в день.
