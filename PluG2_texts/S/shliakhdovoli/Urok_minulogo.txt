
Чорна зграя хижих круків реакції налетіла на Україну слідом за відступаючими військами Троцького і К-о. І цю катастрофу ми, правдиві украінські революціонери, вбачали заздалегідь.
„Чиста справа потребує чистих рук" - каже стара поговірка, і отже у Троцького з товариством як раз руки були забруднені. Іх гаслом стало єзуїтське - „Мета виправдує заходи", а нарешті дійшло до того, що ці „заходи" перетворилися для них у мету.
Берестейський мир, дика навала банд Муравьова на Україну, надзвичайки, розстріли соціялістів і співробітництво з поліцаями та провокаторами, знущання з національноі душі украінського народу, подавлення революційної творчости народу шабльонним, позиченим у самодержавія бюрократично централістичним апаратом, комісари, комісари і комісари…
Ось ті передумови, що створили відповідний грунт приходові Денікіна, предтечею якого був сам Троцький.
Нині, коли революційний нарід України повстав проти Денікіна, ми мусимо глянути наперед і рішуче сказати, що нам не по дорозі з Троцьким та Троцькими, бо з Великоі Революціі може вийти лише perpetuum mobile: Троцький - Денікін - Троцьки - Денікін, і так без кінця та краю…
Досить партійних експеріментів на крові народу.
Досить з нас панування партійних генералів.
Досить гидотноі гризні поміж партіями за владу.
Революційний нарід Украіни сам скинув з себе п'яту Денікіна. Дайте ж йому самому і збудувати своє незалежне життя шляхом революційноі творчости, а не по вказівкам партійних чиновників…
Хай живе революційна творчість робітників та селян України!
Олелько
