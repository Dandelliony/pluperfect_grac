192. ДО Ф. Л. ТКАЧЕНКА
30 травня 1860. С.-Петербург
1860, 30 мая.
С.-Петербург.
А знаєш що, Федоте? Я чув, що ти вже на другій оженився. Накинь оком полтавку, кирпу чорнобривку, то на ту весну будеш у мене старшим боярином. Скажи мені, чи буде що з цього, чи ні. Якщо буде, то я на ту весну прибу[ду] в Полтаву і щиро поцілую тебе.
Дуже давній твій друг-товариш
Тарас Шевченко
Багатої мені не треба, аби була кирпатенька та чорнобрива. А мене ще лихо не взяло. Нехай тобі оцей добрий чоловік скаже.
Адрес: В Академию художеств
Т[арасу] Гр[игорьевичу] Ш[евченку].
На звороті:
Федоту Леонтьевичу
Ткаченку.