"Незалежність" України.
В мирових прелімінарах, підписаних в Ризі 11. ц. м. між Польщею і Совітською Расією (з її причіпкою — Радянською Україною) в уступі 1-шім І. 
статті стрічаймо такі багато і нічого невисказуючі слова: „Обі договірні сторони згідно з прінціпом про самоозначення народів визнають 
незалежність України і Білоруси..." І зараз після такого святочного ствердження незалежности народу українського і білоруського наступає 
поділ територій тих народів-фактично між Польщею і Росією. Ніколи ще розріз між теорією (визнання незалежности Україну) і практикою (поділ 
українських земедь) не був більш цинічний і злобний, як власне в Ризі. Між представниками шовіністично імперіялістичної Польщі і репрезентантами 
націоналістично деспотичної, а заразом й імперіалістичної Росії зявилося марево Андрусова. Не знати тільки, чи оба контрагенти здавали собі 
справу з наслідків такого шматування українських земель, чи вони відгребали в своїй памяти ті події, які наступили після Андрусова та чи 
зробили з того відповідні заключення? Невже біла Варшава, а червона Москва є тієї думжи, що украінський нарід дозволить краяти себе згідно із 
забаганками Москви чи Варшави? Представники Польщі і Московщини, двох соціальних антітез на Сході Європи, дуже скоро зійшлися на однім: на 
поділі українських територій, але чи ця однорідність Поляків і Москалів у відношенню до змагань українського народу згідно з правом нації 
справді творить запоруку мира на Сході Європи? Таке розуміння права самоозначення народів і своєрідне приноровлювання його в практиці понад 
голови інтересованих народів вказує наглядно, що риський прелімінарний мир, а евентуально і остаточний мир це тільки свистки паперу, котрі 
будуть кинуті до коша завтрішнім днем. Визнання незалежности України не перший раз було проголошене в Ризі. Рада Народніх Комісарів вже 4. 
грудня 1917 р. визнала Українську Народню Республику. Покликуючись на засади, висловлені в численних ухвалах органів революційної демократії 
совітів, а головно 2-го Всеросійського Зїзду Соціту „соціалістичний уряд Росії, Рада Народкіх Комісарів, ще раз признає право самоозначення 
всім народам глоблєним царизмом з великоруською буржуазією, признає тим народам навіть право відучитися від Росії, Тому ми, Рада Народніх 
Комісарів, визнаємо Українську Народню Республіку, її право відлучитися від Росії або розпочаття переговорів з Російською Республікою про 
усталення федеративних або инших відносин. Все, що відноситься до національних прав і національної незалежносте українського народу ми, Рада 
Народніх Комісарів, признаємо в тій хвилі без обмежень і безумовно". Мимо такого авторітетного визнав ш небавом повстав конфлікт між Росією 
і Україною на тлі відносин до Кадєдіна. Росія загрозила війною Україні якщо Україна не буде співділати в знищенню Калєдіна. Одначе в ультіматум 
з 20. грудня 1917 міститься друге авторітетне визнання незалежности українського народу в словах: „Рада Народніх Комісарів все і безумовно 
признавала право кожного народу, в тім числі і українського, до незалежного державного істнування..."
І небавом після того з початком 1918 р. відбувся большевицький похід під проводом Муравйова проти України. Самоозначення українського народу 
було проклямоване владою російського пролєтаріяту тільки про людське око, для світа, в тім помилковім пересвідченню, що український народ 
цупко держатиметься Росії і дальше буде погнеєм Московщини під кождим огладом. Але скоро український народ, зрозумівши дослівно право самоозначення, 
забажав витягнути з нього всі консеквенції, зараз звернувся проти України червоний меч червоних царів. Відкинуті німецькоукраїкськими військами, 
большевики були приневолені погодитися з фактом істнування української незалежної держави і приступити до заключення мира з нею. Що Рада 
Народніх комісарів мусіла числитися з існуванням української держави, свідчать найкраще переговори ведені через кілька місяців в Київі в 
справі мира між Україною і Росією. Першим мировим повновласником Російської Совітської Республіки був Дмитро Мануільський, той самий, що в 
Ризі заступав Радянську Україну. Вже це одно свідчить, що насаджувана вдруге після розвалу гетьманату радянщина на Вкраїні це не влада українського 
народу, тільки окупаційна власть Сов. Росії, ніде і ніколи не признана українським народом. Російського повновласника з київських переговорів 
перемальовано на протязі двох літ на українського повновласника риських переговорах. Також Польща у варшавськім договорі з 22. квітня 1920 р. 
визнала Українську Народню Республику з гол. от. Петлюрою як головою держави. Одначе в риських переговорах Польша зовсім забула про те своє 
визнання з квітня ц. р., вона залишила на боці свого союзника от. Петлюру. Представники Польщі засіли до конференційного стола з репрезентантами 
Сов. Росії і її філії Радянської України, а тим самим визнали цю останню. Тайну умову з дія 22. квітня перебраковано. Може й краще, що так 
сталося, бо тим самим через зломання умови з 22. квітня уряд У. Н. Р. може мати розвязані руки і в дальшім ході подій перечеркнути всі 
зобовязання обняті тією вже і зломаною противним контрагентом умовою. Уряд У. Н. Р. може тепер повернути до начальних змагань українського 
народу: обєднання всіх українських земель в одній незалежній, суверенній українській державі. Риський договір про премілінарний мир визнав в 
засаді незалежність України, і одночасно покраяв українські землі, заперечуючи тим самим засаду самоозначення і незалежносте. Цей новий злочин 
супроти українського народу поповнено без нашої участи, а те що сталося, без нас не обовязує нас. Незалежности України не вирішать жадні 
договори, ні авторітетні заяви без практичного значіння. Справдішню незалежність України на всіх українських просторах здійснить сам народ у 
жмудній і безвпинній визвольній боротьбі за Право Нації. На протязі останніх трьох літ в огнях, пожарах і хуртовині пливка українська етнографічна 
маса перетворилася в міцну сталь новітньої нації. Тепер наступає доба боротьби за здобуття державних форм життя тієї нації. А щоби боротьба 
увінчалася бажаним успіхом, мусять бути зєдинені всі активні сили українського народу до боротьби проти ворогів української нації і 
державности.