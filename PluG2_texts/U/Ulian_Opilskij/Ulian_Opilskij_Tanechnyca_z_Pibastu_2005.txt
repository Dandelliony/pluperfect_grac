ТАНЕЧНИЦЯ З ПІБАСТУ
Нарис із ХІІІ в. до Хр.
І
В ПІБАСТІ
Ще повним руслом протікав Ніл крізь казочно плодовитий нанос дельти. Очищена вже, синява хвиля наповняла всі сотні каналів, проток, рамен, природних та штучних, хотяй оба береги зеленіли вже благодатним даром богині Непт, а при березі у повному розцвіті широкою полосою розвернувся лотос. Сині та білі квітки підіймалися горі понад рухливою хвилею та злегка клонилися на пружистих билах, втвираючи свої жовто-помаранчеві осередки настрічу лучам заходячого сонця. Легесенький північний легіт розвівав душні пахощі цинамонової кори, які плили з білих та синеньких квіток, і уносив їх ген у даль, де покоївся вночі володар світа, триясне сонце — Ра.
«Се я, лілея, пречиста між цвітами, що яснію в городі бога Сонця — Ра», — казала квітка, а останній погляд божеських очей цілував її маленьку головку, наче очі дівчини.
Дещо далі, на ставах і мокляках, маяли гордо височенні вієри папірусу, а серед них раз у раз почувалися покрики всілякої птиці. По тихих плесах плавали гуси та лебеді,, а рожеві фламінго розчищували і розправляли на груди пір’я. При тім вигинали свої довгі шиї, наче гони лотоса, тріпали крилами та раз у раз підносили й опускали щебелясті ноги. З малого болотнистого горбка, який був останком колишньої греблі над каналом, приглядався рухливим птицям поважний, довгодзьобий ібіс, свята птиця бога Тота. Два червононосі бузьки стояли на високому пілоні великої святині Бастет-Гатори, а їх клекіт пращав засипляючий день.
Дещо дальше, на лівому березі Абарійського (пелюзійського) рамени ріки, скрипіли деревляш журавлі та топчаки, які черпали намул і воду з каналів. Одіті в брудні фартухи, мужики сіяли, садили, перепорпували намул гакуватими мотиками та деревляними сохами. Під двома вієрами з ріжнобарвних пер сиділи наставники та окликами додавали охоти робітникам. Деколи кликали де себе то сього, то того з-поміж них, а коли покликаний лягав на черево перед достойником, на його худий обнажений хребет спадав град ударів тростини або пальмового батога, як кара за лінь чи обезсилення. Поруч сидів писар та пильно записував міри висіяного зерна та оберемки папірусу, які вирубували робітники над ставом.
і Усі ті люди спішилися: мужики — з обави перед буком, дозорці та писарі — з обов’язку. Однак і ті, і другі, мимо нетерплячки та буків, раз у раз поглядали на той бік ріки, де на штучному насипі стояло місто Пібаст, а біля нього ще більше Місто пестрих шатер. На пілонах святині Гатори маяли зелені Прапори та здалека видніли трубачі. Вони-то мали при заході сонця дати знак усему живучому, що починається Теху — Ідорічне свято плідности та полової спроможносте богині Гатори. Вона, як богиня Бастет, помагає поліжницям, вона, як їзіс, кормить Гора, який є Озірісом і Амоном у одній особі. З неї пливе все життя богів, людей та звірят. Ніл живить усе живуче. Гатора плодить його в обіймах Ра...
І Аж ось показалася величезна громада човнів. Вони плили долі рікою від Мемфісу, а в них роїлося від мужів та жінок. Мужі гребли веслами і до такту співали святий гімн. Другі Наливали в чарки темне густе вино, пили самі і давали жінкам, які пили не менше мужів. Деякі лежали вже без пам’яте на f рогожах, які вистелювали дно човна, або на колінах товаришів чи товаришок. Прочі держали в руках тарахкавки, якими спричинювали нечуваний лоскіт та гамір. Сей гамір принаджував населення сіл та містечок на береги ріки. Тоді-то жінки на човнах починали насміхатися з видців.
 — Порпайтеся в намулі ви, що думаєте тільки про ячмінні Паляниці та пиво для ваших чоловіків! Гей! Вони чорні, брудні, вонючі часником та гнилою рибою, а у вас порепана шкіра на руках, на калязірах плями з олії «кікі» та ще від когось... Ха-ха-ха! Сидюхи, сидюхи! Гей, до нас ходіть, до нас! У святиню великої, святої богині! Вона дасть вам чудові пахощі: краю Пунт, солодку любов та легкі злоги. З нами ходіть, в нами! Човни ждуть, хлопці ждуть на вас, сидюх невтямних! І Високо маяли пестрі калязіри жінок, а блискуче тіло Ьожевіло під ними від погасаючих лучів сонця. Паломниці вигиналися всім тілом, наче в любовному шалі, а їх пристрасні, безсоромні рухи надили жінок та мужів...
 Була се дорічна проща до Пібасту на свято Гатори. З кождої оселі від Сунну (Сієни) до Гатагірабу (Атрібісу) рипливали човни з учасниками і лучилися з походом біля Мемфісу, звідки уже разом плили до Пібасту.
 Саме коли Човни порівнялися зі самітним ібісом на березі, червона сонячна куля діткнула овиду та звільна стала
западати у західну пустиню, куди за Озірісом йдуть душі померших. А в сю мить заграли з пілонів труби...
Враз наче хто нове життя влив у похилені постати робітників, наставників, писарів. Мотики, плужки попадали у намул, безрог, які втоптували посіяне зерно, погнали пастухи домів, збитки папірусу, тростинові пера та краски поховалися в сумки, а наставники з поспіхом натягали на рамена сині гбоші та бігли до човна, який віз їх до Пібасту. Опустіли поля, а зате місто запалало тисячами лампад, смолоскипів, огнів, загомоніло окликами п’яних або одушевление паломників, ломотом тарахкавок, реготом жінок, ревом товару та звуком труб.
Ожив і табір. З останнього дволітнього походу проти хеттів, із-під далекого Кадешу над Оронтом, вернув саме володар Горішнього та Долішнього Єгипту — Рамессу, другий сього імени фараон, а з ним вертав цвіт його війська та полки сардинських і пеласгійських наємників. В нагороду за труди та невзгодини довгого походу крізь сирійську пустиню позволив фараон усім єгиптіянам узяти уділ у обході богині Пібасту, а й сам на чолі найвищих генералів та офіцирів вибрався до храму.
Похід фараона отвирав відділ пеласгійських наємників. Баскі кападокійські коні, запряжені в ярмо, тягли двоколесні, спижем ковані теліги з високими передками, а отверті відзаду. По боках колесниць висіли шкіряні сагайдаки на стріли та рогатини, на лук та топір. Віжки держав візник у повстяному капелюсі та легкій туніці з короткими рукавами. Біля нього стояв їздець у великому спижевому шоломі з китицею. На колесницях їхали чільніші борці-начальники, а за кождим поступали більші або менші гуртки піхотинців. Начальники мали на шоломі по дві або й три китиці з крашеного кінського волосіння. На тілі носили всі широкий черес, кований спижевою бляхою, на ногах — спижеві наголінниці, а на лівому рамени — величезний кругло-подовгастий щит з волячої шкіри, вкритий спижевими сківками. З того ж металу був і великий гудз посередині щита. При боці висів на рамені широкий меч-аор у важкій піхві, кований міддю, спижем або й золотом, а права рука держала два списи із зазубцями.
Дуже пишно та войовничо виглядали пеласги. їх лиця були о много біліші від мідяних лиць єгиптіян, а заріст додавав їм ще грізности. Серед чорноволосих єгиптіян та сардинців відзначалися пеласги сим, що їх волос був яснішої — каштанової або й ясної краски, а очі гляділи з-під насунених брів синьо або сіро. Ся краска волосся та очей найбільше відстрашувала мешканців Пібасту. Між усіми пеласгами виріж-нявся високий, стрункий муж з трьома китицями на шоломі,
З-під якого спливала на плечі хвиля золотистого волосся. Сині, Мов вода Нілу перед виливом, великі очі гляділи гордо на іпестру товпу галасливих та вертких паломників, робітників, Єгипетських вояків, продавців води, вина, бубликів, сикоморових фіг, цибулі, часнику та винограду. Він був, видно, начальником відділу, бо на шоломі та щиті ясніло чимало золота, в ухах блистіли багаті заушниці, а на рамени — два звинені золоті вужі. Його туніка була з фінікійської пурпури, обшита золотою бортою, а упряж його арабських коней аж капала від срібла, жемчугів та бірюзи. Сейчас за ним їхав присадкуватий, кремезний сороклітній муж із карком бика, м’язами Геракла, а лицем пелюзійського крамаря. Він хитро p-під ока оглядав товпу єгиптіян та раз у раз ділився своїми Спостереженнями з молодим полковником.
 За полком пеласгів бігли нагі бігуни з довгими тростинами, які безпощадно розганяли товпу криком та влучно вимірюваними ударами.
 — Місце для походу пана обох світів Амона-Ра в його власній особі фараона Амон-Рамессу, володаря Томурі і Тореші, Кушу, Пунту, Ретенну та Кадешу, побідника підлих хеттів, пана дев’ятьох народів, мужа вдови, батька сироти, якому повинується лев пустині а який подає плодючість землі, краєрі — щастя та спокій, а душам обіцює всі блага Озіріса в Аменту!
 Так кричали окличники, а товпа верещала з болю та переляку, або з. одушевления на честь фараона. За окличниками (ступали жреці зі статуєю богині Гатори. Вона мала голову (корови, бо корова була образом богині землі. За нею несли другі жреці три статуї богинь — Мут, Сехмет і Бастет, яких культ лучився подекуди з культом Гатори у почитанні божеської жіночої плодючости. Вкінці безпосередньо перед дружиною фараона несло кількох жреців статую Ізиди, яку щороку на свято Гатори привожено з Мемфісу. Над усміхненим лицем богині виднів круг місяця, обнятий рогами корови, при її повній груди лежав дитинка-Гор, син її з Озірісом, месник смерти батька на червоному Сеті-Тіфоні, перший володар Єгипту, який втілюється у всіх фараонів. Ізида, як найбільше почитана в Єгипті, і богиня Сехмет задля свойого страшного вигляду будили в видцях найбільше захвату. Чимало, бач, було в товпі людей, які добре знали, кілько сили, завзяття та відваги, але й кровожерливосте має львиця, а саме голова львиці вкрашала статую Сехмет. З другої сторони, не один заживав під опікою могутньої богині солодких обіймів любови, якої опікункою була в Мемфісі, Саїсі і Тебах Ізида.
Хотяй поняття та почитания богинь всіляко перехрещувалися та лупилися зі собою, проте кожда мала своїх жреців і жрекинь, а Гатор та Ізіс мали ще й служебниці, співачки, музикантки та танечниці, які брали у святі діяльну участь.
У прозорих калязірах всіляких відтінків, із цвітами лотосу у волоссі, на шиї та бедрах ступали вони повагом, а чудові пахощі амбри, нарду та мірри уносилися над ними, наче над цвітником. Жрецям проводили архієреї у шкірах леопардів, яких кривава паща спадала на груди, а лаби обіймали шию та бедра. Усе тіло жреців було очищене з волосся. Гладко голену голову покривала пасмиста полотняна хустина, а її кінці обрамовували лице, ніби голову сфінкса. Нижчі жреці несли у довгих металевих ложках багаття, на який раз у раз сипали ладан та кедрову живицю. Синяві запашні дими обдавали фараона та найвищих достойників немовби туманом. З-посеред нього визирали крашені полотняні панцири, а поверх них — багато розмальовані ковнірі. Стрій іскрився від безлічі дорогоціннощів, наче риб’яча луска. На голові Рамзеса вершилася подвійна корона Долішнього та Горішнього Єгипту. Генерали мали невеликі шоломи з півмісяцями або китицями наверху. Поруч королівської колесниці ступали слуги з вієрами, а за фараоном ішов найвищий суддя у нарядному калязірі та гбоші з ковніром. Висока перука покривала голову, а за ухом стреміло перо — символ судової власти. Разом із ним ішли начальники домів золота, книг, збруї та кількох панів таємниць — шамбелянів. Відділ піших сардинців Шардана з широкими мечами та круглими щитами замикав похід. їх сталеві мечі та рогатини на раменах давали їм у рукопашній боротьбі велику перевагу навіть над ассирійцями.
Серед гучних окликів товпи в’їхав фараон на велике подвір’я святині, виложене червоним гранітом а освітлене множеством смолоскипів. Отіут стояв на кількох ступенях жертівник, при якому ждав на прихід його святости архієрей Гатори. Жреці уставилися у півмісяць по боках вівтаря, а служебниці, танечниці та музикантки заповнювали підсіння, оперті на діоритових стовпах, які й окружали усе подвір’я. З криші приглядалися здвигові народу коти, яких безліч виводилося у святих городах Пібасту, а які були посвячені богині.
Фараон зліз із колесниці і приступив до вівтаря, щоби принести Гаторі безкровну жертву з оливи, вина та пахощів. Архієрей відступився праворуч володаря, ліворуч станув жрець із золотою ложкою, "у якій горів ладан. Статуя богині потонула на хвилю у синявому димі кадила, а хор жреців
заспівав похвальний гімн. При сьому раз у раз обзивалися сістри. вдаряні до такту руками нижчих служебників святині. Торжественна мовчанка залягла у величезній товпі народу, коли фараон молився за весь край від катаракт аж по море. Навіть варвари-наємники мовчали під вражінням всенародного настрою, а їх душа мимохіть летіла у скалисті краєвиди Сардинії. Там на високих горбах ютилися круглі самітні вартівні, гроби предків або жертівники родимих богів. Другим нагадувалася мікенська скала, над якою два льви бережуть входу у палату божого годованця — короля... Також азіатам, яких чимало мешкало в землі Гошену, привиджувалися піски пустині, самітні дуари та повні несказанної розкоші таємні свята Іштар й Адона.
Нишком молився король, а там і поклонився богині. Рівночасно з високого пілону заграли вдруге труби, і все, що жило, упало ниць перед маєстатом богині і фараона.
По сім володар у супроводі жреців, жрекинь і двора удався у властиву святиню, де мав відбутися святий танець та пир для всіх учасників. Шар дана остали на подвір’ї, а пеласги мали обняти сторожу довкола святині, щоби ніхто не осмілився перервати святого обряду. Бічним ходом повели жреці пеласгів у городи Гатори.
Тінисті закутини, лотосом увінчані ставочки, бесідки, лавочки та м’який моріг так і надили приходня спочити у літеплу ніч під сяєвом місяця та звізди Бону, прообразів Ізиди. У звичайний час багаті жертводавці заживали у сих чарівних городах солодкого дару Гатори з жрекинями й танечницями храму. Сьогодні усе було пусте, бо жрекині брали участь у обході, а жертводавцем був сам фараон.
Тихою ходою ступали пеласги за русявим своїм полководцем та по вказівкам жреця розставлялися по двох у ріжних місцях валу, який окружав городи.
 — Оттут принесуть вам небавом вечерю і арп-вино, — говорив жрець, — а принесуть вам се служебниці. Тільки не задержуйте їх тут надто довго, — додав по хвилі, — бо вони потрібні нам!
Тут вказав на ясно освітлений прямокутник святині і засміявся нервно. Видко, торжественний обхід починав і в нього Зудити скриті в закутинах душі склонности до полового шалу.
 — Ви погани! — сказав, і його очі блиснули ворожо у гемряві. — А тіла, посвячені Гаторі, віддаються тільки її поклонникам.
 — Так? — спитав басом присадкуватий товариш полковника. — То навіщо присилати між сатирів німфи? Звісно, що наші вояки не є жрецями Таніти, ані сторожами тебанського
пагімту. Покажи їм тільки дівчину, а побачиш! Пришли з поживою мужів, ослів, малпу, тільки не жінку.
Грубі, м’яскі уста жреця прошептали проклін.
 — Я сам знаю, що так є! — відповів жрець. — Проклін Таніті та всім поганським богам, але, бачиш, такий приказ!
 — Чий?
 — Його святости! Тільки ви, будь ласка, не користайте так дуже зі сього, бо часами і се, що дає фараон, буває нездорове, а навіть погубне!
У сяєві місяця побачив полковник скривлене скаженою злістю лице жреця і порозумів, про що йде річ. Жреці не хотіли віддати своїх служебниць поганам, хотяй фараон і бажав нагородити за вірну службу своїх вояків святою розкішшю божеських жрекинь. Тому посилали на приказ володаря жовнірам жрекині. але заразом грозили пімстою полковникові. А він задовго був у Єгипті, щоби легковажити слова жреця.
 — Достойний пророче, чи як тобі там, — відповів між тим за нього товариш, — ніхто з наших вояків не задержить при собі твоїх кіточок. Хай вони собі нявкають на ваших дахах. З ласки Зевеса та короля у всіх наших шатрах ждуть на нас ще не такі обійми. Хеттійські, сирійські, арабські дівчата, наче голубки в голуб’ятнику, сваряться між собою, котра з них має ділити ложе з паном. Але зате пришліть побільше вина!
 — Не бійтеся! В усьому Єгипті за весь рік не вип’ють люди стільки вина, що в сю ніч у Пібасті.
Жрець щез у темряві, а полковник та його товариш заказали строго своїм воякам не то задержувати при собі жрекинь, але й узагалі дотикатися до них.
 — Бо то, бачите, — ясував їм грубенький товариш полковника, — єгипетські жрекині — то як коти. Товпа розідре на шматки кождого, хто їх нарушить, а принайменше відріже йому те, чого йому не треба, на жертву Гаторі. Тьфу на її коров’ячу голову!
Вояки зареготалися, і ні один не су противився наказові. Полковник із товаришем відійшли до малої бесідки, у якій думали провести ніч, а вкоротці при світлі смолоскипів дві стрункі, у зовсім прозорі калязіри одіті служебниці богині принесли у кошах вечерю: кілька родів печива, печеню, рибу, карчохи, молоді гони папірусу, фіги, дахтилі та кавуни, до сього два смолисті збани з мендезійським вином. Вони поставили усе на столі посеред бесідки і запалили оливну лампу, яка на ланцюжку звисала від стелі, а самі посідали біля мужів.
 — їжте і пийте, побідники! — сказали тихим, звучним голосом. — А ми послужимо вам.
Палкий погляд глибоких, великих очей стрітив сині зіниці молодого полковника, а біле його лице спаленіло. Розкішна дрож пройняла його геройське тіло, але вчас пригадав собі прохання чи погрозу жреця.
 — Не потреба нам послуги! — відповів. — Відійдіть!
У німому зачудуванні глянули на себе молоденькі жрекині І враз засміялися глумливо.
 — Поживайте самі дари його святости! — сказала одна з них. — І хай вам присниться се, чого наяву не бажає... скоп.
І серед реготу побігли до святині.
II
СВЯТІ ГОРОДИ
 — Ти чув, Ксанте, обиду? — спитав червоний мов рак товариш полковника.
Ксант притакнув.
 — Не раз дуже погане слово вибігає поза забороло зубів, Наче стріла дарданського розбишаки! — відповів. — Та, проте, (годі спорити з богами, королями і жінками. Вони могутніші за нас. А ти корися, Лязіє, великим сього світа!
 На Дія! — засміявся Лязіос. — Бог або король, який Гнівається на підданого, завсіди могутніший за нього і доїде рюму кінця швидше чи пізніше, але жінка...
 — Жінка, Лязіє, ще могутніша від богів та мужів. Не було ще сього, щоби жінки бігали за Зевесом, а, бач, не одна з них аниться потомством від сього бога. Видко, він бігав за ними, щодо королів, розказав би я тобі про се, що було сьому десять літ у Тірінсі в Пеласгії, та не хочу згадувати любої вітчини у чужій землі. Легко тоді очі мужа промивають сльози, як очі не літньої дитини, що кричить за груддю матері.
 — Говориш, як старець, Ксанте, а тобі, може, буде тридцять літ від роду або й то ні. Мені вже сорок стукнуло, та багато було в мене діла з жінками. Але я завсіди вживав до них одного й виходив добре на сьому.
Тут Лязіос витягнув із-за пояса коротку шкіряну нагайку з плетеного ременю.
 — Якщо котрій мої любощі невлад, то я тоді ось чим її угощу. Вони сейчас м’якнуть від сього, мов віск.
	 — Ба, невільниці!..
 — На всі твори підземелля! Яке мені діло до сих жінок, що сідають при огнищі у мегароні. У мене нема хати, то й жінки не треба. А тобі... Одначе ми пусте торочимо, а страва стигне.
Випакували коші та ножами і пальцями розривали м’ясиво та печиво, густо попиваючи вином. Довго їли ось так, вкінці крикнув Ксант на найближчого вояка, щоби приніс йому води в шоломі і забрав зайву посуду. Оба з товаришем обмили руки та повитирали об скатерть, якою жрекині накрили були стіл. Тільки високі скляні чаші з напитком остали перед Ксантом та Лязієм. Добру хвилю розкошувалися мендезійським нектаром та загризали напиток овочами. Вкінці Ксант вихилив душком чару й обтер уста.
 — Щоправда, — сказав, — то довга ніч надокучить немало.
 — Поділімся! — предложив Лязіос. — Киньмо жереб! На кого випаде, сей буде сторожити до півночі, а другий — від півночі до рана.
Але Ксант не згодився.
 — Не можна! Кождої хвилі може надійти яка жрекиня зі святині або паломниця з міста, а якщо жовніри будуть знали, що я сплю, чіпляться її, зчиниться крик, і тоді хіба сейчас сідати на кораблі та вертати домів.
 — Невже ж твоє серце, Ксанте, не бажає дня повороту? — спитав Лязіос. — Ти подумай тільки, як любо подуває там легіт від моря, як чарівно шумить ліс, як солодко тюхкає у кущі філомела. Погадай собі, як розіслані ще та розпалені снами жінки й дівчата ідуть уранці зі збанами на головах до керниці. При виді мужа, що, як усім звісно, не має ще у свойому талямі законної жінки, оживає їх заспаний погляд, бедра вигинаються розкішно, підносяться з бажанням обійму ягідки на круглих грудях, і кожда оглядається, чи не знадить за собою бажаного у набережну трощу... Гей! Після сеї єгипетської наготи і шалу...
 — Цить, Лязіє! — крикнув Ксант, а його очі мимохіть заблистіли на спомин коханих картин далекої вітчини. — Цить! Не знать, навіщо пригадуєш мені се! Моє серце, як олень, що, жадний води, виривається відсіля. Не вдоволяють мене ні мендезійське вино, ні музика, ні спів, ні білі коліна хеттійських та ассирійських невільниць, ні заставлений фараоном пир. І в шатрі, і тут мовчить моє серце, тільки часом зітхне важко: «О Паппай! Горе сьому, якому хіба ніколи не засяє уже день повороту!»
 — Як так, то чому не вертаєш хоч би сейчас? Війна скінчена. Фараон радо відпустить тебе з усіми маєтками, невільницями та золотом і сріблом умовленої платні.
 — Чому? — Ксант зірвався та сполошив своїм наглим рухом двох котів, які розтягали під столом відпадки вечері.
 — Чому? З саме тої причини, яку навів ти щойно у розмові. Горе сьому, хто з годованцями божими, королями, заведе приязнь, але тричі горе сьому, хто пов’язався з їх жінками!
 — Жінками, жінками королів? А-а-а! Бачиш-тепер, що мій нагай кращий, чим усе друге...
 — Осудиш сам, послухай! Моє ім’я Евмахос, а Ксантос — се тільки прізвище, яке дали мені жінки задля мойого русявого волосся. Я жив у Тірінсі, де володіє Археляос, муж Андрофіли. Тому десять літ вона мала тридцять літ і була у повному розцвіті краси. Археляос зате був уже старий, беззубий, а його руки тряслися від немішаного вина та двох сирійських хлопців, яких купив собі був у фінікійського купця.
 — Я знаю її, — вмішався Лязіос, — ще дівчиною бачив я її в Мікенах.
 — Як так, то будеш певно знати, що вона не навикла покорятися кому-небудь. Порадиться, бувало, зі своїм чоловіком своєю незрозумілою мовою, насварить на нього, а сама приказує. Богове! Які-то прикази виходили з її уст! Хіба тут, у Єгипті, слухає народ такого із уст вічно жиючого фараона. Прикаже, бувало, у саме жниво ломити каміння у горах. Її кретійські ратники повиганяють усіх із нижчого замку, а опірних шмагають воловою жилою, аж шкіра пукає. Ми, то є місцеві шляхоцькі роди, мусіли будувати собі доми у середущому замку і давали потрібну службу королеві та королевій. І ось раз закликали мене...
Ксант попив вина, наче бажав додати собі відваги. Його лице було бліде, а в очах малювався жах.
 — Не одного кликали так на замок, але багато з них не вернуло ніколи під родинну крівлю. Наче Гадес кликав їх на службу у підземеллі, щезали цвітучі молодці серед грубих стін вищого замку і не показувалися вже більше. Страх напав на нас усіх, а всілякі казки про страхіття тірінського замку стали поширюватися по околиці. Розказували про потвору з головою бика, що живе в підземеллях замку та будиться тільки раз у місяць, і тоді треба погодувати її людським м’ясом. Говорили і про се, що Андрофіла походить із ганталідів, які самі люблять людське м’ясо, та багато-багато інших страхіть... Тікати не було як, бо чотирьох кретійців ждало вже на мене. Блідий від переляку, пішов я за ними, але ще в останній хвилі захопив зі собою спижевий ніж, який укрив під хляйною. Мене повели на західну сторону замку до гайних східців, яких викувано в скалі відзаду. Відчинили важенну фірту й удрулили мене туди, а самі зістали за стінами. Я опинився в темряві без огню та кресала. На бедрах мав я овечу шкіру, на плечах — хляйну. Напомацки став я ступати1 наперед і нагло наткнувся на наге тепле тіло жінки...
«Ходи!» — сказала вона мені і повела довгими хідниками у якусь затишну кімнатку, де я й уснув у її обіймах. Коли збудився, найшов себе на майдані замку серед служби, яка варила сніданок. Однак ніхто не гуторив, не сміявся, хіба тільки кретійські наставники та оружні ратники, які пильнували стін. Через усю днину ніхто не закликав мене до ніякої праці. Тільки раз прийшов король зі спальні, повів своїми каправими очима по зборі, угледів мене, скривився, наче сатир, який намість німфи найде під кущем стару бабу, і пішов далі. Королева сіла на підсінні палати, а коли я, по звичаю, упав ниць, ласкаво спитала мене про ім’я і дала кілька приказів кретійцям. Сі завели мене до одівальні, де стояло чимало високих запашних скринь з одягами, і я вибрав собі єгипетський стен, у якого в складках сховав свій ніж, та нову синю, золотими бляшками нашивану хляйну. На голову взяв я пасмисту хустку, як ся, що її носять жреці Гатори, а там і пішов зложити подяку королевій за щедрий дар. Я похилився до її колін, та в сю мить здавалося мені, що впаду неживий при її ногах... Мої ніздрі зачули ті самі пахощі, які оп’янювали мене уночі серед тихої, темної кімнатки. Я, очевидячки, любив королеву... Моє збентеження не у йшло її уваги, її усміхнене лице споважніло вмить, і вона тільки раз глянула на мене... Ах, дивлячись у її очі, побачив я медузу і нагло зрозумів, де ділися мої товариші, по яких і слід застиг серед сих несамовитих стін... Але свідомість моєї молодечої сили дала мені смілість титана. Королева, яка була мені підбічницею, не була страшна. Я прямо в очі глянув їй, а вона по хвилі спустила свої долі і покрасніла. «Відійди, Ксанте, і будь вірний!» — сказала.
Я поклонився ще раз, і ми розсталися. Увесь день тільки було праці у мене, що пирувати та попивати лискуче вино, яке заодно приносили мені служебниці. Аж вечором прийшла до мене німа кретійська дівчина, яка служила Андрофілі. Вона завела мене у палату відзаду, де був талямос. Королева ждала мене при світлі, і аж тут побачив я, як чудова була Андрофіла. Усю ніч провели ми зі собою, а над ранок сказала вона до мене: «Ти, Ксанте, точнісінько такий, якого я собі гляділа. Серце моє пожадає тебе, тіло моє милує тебе і бажає остати з тобою назавсіди. Тамті, що були перед тобою, боялися мене, короля, кретійців, власної тіни, тому я й убила їх. Ти один муж між усіми твоїми, тому убий сього проклятого лилика у мегароні, а будеш царем! Усі ратники по моїй стороні, але вони слуги царя Міноса з Кноссу, то їм годі вбити царського посадника. Бач, приїхали б сейчас довгі кораблі з Крети, а тоді хрест або огонь не минули б убійників».
 «Так, але що буде зі мною?» — бажав я спитати, та якийсь бог замкнув мені уста погордою та відразою до медузи. — «Добре! — сказав я. — За твою любов, Андрофіло, готов я навіть на кіл чи огонь. Дай мені тільки збрую!»
Тоді вона стала присягатися на Зевеса, шо вона не боїться суду Міноса, бо хотяй ратники не можуть самі вбити Археляя, то можуть не знати, якою смертю помер старець, і мені нічо не буде за мій учинок. Успокоївся я, але відраза остала. Я вибрав собі сильний меч, дві списи, шолом, щит і дзостер, багато прикрашений золотом та сріблом, і усе те зложив при задньому виході з палати. Увесь день переспав я, а під вечір, наївшися донесхочу, став я ходити по двору, доки у одному підсінні не найшов довгого мотуза та кількох жердок. Коли стала зближатися пора, прив’язав я здобуту збрую до мотуза та перекинув кінець через стіну.
Усі пішли вечеряти, бо сьої днини зладила Андрофіла великий пир. Ще зранку зарізали ратники вола, а тепер закладали на ріжни цвітучі товщем кусні м’яса. Шафарі ставляли мішальники на вино та виносили череваті смолисті амфори. Сам король випив першу чарку, а за ним пили другі, пили багато. Одначе шафар, який наливав вино, за кождим разом виливав напиток на землю, коли черга приходила на мене. Тоді я зрозумів, що королева бажає таки справді сього вечора убити мужа. Тому я неспостережено висунувся з круга і перейшов на зад палати, де була збруя. При задній фірті лежав п’яний ратник, і я без труду виліз на стіну. За собою втягнув я збрую, а там по мотузі спустився долі. Звідсіля не тікав я на південь, бо тут певно зловили б мене без труду посіпаки Андрофіли. Я попрямував на схід, у Арахнейські гори. Тут стрінув я гурток тікачів з Аргосу, Мікен, Корінту, яким надоїв уже гнет намісників Міноса. Ми збудували судно і приплили у Себеннітос. Було се тому десять літ. Археляй уже давно не жиє, але є якийсь другий король, що вбив старця і посів його жінку, ну і вона сама ще там. Ось чому не спішу я до любої вітчини.
Ксант замовк і став услухуватися у нічну темряву. З віддалі цоходили звуки розгульної музики та співу у святині, а з города раз у раз долітали крики п’яної та ошалілої від полового похопу товпи.
 — Не вдержу-таки! — сказав по хвилі Лязіос. — Піду в габір та приведу собі і тобі дівчину!..
 — Ні, останеш тут! — відповів Ксант поривисто. — Як підеш, то не один піде за тобою, а тоді ні ти, ні я, ні боги не відвернуть від нас чорної загибіли.
 — Ба, кому Мойра-призначення судила гинути...
 — На Дія! Тобі судила слухати мене! Іди й оглянь сторожі довкола городів, то відійде тобі охота гратися з чаром Афродіти саме тоді, коли вона розпалить смертні тіла безсмертним шалом.
Наче вдарена собака, похнюпився Лязіос, бо вчас нагадав собі, що він не в Пеласгії, а в Єгипті, де за непослух карали хрестом. Мовчки узяв шолом на спису і пішов здовж валу, який обрамовував город.
Евмахос остав сам.
Розмова з Лязієм, спомини минувшини та солодке вино притьмили у дечому зір його очей, але скріпили й оживили уяву, яка вмить із міркувань та мрій уткала узірчатий серпанок для його духа.
Справді, чому не спішить він між чорні смереки, жовтаво-зелені оливки, між рідню, приятелів, знакомих? Доки зноситимуть пеласги гнет чужого панування? Чи не час уже повалити проклятущих кретійських наїзників? Він сам зі своїми товаришами зайняв би величаву мальовану палату в Тірінсі, прогнав би Андрофілу, а заки наспіють довгі кораблі з Крети, упадуть Аргос, Мікени, Корінт... До діл рветься душа мужа, до діл та любови... Але не до сеї, яку дарувала єгипетська Гатора, ассирійська Іштар та фінікійська Астарта, а до другої, сеї, яку оспівує філомела в арахнейських лугах, яку освічує лагідним, сріблистим сяєвом Селена при жертівнику німф над жерелом.
Задумався Евмахос, і видко, що його туга не була тільки його тугою, бо ось із-над ріки, де стояли пеласгійські варти, полинула до зір чистим голосом співана пісня:
Зійди, Селене, ночі богине,
На неба звід зійди, Шлях паві пишній у море синє Ти сріблом постели!
Стели шлях сріблом, наче луг Весна листками криє. Неси у хмари людський дух, Що в падалі марніє.
Покажи світу блиск звіздний, Лагідний та могучий, Що з оков світа в царство мрій Дух здійме невидючий.
Нехай огонь, що груди рве, Огріє грудь дівчини, А серце, що краси жажде. Нехай до тебе злине!
Евмахос склонив голову на груди та закрив очі руками.
III
ГЕРЗЕТ
Світало. Десь з-над синіх Сінайських гір виходив на небо Гор, молодий, лискучий побідник Сета, викормлений груддю Ізиди, давець усіх благ світа, батько плодючої сили, надія Усього та найвищий розцвіт життя. Його прихід попереджував розсвіт. Рожеве сяєво золотило перш усього вершки обелісків та пілонів, вієри пальм та ріжнобарвні прапори, а під ним лежали білим серпанком опарів прислонені святині, городи, доми й ріка.
Г Блискучі мечі сонячних лучів шматували білу мряку, пробивали її, бажаючи дістатися до землі... аж досягли її, а перші рефлекси заграли на дрожачій верхні Нілу. З пілонів загули труби, а хор жреців заспівав стародавній гімн у честь бога Ра.
і Туман, який укривав собою землю, заворушився, наче товпа хеттійців під ударом пеласгійських колесниць, і нагло розпався на пасмуги, клаптики, клубки, які щезали безслідно перед лицем бога. Наче корабель, що з багнистих проток дельти випливає на сині хвилі Фінікійського моря, виринув із-за овиду золотий круг і, наче яструб, поплив по небозводі у І вій щоденний шлях. Враз відчинилися назустріч світлу білі а сині головки лотоса, незгідним хором озвалася болотяна тиця, а й ліниві крокодили вилізли на беріг, щоби якмога айшвидше нагріти свою холодну кров у благодатних лучах.
У храмі Гатори всю ніч курилися жертівники, а довкола у вятих городах, подвір’ях та підсіннях розверталася оргія п’яних вином та похіттю тіл. Аж над раном остання з танечниць уснула кам’яним сном у раменах жертводавця, який на її тілі складав найлюбішу жертву Гаторі. Фараон від’їхав до табору, а останній жрець склонив запиту голову на простиглу кадильну ложку. Шумом та гамом наполохані коти вертали на Свої звичайні місця і з криш та галуззя дерев із острахом чи цікавістю приглядалися лежачим тілам. Здавалося, що серед святого шалу, яким богиня попутала слабі глузди усього живучого, тільки вони одні заховали тямку.
 Але ось у задній частині храму, де були житла жрекинь і Танечниць, тихо відсунулася багряна занавіса, а з-за неї вийшли дві жінки.
 У одної з них поклав уже на лиці свою всемогучу руку найважчий ворог жіночої краси — час. В кутиках очей та уст видніли вже дрібненькі брижечки, які будьте збігалися разом, наче ниточки павутиння, будьте творили по боках уст дві заглибини. Се гієратичне письмо, якого зміст кличе
на людину зі сталевої гладкої верхні зеркала: пора жнив Шему минула, — минула недаром! Висохла земля чорніє та репається під подувом Тіфона — пора спочити й оставити зелень надії та любощів молодшим... Темні тіни лежали вже на висках прив’ялого лиця, шийні м’язи виступали з-під жовтавої, ненагрітої рум’янцем молодости шкіри, а півкулі грудей охляли вже й опали понижче первісної висоти. Не диво, отже, що непрозорий калязір ослонював усю стать жінки та закривав недостачі своїми складками. Зате дивним був вираз справді матерньої ніжности, з яким лице старшої жінки похилялося до молоденької товаришки, що йшла поруч із нею.
Ніяка заслона не скривала чудових форм тіла п’ятнадцять літньої красавиці. Воно всею верхнею шовкової шкіри пило раннє повітря і благодатне проміння сонця. Свіжість молодої крови заступала всі дари бога одівальні Беза і красила прегарну доню Нілу блеском самоцвіту та пахощами лотоса.
 — Уостаннє поглянь, дитинко, на світ очима дівчини! — говорила старша. — Ти посвятила себе великій богині, і вона вправді прийняла, але ще не взяла тебе. Вона не пірвала ще тебе у круговорот своїх намірів, цілей та способів, не вказала у яркому світлі жертівних огнів тайни створіння, тобто плодження всього живучого серед найвищої, найпалкішої розкоші, у шалі... Аж сьогодні вечором увійдеш між нас, а я, провідниця святих танечниць Гатори, просвічу тебе. Та перш усього нині ніччю зложиш богині в жертву твою невинність...
Дівча здригнуло всім тілом.
 — Богині? — спитала протяжно.
 — Так, богині, яка зішле когось, хто возьме від тебе твою жертву, і на сей раз... радій, дитино!., на сей раз сим вибраним буде не хто другий, як сам вічно жиючий фараон, мер Амон-Ремессу!
 — Не розумію тебе, Ата, — відповіла дівчина.
 — Богиня, — пояснювала Ата, — приймає жертву дівочої невинности через свого архієрея або котрогось із пророків. Але часами відступає її вибраному свойого серця жертводавцеві, яким ось нині є фараон.
Повільною ходою ішли обі товаришки стежкою городу. Крислаті сикомори отінювали її, а крикливі малпочки гралися у галуззі, викривляючи на прохожих забавні мордочки. Обі жінки дійшли до малої, у рожевому кущі укритої кам’яної лавочки. Кам’яна плита була застелена білим одіялом, а тіло та голена голова жреця з опухлим від запою лицем покоїлася на ньому. Біля нього на піску спала нага танечниця.
Її прозорий калязір був подертий, на грудях та бедрах видніли сліди укушень та поцілунків розшалілого любовника. Усе тіло здригалося раз у раз у мимовільних істеричних дроганнях.
З легким окликом переляку подалася дівчина взад. У Ати не знать чому поглибилася брижка болю довкола уст.
 — Не лякайся, дитинко, ти не знаєш, яку безодню розкоші випило сих двоє, заки обняв їх сон...
Але дівчини не могло успокоїти незвісне.
 — Я боюся, Ата, боюся незвісного! Воно може бути гарне, розкішне, святе, але я боюся його, бо я не так...
	 — Що не так? — спитала живо Ата.
 Дівчина спаленіла, а рум’янець поширювався на шию та грудь, наче генна, накладана умілою рукою служебннці. Добру хвилю мовчала дівчина, заки стала розказувати ось що:
 — Ти знаєш, Ата, що мій батько — голярем на Абарійському передмісті. До нас заходили не раз свої та чужинці. Вони приносили вино, цвіти, м’ясо та хліб, давали гроші, а все за мене. Не один бажав і обіцював вчинити мене «пальмою любови для свойого чоловіка», тобто взяти мене як першу жінку — Небтемпа у свій дім. Але батько зволікав, бо гадав, що дістане більше від якого достойника або писаря. Ти знаєш, Ата, як погонич осла, так писар поганяє усі прочі стани і буває деколи більшим паном, ніж генерал або купець...
 — Найбільшими панами, хто знає чи й не більшими від самого вічно жиючого фараона, були, є і будуть жреці! — замітила поважно Ата.
 — Ох, збагнула я се... на собі! — зітхнула дівчина. — Одної днини прийшов святий отець Птахготеп і сейчас, побачивши мене, забажав узяти зі собою. Обіцював золото, вино, часть приносу з кождого Теху, найбільшого свята Пібасту. Батько падав на черево, цілував його руки й ноги, іле мене дати не хотів. Птахготеп відійшов, червоний, мов ніс п’яного азійця, а другої днини узяли мене сюди сторожі святині як належну богові жертву. Дармо просив батько помилування, роздирав одежу, а я плакала. Мене взяли-таки, кажучи, що у ложе його святости ніхто не йде з плачем, .воно правда! Се велика, се божеська честь для бідної Дочки голяра, але не такого надіялася я від життя. У забутті королівського пагімту зів’яне моя краса, ніби маків цвіт під нас Шему, коли з піль збирають колосся, а солому жидівські раби перемішують з глиною на цеглу... Не раз, див-пячися на бідні жінки мужиків, як поралися біля товчення пшениці та ячменю на камені, прохала я богів не покарати
мене такою тяжкою працею у життю. Лиця поорані морщинами, рамена висохлі, ноги чорні від нілового болота, грудь обвисла, віддих вонючий від часнику, волосся поруділе від сірки, щоби не чіпалася нужда... брр! «Ізидо, — молилася я. —  спаси мене від тричі проклятої нужди мужика!» Але ось’ . вечором прибігали з-над ріки діти. Одні приносили зловлену!
рибу, другі несли цвіти або оберемок спілого лотоса чи молодого папірусу, а наймолодші, одно- й дворічні, з плачем та голосінням бігли до матерей і прохали поживи. Тоді матері подавали їм свої обвислі груди, а їх старі лиця наче осяяв луч променистого Гори. Надходив і вонючий, брудний мужик у подертому стені з заскорузлими руками, гладив по голові жінку й дитину, а там, хотяй втомлений сам, розводив огонь до вечері, щоби не перебивати мамі та дитині їх заняття. О, тоді завидувала я сим поганим, нечистим поманам і прохала богів; дати мені лишень тільки щастя, кільки дає його вечір у мужицькій хаті.
У голосі дівчини зазвучали сльози. Наче шукаючи відповіди та потіхи у досвідної товаришки, підняла вона очі до неї, але, о диво! Ні слова не сказала їй Ата, а і в її очах блестіли наче краплини роси...
 — Не кождому писане сімейне життя! — відповіла вкінці. — Ось не весь лотос дає солодкі зерна. Згадай, скільки білих та синіх цвіток в’яне у дівочих косах, при дівочих грудях, довкола кам’яних стовпів святині!..
 — Так, вони в’януть! — проказала дівчина.
 — В’януть! — повторила Ата, а по хвилі додала м’яким, ніжним голосом: — Не ховай гніву в серці до Птахготепа! З його пророчих рук спливе на тебе щастя! Хто знає, може, око його святости епічне на тобі ласкаво, і він вчинить тебе своєю Небтемпа на весь Єгипет та весь світ? З одної тканини і стен мужика, і прапор на щоглі, але котрому з них більша честь?
 — Ах! Ата, ти не розумієш мене, ти вже не в силі відчути сього, що накипіло в мойому серці. При усій славі та блеску святої ложниці царя, хай Сет випоре кишки Птахготепа, а тіло потопить у череві крокодила, щоби йому не було ні гробу, ні спокою, ні життя, ні смерти! Най викине його Нутпар — царство блаженних на жовту пустиню між шакалів, гієн та стерваків і не буде йому милосердя, як мені нема і не буде щастя! — Потемніло лице дівчини, рученята затиснулися судорожно, блиснули зуби з-під коралових губ, засвітили очі.
Ата не відповіла нічого. Вона руками закрила лице і звільна відійшла до святині. Хто знає, може, й вона відчула печаль дівчини та поняла стійність щастя, яке приносить вечір у хату мужика-хлібороба?..
 Тим часом щезли рештки сутіни, сонячне світло залило всі закутини города та святині і побудило потомлені та приспані оргією пари. На подвір’ї почався також рух, а хриплі голоси сардинців доходили аж у глибину святих огородів.
Здригнулася дівчина і побігла геть над ріку, де не надіялася стрітити нікого. Подув повітря розвіяв її блискучий волос, а легкий піт виступив на оксамитну верхню її тіла.
Швидкий біг заставив її забути на хвилю про її горе. Відраза до всього, що діялося там, у святині, перемогла біль. Коли угледіла під сикоморами укриту бесідку, аж підскочила з радости і подалася туди. Вбігла між сповиті виноградом
стовпці, але ось нагло закричала, наче там, у сутіни альтани, лежав крокодил або піскова змія.
і їй настрічу піднявся з лавочки високий, білявий красавець — Евмахос. Він піддержав охлялу та поблідлу від переляку дівчину і посадив її на лавочці, а опісля подав їй чарку вина. Коли його рука доторкнулася теплого, вогкого від поту тіла чудової дівчини, потемніло і йому в очах. Здавалося, він пірве її сейчас зі собою та погасить спрагу любови, яку тільки довели до крайности безсонність та близькість оргії. Він затрусився увесь, жижки задрожали, зціпилися зуби, кров хвилею хлинула до мізку... Але Ксант здержався, відвернувшись від цвітки, — ще ніколи в життю не зводив він так важкої (боротьби, — наче смертний відвертається від чари, повної Іожеського нектару, і погамувався.
 — Що тобі, дитино? — спитав якимсь дивним, просто не воїм голосом. — Відкіля ти, як тобі на ім’я?
А дівчина прийшла тим часом до себе, випила дещо вина і успокоїлася. Вона з цікавістю гляділа на високу, геройську тать Евмаха у блискучому шоломі та дзостері-чересі.
 — Я Герзет, — сказала, — мене жреці взяли до храму Гатори, щоб віддати фараонові, а я боюся сього, бо воно погане.
Важко піднялася грудь полковника. Ось безсмертні боги стерегли його від найстрашніших злочинів, які тільки знав Єгипет. Слава їм за те й подяка!
 — Я так і гадав, що се з неба зійшла богиня Пібасту в розцвіті молодечої краси, щоб ущасливити найбільшого між смертними, тому й не користав я з твоєї слабости, самоцвіте! Не мені зацвіло твоє личко, не мене обіймуть твої з лучів Еосу уткані члени, не огріє віддих палкої груди, не оп’янять пахощі пона. О Паппай! Горе мені!
Лице Евмаха стягнув біль, а в очах блиснули сльози. Йому нагло захотілося плакати та кричати зі злости і невтишеного бажання, яке з живловою силою вмить опанувало його
єство. А вона?.. Чимраз цікавіше приглядалися її великі чорні очі незнайомому мужеві.	
 — Ти гарний, чужинце! Я ще не бачила такого гарного мужа, хотяй у мого батька бували і фінікійці, і шардани, й шакалюші, і гебри, і лібійці. Ти якийсь інший. Інший навіть, як наш вічно жиючий фараон.
Нагло зірвалася й плеснула в долоні.
 — Гаторо! — скрикнула голосом розпещеної дитини. — Чому сей чужинець не фараон? Я б тоді не боялася вечора... 
Одним скоком був Евмах при ній, та заки зміг обняти раменами Герзет, почулися на стежці кроки. Був се Лязіос, який приносив приказ вертати у табір.
Герзет розплакалася.	
 — Прощай, чужинче! — закликала. — Ти один на всьому світі подобався мені, тебе одного не боюся. Ах, рятуй мене, як можеш! Мій батько живе на Абарійському передмісті, а називається Нана. Прощай!
Побігла. Довго глядів за нею Лязіос, а далі замітив зміну в вигляді товариша.
 — Що се за дівчина? — спитав. — Що з тобою, Ксанте? Певно, ковтнув лишню чарку, й вино розібрало тебе. Але се пусте! Підемо у табір, виспимося. Ходи!
Евмах не відповів ні слова. Він глядів безвиводно туди, де щезла за кущами ріцінусу Герзет. Його руки раз у раз підіймалися до висоти лиця, наче у сього, кого осліпить сонце або хто заглядиться у хрустальну кулю жреця-магнетизера. Коли ж Лязіос став його тягнути за собою силою, звільна звернув на нього сонний погляд очей, а по хвилі дав себе повести до виходу з городів Гатори.
 — Лязію! — прошептав. — Якщо се правда, що усякому вже зроду записана доля, то я кленуся богами дня і ночі, сього і того світа, що або Герзет увійде у моє ложе та займе перше місце у мойому шатрі, або стерваки порозтягають мої кости по пісках сих богами проклятих пустинь!..
 — Ось куди воно! — закликав остовпілий Лязіос і з подивом глянув на полковника. Годі було, одначе, дещо більше сказати, бо саме підійшов до них той сам жрець, який минувшого вечора прохав їх не доторкуватися до танечниць богині.
 — Сехмет, львиця пустині, рада, що чужинці не забрали з леговища діток великої богині, не покаляли нечистим своїм тілом, а за послук та покору даровує тобі ось се! — сказав і вручив Евмахові темно крашену скриньочку із символом богині Гатори наверху.
 — Ар геш тек! Я на твої прикази, святий отче! — відповів полковник байдужно, не звертаючи уваги на приязність поведения жреця.
 — Бачиш, святий отче, — докинув Лязій поспішно, який боявся, що в Евмаха вирветься згаку яке необережне слово або запит, — бачиш, що і чужинець уміє як слід пошанувати святощі Єгипту, і то не зі страху, а з прихильносте до ваших богів.
 — Благо вам, якщо так є, і се знайте, що устами Єгипту — ми, жреці!
 — Чи тільки устами? — спитав їдко Лязій, одначе жрець не чув уже сих слів. Швидким кроком віддалився давати прикази до вечірнього свята, у якому мали брати уділ фараон і Герзет.
IV АБАРІС
Абарійським називано передмістя Пібасту, яке лежало при дорозі до властивого Абарісу-Пелюзіум при устю одного з головних гирл Нілу. Шлях сей ішов високим насипом, якого ніколи не досягала повінь, бо він був необхідно потрібний при рухах військ на східних рубежах держави. Тому дуже часто стрічалися на ньому каравани купців, пастухів, відділи війська, обози. День і ніч у всіх порах року снувалися по ньому люди, а тому і на Абарійському передмісті не завмирало життя ні на хвилину. Для короткости називано його також Абарісом, бо тут збиралося усе, що мало яку-небудь зв’язь із абарійським шляхом. Біля міста Гошем (Факуша) цілився шлях на два рамена. Одно ішло дальше правим оерегом Нілу, друге повертало на північ, переходило через ріку і прямувало до Танісу, давньої столиці Шасу (Гіксосів). Гуди заїздили особливо радо фінікійські кораблі, бо в Танісі був осередок сирійсько-арабських поселенців та торговлі з Азією.
Оттут, при головній улиці, але вже недалеко брами, стояв Цім голяра Нани. Дім був невеликий, з просторим підсінням, на якому Нана сповняв обов’язки свойого звання: голив голови, лиця та бороди єгиптян, стриг і запікав бороди та волосся проклятих азіатів чи лібійців, пускав кров на новий місяць або заліплював рани, віднесені в уличних бійках, Робітникам, ремісникам та жовнірам Пібасту. Попри се, Нана займався також іншими справами. Він знав усіх найзначніших Злодіїв, посередничав у купуванні невільниць, заохочував чужинців складати багаті жертви Гаторі та куштувати святої розкоші з божеськими її служебницями. Злі язики твердили
вправді, що він торгував також котами і продавав їх до фінікійських житниць, але сього злочину не доказав йому! ніхто. Знаменитших гостей приймав Нана у свойому мешканні, де донедавна помагала йому Герзет. Тепер остав батько сам-один, і саме тої днини, коли Евмахос пильнував1 святих городів Гатори, жалувався перед двома фінікійцями, які прийшли до нього підстригти бороду.
 — Як тіло відпадає від костей прокаженого, так покинула радість моє бездольне кубло. Душа моя сумує, а очі падуть на1 землю від плачу. Кільки разів гляну на гнучкі била лотоса,! тільки разів згадую твою струнку стать, о Герзет! О ти,! самоцвіте безцінний та принадний! Гатора й Ізида наділили1 тебе красою Перу — пори сійби, коли з вогкого намулу вицвітає барвисте життя, зелень розкоші-любови, надія на спіле колосся богині Ранут. О горе! Дармо товче невільниця! золоту пшеницю-бет на чорній кам’яній плиті з Хебту, дармо блистить пиво-гаг у збані. Ні одно, ні друге не розвеселить уже моїх членів, не викличе усміху на мої порепані, почорнілі уста. Мій віддих став вонючим, як віддих азійця, який наївся несвіжого м’яса з асафетидою, бо я тільки раз у день мию моє тіло від чорного пилу та червоної крови недужих. Харкотиння, грубе волосся, нужа та сопух із моєї робітні — се мій рай-нутпар у сьому життю. Богове! Що ж жде мене у-тому? Важко перевів Нана віддих а, вхопивши жменю пороху з долівки, посипав нею голову.
 — О ти, — нарікав дальше, — що могла стати панією принади, повабу та любови, ти, що була б певно стала «пальмою принади та любощів» для твойого чоловіка, — як страшенно засмутила ти моє серце! Кільки-то разів дрожали мої старі коліна на вид твоїх укритих чарів, кільки разів розпалював огонь твоєї молодости мої старечі кости! Ах! Як часто бажав я стати фараоном, не тому, що королі живуть вічно, а тому, що вони можуть дочками свойого пагімту прикрашувати ложа... О Герзет! Чому твій батько зродився бідаком, який мусить ціною твоєї невинности купувати собі хліб? Та де ся ціна? Оберемок лотоса зі святині, обмацаний калач, який воняє гнилою рибою від нечистих пальців розпусника, та й тільки... О горе, горе, горе!
Уважно слухав один із купців нарікань голяра, вкінці усміхнувся злобно.
 — Бачу, підлий голяру, що Герзет, за яку обіцював я тобі два таланти золотим, утікла з якимсь розпусним жрецем? Ти тоді сам не знав, чого правити від мене, а теперечки — ні гроша, ні дівчини. Се точнісінько так, як перший чоловік, що не хотів їсти хліба життя, який подавали йому боги, бо гадав, що се хліб смерти.
 — Ох ні. достойний Магарбалю! — відповів Нана, який умить нагадав собі, що говорить із чужинцями. — Вона не втікла. Її взяли як танечницю до святині Гатори.
 — Ха-ха! — зареготався нагло другий фінікієць, молодий чорнявий муж із хижим поглядом великих чорних очей та тонким, наче клюв супа, закривленим носом. — Ха-ха! Ось тепер мій друг Магарбаль без труду, за кілька там шекелів, дістане те саме, за що давав тобі, тварюко, два таланти. Богове! Шкода, що мене не було тоді при ньому. Я за два таланти віддав би був не то дочку, а й любовницю. На Астарту! Ти заслужив на удар п’ястуком у шлунок та на десять поличників обпльованою підошвою!
 В сій хвилині якась стать заслонила собою світло сонця, а рівночасно лучі його заграли на золотистих кучерях нового гостя. За ним ступав другий, чорнявий. Одним поглядом оцінив Нана входячих і вмить упав на черево.
 — Вітай, достойний гостю, у вонючій хижині найпідлішого підніжка твоїх рабів. Хай ясна, сонячна поява Ра розсвітить пітьму її та прохолодить духоту пахощами Пунту або леготом північного вітру, який віє тоді, коли на небо зійде вечірня зоря Бону. Що прикажеш, милостивий пане, батьку убогого, вдови і сироти, опікуне пригнетених, жерело справедливости і ласки?..
 — Ти Нана, батько Герзет? — спитав гість, тріпнувши нетерпляче пальцями. — Я Евмахос, полковник прибічників його святости.
 — Знаю се, найдостойніший стовпе тебанського храму Амона, знаю про тебе, любимця богині Мут...
 — Не верзи дурниць! — гримнув Ксант. — Ти Нана?
 — Ох, я, нещасний, побитий, спроневірений...
 — Гаразд! Я приходжу від Герзет. Вона призначена на святочний дарунок його святости, вічно жиючому цареві.
 — Ох, ох! — захлипав Нана, все ще не встаючи з Долівки. — Часами й душа королівського писаря поселюється У хробакові, який ссе внутренности підлого хеттійця або гебра. Що за честь! Богове! Чи його святість сам бажає глянути на грязюку у своїх божеських постолів і тому...
 — Ні, се я бажаю з тобою поговорити.
Нана зірвався і встав. Оба азійці заговорили зі собою живо незрозумілою мовою та раз у раз кидали бистрі погляди на Евмаха. На ньому, наче краски на вигладженій стороні папірусу, відбивалися живлові почування, та він сам не звергав уваги на розмову фінікійців. Тільки Лязіос раз і другий глянув на них, але сейчас відвернувся і сів на краю величезного глиняного глека, у якому на дні лежали ще останки ячменю.
Тим часом Евмахос заклинав на всі святощі батька, щоби поміг йому відібрати Герзет жрецям.
 — Заки прийде вечір, — говорив, — приведу тобі її, по волі чи по неволі, якщо згодишся віддати її мені. Стягну на себе гнів жреців — байдуже. У Себенніті завсіди найдеться корабель, що попливе до Кітери або Крети. У мене гроша доволі, а могутній брат Зевеса Позейдон...
 — Навіщо тобі, полковнику, їхати, у Себенніт? — вмішався знічев’я молодий купець. — Ось наші два кораблі виїздять із пристани, як тільки ми вернемо з Пібасту. За добру заплату завезу тебе на Крету чи куди хочеш. Ось у тебе після війни, певно, чимало всілякого добра, дівчат із Кадешу тощо. Сьогодні вечором помащу патеків оливою та вином, а ніччю можу їхати у всі чотири.
Нана сидів із посірілим лицем на долівці, а з очей капали йому сльози. Руки звисали безсильно здовж тіла, наче в умираючого, а з горлянки добувалися звуки, похожі ні то на плач крокодила, ні то на кудкудакання курки.
 — Усе, ваші достойносте, рад я вам вчинити, власної жінки не пожалів би. Якщо в мене були б дві голови — корови та львиці, як у Гатори й Сехмет, я звернув би львину до вас, а коров’ячу... то є ні — коров’ячу до вас, а львину до побожних жреців із храму великої богині. Але — ах! Не знаєте ви тайну храмів, не знаєте всевидучости духовного стану, ні його мстивосте. Сам фараон, хай вічно царствує у хвалі, здоровлю та силі, боїться їх, а принайменше не дратує їх. А я, безсильна черепаха, яка порпається у ніловому болоті, мав би на се зважитися...
 — На Таніту, якій служать курії! — закпив Магарбаль. — Навіть черепаха запорпує у пісок свої яйця, щоби не найшли їх шакали, а ти, Нана, не вмів укрити як слід дочки. Шкода з ним говорити, достойний полковнику пеласгів, він нам не поможе у нашому ділі!
Оба купці повставали зі своїх місць, тільки Лязіос сидів, як переділе, на бочці, а голяр зі стогоном знову впав на долівку. Його малі каправі очі бистро гляділи спідлоба на трьох змовників, коли Лязіос рухом руки здержав виходячих.
 — Послухайте й мене, достойні! — прохав. — Нана вам не поможе., бо бліда трусість вселилася в його кости. Але чи ви певні, що він вас не зрадить жрецям? Погляньте на нього! Ви бачили, може, собаку, яка, махаючи хвостом, підходить до п’яти зненавидженої людини, щоби її вкусити. Ви бачили змію-пекельницю у терню, коли над нею пересувається нога мандрівника? На Дія! Гадюче серце у тої людини, собачі очі, а вдача полохливого оленя!
Мимохіть глянули оба купці та Евмахос на голяра, який сидів на долівці, а в малих його очах раз у раз займалися дивні огники. Уста то відчинялися, наче сказать бажали слово, то стягалися у маску глуму.
 — На Гермеса! Лязіос каже правду! — прошептав полковник і вмить вирвав із піхви широкий аор. —  На насилу є хитрощі, на зраду — насила. Вмирай, поганче!
Але молодший із купців Валім Регаб ухопив його за руку. Був дужий і по хвилі вдалося йому усмирити гнів пеласга.
 — Подумай, хоробрий полковнику, що се єгиптянин, — переконував його.
 — Ба, голяр!
 — Так, але ми чужинці, а на нас глядять вовком усі, кому забираємо частину ласки його святости.
 — Я ж полковник прибічників, ближчий його святости навіть від «наставника дому жовнірів».
 — Усе те правда, але процес потягнув би ся довго, а нас коштував би багато. Бач, глибокі калитки висять у складках калязірів фараонових писарів.
 — А що найважніше, — докинув Магарбаль, — Герзет пропаде, якщо нас замкнуть до в’язниці.
Ксант очуняв і, опустивши аор, глядів довгу хвилю на злобно усміхненого Нану. В його серці зібралося тільки несказанної злости, що аж сльози показалися у його синіх очах.
 — Богове! — закликав, а меч із брязком упав на долівку. — Що тут робити! Га, проклятий накорінок! Крокодил поїдає часом свої молоді, та не дає їх пожирати другим, а сей готов і на се.
 — Ба, якщо я крокодил, то ви нечисті свині, і я волю з’їсти сам свою дитину, ніж дати її вам. Ви ж мені не рівня. Хай Гіфон Сет пірве ясноволосих та бородатих поган!
Хвилю стояли так насупроти себе Нана й Евмахос і дихали на себе злістю та пімстою, а оба фінікійці живо перекидалися словами. Вкінці виступив Магарбаль.
 — Нана, — сказав, — ти розумний чоловік і знаєш, що навіть на зраду замислів полковника одержиш тільки копняка в черево від начальника дому жінок, а ножем по горлі з рук сього героя. На всякий случай не дістанеш від нікого ні утена міди, ані шекеля срібла. Навіть святі отці не заплатять гобі, бо дівчина призначена не їм, а фараонові. Отже, слухай! Цостойний Евмах дасть тобі два таланти золотом, якщо мовчатимеш до нашого виїзду. Дав би я тобі їх, але я купець, не смію мірятися з благородним та хоробрим героєм, від лиця якого тікає хеттієць та ефіоп.
Тут фінікієць похилився перед ПОЛКОВНИКОМ. А лице молодого пеласга прояснилося, наче небо, коли Еврос розжене нанесені другими вітрами хмари.
 — Не два, але чотири таланти одержить Нана, а ти, мудрий пораднику, — два. Твоя мудрість спасає мене, як баскі коні перед перевагою ворога.
 — Зеркало справедливости! — заголосив тоді Нана. — Хан небесний будівничий Птах побудує тобі таку саму палату, як дім Рамзеса у Тебах, щастя ваше хай буде, як піраміда Хуфа, а дітей у вас хай буде тільки, що цвітів у жертівному вінці Гатори. Але, бачиш, старі мої кости просять віддиху, супочинку, вигоди, якої не маю, відколи мій самоцвіт... — тут Нана заплакав, як крокодил, — тому прошу тебе: дай мені невільницю! У тебе їх багато, тобі все одно, чи маєш їх десять, чи тільки дев’ять.
 — Згода! — відповів Евмахос, і змовники відійшли. Нана лишився у робітні ждати на гроші та невільницю, оба купці пішли до пристани, а Лязіос і Евмахос — до табору.
V
ВОЛЯ ФАРАОНА
Наче на крилах летів Ксант у табір. З трудом соплячи та проклинаючи, поспішав за ним Лязіос. У таборі на кождому кроці видко було наслідки нічної гульні. П’яні жовніри у заялозеній та подертій одежі валялися біля шатер та колісниць. Невільниці та тверезіші товариші вовтузилися коло них, щоби спасти їх від лучів убійчого сонця, яке щораз то вище підіймалося на темно-синьому небозводі. Від пустині раз у раз подував гарячий вітер. Він наповняв нестерпимим жаром болючі з похмілля голови п’янюг, а навіть притемнював подекуди і здоровому тямку. Удушливе повітря давило грудь віддихаючих та робило їх рівнодушними на все довкруги. З шатер від часу до часу показувалися голови азійських невільниць із виразом смертельної втоми на білих лицях та у великих очах. Спека, духота, сопух збільшували ще муку неволі. Брусоватість, або, що гірше, пестощі їх панів видавалися їм діточою іграшкою в порівнянні з невмолимою безоглядністю неба.
Коні, осли, мули стояли посоловілі у тіни нечисленних тамарисків, пальм та сикимор, на яких спали малпи-песиголовці. Одні верблюди, які Рамзес привів із собою з Передньої Азії, припочивали вдоволені. Вони пережовували біля
жолобів, у яких було повно нілової води. їх арабські поганячі спали неподалік у тіни низьких шатер. Вони не почували себе гаразд у землі фараонів і ждали тільки дозволу всемогучого «союзника», щоби покинути країну грязи а заглибитись у суху, жовту пустиню, під опіку божеських зір і святих каменів Синаю.
З трудом добилися оба мужі до шатра Евмаха. Воно було більше та вище за другі, а біля нього стояло кілька інших. Настріч володареві вибігло з десяток дівчат з балабонами, сопілками та сістрами. Вони приспівували та вигинали тіла під ритм сірійського танцю, яким аж досі вдавалося їм розвеселювати лице володаря. Одначе сим разом Евмахос замахав тільки руками, а коли невільниці замовкли, видав приказ усім ладитися до виїзду, збирати одежу, поживу, скарби та вантажити на осли й мули. З острахом глянули на нього хеттійки. їх чорні лукаві брови морщилися гнівно, повні уста кривилися від укритого невдоволення, тим більше, що завдана праця мала відбуватися серед полудневої жари. Але не сміли супротивлятися приказові, бо в сю мить Лязіос копняком розбудив сплячого візника, велів покликати йому до помочі двадцятьох із-поміж дружини Евмаха, а сам став особисто наганяти невільниці до праці. Із-за пояса добув нагайку і нею вказував на річи, які перше всього треба було забрати. По хвилі прибігла ще й його власна служба й одержала такий сам приказ. Табір рушився в одну мить.
Тим часом Евмахос удався до шатра, де панував милий колодок. У ньому стояло кілька великих неполиваних глиняних глеків з водою. У них вода насякала у глину й, паруючи, прохолоджувала воздух, а й сама заховувала свіжість, так принадну для уст після непереспаної ночі. Евмахос напився води і поклався на походну лежанку, покриту кінською шкурою. Двічі заглядали крізь занавісй головки дівчат, наче спитать бажали володаря, яка-то хмара прислонила його зір на понаду тугих, повних, наче зі спижу вилитих, тіл. Чи -не чує він, як сонце та кров нагріли їх бажанням? Чи не бачить їхньої чудової золотаво-темної краски? Одначе — о, невірний А. до не! — володар ні вусом не звів на них, ні одним поглядом не сказав їм: «Останьте! Бо ваш вид радує моє серце!»
На втомлені очі Евмаха стала спускатися солодка дрімота, сестриця сну. Переживання останніх годин вичерпали сили його духа. Хвилями здавалося йому, що казкова поява Гер-зет — се справді тільки сонна мара, звідний привид, який наслали на нього неприязні духи пітьми. А тоді він насилу відпихав від себе нічні картини святих городів Гатори, і очі клеїлися до сну. Але ось уостаннє на цвітастому тлі появила
ся дівчина й її пориваюча краса. Вона так ріжна від усіх, яких дотикали його руки, бачили очі й якими впивалися уста. І вмить ся поява проганяла сон, і він відлітав знова далеко, наче від поклику журавля тікає пугач... На Афродіту! У руці бога, який вливає людині у кров невтишиме бажання любови, блестеть жорстокий, немилосердний спиж!
 — Ар геш тек! Я на твої прикази, пане! — обізвався нагло при занавісі шатра голос Лязіоса, і Ксант відразу догадався, що його помічник говорить із якимсь достойником.
І справді. Двох нубійських невільників відхилило занавіси, а досередини ввійшов у чорно-жовтий калязір та широкий кармазиновий ковнір одітий «пан таємниць» фараона — Горсутен. З-під його високої перуки струями спливав піт на штучну козячу борідку, яка звисала з-під долішньої губи. Спливаючи, змивав із гладкого лиця білу краску та антимон, яким попідчорнював собі королівський шамбелян очі та брови. Та, проте, з усієї його появи так і била достойність високого урядовця та любимця його святости, коли відповідав на військове поздоровлення пеласга.
 — Хоробрий чужинце! Ласка його святости, володаря обох світів, спливає на нас, наче благодатні хвилі Нілу, на ялові піски пустині, а як родючий намул наповнює країну багатством, так щедра його рука обсипує нас дарами.
І з обережністю вийняв із-за свойого калязіра і подав Ксантові дорогоцінний, фінікійської роботи кубок, наповнений по береги зернятами золота завбільшки з ячмінь.
Уперше після великої побіди на Оронті зраділо серце Евмаха.
 — Чого бажає від мене пан обох світів, коби жив і панував вічно? — спитав.
 — А чи занавіси твойого шатра щільні?
 — Сядь біля мене, достойнику, який стаєш по правому боці короля, а твої слова остануть, як ті зернята у глечикові.
Ксант відхилив занавісу і виглянув надвір під час, коли Горсутен приміщувався на його лежанці.
Лязіос успів уже виправити до пристани невільниці та позбувся зайвого крику і плачу, а сам переговорював якраз із дружинниками Евмаха. Вони розмахували руками та викрикували захриплими голосами. Прокльони та імена богів сирійських, єгипетських та пеласгійських летіли градом, наче зерно з віялки трудячого хлібороба, а шістьох нубійських носіїв, які принесли посилку Горсутена, приглядалося байдужно незрозумілій для них дії.
Побачивши те все, велів Евмахос двом рабам принести вина й води, і вкоротці покріпив повірник короля свої підупавші сили.
- Тепер говори! — сказав Евмахос, коли раби віддалилися, щоби позбирати останки його майна.
- Ти знаєш, що його святість обіцяв вам як нагороду за хоробрість та вірність солодку розкіш у садах богині Пібасту. Ось чому привів вас сюди намість вислати до Танісу або дишити в Арабії.
 — Знаю, — відповів полковник поважно та холодно, — але ні я, ні мої жовніри не покористувалися дозволом, бо, бач, доволі поки що у нас своїх дівчат...
Шамбелян засміявся сухо.
 — Здержливість — се велика чеснота! — сказав. — Великою є ласка фараона, але більшою ще буває неласка богів, тому благо сьому, хто вчас уміє послухати голосу останніх!.. Щоправда, — додав по хвилі, — то вони кому-небудь і не об’являють своєї волі, хіба вйбраним...
 — Так! — відповів спокійно Ксант. — Вибранцям або чужинцям, які не знають поведінки і не розуміють минулого та майбутнього.
Він налив у кубки вина, випив сам і попрохав гостя зипити.
Горсутен покректував із вдоволення, але весь час приглядався тугим шкіряним постолам, які зладила для толковника невільниця.
 — 	Хай озолотить Тот, батько премудрости, твої уста, Ксанте, — продовжав, — бо ти всупереч волі його святости сам пізнав, у чому незгідна ся воля з волею жре... то єсть богів.
З острахом глянув Евмахос на королівського висланця. - Іевже він приносив йому неласку або й кару?.. Але в сю мить погадав собі також, що се було б йому якраз на руку, тому непокоївся й усміхнувся злегка.
 — 	Я вже змалку радо прислухувався до розговорів старих моряків та наємників, які привозили з вашого краю золото, срібло, мідь, тканини та широкобедрі жінки, і не раз чув я, як зони поучували новиків: «Кожде слово — як стріла з-поза заборона: або даром вилітає, або ранить; але кожда може збити, і тому краще, не лінуючися, ослонити себе щитом і від одних, і від других. Недаром поклали боги перед одним ізиком подвійну чергу зубів і дали людині два уха...»
 — 	На Тота! Не тільки у наших храмах є мудреці! — Скликав єгиптіянин. — Є їх, видко, доволі і у пеласгів.
 — 	Звісно! Вони привезли свої мудрощі звідсіля! — відповів чемно Ксант.
Настала хвилина мовчанки. Евмахос перебирав зернята в кубкові і мовчав, гість сопів та раз у раз брав у руки амулет із малахіту, який висів при золотому ланцюзі на його
шиї. Вкінці обтер спітніле чоло. Укрита в амулеті таємна сила1 вселилася в нього, і він заговорив знову:	
 — Його святість, володар обох світів, не подумав як слід! про се, що чужинець не може даром користуватися добром! богині... і дав дозвіл...	
 — Що ж, ніхто з сього дозволу не користав, — повторив нетерпеливо уже знуджений балаканиною Евмахос.	
 — Хвилину терпцю, хоробрий полковнику! Якби ви вкусили заказаних солодощів, вони змінили б ся у ваших устах! в полин або й у трійло... За здержливість не мине вам нагороди! від людей, а ласка від богів, але за дозвіл відповідає сам! фараон, без огляду на вис лід...
Наче від укушення скорпіона, зірвався Евмахос з сідала.
 — Ах! То великий Рамессу боїться!.. — крикнув і вмить зрозумів, за чим Горсутен прибув до нього у південну жару.
Але каправі очі єгиптіянина, які блукали аж досі по шатрі, устремилися в лице пеласга питливим поглядом, наче бажали до дна проглянути душу героя.
 — Хто приказує львам пустині, кому Амон праворуч і ліворуч, сей не боїться нічого! — скартав шамбелян полковника. — І ніхто, ніхто, кажу, не сміє про се сумніватися.
 — Не я сумніваюся про се, але всі ті, що, побідивши льва або леопарда, ховаються у сітку з волосіння перед москітами.
Широко засміявся Горсутен і поклепав по плечі Ксанта.
 — На Тота! — повторив. —  Не тільки у нас бувають мудреці. Бачиш, якраз таких-то москітів обавляється начальник королівського дому жінок. Сьогодні його святість ночуватиме у храмі Гатори, яка дарує йому у заміну за щедрі жертви молоду, гарну танечницю! На ній буде самоцвітів та жемчугів на двадцять талантів золота. Одначе жертва жертвою, а гріх гріхом. І одно й друге... Ти розумієш мене, достойний та хоробрий герою?
 — На Геракла! Розуміти розумію, але хай лопну, як жаба під ногою водоноса, коли знаю, чого від мене хоче його святість.
 — Хоче, а радше хоче начальник пагімту, щоби ти був із фараоном у сю ніч, щоби твій дотеп і твій меч станули між ним а невидимим ворогом. Ти — сторожем найвищого добра Кему.
Наче Зевесова лискавка майнула в очах Евмаха. Він сам не знав, що й відповів Горсутенові, але, видко, щось до речі, бо королівський повірник, вельми втішений, всідав до носилки.
Як тільки затихли у віддалі кроки носіїв, зірвався Евмахос з місця, на якому сидів, і нагло став виконувати у шатрі
якийсь оргіястичний танець, наче ошалів від радощів. Його лице викривлювалося у якусь дивовижну маску реготу; а з уст добувалися дикі оклики. Але ось поза занавісок) почулися знова спішні кроки, й Евмахос умить успокоївся. У вході шатра показалося налякане лице Лязіоса.
 — Що тобі, брате? — спитав, зачудований. — Невже ж вино помрачило твій ум або вжалила змія-поганка? А може, побачив полуденного демона Ефіяльта?
 — Ах, ти не знаєш, Лязію, яку радість зіслали мені боги нашої землі! Фараон призначив мене сторожем своєї ложниці на сю ніч, а як так, то я без труду й-небезпеки відберу йому Герзет, бо я дужчий за нього, а кромі нас двох не буде нікого у королівських кімнатах. Бач, Рамзес боїться жреців. Ха-ха-ха!
Живо стали оба обговорювати справу, вкінці велів полковник Лязієві відіслати жовнірів, а самому йти до пристани та допильнувати, щоби все було готове на шосту годину ночі. Та тут змінив Лязіос тон і сказав поважно:
 — Евмаху! Не приказуй, не вислухавши мене! Великою є ласка наших богів, і то не тільки тому, що дали тобі в руки можність добути собі бажану пайку, але й тому, що остерегли тебе перед безоднею Тартару. Я від себе жертвую їм десяту часть усього, що привезу зі собою у Пеласгію. Жертвуй і ти... Швидко, швидко! — налягав, коли остовпілий Ксант витріщив на нього очі. — Жертвуй, бо може захмаритися їх погідне лице, а любий шелест святого дуба Додони зміниться у ворожий шум бурі! Ніхто не знає замислів мойри, тому кождий повинен купити собі хоч прихильність богів, щоби вони берегли його у горі.
 — Про мене, жертвую й я! — рішився Ксант.
Лязіос вилив ще на землю чарку вина та молився довгу квилю. По скінченню став пояснювати, в чому діло.
 — Ти чув, Евмаху, що під час твоєї розмови з голярем оба фініки говорили зі собою? — спитав.
 — Так, але я не розумію їх говору. Багато, бач, боги потворили народів, та ріжною є їх мова.
 — Тож слухай! У мене ще з часу першого походу на синайських бедаві є невільниця з Ніппуру, яка вміє співати прегарні пісні свойого краю. Від неї навчився я мимохіть протягом п’яти чи шести років мови, якою говорять вави-понці. Се була саме мова, у якій оба баришівники на скору зуку умовилися захопити нас та наші достатки, як тільки на пвиді зарисується побережжя Кіпру або Крети. Вони й оцінювали вже нас обох та красу Герзет як товар, якого так Цуже пожадають тіррени.
Евмах поблід. Коліна затряслися під ним, руки опали здовж тіла, а смуток і зневіра опанували його, наче з гір Кітерону спливає мряка в сонячні долини та білим туманом покриває колибу пастуха під скелистим верхом. Так часом знесилений, спрагнений тікач, почувши журчання води, прожогом кидається туди і наскакує на пропасть, у якій біліють кости поторощених мандрівників.
 — Богове! — зітхнув після довгої хвилі мовчання. — Богове! Якщо я коли приніс вам у жертву кізла та виливав солодке вино на родючу землю, якщо милою була вам молитва та пахощі печеного м’яса, вкажіть мені дорогу рятунку!
Задумався, але вже по хвилі усміхнувся, махнув рукою і сказав:
 — Коли весною в нашій вітчині літеплий легіт стопить сніги та вкриє кущі й землю зеленню, обзивається ліс покриком звірів та птиць, які віддаються усім єством розкоші любовних ласк. Тоді забуває глухар чи олень, що є на світі швидкі пси та цвітучі ловці-молодці. Сліпо віддаються бажанню та й думати не вміють про друге. Чого тут вагатися? Наші купці зрадники, то ми їх і не чіпляймося. Дорога у Таніс чи Себеннітос завсіди отверта!
Але Лязіос був іншої гадки.
 — Що людина, як олень, тратить тямку у путах Афродіти, — се правда, тому залюблені повинні завсіди голови позичати у приятелів. І ось я придумав, що ми таки мусимо всісти на фінікійські кораблі, раз ми з ними пов’язалися. Якщо сього не зробимо, то вони сейчас догадаються, що нас хтось остеріг, і, не можучи продати нас тірренам, продадуть нашу тайну... жрецям. Але я дібрав двадцятьох земляків, яким розказав про підлі замисли фініків. І ми на спілку придумали неабиякий план. Ми оба, то є ти і я, приведемо зі собою на кораблі не тільки наші достатки та невільниці, але також по десять рабів-невільників, яких і посадимо до весел. Як тільки у віддалі засиніють побережжя Кіпру, Крети або якого іншого божого острова, то, гадаю, що одинадцять пар дужих пеласгійськнх рук порозбиває сих кількох крамарів-грабіжників та доведе криводзьобі кораблі бажаного суходолу. Треба тільки уважати, щоби ніхто з нас не остеріг фініків про наші замисли. Але ледве чи се станеться. Наші земляки і самі гаразд знають, що се таке неволя у Тирі, Сідоні або хоч у Єгипті.
Езмахос аж у долоні сплеснув, чуючи таке. Так радіє знесилений мандрівник, який пробивається крізь гущавник у долину, і нагло намість самітної каменистої кітловини побачить веселий хутір та почує блеяния вовнистої череди.
Місто кам’яного ложа у холоді ночі прийме його широка, м’якими кожухами устелена лежанка пастуха, намість завтрашнього труду — солодкий супочинок у гостині.
От так радів Ксант із вдячности, обіймав і цілував свойого друга та давав останні приказн дружинникам. Весь прочий день зайняло обом перевоження достатків Евмаха та його товаришів на фінікійські кораблі, а коли вечором вийшла на небо вечірня зоря Бону, полковник, окритий темним плащем, з мечем при боці та короткою рогатиною на плечі почвалав у святиню.
VI
ГНІВ ГАТОРИ
Сьогодні не було біля святині непроглядних товп народу. По приказу його святости сардинці обставили увесь святий округ густими вартами, а всередині оставали тільки жреці, жрекині та повірені короля з його найближчого окруженця. Евмах застановився саме, як увійти йому туди, не звернувши уваги жреців, коли з-між сардинських наємників висунувся Горсутен і швидко потягнув його вбік, на дорогу, яка вела до пристани.
 — Не треба, щоби тебе хто бачив у храмі! — сказав шепотом. — Якби люди бачили богів, не бояли б ся їх, не цінили б як слід і їх ласки. Ось туди!
Звернув із дороги вбік, понад саму ріку, якраз там, де на линвах колихалися два довгі та високі, остро будовані фінікійські кораблі. При світлі смолоскипів крутилося біля яких кількадесят жовтолицих, почасти бородатих постатей у коротких туніках та хустках на головах.
 «Се мої кораблі», — погадав Евмах, і нагло захотілося йому зареготатися на все горло з фараона, який саме указував йому найближчу дорогу до втечі.
З-над ріки крута стежина вела просто до стіни, якою обведений був святий округ Гатори. У сій стіні була фірточка, закрита по сей і той бік стіни густими кущами ріцінусу. Горсутен увійшов крізь неї з Евмахом та показав йому найближчих вартівників. Вони недвижно стояли на стінах праворуч та ліворуч фіртки.
 — Звідсіля нема ніякої стежки до святині! — пояснив. — Але напрям значать рожеві кущі аж до святого пагімту, дому жінок, посвячених Гаторі.
Сильні пахощі розцвілих рож обдавали звідусіль обох, коли йшли швидким кроком до святині. М’який моріг глушив
шелест стіп, а густе галуззя кущів скривало їх від можливих підглядачів. Вкінці зачорніли перед ними високі, дещо скісно будовані стіни святого пагімту. Численні вікна були темні, бо всі танечниці, жрекині та служебниці були на торжестві в святині. Зате над властивою святинею, над першим подвір’ям і над діоритовою колонадою стояла луна від огнів смолоскипів та лампад. Дика, розгульна музика доносилася звідтіля, а хвилями грімко лунали оклики учасників торжества.
 — Як же ми доберемося досередини? — спитав Ксант. — Е! Справді, нема в мене крил сови ні кігтів кота!
 — Не бійся, маловіре! — успокоював його Горсутен. — Ось тут бачиш сей великий, круглий, вмурований у стіну камінь? Біля нього є напис, а у ньому скарабей — святий жук, прообраз бога сонця. Такий сам напис та скарабей є по тому боці стіни. А тепер придави ручкою меча скарабея! Видиш? О!
Круглий камінь відсунувся, й оба перелізли через отвір. Тоді Горсутен віднайшов при світлі луни другого скарабея, натиснув його, і камінь знову вернув у своє первісне положення.
Оба мужі найшлися у маленькій кімнаті, якої стіни укривали червоні тканини з біссу, перетиканого золотом. Посередині кімнати стояв стіл з останками овочів, вина, меду та паляниць. Під одною стіною видніло низьке, подушками вистелене ложе, а під другою — мраморний столик, повний всіляких більших та менших збаняток, плящин, мисочок, кисток, прутиків антимону. Над ними на гебановій поличці стояв ідол бога чепурух Беза, подібного до карлика,- Третя стіна була вільна, бо у ній саме находився круглий камінь із написом. Четверту заступала важка парчева занавіса, з-поза якої добувалося лагідне світло лампад. Усю кімнату наповняли удушливі пахощі, але Евмах не здавав собі ясно справи, відки вони беруться.
 — Тут останеш! — сказав Горсутен, розглянувшися. — Там, за занавісок), внутрішня колонада святого пагімту, там ночуватиме фараон. А ти, — тут підняв руку, як учитель, що наставляє ученика, — глядітимеш на колонаду, а якщо побачиш кого третього — удариш мечем! Оттут маєш перстінь його святости, який знають усі мешканці Кему. На ньому святий змій і сонячний круг зі скарабеєм. Він отворить тобі всі входи й виходи, визволить тебе від всякої небезпеки. Та ти поводися так, якби його не мав, бо чим менше людей тебе бачитиме, тим краще для його святости... ну, й для тебе.
 — Авжеж! — відповів Ксант. — Я й сам знаю, що не раз найменше живуть на світі сі, що знають забагато тайн.
Горсутен стиснув його за плечі.
Так. Якщо вони сим чваняться, то всякому аж надоїсть їх життя. Ти порозумів усе як слід. Хай просвітить тебе Тот, а оборонить Птах!
Горсутен щез отвором у стіні, і Евмах остав сам. Через хвилю приглядався збанятам, плящинам та гладкому сталевому зеркалу й усміхнувся. Се була, очевидно, одівальня та спальня одної з танечниць або жрекинь. Ах! У сю мить нагадав собі і пахощі. Се запах піжма та жіночого, сном розпаленого тіла. Такий сам наповняв його шатро після розкішної, при вині та обіймах молодих невільниць проведеної ночі. Ах! Усе єство Евмаха здригнулося на сей спомин, і в сю хвилину нагадав собі, що, може, невдовзі проведе таку саму ніч з Герзет... Мимохіть стиснулися п’ястуки, а очі засвітили злим огнем:
 — Горе сьому, хто забажає мені її відібрати. Моє серце пожадає її, моя рука вирве її з пащі льва чи з рук короля. Одному богові віддам її, та хіба з життям! О Афродіте!
Тим часом у внутрішній святині перед вівтарем богині відбувалися святі танці. Велетенська статуя Гатори в сидячій тоставі сягала стелі круглої колонади. Зелені стовпи з цвітастими головицями підпирали крівлю, у якій був круглий утвір. Через нього вливав місяць своє сріблисте світло просто та лоно кам’яної богині. На вівтарі горів огонь зі сикоморових гілок, а жреці раз у раз сипали в багаття ладан, кадило з краю Лунт. Білий запашний дим зі сиком підіймався вгору, окутував коров’ячу голову богині та розходився ліниво по всьому просторові.
Поміж стовпами, наче вінець цвітів лотоса, стояли танечниці у прозорих, ясних калязірах. їх нагі груди з крашеними генною бородавочками, підчорнені великі мигдалуваті очі, їх гугі, наче з рожевого граніту витончені, рамена та стегна ярко відбивали від потемнілого фону підсіння.
Усю стелю і дві стіни займав величезний мальований образ Гатори. Ноги богині виростали з долівки при вході, простягнені руки досягали долівки при виході поза статуєю, туловище заповняло стелю, наче небозвід, а лоном був якраз круглий Утвір у стелі ротонди. Напроти вівтаря стояв престіл фараона.
Володар обох світів сидів на ньому у королівській юдвійній тіарі, але, впрочім, мав на собі тільки короткий стен Робітника. Якраз такий сам одяг мало на, собі й двадцять Угатует Птаха — будівника світа. Вони стояли по боках перед веленими стовпами.. Як символи плодючости були вони наче мужеським доповненням Гатори.
На вільний простір виступило двадцять жреців у білих хустинах на головах, заложених за уха. Всі вони на даний знак ударили земний поклін богині, а в сей мент десь із темряви підсіння, згори чи з боків, почулися ТИХІ, НІЖНІ, наче ПОДИХ північного леготу, звуки музики. Похилені жреці піднялися зі землі, а з їх тіл опали білі одіяла.
І звільна під повільний ритм музики стали стрункі нагі тіла жреців виконувати танечні рухи, зразу тільки головою та раменами, а там і всім тілом стали крутитися на місці. Звуки музики кріпшали, ритм прискорювався, а вслід за сим жреці покинули свої місця й уставилися в круг. Круговий рух ставав щораз то швидший, а рівночасно увесь гурт став звільна блистіти у сутіни портика, істерична дрож стягала їх уста в судорожний усміх, а з уст добувалися тихі оклики ні то радости, ні то терпіння.
Аж ось залунала громом звучна фанфара, а вслід за сим полилася та сама мелодія, та вже не лагідним ритмом любовної пісні, а гірським потоком розшалілої пристрасти. Круговий рух тіл став заворотним, рівномірний обхід змінився у шалений біг людини, яку з допусту богів охопило божевілля. Чимраз швидше і швидше крутилися жреці, їх очі погасли, одні лиця посиніли, другі поблідли, на викривлених губах показалася піна, наче у скаженої звірини. Хриплим крикам танечників відповідали проймаючі голоси жрекинь і танечниць, і в музиці щораз то більше брали верх свистячі сопілки, бубни та литаври, а затихали струни, дзвінки та труби.
Нагло в руках розталі лих танечників блиснули ножі. Вони калічили собі лиця та груди, а червона кров дощем стала падати на землю. Кілька жінок омліло, а його святість порушився на престолі. Навіть його дратувала ся картина пристрасти, яка пожирає огнем єство людини та з якої родиться життя. На те усміхнувся Птахготеп, який стояв за королем, і сказав шепотом:
 — Усяка пристрасть жорстока, але кров завсіди гасить її. Одно тільки любовне божевілля черпає з крови ще нову силу та доводить людину радше до смерти, чим до знесилення.
Однак фараон не розумів високої образовости оргіястич-ного танцю. Ного високі плечі здригалися, а довгі, тонкі пальці судорожно перебирали складки стену на худих колінах.
У сю мить замовкла музика, а рівночасно з останнім її звуком попадали на землю окервавлені тенечники, як діточі кукли, коли урветься мотузок, який порушав їх члени. Сильні, широкобедрі служебниці юрбою прибігли і повиносили непритомних жреців у глибину храму. їх місце зайняла дружина танечниць.
Здавалося, що богиня з усього Кему вибрала найкращі квітки, щоб їх попересаджувати у свої городи, найсолодшими пахощами Пунту облила їх прегарні тіла і дала їм тугість пружма і ніжність платочків рожі. Синяві, рожеві, ясно-зелені, жовті та білі калязіри, перетикані золотими та срібними ниточками, увидатнювали ще більше чарівні форми тіла. Густо нашивані самоцвіти та жемчуги звертали очі всіх на укриті понади дівчат, а заразом лагодили у дечому їх непоборимий чар, бо онесмілювали видця.
У сьому чарівному крузі, наче самоцвіт у дорогоцінній оправі, стояла дівчина у золотистому калязірі та в чільці, на якому блистіли дуговими рефлексами діаманти, смарагди, сапфіри, топази. Воно ярко відбивало від запашної чорної хвилі волосся, яке спадало на мраморні плечі. Між двома бездоганними півкулями грудей звисав густо жемчугами висаджуваний амулет. Однак ні чудові форми тіла, ні дорогоцінні ковтки та персні не пліняли зору так, як осліплювала краса личка. Чорні, наче кисткою маляра намальовані, брови, маленькі, повні, як спілий гранат, червоні усточка, тонкий, ніжний носик — все те зливалося в появу, яка навіть Рамзеса пірвала у круг свойого чару з непоборимою силою. На його впалому лиці зацвів цеглястий рум’янець, відстаючі уха порушилися, широкі, дещо викочені губи зложилися до усміху, а жорстокий погляд глибоко осаджених очей злагіднів. З-під низького, взад похиленого чола устремився він просто в очі дівчини і викликав на її личко рум’янець стиду. Рука володаря піднялася з колін, наче бажала таки сейчас загорнути сей скарб для себе... Та в сю мить заговорив ідол богині, а з нутра його голови засвітив нагло якийсь неземний блеск. Все, що жило, упало ниць. Одна тільки Герзет і фараон остали на місці...
 — Тобі, герою з Кадешу, побіднику підлих хетта, хоробрий, щедрий жертводавче та мій годованче, даровую отсю дівчину. Уведи її до свойого пагімту і бережи від лихого уроку та від обіймів чужинця!
Замовк голос ідола. Жреці кинули пригорщу ладану на жертівник, а бовдур диму закрив на хвилю кам’яні члени богині. Коли розвіявся, сяєво погасло, а невидимі співаки завели гімн в честь богині. Мелодія пісні — раз могуча і поважна, то тужлива і розмріяна, то пристрасна й пориваюча — вколихала звільна розбурхані пориви дикости в учасників торжества. Кров відпливала з мізків, напруга м’язів эслабла, наче на морі опадають після бурі розгойдані хвилі.
Вкінці втихли слова співу, а останні тони дострою наглими переливами перейшли знову у танечний ритм. Напів був той сам, але закраска зовсім інша. Се був наче запашний легіт з-над цвітастих лугів, який береться наслідувати пустинний вихор. Він теж сильний та могучий, але не скаженим розгоном, а непоборимою понадою, і пориває зі собою не тіла, а почування. Він обсновує тямку павутинням солодкої злуди та подає серцю неясну, несмілу обітницю любовного чару.
Враз двигнулися ряди танечниць повільними, ритмічними рухами. У руках деяких маяли барвисті хустини, у других — вінці білого та синього лотоса або довгі яркі ленти. Брязк святих тарахкавок значив такт, у якому малі м’які ніжки ступали по долівці та погиналися тіла.
Аж знов заграла музика розгульний танець, і вихром понеслися танечниці у заворотньому кружлянні довкола жертівника. В очах темніло від лискавкових рухів лент, вінців, барвистих калязірів, а запах молодого спітнілого жіночого тіла глушив ладан, кедрову живицю, нард.
По хвилі у скочній мелодії святого танцю зазвучали наче тихі зітхання любовною страстю томленої груди. Вмить здержалися танечниці, а, відкинувши голови взад, завмерли, ніби услухуючись у якісь давно нечувані звуки. Дивлячися на сі чудові, від давленого віддиху дрожачі члени, блідли навіть лиця старих, досвідних жреців, для яких ніяка забаганка звироднілої половости не була новістю. їх висохлі тіла приймав святий, божеський огонь Гатори і пожирав їх бажанням сполуки, з’єднання, обіймів, бажанням здоровим, природним, як було се, що дало світові Гора...
Стоячи на місці, почали танечниці всім тілом, а головно долішньою його половиною, виконувати рухи святого танцю богині, у якому дівчата віддаються небесному любовникові. Кождий м’яз, кожда лінія прегарного тіла виступали ярко з-під прозорої гази. Тіла пружилися, вигинали, корчили, шаліли, наче в справжніх обіймах палкого мужа, а цвітяні личка, наче зеркала зі сталі, відбивали у собі всі відтінки екстазу.
Вкінці, коли захват дійшов до. найвищої напруги, коли здавалося, що дівчата, втишивши бажання самим танцем, помліють від крайнього знесилення, Герзет, яка через увесь час хороводу стояла недвижно перед жертівником, підійшла на кілька кроків до фараона. Загриміли труби, забряжчали тімпани, задзвеніли струни, і вмить розскочилася танечна юрба. Розскочилася і щезла. Тільки двадцять танечниць остало, а кожда з них обняла розпаленим, спітнілим тілом статуету Птаха.
І ось Рамессу устав з престолу і підійшов до Герзет. Святий танець розбудив і в неї кров, яка й обізвалася могутнім голосом бажання. Музика, танечний шал, пристрасні рухи та захват божеських танечниць пірвали її зі собою, розбурхали живлові похоти молодого тіла. Герзет важко дихала,
гризла до крови коралові уста, Острі, генною крашені нігтики впивалися у малі долоні ніжних рученят. Усе цвітуче тіло вигиналося взад, наче ждало палкого обійму коханої руки, наче ждало сповнення солодкої обітниці, яку дає своїм поклонникам Гатора. Та ось, коли худе, хиже лице володаря наближалося до неї, з глибини серденька виповзла гадюка та ковзким дотиком вмить остудила молодечий зрив дівочих бажань. Герзет здригнулася від сього дотику і подалася взад.
«Богине! — зітхало здавлене серце. — Не дай мене в руки сеї людини! Се не фараон, не його святість, се тільки людина... а перед такою людиною щезає бажання серця, мовкне голос крови, а, наче крокодил із нілової грязюки, виповзне з закутан душі відраза!»
Одначе богиня не чула слів серця дівчини, а уста боялися висказати їх голосно. І вмить худі руки його святости обплели мраморні груди дівчини, наче комашку довгі ніжки павука. І він потяг за собою омліваючу кралю геть поза жертівник у внутрішню колонаду святого пагімту Гатори, де ждало на їх обоє фінікійською пурпурою вкрите ложе... Грубі уста Ремзеса з трудом ловили віддих, в кутках показалася піна, наче в голодного леопарда або в ситого крокодила, а все лице кривилося від похоти, наче маска фінікійських патеків.
З трудом добився фараон до ложа, яке стояло над круглим басейном посеред колонади. Ніжний шелест водограю та пахощі з позапалюваних кадильниць обіцювали володареві обох світів розкішну ніч під покровом Ізиди, матері моря та любови, родительки Гора, який дає життя усьому, що зродилося, з обіймів обох полів. Засліплений диким жив ловим бажанням, поклав Рамессу на багряницю омлілу Герзет, а коли вона по хвилі розплющила свої, мов у газелі, великі налякані очі, він кинувся на неї, наче азійський варвар на силою здобуту невільницю. Висока тіара на голові вадила йому; він кинув її на долівку біля ложа...
Але в сей мент якась надлюдська сила відірвала худощаві, хоч сильні, руки володаря від дрижачого тіла дівчини.
 — Евмаху! Сюди! — гукнув фараон, скаженіючи від лютости, та всею силою виривався зі залізного обійму незнаного ворога. По довгих зусиллях удалося йому вдарити когось йктем у черево. Але в сю мить усі лампади святині засвітили ному в очах і погасли, а разом із ними погасла й тямка. Ударений п’ястуком поміж очі, фараон повалився на ложе, наче татуста Птаха, яку переверне збиточна танечниця у храмі.
А над Герзет похилилася голова Ксанта.
 — Герзет, не бійся! Се я, Евмах! Устань і ходи зі мною. Ти моя пайка від богів, і нема сили, яка б узяла тебе в мене.
 — Ти сильний, мов бик Галі, — прошептала дівчина. —  Ти — мій володар, і з тобою піду, куди хочеш!
По хвилі за обоїми запав круглий камінь у стіні одівальні.
Над раном тої самої ночі його святість велів себе у носилці віднести у табір. Прибувши між полотняні стіни свойого шатра, сейчас ослонив хустиною чоло аж по брови та звелів покликати Горсутена. З облеслим усміхом на устах упав «пан таємниць» його святости на черево, викрикуючи на честь володаря, але сей велів йому сейчас устати і спитав:
 — Ти знаєш, що було зі мною сеї ночі?
 — Покірний слуга є паном тільки сих таємниць, які зболить йому повірити пан обох світів, побідник дев’яти народів, — була відповідь.
 — Тож слухай!
Тут Рамессу розказав Горсутенові свою нічну пригоду. Він пінився з лютости, скаженів, шалів, а його вперед вистаюче лице кривилося, наче пика лісовика-горили.
Довго слухав Горсутен прокльонів фараона, який нахвалювався на зорі розіслати по всіх усюдах посіпаків, щоби спіймали зрадника й богохульника з його добичею. Його мали прибити на хрест, а її прив’язати на гранітній плиті перед лицем сфінкса, де б її вбили сонце та спрага. Вислухавши всього, шамбелян знов упав на черево й ударив чолом об долівку.
 — Говори! — просолів фараон, переводячи дух.
 — Ваша святосте! Позвольте розказати собі казочку.
 — Яку?
 — Коли праотець великих фараонів Хуфу забажав подружитися зі своєю дочкою, вона втікла від нього і вдалася з простим рибалкою. Вічно жиючий володар велів йоги вбити на хрест, але неслухняна дівчина спасла його від смерти та через довгий ряд днів та ночей приймала його у себе, доки... доки не було запізно увести її до королівського пагімту. Що ж зробив Хуфу? Він усміхнувся приязно, наче все те сталося за його волею, а навіть з його приказу. Тому ніхто не засміявся з батька, якого не послухала дочка, ані з володаря, якого побідив рибалка. За се в сороковому році правління зять-рибалка спас його від загибіли, а дочка була підпорою його старости.
 — Що ж із сього? Я не Хуфу, а Герзет — дочка голяра.
 — Так, але часами краще є сховати гнів у серці та передержати його до слушного часу, ніж насильно, спинювати божеський Ніл біля Сунну або пісок західної пустині. Ти знаєш, святий володарю, що жреці озлоблені на тебе. Вони дізнаються про злочин і скажуть: «Се месть богині, яку зобидив твій
приказ. Ми, т. є. жреці, дали тобі дівчину, а богиня відібрала її тобі Підлий чужинець — се тільки сліпе знаряддя в її пуках...» А так можеш завтра сказати Птахготепові: «Дарував я моїм воякам одну ніч у обіймах танечниць святині, та вони знехтували мій дозвіл через вас. Сьогодні віддав я дарунок богині чужинцеві, щоби ви бачили, що воля фараона є могутніша від вашої, а ваші бажання не є бажаннями Гатори. Вона, бач, сама своїм святом звеличила весілля Евмаха з танечницею Пібасту. А щоби не досягла його отруя та ніж скритовбійника, велів я йому від’їхати і заказую всім стежити його в утечі».
 — На Амона! — аж скрикнув фараон, а його викривлене лице знову прибрало звичайний гордовитий вираз. — На Амона! Віднині, Горсутене, ти стаєш моїм першим дорадником! У тобі є мудрість Птаха, хитрощі вужа, а красномовність Тота!
VII
У	ВЛАСТИ ПРОТЕЯ
Коли незвісні та неназвані творці будували світ, вони перш усього розлили аж до найдальших окраїн усього, що єствує, океан — безмежний простір валів-хвиль, піни, глибин та мілин. І дали йому мову — сей тихий, любий гомін води, об яку вдаряє легіт. Посеред сього простору поклали землю, наче смарагд у сталевій оправі, і заселили її людьми. А люди мали услухуватися в чудову музику хвиль і з неї збагнути велич сил та умів, які розклали перед їх очима світ. Одначе люди не розуміли величі твірчих умів та боялися моря. Вони й не Дочитали творців, а тільки сих, що були посередниками помежи творцями світа, а морським богом став химерний старець Протей. І веселий він, як дитина, і грізний, як пустинний вихор, і приязний, як залюблена дівчина, і сумний, як опечалений батько, і щедрий, як плідна земля Кему, і пажерливий, наче голодний бегемот у багнах краю Куш. Щоднини, щогодини зміняє він своє лице та показує його морякові, щоби подивляв його багатства та навчився життєвої правди, що найпостійнішою в життю є непостійність.
Тому з тривогою в серці ступає моряк на поміст корабля, але коли знову верне на суходіл, з тугою оглядається поза себе, де у глибині дрімає змінчивий Протей, а його діти, сапфірні хвилі, з тихим говором ударяють об обгиналки корабля, наче сказать бажають: ходи до нас, верни ще раз, а не такі ще чудеса побачиш!
Під непорочним голубим небом Фінікійського моря, на сапфірних хвилях, з подувом теплого вітру, наче білі лебеді на озері Наату, плили дві нави. На щоглі першої з них маяв багряний прапор, а на жовтому вітрилі виднів образ єгипетської богині Ізиди — на знак, що корабельник був під опікою володаря Єгипту. Одначе на чердаці та на кінці щогли стояли малі золочені ідоли фінікійського Мелькарта, а зізаду на високій кормі, у хатчині корабельника, скалили зуби кам’яні карликуваті, грубо оливою намащені чорні фігурки патеків. Вони містилися на малому вівтарі, а перед ними на вистеленій лежанці спочивав корабельник Магарбаль. Звідсіля бачив він усе, що діялося на папубі, й видавав прикази морякам.
Дальше на південь плила друга нава, дещо менша на величину, але у прочому зовсім схожа на першу. Обі були довгі й невисокі, бо сиділи доволі глибоко у воді. Обі мали закривлені дзьоби, по одній низькій щоглі з широченним вітрилом та високі корми з-хатчиною наверху. Під хатчиною була каюта, а ще нижче, на самій палубі, крита кімната для керманича і залоги. Палуба щільно покривала нутро корабля, а на ній сиділи до лавочок прив’язані гребці. Сорок їх сиділо біля весел, а двадцять моряків робило службу або сиділо у кімнаті керманича.
У каюті більшого корабля з формінгою в руці спочивав Ксант, а біля нього на м’якій жовтавій подушці лежала Герзет. Чудова, ніжна її стать, одіта в прозорий калязір, ярко відбивала від других жінок, яких кільканадцять сиділо та лежало у каюті. Вже з внішнього виду пізнать було, що вони тільки служебниці египтіянки. Пізнать було також по їх покорі та мовчаливости, що вони без спротиву віддали їй перше місце в серці Евмаха і, як азіятки, не бачили в сьому нічого дивного. Усі жінки втвирають обійми Адонові, та він химерний, наче метелик, всілякі квітки на лету находить, а то й у власну красу заглядиться!.. Хто знає, може, завтра відвернеться лице володаря знова до них та поглядить давньої любки, кажучи: «Мандрівник-купець, який збирає скарби по всьому світу та звиджує всілякі краї, вертає-таки вкінці під вієри пальм на плоску крівлю біленької хати над широким Фратом чи над бистрим Оронтом і вітає радісно матір своїх дітей». Ось так верне, може, й він... О Милітто!
Геройські члени Евмаха обіймав тісно хітон зі синього тонкого полотенця. На ногах мав м’які постоли, а пахощами орошене волосся придержував золотий обруч. Рум’яні уста складалися до усміху, а сині очі здавалися відбиткою небозводу. Тому, наче у небозвід, задивилася у них Герзет, наче у яку неземну музику, заслухувалася у його голос.
 — Ще один день, і бажаний та ожиданий суходіл привітає нас, - говорив Евмах. — Осядемо в тіни мікенської скали, бо не знаю, чи живі ще батьки мої в Тірінсі та чи змінилося серце вбиваючої мужів Андрофіли. Тому боюся йти туди. Нема в нас у Пеласгії великих скарбів золота, міди, нема самоцвітів, ні дорогих паволок, тому багачем поверну я у землю моїх батьків. А на багатого ласкавим оком гляне й годованець божий — король і співгорожани. Він дасть мені місце при свойому столі, де збираються знатніші мужі, а вони віддадуть мені перший голос у судовому крузі. І тобі, Герзет, не бракне гарних та роботящих невільниць. Будеш панією у гарно збудованому талямі та зберігатимеш серед пахущих кімнат у кованих скринях білизну, одежу, дорогоціннощі. Ніколи не бракне тобі і солодкої любови, бо у нас в Пелагії одна тільки жінка орудує не тільки домом, але й серцем чоловіка.
 — Ох, Евмаху! — усміхалася Герзет. — Кільки разів нагадую собі Птахготепа, фараона, стару Ату зі святині, тільки зазів бачу й п’яного жреця з покусаною танечницею, покервавлені тіла, пошалілі від танцю дівчата. А тоді здригається моє серце, наче від нічної чи полудневої змори. Все те, все те позад мене, а переді мною — щастя! Так, о так уявляла я собі при боці любимого, у крузі рідні, при огнищі. Хай побережуть його твої й мої боги!
 — Наші боги, Герзет! — сказав Ксант. — Вони одні для всіх, тільки ріжно називаються.
 — Так, як любов, Евмаху, — відказала дівчина, — хай проведе нас до неї Ізида, цариця моря!
І, взявши арфу, вдарила кілька акордів, а вслід за сим під зинє вечоріюче небо поплила пісня.
Ізидо, мати світлих гір,
Ізидо, мати моря.
Злети з пустих Синаю гір,
Сповни життям мертвий простір, Добром країну горя.
Подай нам силу обоїм
Сю пісню проспівати, Щоби се любе та ніжне Чуття, жагуче і чудне.
Потоком слів віддати.
Як вкриє світ синява ніч
В легенький далі фон,
Ти зійдеш з неба, і тоді Заб’ються серця молоді... — 
Се твій зове закон.
Забудуть блеск та тьму нічну,
Забудуть світ без долі,
Ізиді серця дар дають, І голова на білу грудь Схиляється поволі.
 — Земля! Земля! — залунав нагло голос моряка, що стояв на чердаці під ідолом золотого Мелькарта.
 — Слава Мелькартові! Дяка патекам! Земля! Земля! Враз заворушилося все на кораблі. Позривалися дівчата і побігли між моряків Магарбаля.
Устав й Евмахос, і нагло щез із його лиця вираз любовного захвату. Засвітилися очі, грізно стягнулися брови, формінга полетіла в кут.
 — Коханий, брате мойого серця, що з тобою? — налякалася Герзет.
Але Ксант не відповів. Із-під лежанки добув шалом з трьома китицями, кований черес, величезний щит та меч, пірвав у долоню дві списи, які стояли при вході в каюту, і одним скоком найшовся біля східців на палубі. Довкола нього зібралося вмить десять мужів у перепасках на бедрах, які бували тільки у рабів. Були се його дружинники, які робили моряцьку службу нарівні з моряками Маґарбаля. Евмах підійшов до великої скрині, яка стояла біля керманича, а мнимі раби відчинили її. Щити, шоломи, череси, ножі заіскрилися в їх очах, і вони вмить порозхапували їх між себе з вправою, властивою воєнним людям.
Тим часом Магарбаль, вислухавши пісні Герзет, усміхався солодко у передсмаку тої хвилі, коли чудова єгиптіянка заспіває сю пісню і йому. Нагло почув оклик вартового, солодкий усміх змінився у насмішку, яка викривила гарне ще лице азіята у пику сатира. Він швидко зійшов східцями на палубу, відкіля бігли саме всі моряки на чердак. Надармо гукав на них Магарбаль здалека. Вони спішилися, щоби побачити ще перед заходом сонця береги Кіпру. Коли, одначе, суворе лице корабельника появилося між ними, вони згуртувалися й охоче пішли ловити пеласгійця. Лови на людей були їх звичайним ділом, а сим разом не треба було й побоюватися, що нападений буде боронити своєї свободи. Він навіть не надіявся нападу, тож хотяй би навіть і найшов при собі ножаку або дрючок, не зміг би пошкодити товпі напасників.
Азійські дівчата почули, про що йде річ, бо добре знали фінікійську мову. І вмить поняли, що ув’язнення їх пана — се для них горе, хто знає, чи не більше самої неволі. Намість веселого, привітного чи байдужного Ксанта став би їх володарем жорстокий, загонистий, нахабний азіят, а з його рук, наче товарина, пішли би вони на поталу кіпрійським чи кретійським селюхам. Селюхи до року-двох виссуть із невільниць всю красу, понаду, молодість, а там і викинуть з кімнат до
челядної між вонючих рабів носити воду та землю до винниць. Тому, знаючи се, кинулися дівчата остерегти Ксанта перед небезпекою. Та, на жаль, їх наміри збагнув проворний купець-корабельник і приказав задержати їх на чердаці. Двох моряків з нагаями станули на сторожі біля гуртка наляканих красавиць. Рівночасно товпа з яких двадцять фінікійців підходила нишком до задніх східців. Ось вони вже й перед ними та перед темним отвором кімнати керманича.
Перший азіят зі зашморгом у руці став поволі спинатися на східці, коли нагло зверещав нелюдським голосом і з глухим ломотом покотився під ноги Магарбаля. Він вертівся, наче притоптаний хробак, а обома руками притискав розпорений списою живіт, із якого випливали тенеса та бухала струя чорної крови.
А в сю мить із-під східців, із темного отвору кермової кімнати, вилізло чудовище. Перш усього показалися два вістря спис. Одно було лискуче, чисте, з другого стікала кров пробитого моряка. За вістрями висунувся, наче велетенська черепаха, щит, а над ним три китиці шолома, з-під якого грізно гляділи очі Евмаха.
Враз подалися фініки, їх члени прошибла дрож переляку, а тривога упала на темні лиця блідим відтінком смерти.
Евмах випрямився на весь ріст а, взявши одну спису в ліву руку, підняв правою другу вгору й засміявся. Дивно відбивав сей голосний регіт від кректання та харчіння конаючого моряка. Здавалося, що вбитий береться піднімати на глум убійника.
 — Ти перечислився, крамарю! — говорив Ксант. — В Єгипті навіть сі, що не знають мови фініків, розуміють їх підлі замисли. Небесні боги гидяться ними і покарають їх руками вибранців. Недармо обіцяв я їм десятину майна. Тепер ось додаю до сього четвертину твого!
Магарбаль бажав відповісти і виторгувати бодай мир та прощення. Показалося, одначе, що він і в сьому перечислився, зо ось останнім словам Евмаха товаришив свист списи, яку вправна рука полковника вгородила в тіло найближчого ворога. Вслід за сим з чорного отвору кормової кімнати вилізло ще десять таких самих чудовищ. Засвистіли списи, й ні одна не пролетіла даром. Бо й чим була ся боротьба на гладкій, білій палубі корабля проти важенних боїв зі звичними хеттійцями серед вертепів Кадешу та пісків пустині?
Крики, зойки, загальна втеча! Моряки ховалися поміж гребцями, які, вельми раді з погрому немилосердних панів, копали їх ногами та викидали назад на палубу. Деякі бігли на чердак між дівчата, а сі з вереском ховалися по кутках, доби і їх не влучила де у пітьмі яка навмання кинена списа.
Інші бралися до збруї... Та все те було даремне! Згинули всі, а останнім упав Магарбаль, сховавшись на дзьобі корабля під ідолом Мелькарта. І ідол, і купець потонули у морі, а воно з легким хлюпотом замкнулося навіки над обома. Один тільки керманич остав при життю. Він поклявся на всіх богів Сідону повести наву до берегів Пеласгії, і то якраз напроти мікенської скали.
Коли на небо зійшов місяць, оглянувся Ксант за другим! кораблем. Не міг його, одначе, доглянути у темряві і тому звелів запалити в’язку смолоскипів на шпилі щогли... І ось далеко у південній стороні заблимало вкоротці таке саме червонясте світельце, а опівночі обі нави стрітилися. Першою річчю, яку побачили очі пеласгів, був труп Валім Регаба, а першим словом, яке почули, було поздоровлення Лязіоса:
 — Вітай, побіднику Рамзеса! Страшно крихкі кости у сих крамарів. Аж дивно мені, чому його святість не поторощить їх зразу. Двісті пеласгів та тисячка єгипетських водоносів було б аж надто до сього.
У тіни мікенської скали збудували захожі з Фінікії та Єгипту майстри нову домівку для багатого купця зі Себенніту, який купив собі у короля на се право. Вправді купець був вельми схожий на пеласга, але золото та азійські дівчата були зовсім правдиві. Тому король і не допитувався про минувшину купця, а радів, що добутими дарунками наповнить опустілу скарбницю. Купець на ім’я Евмах піддав йому ще й гадку, якби-то без великої небезпеки позбутися з Пеласгії кретійських ратників повстанням. Він сам брався навіть згуртувати довкола мікенського короля всіх наємників, які мали невдовзі вертати з Єгипту. Не диво, отже, що Евмах став першим другом божого годованця — короля.
Величавий був дім Евмаха. Зелені, червоні, сині та жовті стовпи, одвірки, стіни та ворітниці були прикрашені різьбами, волютами, фігурками, малюнками, а тут і там блистів навіть полірований спиж або мідь. По двору в нього ходило чимало рабів та невільниць, а на гноєвшці роїлося від товстих баранів та широкоротих волів і корів. Скорі собаки берегли хати, а новий поріг швидко вигладили постоли гостей, післанців та приїзжих купців із Крети, Кітери, Евбої, Ионії, Карії, а навіть і далекої розбишацької Дарданії.
Росло майно, значіння Евмаха, одначе найкращим самоцвітом його щастя була й остала Герзет. Всупереч звичаєві Єгипту, вона засіла при огнищі Евмаха, як жрекиня при жертівнику, а коли надходили на неї спомини розгульного життя Пібасту, казала до своєї душі летиві собі: не гляди щастя у многих, бо даєш його тільки одному!
