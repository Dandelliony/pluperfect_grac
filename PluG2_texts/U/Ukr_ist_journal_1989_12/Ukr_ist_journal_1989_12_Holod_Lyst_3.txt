Чи має право правління колгоспу, а також район задержати, не видавати хліба колгоспникам на трудодні від 1 жовтня [1932 р.] по 1 січня 1933 р.? Бо по 1 жовтня 1932 р. на трудодні хліб виданий, а ці 3 місяці не видало правління, кажучи: «Район не дозволяє, бо в інших колгоспах нема чим сіять, а потому ми мусимо їм позичити». Від отаких слівець колгоспники, які працювали сумлінно, дуже обурені і кажуть: «Ті колгоспи свій хліб розбазарили і не хотіли працювати, щоб у них хліб був, а ми працювали, а тепер должні голодні бути. І щоб оті симулянти, які не придбали нічого, а лише розбазарювали — сміялися з нас?».
На мою думку це невірно, бо ми не виконуємо постанов партії та уряду, а їх зриваємо. Колгоспники, які сумлінно працювали, перестають ходити на роботу. І колгоспи, які господарюють краще, від отаких розподілів будуть занепадати своїм господарством. А по цьому я Вас прошу, шановний товаришу, або Ви з’ясували письменно мені, чи я прав, чи правління, що так робе. Це так робиться в колгоспі «Червоним маяк» села Лосятин ***
Овдієнко Панас Федорович
