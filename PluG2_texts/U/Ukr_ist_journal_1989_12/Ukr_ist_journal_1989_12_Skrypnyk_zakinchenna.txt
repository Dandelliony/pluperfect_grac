
Перебудовними шляхами (Проблема культурного будівництва національностей України) *
За даними Наркомосу треба було охопити загальним обов’язковим початковим навчанням дітей національних меншостей віком від 8 до 10 років на початку цього навчального 1930/31 р., всього 62 600 дітей і для охоплення цих 62 600 дітей треба було організувати 1930/31 р. 1316 нових комплектів, а саме:
Таблиця 1
Нацменшість	• Кількість дітей	Кількість комплектів
Російських	35402	758
Єврейських	8.361	180
Польських	6.491	140
Німецьких	5.491	115
Болгарських	1.953	40
Білоруських	1.302	80
Татарських	596	10
Чеських	585	10
Вірменських	241	5
Грецьких	249	5
Молдавських (без ЛМОРР)	1.031	22
Циганських	У48	
У зв’язку із зазначеною в цій таблиці потребою охоплення дітей національних меншостей 1930/31 р. виникає потреба у великій кількості нових учителів, і тут треба сказати, що ми натрапили на великий брак кваліфікованої сили. Попередні культурні умови, в яких перебували національні меншості під владою царату, не створили кадрів, що їх можна використати як вчителів, і тому тепер, коли по цілій Украйні на 1 листопада 1930 р. виконано план мережі загального навчання на 96,5%, то серед національних меншостей цей відсоток доходив лише 90,0%. Отже, маємо відставання щодо охоплення дітей поширеною мережею навчання. Якщо взяти цілий план охоплення дітей від 8 до 10 років по УСРР, то його виконано в середньому на 103,6%, а серед національних меншостей — 95,2%. Якщо візьмемо охоплення переростків підлітків, то маємо ще більше недоохопления: відсотків — на 5 — 6 до 8.
І от, товариші, нашу роботу нам треба міряти не тим, що ми вже зробили, а тим, що ми ще недоробили. Соціалістична перебудовна доба поставила перед нами руба, на всю височінь, нові, широко розгорнуті завдання культурно-освітньої роботи. Ці завдання є невід’ємний наслідок переходу до реконструктивної доби. Нам треба вигартовувати нові пролетарські кадри, підготовляти нові покоління для дальшої соціалістичної перебудови країни. Наші плани ліквідації неписьменності й проведення загального початкового навчання й розгорнення шкіл жодною мірою не є максимальні вимоги, а є мінімальні потреби реконструктивної доби. Тому, підкреслюючи, що проведення на 90% — 95% протягом одного року плану охоплення навчанням дітей національних меншостей є величезне досягнення й успіх, ми водночас мусимо також сказати, що 5 — 10% неохоплення дітей школами, невиконання плану культурного обслуговування елементарним, загальним початковим навчанням дітей ще е ганебний показник.
Ми це відзначили й почасти виправили. Цього року охоплення школами дітей національних меншостей і навчання їх рідною мовою набагато змінилось — збільшилось. Тепер, за матеріалами районів, маємо такі дані про охоплення дітей: російські — 94,5%, німецькі — 97,4 %, єврейські — 99,3 %, польські — 96,9 %, болгарські — 96,7 %, грецькі — 100%. Охоплення дітей навчанням рідною мовою на кінець 1930/31 навчального року таке: російські — 93,7%, німецькі — 96,3%, болгарські — 96,6%, єврейські — 91,6 %, польські — 75 %, грецькі — 47,6%. Коли порівняти з даними на початок навчального року, треба визнати значний поступ, але недовиконання ще є, зокрема у греків. Потрібна дальша напружена праця!
На загальну кількість 1316 комплектів, що їх треба відкрити, треба стільки ж учителів. Курси, що були відкриті, дали нам 545 учителів, а значить є дефіцит на 771 учителя. Висновок з цих чисел є завдання поширити роботу з підготовкою нових педагогічних кадрів для національних меншостей нашої республіки. Ми вступили в переговори з іншими республіками нашого Союзу, щоб через обмін дістати від них певну кількість учителів для наших білоруських і німецьких шкіл. Але це ніяк не знімає завдання забезпечити культосвітню роботу в нас серед національних меншостей відповідними педагогічними кадрами, підготовленими в наших установах.
Зокрема, гостро стоїть питання про забезпечення шкіл національних меншостей підручниками. Т>т, як правило, бракує підручників. Серед багатьох національних меншостей один підручник припадав на З — 5 учнів, а є такі школи, де один підручник для даної мови національної меншості припадав на цілу групу, тобто на 40 учнів. Уявіть собі, як це утруднює навчальну роботу, як це утруднює роботу учнів. Проблема підручника для шкіл національних меншостей і для всіх ділянок освітньої роботи серед національних меншостей стоїть як першочергова. Ця проблема стає цього року ще гострішою.
Питання масової освітньої роботи шкільної впирається також у проблему нацменівських кадрів. Наші вищі мають стільки студентів: польський 1110 — 180, молдавський — 203, шість єврейських секторів ІНО — 1050, німецький сектор ІНО — 180.
Середні педагогічні навчальні заклади для національних меншостей такі: є 8 педтехнікумів із загальною кількістю 1710 студентів. З того числа 3 єврейські педтехнікуми з 610 студентами, 2 російські педтехнікуми з 140 студентами, 1 німецький педтехнікум з 295 студентами, 1 болгарський педтехнікум з 190 студентами, 1 польський педтехнікум з 140 студентами, 1 грецький педтехнікум з 270 студентами.
1 молдавський педтехнікум, 1 татарський відділ при грецькім педтехнікумі у Маріуполі з 35 студентами, 1 чеський відділ при українському педтехнікумі з 50 студентами.
Зроблено вже досить велику роботу, зокрема щодо забезпечення поляків, німців та інших нечисленних національних меншостей, але вона ще геть недостатня.
У стаціонарній мережі партійної освіти ми маємо польський і єврейський сектор при комуністичному університеті імені Артема на 75 студентів; радпартшкіл 2 ступеня дві єврейські, одна польська, одна німецька, одна молдавська, одна болгарська, одна грецька й одна татарська.
Маємо 18 сільськогосподарських технікумів для національних меншостей із 1430 студентами, а саме: німецьких 5, в них студентів 360,
130	/55.У 0130 — 5247. Укр. іст. журн., 1989, № 12
Статті й виступи партійних і державних діячів УСРР 20 — 30-х років
єврейських 5, студентів 320; крім того, є 6 єврейських відділів при загальних сільськогосподарських технікумах, польських технікумів З, в них студентів 203, російських 2, в них студентів 127, грецьких 2, в них студентів 167, один молдавський сільськогосподарський технікум і один єврейський сільськогосподарський інститут на 140 студентів. Індустріальних технікумів близько 20, з них єврейських 16, польський один, німецький один, молдавський один.
Щодо наукових установ національних меншостей, то, крім окремих відділів по наукових установах УСРР, ми маємо вже інститут єврейської культури при Всеукраїнській Академії Наук, який існує вже кілька років.
Щойно цього року ми заснували інститут польської культури, що лише починає роботу. Сил небагато, але вони становлять досить міцний гурток, що здатний розвинути роботу. Перед нами стоїть завдання обслужити культурні потреби польської національної меншості нашої республіки, і конкретні потреби будівництва польської національної меншості нашої республіки, і конкретні потреби будівництва польської національної формою пролетарської, соціалістичної змістом культури. Я буду вельми жалкувати, коли цей інститут з самого початку піде неправильним шляхом і буде займатися абстрактними проблемами, що не виникають з безпосередніх потреб життя й дійсності польського трудящого населення України. За приклад такого захоплення неактуальними проблемами можна навести хоч би те, що деякі працівники цього Інституту висунули завдання реорганізації польського правопису. Ми встигнемо реформувати польський правопис, коли більшість польського населення, отже не лише у нас, в Радянському Союзі, зможе користуватися благами пролетарської диктатури. Тепер ставити перед собою завдання опрацювати проблему реконструкції польського правопису, це значить, по-перше, складати правописну розбіжність між польським населенням нашим і закордонним, а, по-друге, це значить відволікати увагу польського трудящого населення нашої країни від завдань реконструкції нашої країни і нашого культурного рівня до завдань реконструкції польського правопису. Я гадаю, що питання правописні н мовні є важливі, але — як чергові і актуальніші, висуваються інші важливіші завдання, що стоять і перед інститутом польської культури при ВУАН.
Показники розгортання літературної видавничої продукції мовами національних меншостей нашої країни такі: 1930 р. видано єврейською мовою 143 назви і 486 друкованих аркушів; німецькою мовою 169 назв і 442 друк, аркушів; польською мовою 123 назви і 291 друк, аркуш, і болгарською мовою 89 назв і 238 друкованих аркушів. На жаль, у мене немає даних про кількість відбитків, яких нараховується сотнями тисяч. Але от щодо літератури мовами нечисленних національних меншостей, у нас великий прорив і ганебний брак літератури на всіх напрямах, брак широкої масової літератури й підручників.
Отже, перед нами стоїть основне завдання: видати масову літературу; треба відкинути нетерплячку деяких культурно-освітніх працівників, скажімо, єврейських, що гадали й бажали, насамперед, видавати єврейською мовою всі наукові видання й часописи з усіх галузей науки, літератури, історії тощо. Перед нами стоять завдання, насамперед, обслужити єврейські трудящі маси, забезпечити підручниками трудові школи даної нацменшості, забезпечити виданням масової політичної, сільськогосподарської, індустріальної літератури і, зокрема, технічної, щоб трудяща людність національної меншості приєдналася до історичного завдання завоювати техніку. Ці завдання масової роботи треба поставити як першочергові завдання і треба боротися проти зарозумілих тонів і отруйних тенденцій дрібної буржуазії підмінити масову роботу культурного будівництва дрібнобуржуазним обмеженим національно-культурним будівництвом.
Треба сказати, що ті самі загрозливі явища, що були в українському культурному будівництві, позначаються тепер у національно-культурному будівництві національних меншостей. «ВАПЛІТЕ» і виступ 1926 року т. Хвильового1, українського письменника з його славнозвісною орієнтацією на літературу й культуру Заходу, ми маємо, на жаль, повторений в окремих літературних течіях різних національних меншостей УСРР, зокрема у євреїв і поляків. Треба з цим боротися, треба спрямувати корабель нових радянських, пролетарських культур наших національних меншостей на той самий полюс будування пролетарської культури, на який ми скеровуємо н будівництво культури української. На цій лінії треба організовувати видавничу справу всіх наших видавництв, в тому числі й видання художньої літератури і преси національних меншостей.
Періодична преса мовами національних меншостей за минулий рік зросла на 100%. Утворено 5 німецьких, 2 єврейські, 3 російські, 2 молдавські, 1 грецьку, разом 14 районних газет і одну татарську робітничу газету. Справа масової культосвітроботи стоїть перед нами на всю височінь, в тому числі й щодо національних меншостей.
Однак, треба констатувати, що тут ми маємо великі й величезні прогалини, зокрема в такому елементарному завданні, як ліквідація неписьменності серед національних меншостей. Якщо в питанні загального початкового навчання ми ще минулого року мали прогалини, то цього року ми надолужуємо, виправляємо. Зате в справі ліквідації неписьменності маємо ганебний прорив. Ми перевірили в Донбасі стан ліквідації неписьменності й виявили, що лікнеп проводиться не на базі мови учнів лікнепу, тобто дорослих людей, а визначається мовою учителів, керівників, інспекторів тощо.
Проведення рідною мовою всієї політосвітньої роботи серед трудящих національних меншостей стає перед нами на всю широчінь.
Говорячи про освітні завдання, треба поставити питання, чи освітня робота серед національних меншостей поставлена на нові рейки, чи відповідає вона завданням реконструктивної доби, завданням третього, вирішального року соціалістичної п’ятирічки. От з цього погляду треба дещо перевірити. Наприклад, із 100 дітей віком 12 — 14 років навчається рідною мовою в школі другого ступеня російських 56,2%, єврейських — 25%, німецьких — 17%, польських — 7,8%, молдавських — 5%. Такий незадовільний стан охоплення дітей нацменшколою другого ступеня є наслідком невиконання на місцях плану НКО щодо реорганізації семирічок нацменів на ФЗС і ШКМ2. Треба цій справі приділити значно більше уваги, як від центральних та місцевих органів, так і від самих шкільних працівників нацменів.
Нацменшколи зробили перший крок на шляху політехнізації. Російські, єврейські, німецькі й польські фабрично-заводські семирічки на 100% прикріплені до підприємств. Але з колгоспами зв’язок мають лише на 52% російські, на 25% єврейські, на 16% польські, і німецькі — на 100%. Мають майстерні, або використовують майстерні інших шкіл — російські ФЗС — 88%, єврейські — 59%, німецькі — 60% і польські — 60%. Мають робітні кімнати з російських ФЗС 47%, єврейських — 41%, німецьких — 67%, польських — 16%. Це значить, що наші нацменівські школи лише початкують, лише перші слабі кроки роблять на шляху політехнізації. Отже, значить, що ми ще на великий відсоток, іноді більш як на 50%, замість правильного пролетарського шляху навчання йдемо старими, допотопними шляхами словесного політехнізму, не тими шляхами, що відповідають завданням Комуністичної партії готувати нове молоде покоління, здатне будувати й остаточно збудувати комунізм. Отже, питання перевірки якості навчання з погляду проведення політехнізації й комуністичного виховання нового покоління стоїть на черзі дня. З цього погляду якість роботи нацменівських шкіл, як правило, стоїть нижче від пересічного рівня України. 
Не маючи можливості наводити всі дані й цифри про культурне обслуговування нацменшостей нашої країни, наведу дані про бібліотеки, клуби, сельбуди й хати-читальні. Загальна мережа політосвітніх закладів національних меншостей 1930 року складалася (крім шкіл лікнепу та малописьменних) з 94 робітничих клубів, 356 сельбудів, 304 хат-читалень і 130 різних загально-освітніх закладів; у цій мережі працювала 18 851 особа. Таблиця 2				
Національні меншості	Бібліотек	Клубів	Сельбудів	Хат-читалеиь
Російська	144	7	94	71
Єврейська	152	66	27	93
Польська	70	5	14	71
Німецька	3	2	4	1
Молдавська	43	4	52	2
Болгарська	22	 — 	20	12
Грецька	20	 — 	19	4
Інші	171	12	136	60
Розподіл книжок по бібліотеках УСРР за найголовнішими мовами 1925/26 р. такий: серед усіх книжок бібліотечного фонду України українських книжок було 19,4%, російських 73,3%, єврейських 2,2%, польських 1,4%, німецьких, болгарських, молдавських та інших 4%. За 1928/29 р. було книжок українських 39,8%, російських 55%, єврейських 2,0%, польських 0,7%, німецьких 0,5%, молдавських 0,1% та інших — 1,9%. За 1929/30 р. українських книжок маємо 43,7%, російських 50,2%, єврейських 2,4%, польських 1,5%, німецьких 0,9%, молдавських 0,1%, болгарських 0,1% та інших 1,0%. Як бачите, російська книжка становить більше, як половину цілого бібліотечного фонду України. Отже, стан наших бібліотек по цілій Україні ще тепер незадовільний. Ми не маємо ще відповідної книжкової бази для освітньої роботи серед трудящої людності нашої республіки. Половина книжкового фонду наших бібліотек складається з російських книжок, які не досить приступні для трудящого населення всіх національностей нашої країни. Отже, перед нами стоїть завдання підвищити відсоток книжок на рідній мові кожної національності.
Говорячи про провідні лінії національної політики в освітній та шкільній справі, треба додатково звернути увагу ще на одне з дуже важливих питань. Говорю про навчання української мови в школах національних меншостей. Нашою засадою є починати навчання дитинства в школі з першої групи тією мовою, якою дитина говорить. Далі стоїть перед нами завдання додаткових мов. За нашим правилом, по всіх школах мусить вестися навчання української мови, а потім у наступному році ще й навчання російської мови. Але треба визнати, що цю директиву Комуністичної партії і пролетарського уряду ми з вами, товариші культосвітпрацівники, не виконали. Тут у нас є прорив. По всіх українських школах навчання російської мови ведеться, але геть не по всіх нацменівських школах і, зокрема, російських, поставлено навчання української мови. У нас є вибіркові дані 65 шкіл нацменшостей, і з них у 59 школах починається викладання української мови з третьої групи, в одній російській школі викладання української мови починається з 1 групи; у двох німецьких, одній польській, одній болгарській, одній молдавській вивчення української мови починається з другої групи; у трьох російських та в одній єврейській школі українську мову зовсім не викладається.
Як правило, по єврейських школах поставлено вивчення російської мови, а майже в половині єврейських шкіл зовсім немає викладання української мови. Здебільшого, вивчення української мови починають через рік, а то й через два після початку вивчення російської мови. Крім того, треба зазначити, що приблизно у 70% шкіл навчання української мови поставлено незадовільно. Рівень знання української мови серед учителів нацменівських шкіл вельми незадовільний. Наші вчителі не зрозуміли потреби й політичний обов’язок стати врівень щодо знання мови з іншими учителями, щоб знати не лише свою національну справу, а знати всі справи культурного будівництва у цілій нашій республіці. Це показує, що в нас немає достатньої політичної роботи серед культосвітніх працівників, зокрема серед учителів шкіл національних меншостей.
Надзвичайним темпом проходить українізація робітничого класу й українізація міст. Якщо на початку революції наше робітництво було лише на малий відсоток українське, а здебільшого російське чи русифіковане, то вже 1929 р., за переписом профспілок, серед робітників нашої країни маємо 52% всіх членів профспілок українців. Серед металістів 1929 р. було вже 48% українців. Цього року, наприклад, нам потрібні нові сотні тисяч робітників для наших заводів реконструйованої промисловості. З українського села прийде новий робітник-пролетар, принесе свою мову, зукраїнізує завод, зукраїнізує місто. Цей неминучий процес продиктований соціалістичною перебудовою країни, її індустріалізацією й колективізацією. Ніхто від нього не втече. Ми дітей готуємо не лише для сьогоднішнього, і не лише для завтрішнього дня, а для другої і третьої п’ятирічки. Озброювати дітей національних меншостей знанням української мови конче потрібно. Це дасть зброю для їх участі в господарській і культурній роботі. Щодо цього у нас надзвичайно кепсько стоїть справа, на цьому нам треба особливо загострити увагу.
До того ж, дитячі бібліотеки в школах нацменів недостатньо забезпечено українськими книжками. З 65 шкіл, про які маємо вибіркові дані, по 30 школах, тобто 40%, українських книжок зовсім нема. Українські газети й журнали передплачували лише 29 шкіл, тобто 44%. Отже, маємо доведений цими цифрами факт наявності націоналістичного збочення у культосвітній роботі серед наших національних меншостей. Тут виявляється замкненість, національна обмеженість, зосередження уваги виключно на своїй, так би мовити, вулиці.
Національна обмеженість подекуди залишається ще характерною рисою національної роботи. Наші нацмени живуть іноді вузьким колом питань і завдань своєї національно-культурної роботи. Вони мало цікавляться, мало знають загальні культурні й політичні завдання цілої нашої країни, і це складає риси національної обмеженості, яку треба перебороти.
Ширше й глибше розгортати політично-виховну масову комуністичну роботу серед національних меншостей, вивести її з обмеженого кола національних питань даної національності до розуміння великих проблем, що постають перед нами в цілій освітній галузі, невід’ємній частині соціалістичної перебудови країни, що зокрема гостро висуваються третього, вирішального, року соціалістичної п’ятирічки, це значить поглибити й поширити, з одного боку, культосвітню роботу серед національних меншостей, а з другого боку — поглибити нашу інтернаціональну роботу.
Я не буду наводити вам даних і цифр численних проявів націоналістичних збочень у культосвітній роботі серед національних меншостей. А їх є геть чимало. Тут є приклади російського великодержавництва й занедбання культурних інтересів національних меншостей. Є досить численні прояви українського великодержавного шовінізму щодо національних меншостей, звуження чи обмеження, чи не надавання належної ваги завданням культурно-освітнього обслуговування національних меншостей. Але, водночас, ми маємо прояви націоналістичних гатунків в культосвітроботі різних наших національних меншостей. Націоналістичні, шовіністичні, релігійні забобони впливають на наші школи і проти них треба нещадно боротися. Безвірницька робота набирає особливого значення в роботі серед нацменшостей єврейської, польської, німецької, грецької, татарської. Це є безпосередня боротьба проти куркульського н попівського впливу на трудящі маси наших національних меншостей. Тому нам треба загострити зокрема увагу щодо цього.
Треба зазначити, товариші, що культурні працівники національних меншостей, може, й застосовували певну самокритику. Але наша критика її самокритика замкнена у своєму колі. Ви мало пишете у загальних державних органах, для цілої України видаваних.
Треба ширше поставити висвітлення стану, потреб і перспектив культурно-освітньої роботи серед наших національних меншостей до відома широкого пролетарського загалу нашої республіки. Ширше на пролетарське світло виходити й виносити проблеми життя й діяльності нацменів. Доконче треба вигартовувати єдину інтернаціональну пролетарську лінію культурно-освітньої роботи серед національних меншостей. Для цього доконче потрібний жвавий взаємний обмін досвідом.
Отже дозвольте, товариші, закінчуючи промову, сказати: з новою енергією, ширше й глибше, на кожній ділянці нашої роботи, на всіх національних теренах нашої культосвітньої діяльності розвиваймо ударні темпи більшовицької роботи, щоб забезпечити своєю культурно-освітньою роботою виконання нашого інтернаціонального завдання соціалістичної перебудови нашої країни.
