«СК. Русь, Ужгород — Шорокшар, 5:1 (0:0). Друге міжнародне змагання Русі в цій сезоні.
Оба противники заграли напередодні в неділю 20. ц.м. «тренінґові» змагання: Шорокшар переміг комбін. УТК. й УМТЕ. в Ужгороді 5:0 (4:0), Русь у Мукачеві МШЕ. на 4:1 (2:0). Вислід Шорокшару над комбінованими, та його слава непереможного в останніх часах клюбу, обіцяли цікаву гру з мистцем Словаччини СК. Русь й на грище останнього притягло до 2000 публіки, яка й побачила дійсно найкращу гру цієї сезони.
Напад Русі йде короткими точними пригравками вперед й відразу дає гостям відчути свою силу. На жаль, залога Русі незрозуміло полишає напад без підтримки й стягається до оборони.
Протиакція гостей, але Бокшай на місці. Противник витягає залогу Русі в поле. Гарні зразки технічної гри, особливо точні подачі головою з обох сторін. Цікавий момент біля брамки гостей, де довшу хвилю обі сторони грають мистецьки головою. Гострий стріл в поле правого оборонця гостей припиняє цю епізоду.
Наприкінці кілька бистрих випадів Русі й половина кінчиться без висліду. Роги (карні удари? — В. Б.) 4:1 в користь Русі. Обидві дружини показали цікаву високого рівня гру. Найгірший на площі… суддя Пастор. Пошкодив Русь.
Другу половину Русь починає сильним наступом й вже о 1. хв. паде рамка Крижа з подачі Суковського. Гості поденервовані несподіванкою. Гра приймає гострий спад й публіка ледве встигає стежити за поодинокими акціями сторін. Навіть суддя стає рухливішим й коли часом пошкоджує, то вже позмінно обидві сторони.
Гості змагаються вирівняти та лише здобувають кілька рогів за собою. Стріляють слабо й змагаються скорше занести мяча до брамки ніж стрілити. Тактика на оборону Русі невистачаюча. Напад Руси, в якому хоча й слабо «пише» на чужих оборонців гостей Крайняк та недосягає, Суковський, під проводом граючого сьогодня свою найліпшу гру Кобзаря, йде знова вперед.
Ковач з правого крила викладає просто як з карт позицію за позицією, і старий технік Криж ст. все прикручує де належиться.
Незабаром же Кобзар сам проходить обороною гостей та стріляє другу брамку (слово, що водночас позначало ворота і гол. — В. Б.) Русі. Дві хвилини пізніше майже з досконалої співпраці з Крижом та Ковачем, цей же грач влучає 3. брамку Русі. Гості досягають першої брамки в 17. хв. з одинадцятки, й підбадьорені цим успіхом, не тратять голови й змагаються як не виграти, то бодай вирівняти.
Марно: залога Русі добре боронить підступи до своєї брамки та постачає мячі нападові. Побіч Куруца й Бендаса особливо відзначається тут гнучкий Іванчо.
В 22. хв. паде 4. брамка Русі знову зі стрілу Кобзаря, а в 28. хв. Ковач стріляє останню найкращу брамку дня за Русь. Вислід 5:1 залишається мимо всіх старань симпатичних гостей, до кінця змагання без заміни. Роги в другій половині 4:2 в користь гостей.
***
З нагоди учительського зїзду та жіночого конгресу відбудеться у неділю 27. ц.м. о 5. год. попол. на площі СК. Русь, Ужгород, приятельське змагання між СК. Русь, Ужгород та сильним клюбом КАЦ, Кошиці. Спортовці Русі, серед яких є чимало учителів, просять це змагання чисельно відвідати.
***
ЧСК., Ужгород йдучи слідами Руси, Ужгород загостив 19. й 20. ц.м. в Хусті, де грав з СК. Русь, Хуст 8:2 (3:0) та з ГШЕ, Хуст 3:1 (1:1). На зворотній дорозі до СК. Королево н/Тисою, де також виграв 3:1 (3:0)» [«Українське слово» за 03.06.1934].
«Італія — мистцем світу в копанім мячі, ЧСР. на другім місці, Німці на третим.
У неділю 10. ц.м. з кінцевого змагання Італія — ЧСР. побідником вийшла Італія з вислідом 2:1.
Перша половина гри не принесла висліду. В другий половині першу брамку встрілив о 29. хв. Пуч за ЧСР., а о 36. хв. за Італію вирівняв Орсі. Рішаюча брамка впала аж в подовженому часі (2 рази по 15. хв.) о 5. хв. з боку Італії. Суддя — швед Еклінд вів змагання перед 45.000 публіки й пошкодив значно дружину ЧСР., яка після признання значної більшости Европейської преси скорше заслужила перемогу ніж Італія в цьому змаганню. Італійцям крім судді та їм прихильного оточення, в поміч йшла їх брутальна гра, наслідком якої кілька грачів Чсл. дружини (зокрема, кіпер Планічка. — В. Б.) не зможуть взяти участь в найближчих змаганнях за середньоевропейську чашу (щойно ви прочитали один із небагатьох звітів української преси про фінал мундіалю 1934 року. — В. Б.).
***
СК Русь, Ужгород в Румунії
грав дня 9. ц.м. проти Університата, Клуж 1:3 (0:1). Русь, після 5. хв. грала без Кобзаря та уступила перед фізичною перевагою, особливож дикою грою свого противника. Публіки до 3000. Осібну брамку за Русь влучив Крайняк.
Другого дня у неділю 10. ц.м. Русь мала сильнішого противника НАЦ, Ораде Маре (другий клюб І. рум. ліґі) в складі якого грає 8 репрезентантів румунської дружини. В цьому змаганню Русь програла 0:3 (0:1), що можна вважати за успіх, взявши під увагу таблицю успіхів НАЦ. та втомлююче змагання напередодні.
НАЦ. буде грати в Ужгороді на Руси в першій половині серпня, коли й можна буде найліпше судити про його силу.
***
АЦ. Спішська Нова Весь
сильний словацький клюб, з яким Русь програла двічі у нього вдома, буде гостем Руси вже в цю неділю. Це змагання цікаве, як проба сил перед змаганнями в дівізії й певно притягне на грище Руси чимало публіки» [«Українське слово» за 14.06.1934].
«СК. Русь, Ужгород — АЦ. Нова Весь — 4:2 (1:1).
Приятельське змагання, в якому гості виступили суцільно граючою дружиною й мали в першій половині перевагу, завдячуючи мляво граючому нападу Руси. Добре граюча оборона Руси спричинилася одначе до першого успіху гостей на 20. хв., коли Бокшай міг взяти мяча та схибив при допомозі своїх же оборонців. Гра нападу Руси набула виразности, коли повільного правого лучника Шандора замінив бистрий Крайняк. О 40. хв. Кобзар заграв на Крайняка, цей з лету приграв Ковачеві точний центр якого, Криж ст. послав головою до сітки. Початок другой половини Русь грала з невідомих причин у брамці з Федаком (згадується знаний закарпатський журналіст, найперший спортивний літописець регіону. — В. Б.), який зайво вибіг та пустив другу брамку. Здобутий гостями після цього ріг приймав вже Бокшай. Русь розигралася й стало облягаючи брамку противника, здобула його брамку ще заінпонував бранкар гра якого гостей ужгородській публіці найбільше зайнформував бранкар, гра якого нагороджувалася часто густо гучними оплесками (в цьому реченні автор допустив словесну кутю. — В. Б.). Русь подала в цьому змаганню пересічну гру. Суддя Пастор — задовольняючий» [«Українське слово» за 21.06.1934].
«Змагання в Словацько-Підкарпатській дивізії
в західній окрузі розпочалися 11-12. ц.м. та принесли в І. колі слідуючі висліди: 1) ФЦ. Врутки — ФТЦ. Філяково 4-2 (1-0), 2) КФЦ. Комарно — ЧСК. Братислава 1-4 (1-2), 3) ТТС. Тренчин — Ліґеті, Братислава 2-1 (1-1), 4) ЗТК. Зволен — ВАШ, Братислава 1-1 (1-1), 5) ПФК. Піщани — АЦ. Нітра 4-3.
В східній окрузі, до якої входить й Підкарпаття, змагання почнеться 26. ц.м. й будуть гратись в наступнім порядку: І. коло: 26. серпня: СК. Русь Ужгород — ЧСК. Кошиці, МШЕ, Мукачеве — АЦ. Нова Весь, БФТЦ. Берегово — ЧСК. Ужгород. ІІ. коло: 2. вересня: АЦ. Нова Весь — СК. Русь Ужгород, КАЦ., Кошиці — БФТЦ., Берегово, ЧСК. Ужгород — МШЕ, Мукачево. ІІІ. коло: 9. вересня: БФТЦ. Берегово — АЦ. Н. Весь, МШЕ, Мукачево — КАЦ. Кошиці, ЧСК. Кошиці — ЧСК. Ужгород. IV. коло: 16. вересня: АЦ. Н. Весь — ЧСК. Ужгород, КАЦ. Кошиці — ЧСК. Кошиці, СК. Русь, Ужгород — БФТЦ., Берегово. V. коло: 23. вересня: ЧСК. Ужгород — КАЦ, Кошиці, МШЕ, Мукачево — СК. Русь, Ужгород, ЧСК. Кошиці — АЦ. Нова Весь. VI. коло: 30 вересня: КАЦ. Кошиці — СК. Русь Ужгород, БФТЦ. Берегово — ЧСК. Кошиці. VII. коло: 7. жовтня: АЦ. Нова Весь — КАЦ, Кошиці, БФТЦ. Берегово — МШЕ, Мукачево, СК. Русь Ужгород — ЧСК. Ужгород. VIII. коло: 14. жовтня: ЧСК. Кошиці — МШЕ, Мукачево. Грають все на грищі першого названого клюбу. Весняне коло має закінчитися не пізніше 15. травня 1935.
***
СК. Русь Ужгород до Дебрецина.
Мистець (чемпіон. — В. Б.) Словаччини по успішних змаганнях проти Гунґарії (цю «титулку» в ті роки мав мадярський клуб МТК. — В. Б.), Будапешт (2-3) та проти Бочкай, Дебрецин (4-3) дістав запрошення на визначний футбалевий турнір, що відбудеться з нагоди відкриття спортового стадіону в Дебрецині при участи 4 клюбів: «Бочкай», Дебрецин, «Гунґарія», Будапешт, «Вьєнна», Відень та «СК. Русь» Ужгород. Русь гратиме в повнім складі» [«Українське слово» за 10.08.1934].
«Словенсько-Підкарп. дівізія західня округа.
У неділю 2. ц.м. відіграно ІІ. коло в нашій окрузі дівізії без участи АЦ. Нова Весь — СК. Русь, Ужгород, змагання яких із за розмитої дощем площі відкладено аж на Жовтень місяць. Змагання інших 5 учасників принесли тісні й несподівані висліди, а то:
1. ЧСК. Ужгород — МШЕ Мукачево 3-2 (2-0)
2. КАЦ. Кошиці — БФТЦ Берегово 2-1 (1-0).
Ведуче положення задержала надалі Русь з 2 точками, яка в першім колі перемогла ЧСК. Кошиці 5-0 (3-0); далі слідують: 2) АЦ. Н. Весь, 3) КАЦ. Кошиці, 4) БФТЦ, Берегово, 5) ЧСК. Ужгород й без точок: 6) МШЕ. Мукачево та 7) ЧСК. Кошиці» [«Українське слово» за 06.09.1934].
