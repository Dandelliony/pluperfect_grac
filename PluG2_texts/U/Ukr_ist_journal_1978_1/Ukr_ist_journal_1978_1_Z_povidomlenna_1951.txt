У Радянському парку (колиш. Марийському) в період громадянської війни було поховано 350 робітників «Арсеналу», які героїчно загинули в січні 1918 р. у боротьбі проти контрреволюційної Центральної ради та петлюрівських банд за встановлення Радянської влади на Україні.
У 1927 р. поблизу братської могили героїв-арсенальців був похований робітник «Арсеналу» А. В. Іванов — один з організаторів і керівників героїчної боротьби робітників-арсенальців за встановлення Радянської влади на Україні.
До Великої Вітчизняної війни ці могили мали пам’ятники і знаходилися в доброму стані.
Німецько-фашистські загарбники в період тимчасової окупації Києва зрівняли могили з землею, а пам’ятники зруйнували.
Після закінчення Великої Вітчизняної війни робітники «Арсеналу» та громадські організації м. Києва підняли клопотання про спорудження на могилі А. В. Іванова і братській могилі арсенальців пам’ятників, що увічнюють пам’ять героїв.
За вказівкою Київської міської Ради депутатів трудящих міське архітектурне управління спільно з державними архітектурними майстернями розробили проект пам’ятника полеглим героям і встановили його 1 травня ц. р. у Радянському парку поблизу пам’ятника М. Ф. Ватутіну...
На пам’ятнику, що являє собою гранітний куб, з одного боку у вигляді кам’яного барельєфу зображений вінок, а до другого боку прикріплена стара надгробна металічна плита, яка була встановлена на могилі арсенальців у 1927 р., в день десятиріччя Великої Жовтневої соціалістичної революції...
Голова Комітету в справах культурно-освітніх установ при Раді Міністрів УРСР	\підпис\
