БОМБАРДУВАННЯ СОВЄТСЬКИХ КОРАБЛІВ З ВТІКАЧАМИ 
ПЕРЕСЛІДУВАННЯ РОЗБИТОГО ВОРОГА МІЖ АЗОВСЬКИМ МОРЕМ ТА ДІНЦЕМ 
МОСКВА І ЛЕНІНГРАД ЗНОВ БОМБАРДОВАНІ 
Головна квартира Фюрера, 17 жовтня 
Верховне Командування Збройних Сил повідомляє: Під головним командуванням керівника Румунської держави маршала Антонеску румунська армія корпусного генерала Якобіца, підтримана кількома спеціальним з'єднаннями німецьких наземних військ та повітряним флотом, 16 жовтня зайняла місто і порт Одесу. Таким чином переможно закінчені тяжкі 2-місячні бої проти глибоких ворожих позицій перед Одесою. Трофеї ще не підраховані. Втратою Одеси ворог позбавлений значного індустріального центра, одного з своїх важливіших міст та найбільшого порту на Чорному морі. В районі моря біля Одеси німецькі повітряні сили з великим успіхом атакували транспорти ворога, що тікав з міста. Бомбами затоплено шість торговельних суден разом коло 30.000 рбт, ще вісім великих кораблів тяжко пошкоджені. Один совєтський швидкісний човен знищено. Німецькі, італійські, угорські та словацькі війська в районі між Азовським морем та Дінцем продовжують переслідувати противника. На північному відтинкові східнього фронту успішно беруть участь з'єднання іспанського легіону. В інших районах східнього фронту операції проходять планомірно Минулого дня і ночі повітряні атаки були спрямовані проти важливих воєнних споруд у Москві. В ніч на 17 жовтня знову бомбардовано Ленінград. Перед гирлом річки Хумбера та на захід від островів Сіллі бомбами затоплений великий торговельний корабель і ще одне судно на 1500 рбт. На південно-східньому та західньому березі Англії німецькі бомбардувальники засипали бомбами портові споруди ворога. У західній Німеччині кілька британських бомбардувальників минулої ночі скинули фугасні та запалювальні бомби. В деяких місцях є незначні пошкодження. Один ворожий літак збито.
