ІСТОРІЯ В АНЕКДОТАХ
За панування большевиків населення не могло висловлювати свої думки, погляди і настрої. Всякий прояв вільного життя придушувався найжорстокішими заходами. Тим то своє ставлення до большевицької влади і до проваджуваної нею політики населення висловлювало в різних анекдотах, що пошепки передавалися лише найближчим знайомим . Ці анекдоти були майже єдиною формою критики існуючого становища. Ось деякі з цих анекдотів. Кожна людина щохвилини могла бути заарештованою і до неї могли бути пред'явлені обвинувачення, які вона навіть не уявляла. Добре тому, хто спромігся якоюсь щасливою обставиною вийти з скрутного становища, бо здебільшого для заарештованих справа кінчалася погано. 
Це відбилося в такому анекдоті: „Мчить по полю щодуху заєць. Назустріч йому біжить другий. — Куди це ти так біжиш? — питається він у першого. — Як, куди? А хіба ти не чув, що вийшов наказ підкувати всіх верблюдів? — Та яке ж тобі до цього діло? Хіба ж ти верблюд, чи що? — Ну, брате, піймають, підкують, а потім доводь, що ти не верблюд". Візит агентів НКВД, які завжди приходили вночі, за панування большевиків було найстрашніше що могло з ким трапитись, бо після їх візиту людину здебільшого вже не бачили. Навіть стихійне лихо було ніщо в порівнянні з цими візитами. „Один сусід швидко стукає до другого в двері.
 — Михайло Михайловичу, одчиніть! Одчиняйте швидше. Михайло Михайлович перелякано висуває голову з своєї квартири, яка для більшості громядян складалася лише з однієї кімнати, і з жахом питає: Що сталося ? Що таке? Одчиняйте швидше. Пожежа. Горимо  — Ой, слава Богу! А я вже думав, що щось інше". Чи можна було за большевицького часу мати про щонебудь свою власну думку? Ось як на це відповідає один з анекдотів. Петре Степановичу. Ви стоїте (в розумінні — обстоюєте, — Авт.) за п'яти річку? — А що ж ви хочете, щоб я за неї сидів?" Слова „сталінська конституція" були зроблені якимсь фетишем, якому всі мусили вклонятися і переспівувати благотворний вплив цього лицемірного документа; „Під сонцем сталінської конституції у нас квітне мистецтво". „Під сонцем сталінської конституції у нас зростає наука". „Під сонцем сталінської конституції у нас розквітає національна культура" і так далі без кінця, на кожному слові. На елення к розшифрувало цей фетиш „Запитання: — Де ділось масло? Відповідь — Розтануло під сонцем сталінської конституції“. Безглуздість большевицької економічної політики виявлялась у різних формах. Щоб довести, наприклад, нібито зростаючий добробут населення, що не мало найпотрібнішого, до Совєтського Союзу в найскрутніший час завозили тропічні фрукти. Населення відповіло на це так: „Зустрічаються двоє знайомих. — Добрий день, Петре Івановичу. — А, доброго здоров’я, Якове Степановичу. —  Як ся маєте? —  Нічого, дякую. Живемо, як в Африці. —  Чому як в Африці? Їмо банани і ходимо голі". Коли в 1939 році були захоплені Галичина і Білорусь, комуністичні працівники різного сорту кинулись туди скуповувати всякі речі, користуючись з необізнаності населення курсом,, совєтського карбованця. Поруч з масовими арештами це був справжній грабіж чужого майна. Всі ці дійшли під гаслом „подати руку допомоги нашим західним братам". Населення Совєті, добре розуміючи справжній стан речей, в одному з анекдотів дало таку оцінку цій „братській допомозі": „Ми простягнули руку допомоги нашим західнім братам, а ноги вони самі простягнуть". Ми навели лише декілька анекдотів з останніх років, з тої безлічі їх, які ходили поміж населення. Зібрати ці анекдоти в одну збірку, хронологічно їх обробити було б дуже корисною справою. М. В-в.
