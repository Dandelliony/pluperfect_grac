ТАГАНРОГ ВЗЯТО
БОМБАРДУВАННЯ МУРМАНСЬКА, МОСКВИ ТА ЛЕНІНГРАДА
(96-а) Головна квартира Фюрера 18 жовтня 
Верховне Командування Збройних Сил повідомляє: Наступальні операції на Сході проходять планомірно. Бомбардувальники вдень скинули бомби на портові споруди Мурманська та на важливі воєнні споруди в Москві і навколо неї. Минулої ночі повітряні атаки знов були спрямовані проти Москви і проти постачальних закладів Ленінграда. Як уже сповіщалося в спеціальному повідомленні, караван суден, що йшов під сильним конвоєм з Північної Америки до Англії, після того, як увійшов в район блокади, був атакований німецькими підводними човнами. Після сильної, впертої атаки підводні човни затопили 10 ворожих торговельних суден, між ними — 3 повно навантажених танкери разом на 60.000 рбт. В нічному бою проти збройних сил охорони затоплено 2 ворожих ескадрених торпедники. Німецький підводний човен затопив коло Гібралтара вороже сторожове судно. Бомбардувальники скинули бомби на портові споруди південно-східнього берега Англії і затопили торговельне судно на 4.000 рбт. Нальотів ворога на територію Німеччини не було.
