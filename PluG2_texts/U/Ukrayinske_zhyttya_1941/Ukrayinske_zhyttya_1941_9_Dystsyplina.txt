ДИСЦИПЛІНА І ВІДПОВІДАЛЬНІСТЬ
Майбутнє народу виростає з глибини його свідомості. Перше ніж державність стає реальним надбанням нації, вона виплекується в ідеях, думках, почуттях і практичних вміннях. Лише визрівши в мільйонах воль, ідея державності нації знаходить ті чи інші, залежно від історичних умов часу, засоби реалізації своєї держави. Життя незаперечно доводить, що нації, в яких почуття дисципліни глибоко вкорінене в психологію народу, виявляються найбільш могутніми, і майбутнє належить їм. За наших умов дисципліна стає силою і одним з головних засобів здобуття майбутнього України. Як ніколи, нам потрібна зараз, найсуворіша дисципліна скрізь і всюди Ми відкидаємо дисципліну совєтську як таку, що набула потворних форм, що побудована на азіатських звірячих репресіях, приниженні людини. Ми відкидаємо її тому, що в значній мірі дисципліна у совєтів – формальна, вона вимагає дотримання певних форм (приходу на роботу і т. п.) і в той же час допускає цілковиту бездіяльність. Дисципліна совєтів по суті порожня, бо працівник, позбавлений внутрішніх стимулів діяльності, діє проти своєї свідомості, проти волі Нам потрібне зовсім інше. Наша дисципліна має бути насамперед внутрішньою, переконливою для кожного працівника. Ми працюємо для нашої нації, для тебе. Нам є для чого працювати. Не форма, а суть дисципліни має просякнути всю нашу роботу, все життя. Справа честі кожного керівного працівника наших українських установ — вимагати від усіх підлеглих і від себе чіткої дисциплінованості й порядку. Ніяк не припустиме запізнення на роботу, передчасний відхід, зволікання у виконанні розпоряджень, гаяння часу на балачки, метушню Це не личить нам. Треба непримиренно ставитися до порушників дисципліни, ріщуче їх підтягати, накладати адміністративні стягнення або навіть звільняти з роботи. Нічого не вартий той керівкик, що не вміє організувати дисципліни у себе в установі або відділі. З дисципліною поєднана відповідальність. Треба відчувати відповідальність перед своєю нацією. Це вище почуття відповідальності в повсякденній діяльності повинно трансформуватись у відповідальність за найдрібнішу справу. Почуття та розуміння відповідальності треба постійно виховувати
Щоб відповідати, потрібна мужність, певна сила волі. За часів совєтів всі зусилля спрямовувались на те, щоб уникнути відповідальності. Створилась навіть ціла система певних способів ухиляння у вигляді колективних рішень, папірців з печатками, звертання в найдрібніших справах до вищих інстанцій і багато інших засобів страховки. Тремтіння перед відповідальністю призводило до цілковитої бездіяльності і зволікання справ. Такий стан не був випадковим, він витворився в наслідок безглуздих репресій. Відповідальність лежить в основі всякої роботи, і почуття відповідальності має стати загальним. Тут повинна бути цілковита чесність. Треба діяти рішуче і певно і треба мужньо відповідати за свої дії. Не вміння відповідати або ухиляння, намагання за когось заховатись, як і все без принципове, ми повинні рішуче засуджувати. За певних умов безпринципові люди можуть заподіяти великої шкоди. Коли йдеться про таку величну справу, як створення майбутнього нашої нації, дисципліну і відповідальність треба суворо, твердо і послідовно впроваджувати в усю нашу роботу, в наше мислення, в наші стосунки один з одним. І буде злочином перед нашими нащадками, перед усією українською нацією всяке потурання, будьяке занедбання дисципліни. 
Ю. Швидкий.
