Невпинне переслідування ворога в Криму 
ДОСЯГНУТО ВЕРХНЬОЇ ТЕЧІЇ ДІНЦЯ
(222) Головна квартира Фюрера, З0 жовтня
Верховне Командування Збройних Сил повідомляє: На Кримському півострові німецькі збройні сили невпивно переслідують розбитого ворога. Місцевий опір його ар'єргардних частин зламано. При цьому взято ще кілька тисяч полонених і здобуто певну кількість гармат. Під час переслідування противника в Донецькому басейні німецькі і союзні війська розгорнутим фронтом досягли верхньої течії Дінця. Під час успішних наступальних операцій в районі між озерами Ільмень і Ладозьким танкові частини в результаті несподіваного нападу захопили ворожий бронепоїзд і багато полонених. Важка артилерія ефективно обстріляла важливі воєнні споруди Ленінграда. Успішні нічні нальоти авіації були спрямовані проти Москви і Ленінграда. В Північній Африці німецькі бомбардувальники скинули бомби на британський аеродром на схід від Мерса-Матрух і на портовий район в дельті Ніла. Протягом минулої ночі поодинокі британські літаки скинули бомби на узбережжі Північної Німеччини, але не заподіяли ніякої шкоди. Підполковник Галланд, командир ескадрильї винищувачів, здобув у повітряному бою 90 і 91 перемогу.
