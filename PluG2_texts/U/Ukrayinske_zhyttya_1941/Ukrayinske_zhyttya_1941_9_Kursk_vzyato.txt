КУРСЬК ВЗЯТО БОМБАРДУВАННЯ СЕВАСТОПОЛЯ ТА ЯЛТИ
(264) Головна квартира Фюрера, 3 листопада 
Верховне командування Збройних Сил повідомляє: Як уже сповіщалося в спеціальному зведенні, німецько румунські з'єднання, жорстоко переслідуючи в Криму розбитого ворога, роз'єднали його на дві групи, з яких одна намагалася втекти через Севастопіль, а друга — через Керч. Атакуючи судна, приготовані для втечі цих військ, повітряні збройні сили влучним бомбардуванням затопили 10 торговельних суден разом коло 38.000 рбт., 14 інших суден тяжко пошкоджені. Інші бомбардувальники скинули бомби на Севастопіль, на портовий район Ялти, а також на воєнні об'єкти на шляху до Керчі та на північному узбережжі Чорного моря. Бомбами великого калібру влучено у великий плавучий док. У боях під час прориву та переслідування на сьогоднішній день в Криму захоплено разом 58.175 полонених, а також здобуто або знищено 230 танків, 218 гармат, кілька панцерних поїздів та велику кількість інших воєнних матеріалів. Знешкоджено також понад 13.000 мін, розставлених з тим, щоб перешкодити нашому просуванню вперед. В Донецькому басейні італійські війська з боєм зайняли нові індустріальні пункти. Як уже подавалося в спеціальному повідомленні, на середньому відтинку Східнього фронту піхота й танкові з’єднання зайняли вчора обласне місто Курськ. Курськ – важливий залізничний вузол та індустріальний центр, У районі моря навколо Англії бомбардувальники затопили вантажне судно на 4.000 рбт. і пошкодили 6 інших суден настільки тяжко, що їх можна залічити до дальших втрат. В Північній Африці німецькі бомбардувальники розсіяли скупчення британських автомашин біля Соллума. Під час повітряних атак на рейд Суеза знищено торговельне судно на 6.000 рбт. Бойових дій ворога над Німеччиною не було.
