ПЕРЕД РОЗВАЛОМ
Майже щодня довідуємось про все нові і нові успіхи союзницьких військ на сході Европи.
Здобуття Одеси, розгром величезних армій під Брянськом і Вязьмою, прорив першої оборонної лінії перед Москвою і т. д., це все є незаперечним доказом того, що воєнні дії на сході розвиваються послідовно і що ніщо вже не спинить цілковитого розгрому колосальних совєтських армій.
Програш на фронті означає для Совєтів розвал держави. Коли ми читаємо, що вже є 3.500 тис. полонених, до чого мусимо додати не менше вбитих або тяжко поранених, нездатних до бою, — то виходить, що большевики втратили за 4 місяці війни понад 7 мільйонів вояків.
Цих 7 мільйонів — це були найкарщі совєтські війська. І якщо тепер большевики потраплять зліпити десь далеко в запіллі (в тилу), на Уралі чи де інде, якунебудь армію, то це вже буде армія, складена з резервів.
А резервова армія складається, завжди з людей: старших віком, менше здатних, а часто і ворожих самому режиму.
Далі довідуємося, що вже було знищено майже 20 тис. танків, до 25 тис. гармат і 15 тис. літаків.
Це такі цифри, про які ще ніколи в історії ніхто не тільки не писав, але навіть не відважився думати.
І ці гармати, літаки, танки — це була теж совєтська найкраща, наймоторніша зброя.
Те, що ще лишилося, на певне вже не дорівнює регулярній армії не тільки кількістю, але, головно, і якістю.
І за ті десятки тисяч вбитих большевицьких танкістів, гарматників і льотчиків большевики не найдуть ніде нагороди.
Полонені, з якими нам доводиться говорити, одно згідно повідомляють про те, що в большевицькому запіллі панує цілковитий хаос і дезорганізація.
Вояки по кілька день не дістають їжі, часто-густо немає для резервів убрання взуття.
І вже все частіше і частіше трапляються випадки, що для війська, яке повинно йти на фронт, немає зброї.
Ці факти, що про них говорять очевидці, є найкращим доказом того, що совєтське командування вже не є паном ситуації в запіллі свого фронту.
Хоч про запілля сьогодні дуже важко говорити. Новітня авіація противника потрапить нищити і в нібито найбезпечнішому його закутку.
І так величезні большевицькі армії не можуть десь глибоко не тільки відповідно сформуватися, але навіть не мають можливості відступити по розгромленні війська.
Незадовго всі ми будемо свідками цілковитого і абсолютного розвалу червоної совєтської імперії.
Цей розвал вже неминучий. І ми, українці, всіма своїми силами, всіма засобами помагали, помагаємо і будемо помагати цю тюрму всіх свободолюбивих народів валити.
На руїнах Москви будемо будувати свою рідну українську майбутність. І ця наша майбутність буде така, яку ми самі собі потрапимо побудувати.
І з розвалом Москви вступає Україна в коло вільних народів Европи. І в цьому колі вільних народів Україна займе гідне її місце.
Ют.
