Чорноморський флот у небезпеці
Як зазначає „Таймс" , німецькі війська „досить далеко пройшли у Крим". Газета додає: якщо німці дістануть в своє розпорядження Крим і Ростов, то Совєти не зможуть далі безпечно володіти Новоросійськом. В усіх інших повідомленнях чужоземних кореспондентів сповіщається, що продовження німецького наступу в Криму мусить мати для Совєтів далекойдучі наслідки, особливо для чорноморського флоту, що завжди стояв у Севастополі, бо його маневровість в наслідок цього значно зменшиться. Німецькі війська, після того як вони прорвалися через Перекоп, проходять тепер так званим Кримським степом, одноманітною рівниною, що займає майже три чверті півострова. Для Совєтів тут ніде нема природнього прикриття для сильного опору. Аж на самому півдні півострова підноситься до 1500 м. гірський хребет Яйла. Тут справді може статися, що совєтські війська ще раз закріпляться, щоб прийняти останній бій.
