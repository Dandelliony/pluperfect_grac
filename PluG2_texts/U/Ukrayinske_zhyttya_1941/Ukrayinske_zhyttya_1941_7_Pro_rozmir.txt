ПРО РОЗМІР ПАЮ В СПОЖИВНОМУ ТОВАРИСТВІ
(Інструктивний матеріал)
Розмір паю та вступного внеску встановлюється виключно загальними зборами товариства. Розраховується пай так: Пайовий капітал товариства відповідно до статуту призначається для забезпечення обігу товариства. Розміром потрібного обігу та кількістю пайовиків і треба визначати величину паю. Наприклад: певний населений пункт чи намічений район діяльності товариства має населення 1500 - 2000 душ, з цієї кількості населення членів товариства буде приміром 500 — 700 чоловік. Обіг продажу товарів крамницями товариства становитиме 150.000 крб. на місяць (до 200 крб. на двір). Швидкість обертання товарів у цьому товаристві — один раз на місяць. Таким чином, товариству треба обігового капіталу (який складається з пайового) 150.000 крб. 150.000 крб. при 700 пайовиках становитиме 210 крб. 210 крб. паю на одного пайовика округлено 200 крб. Розмір вступних внесків здебільшого визначається як десята частина розміру паю, в даному випадку 20 крб. Звичайно, розмір паю вищий в споживчому товаристві міста, ніж в сільському. За статутом загальні збори та правління товариства мають право дозволяти вносити пай у розстрочку. Наприклад: 100 крб. при вступі членів товариства, а 100 крб. через З - 5 місяців. Відповіді на інші питання кооперативної роботи міститимуться у статуті споживчого товариства, який буде надрукований в найближчий час. Можна одержати відповідь також в оргвідділі Вукоопспілки (Хрещатик, 12) та міськспоживспілці (Велика Васильківська, 8). Реєстрацію споживчих кооперативних товариств провадить районова управа за висновком міськспоживспілки (у м. Києві) та райспоживспілок в районах. Тимчасово, поки немає статуту, споживчі кооперативні товариства реєструються лише в районовихта міських споживчих спілках. Для тимчасової реєстрації потрібна постанова зборів фундаторів-ініціаторів організації товариства (не менше 20 осіб) з визначенням розміру паю та вступного внеску, правління товариства чи ініціативної групи та району діяльності товариства. 
П. Бондаренко.
