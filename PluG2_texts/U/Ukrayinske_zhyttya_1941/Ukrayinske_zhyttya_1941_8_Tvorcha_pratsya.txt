ТВОРЧА ПРАЦЯ
Нація родиться в змаганнях і в боротьбі формує своє обличчя. Родять її і надають їй духовної печаті одиниці й десятки, що ведуть за собою тисячі й мільйони, які послушно в здисциплінованих рядах ідуть за своїми провідниками і віддають себе і всі свої сили до їх послуг, змагаючись і осягаючи намічену мету. Такі здисципліновані когорти серед сірих буднів у праці творять підвалини майбутньої історії і підготовляють дні величі й слави. Бо кожне сьогодні має в собі всі зародки завтрашнього, й майбутнє виростає з нього. Як хто сьогодні працює, такі завтра буде збирати плоди. В нас, звичайно, не бракує захоплення сучасними діями, що відбуваються довкруги нас. Нам не бракує і гарних слів, у які ми вбираємо свої почування і висказуємо ними вібрування наших думок і настроїв. Ми й здобуваємося часто навіть на запал і рвемося до праці. Але ми мусимо здобутися і засвоїти собі творчий запал, який родить праця, і то творча праця, що дає великий і конечно корисний вислід. Наш запал мусить проявлятися у праці витривалій і впертій, яка мусить згуртувати всіх і все. На кожному кроці й на всіх ділянках життя кожна одиниця на своєму посту мусить здійснювати той великий і взнеслий наказ не тільки наших днів, але клич кожної справжньої сили всіх часів працювати, і то творчо працювати. Хоч не раз зараз є великі невигоди й перешкоди, хоч злидні й часто-часто холодні й голодні дні, але все це переходове й проминаюче, яке не сміє нам заслонювати майбутнього, бо майбутнє все ж таки буде таке, яким ми його під готовимо сьогодні, а підготовиш можемо тільки працею. Не раз та праця, яку викопуємо, не є така велика, не є видна, але все ж вона б конечна й є такою, яку треба зробиш. Тим більш зараз, коли на наших очах проходять такі велетенські і далекосяжні зміни, коли Німеччина бурить ту цілу гниль в Европі, що була збудована у версальському насильстві, тим більш зараз ми не сміємо гаяти ані одної хвилини, але всі згуртовані, збитою лавою виконувати свій обов'язок праці для національної спільності. Не час бо думати про свої дрібні особисті справи в таких історичних часах, коли вирішується доля нації на цілі сторіччя. На нас глядять ті, що життя своє зложили за Україну серед катувань і мук. Вони віддали за батьківщину своє життя і кров, а від нас вимагається зараз тільки праці. То ж ми мусимо дати ту працю, найвищої якості. Зараз не час на слова й не час на фрази, але вже найвища пора на діла. Наші діла мають довести і нашу свідомість національну, і нашу зрілість державницьку. Бо тільки те, що збудоване працею, потом і кров'ю життя, тільки те є довготривале й сильне й заразом корисне для загалу. Не словесного ентузіазму і не безкоштовних планів, але творчої праці і тільки здисциплінованої і згармонізованої, мозольної праці вимагає від нас усіх Та, яка зараз зруйнована і про яку ми все думаймо і часто, говорило. І хоч живемо на руїнах, у холоді й не раз може у голоді, але ми щасливі, що можемо нарешті працювати на волі для Тої, для якої жили й працювали мільйони і за яку вмирали в підвалах, тюрмах і засланнях. Наші ж дні є днями праці й запалу, в творчому змаганні за здійснення наших завдань, які покладає на нас Україна. 
Петро Олійник.
