Зривають допомогу військовополоненим
У попередньому номері районної газети „Українське Життя “ було висвітлено завдання і значення роботи, яку провадить Бюро допомоги військовополоненим. Цю роботу воно продовжує й зараз: мобілізує средства добровільного збору продуктів від громадян м. Борисполя та навколишніх сіл і цим забезпечує необхідними продуктами харчування військовополонених, які вкрай потребують допомоги. Але серед окремих старост району є такі, що до їхнього розуміння зовсім не доходить ця корисна справа, як от старости таких сіл: Іванькова, Рогозова, Любарець, Воронцова, В. Олександрівки. До цих панів старост Бюро допомоги не раз зверталось і усно, і листовно, і через виїзд членів своєї організації, щоб налагодити справу добровільної допомоги, і, не дивлячись на все, старости зазначених сіл байдуже поставились до справи. Хоч треба зауважити, що населення зазначених сіл ніколи не відмовить у цій важливій справі. Бюро допомоги сподівається, що старости зазначених сіл врахують значення цієї важливої справи допомоги людям, якої вони вкрай потребують. 
Бюро допомоги.
