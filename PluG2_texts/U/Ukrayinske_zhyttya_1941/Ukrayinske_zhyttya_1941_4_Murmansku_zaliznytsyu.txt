Мурманську залізницю знову бомбардовано
(106) ГЕЛЬСІНКІ, 21 жовтня. Фінське державне інформаційне бюро повідомляє: В суботу 18 жовтня наші повітряні сили знову бомбардували в багатьох місцях Мурманську залізницю між пунктами Сорока на Білому морі і Контупохія на північному березі Онезького озера. В поодиноких місцях виникли пожежі на коліях, у вокзальних приміщеннях і складах, а також влучено в один поїзд. Наші винищувачі збили На північному березі Онезького озера ворожий гідроплан. В Карелії зенітна артилерія збила один розвідувальний літак. Захоплено ворожий аеростат, який через лінію фронту потрапив на фінський бік. Пізніше було знайдено розтрощений совєтський гідроплан. Не повернувся на базу один наш літак.
