ПО СЕЛАХ РАЙОНУ
Під час виїзду Голови Української Управи Бориспольського району пана Магеровського та заступника голови пана Логвина 22 жовтня було виявлено, що в селі Рогозові добре організовано збірання гречки.
Зяблева оранка йде ще кволо. Помешкання шкіл не відремонтовані, завдяки бездіяльності і безініціативності керівника школи Луцевича.
Церква знаходиться до цього часу в занедбаному стані. Помешкання старостату брудне і непридатне для роботи Староста села одержав вказівки для поліпшення роботи по всім згадним ланкам.
На виселку Городище біля села Глибокого частковим обходом селянських дворів було знайдено 4 цілком придатних до роботи плуги, які стояли у дворах Кубрака Андрія Федоровича, Скочка Федосія Трофімовича, Фесенка Романа та Ганчаренка Михайла.
Простій плугів в той час, як їх так бракує по селах Бориспольського району, являються злочином перед українським народом і є наслідком більшовицького шкідництва.
Кому ніст Кужель Гаврило є персональним винуватцем цього злочину. Районова Управа зняла з роботи голови громадського господарства цього шкідника та дала наказ його заарештувати.
Новому голові громадського господарства Косінському Полікарпові доручено організувати зразкове закінчення всіх осінніх сільськогосподарських робіт.
В селі Глибокому не все населення мобілізоване на сільськогосподарські роботи.
Багато людей б ють байдики та займаються другорядними роботами в той час, як закінчення збирання урожаю, копка цукрових буряків та зяблева оранка йдуть погано.
Навколо села незакопані трупи коней та інших тварин. В селі неохайно.
Староста села не проявляє достатньої енергії і волі по наведенню порядку в селі.
Районова Управа попередила старосту, що, коли ближчим часом в селі не буде зліквідована анархія, він буде покараний.
Заступник голови Районової Управи ІВАН ЛОГВИН.
