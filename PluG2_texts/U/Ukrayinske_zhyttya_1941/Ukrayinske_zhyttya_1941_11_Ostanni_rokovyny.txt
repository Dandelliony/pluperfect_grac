ОСТАННІ РОКОВИНИ ЖОВТНЯ

„Крейсер „Аврор" громом своїх гармат, скерованих на Зимовий палац, оповістив 25 жовтня 1917 р. початком нової ери — Великої соціалістичної революції. З того буряного часу пройшло-промайнуло майже чверть століття — 24 роки. І нині, десь там у скелястому Криму, у холодному імлистому Ленінграді та на безмежних волзьких просторах гасне в безвісті злощасна зірка большевизму, в смертельній агонії кінчає свої останні дні „нова ера" людської історії.
 Большевики написали на своїх прапорах: мир, земля, воля, соціалізм (загальна справедливість і братерство людей) і, таким чином, оволоділи робітничими і селянськими масами Росії, а потім нав'язали свій устрій українському народові та іншим національностям. І справді, маси, охоплені полум'яним бажанням здобути мир, волю, — в героїчній боротьбі з внутрішніми і зовнішніми напасниками перемогли, хоч були голі, босі, голодні.
 Але невдовзі історія зло і жорстоко насміялася з цих рожевих мрій і далекосяжних сподіванок трудящого люду. Вийшло так, що ні землі, ні навіть уявленої волі, ні миру, ні загальнолюдської справедливості — нічого цього не дали і не змогли дати большевики. Від революції та її обіцянок залишився тільки синій димок, що швидко розтанув у блакитному небі.
 Залізна дисципліна, нечуваний в історії терор, найвитонченіші методи духовного гноблення і поневолення зігнули в три погибелі та скували багато мільйоний нарід, поволі, але успішно перетворюючи його в паріїв, рабів. З перших днів свого панування большевики змушені були відступати крок за кроком від своєї програми в економіці, політиці та в різних ділянках духовного життя і культури.
 Так, наприклад, в економіці ми бачимо воєнний комунізм, неп, три п'ятирічки з їх системою марксистського експериментування в промисловості, сільському господарстві, торгівлі й фінансах. В наслідок цього витворилась якась особлива форма державного капіталізму, який перетворив квітучу і багату країну в осередок безпросвітніх злиднів убозтва, економічної руїни. „Генеральна" лінія Сталіна з його „теорією побудови соціалізму в одній країні», індустріалізацією та колективізацією завели економіку СССР в сліпий кут, і вона катастрофічно валилась від власних нерозв'язаних внутрішніх протиріч.
 Замість прославленої демократії совєтів робітників і селян насправді панувала необмежена диктатура партії, а після смерті Леніна — персональна тиранія Сталіна. „Режим Сталіна — це вже навіть не диктатура компартії, це – нічим не обмежувана автократична деспотія людини, що звівши себе самого на височінь „геніального вождя" „отця народів", — порядкує життям величезної країни по власній уподобі, спираючися на гуртопідібраних преторіанців – „апаратчиків." Вожді большевизму, винищивши стару „гвардію", переродилися в правлячу бюрократичну кліку кастового характеру, що спиралась на не численну групу сталінських „обранців" з народу.
 Але й ця невеличка кліка кремлівських володарів теж не могла помиритись між собою; знищуючи один одного, розкладалась ідейно-політично, морально, не зупиняючись ні перед якими злочинами, коли йшлося про збереження панівного становища в державі, яка з засобу „соціалістичного" суспільства перетворилась в його самоціль. 30 — 40 роки є епохою сталінізму – кривавого режиму постійних компромісів як у внутрішній, так і в зовнішній політиці, зради інтересів робітників і селян, цілковитого переродження з країни соціалізму в країну велико московської бюрократичної деспотії.
 Перед загрозою втратити владу сталінізм став провідником московського великодержавного імперіалізму, органічним спадкоємцем і продовжувачем імперських традицій „єдіной нєдєлімой" Росії. Досить згадати „визвольний похід" в Західню Україну, війну з Фінляндією, загарбання Бесарабії, Буковини, Латвії, Литви, Естонії та агресивні заміри щодо Німеччини і цілого європейського континенту.
 Відродивши багатовіковий російський месіанізм; сталінізм перейшов до відвертого економічного і політичного поневолення, інших національностей, особливо ж національності української. Саме вона була завжди найбільш небезпечною для сталінського режиму і тому найбільше відчула його „отцовську" ласку, встеливши свої шляхи трупами, руїнами та згарищами пожеж.
 Експеримент прищеплення на тілі нашого народу комуністичної доктрини що має антисуспільний характер і що ворожа людській природі взагалі, — не вдався. Комунізм знайшов своє втілення в московському большевизмі, який дегреду вав до сталінізму — безглуздої азіатської диктатури. А ця остання вразила проти себе весь нарід, а також весь світ, і тепер заслужено кінчає свої дні в провінціальній Казані разом з своїм творцем.
 Всі завоювання і обіцянки пролетарської революції зізнали всебічного краху. „З грандіозних мрій і гучних „місій. “ зродилася понура, варварська „совєтчина", яка й після свойого зникнення ще довгі десяти ліття викликатиме жах і огиду в споминах людствах. 

Вол. Михальський.
