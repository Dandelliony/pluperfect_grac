ЗАЙНЯТО СТОЛИЦЮ КРИМУ – СИМФЕРОПІЛЬ БОМБАРДОВАНО ЛЕНІНГРАД ТА КРОНШТАДТ
(249) Головна квартира Фюрера, 2 листопада
Верховне Командуваня Збройних Сил повідомляє: Наші війська, рішуче використовуючи перемогу в Криму, нестримно продовжують швидке переслідування розбитого противника. Як уже сповіщалося в спеціальному повідомленні, широким фронтом досягнуто північного краю хребта Яйла. Німецькі та румунські війська учора зайняли столицю Криму Симферопіль і посуваються далі до Севастополя. В Донецькому басейні німецькі та італійські війська, не дивлячись на погані шляхові умови, зламали опір ворога і захопили нові індустріальні райони. Під Ленінградом відбито з втратами для ворога нову спробу його переправитися через Неву. З добрими наслідками продовжувався обстріл важливих воєнних цілей у Ленінграді та Кронштадті. Повітряні збройні сили вдень і вночі бомбардували морську фортецю Севастополя. Були попадання у портові споруди, пошкоджено один совєтський воєнний корабель і запалено великий транспорт. Минулої ночі бомбардувальники атакували важливі постачальні порти на західньому узбережжі Англії. В ніч на 2 листопада ворог скинув на кілька пунктів Північної Німеччини фугасні й запалювальні бомби. Збито три британських літаки. В боротьбі проти англійського постачального пароплавства військово морський флот та повітряні збройні сили затопили в жовтні 441.300 рбт. торговельного тоннажу ворога 3 цієї кількості підводними човнами затоплено 255 200 рбт., надводними силами морського флоту – 18 000 рбт. і з'єднаннями повітряних збройних сил – 168 100 рбт.
