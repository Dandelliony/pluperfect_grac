ДО ВОЄННИХ ОПЕРАЦІЙ В КРИМУ
Південне узбережжя Криму, яке згадується в сьогоднішньому зведенні ВКЗС, відокремлене від решти пів острова гірським хребтом Яйла довжиною в 180 км. і височиною в окремих місцях до 1 500 м. Кримські гори тектонічного походження і складаються з двох (у східній частині) та трьох (у західній) паралельних кряжів, які піднімаються в центрі всієї системи та на півдні. На вузенькій смузі між південними схилами Яйли та узбережжям містяться численні курортні місцевості (Ялта, Алупка, Сім-їз, Гурзуф і т. ін ). З усіх цих місцевостей тільки Ялта має невелике промеслове значення та добре обладнаний морський порт. Вихід німецьких та румунських військ на узбережжя Чорного моря між Ялтою та Теодосією повністю відрізає шляхи відступу для решток совєтських військ, які ще залишилися в районі Севастополя. Як видно з попередніх зведень Верховного Командування Збройних Сил, большевики намагаються тікати з Севастополя морським шляхом, але цим спробам перешкоджають вдалі дії німецьких повітряних сил. Для того, щоб краще уявити собі розмах та значення операцій німецьких та румунських військ в Криму, варто пригадали операцію Фрунзе проти Врангеля в 1920р., що нею так пишалися большевицькі стратеги. Цікаво, що дати обох операцій повністю збігаються, бо штурм Перекопа та захоплення Криму червоною армією відбувалися між 28 жовтня та 16 листопада 1920 р. Сенс операцій Фрунзе полягав у захопленні ряду укріплених позицій Врангеля на Перекопському перешийку. Для проведення цієї операції Фрунзе сконцентрував перед Перекопом до трьох піхотних дивізій. Успіхові червоних сприяло те, що Сиваш або Гниле море, яке відокремлює Кримський півострів від материка, замерз і частини 51 дивізії перейшли кригою і вийшли, таким чином, у фланг військам Генерала Врангеля. Тепер ця операція була проведена однією піхотною дивізією з армії генерала інфантерії фон-Манштейна при підтримці авіаційного корпусу генерал-лейтенанта Флугбейля Таким чином, Перекопська операція, яку всі большевицькі підручники вважають за найвище досягнення червоної армії, була швидко й успішно перекрита німецькими збройними силами. 
Л. Д.
