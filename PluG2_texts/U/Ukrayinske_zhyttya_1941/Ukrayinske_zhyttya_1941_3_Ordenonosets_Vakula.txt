ОРДЕНОНОСЕЦЬ ВАКУЛА (ОБРАЗОК СОВЄТСЬКОЇ ШКОЛИ)
„Радянського вчителя буде поставлено на таку височінь, як ніде в світі” (Ленін). Радянський вчитель мусів одночасно вчити і вчитися.
Вчити дітей і неписьменних, а вчитися... власне теж у дітей або неписьменних.
Вчитися треба було на прикладі вчителів, що дають „кращі зразки" своєї роботи.
З наказу райвно група вчителів виявила своє палке бажання відвідати уроки „кращого" вчителя орденоносця Вакули Бакула був колгоспним сторожем, далі його висунули на „дні ректора" сільської лазні, а далі логічний шлях був на вчительську роботу.
Вакула — партієць, людина, хоч і молода, але з великим майбутнім — адже сам секретар районного партійного комітету часом обідає з ним у їдальні за одним столом.
Отже, Вакулу всі поважали. З групою вчителів на Вакулині уроки відряджено було і районного інспектора - методиста.
Прийшли, сіли на задніх партах в IV класі. Чекаємо. Перший урок — українська мова.
Пролунав дзвоник, і до класу ввійшов сам Вакула, на грудях його весело виблискував орден. — Черговий! Чим ми звикли починати нашу роботу? — запитав Вакула. — Піснею про нашого рідного батька Сталіна, що дав нам щасливе життя! Проспіваємо ж пісню про нашого рідного, любимого (ти, Іваненку, пропустив слово „любимого") батька Сталіна, що дав нам щасливе життя.
Клас, стоячи, проспівав пісню, Онопрієнко! Що слід тепер сказати? Спасибі Сталіну за радісне дитинство, — без запинки відповіла кучерява дівчина. — Добре.
Сідай. Степенку, прокажи напам'ять вірш Бажана „Людина стоїть в зореноснім Кремлі". Маленький хлопчик, запинаючись, щось мимрить. — Погано.
Дуже погано. Цей вірш мусять знати всі на сто процентів. З гріхом пополам вірш спільними зусиллями всього класу дотягають до переможнього кінця. — Руденко! Який вірш Максима Рильського ми вчили? — Пісню про Сталіна. — Скажи напам'ять.
Руденко гововить. Тепер проаналізуємо біля дошки речення: „Сталін батько трудящих всього світу". Аналіз доводить повне незнання учнями граматики.
Лунає дзвоник. — Діти, на завтра вивчити напам'ять вірш Джам була Джабаєва „Сталін". На перерві інспектор, зібравши нас в коло, з захопленням вихваляв чудові методи комуністичного виховання запроваджені Вакулою.
І ніхто не бачив, як в куточку сумно плакала скривджена українська мова.
Урок арифметики. Вакула диктує задачу: Колгоспник одержав на трудодень З пуди пшениці, 2 жита, 4 пуди картоплі, 7 пудів овочів і 6 пудів вівса.
Скільки всього пшениці, жита, картоплі, овочів і вівса одержав за рік колгоспник колгоспу ім. Сталіна, як що він мав 1273 трудодні? За писали? Ти чого, Степаненку, смієшся? Коли ж це колгоспник стільки одержував і мав стільки трудоднів? Я за тобою, Степаненку, давно приглядаю.
Батько твій — ледар і дід його середняк, а бабка твоя ще й досі Богу молиться.
Гляди мені, класу не розкладай. Розв'язуйте задачу. — Прекрасно, надзвичайно! — захоплювався інспектор. — Як вміло і тактовно запроваджені навіт на уроці математики принципи комуністичного виховання.
Зразково! М. Воля.
