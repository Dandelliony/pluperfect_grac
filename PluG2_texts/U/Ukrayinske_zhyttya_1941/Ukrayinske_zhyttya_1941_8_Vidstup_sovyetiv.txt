ВІДСТУП СОВЄТІВ У КРИМУ БОМБАРДУВАННЯ ЄВПАТОРІЇ І КЕРЧІ
(237) Головна квартира Фюрера, 31 жовтня
Верховне Командування Збройних Сил повідомляє: В Криму німецькі й румунські збройні сили по п'ятах переслідують відступаючого по всьому фронту ворога. Тяжкі і довгі бої на прорив увінчалися тим, що піхотна дивізія армії генерала інфантерії фон Манштейна у взаємодії з авіаційним корпусом генерала-лейтенанта Флугбейля захопила, вузькі перешийки, що ведуть до півострова. В Донецькому басейні німецькі і союзні війська також продовжують успішно переслідування розбитого ворога. Кілька спроб противника прорвати кільце навколо Ленінграда були відбиті. Важка німецька артилерія з помітним успіхом обстріляла важливі воєнні об'єкти Ленінграда. На інших відтинках Східнього фронту розгортаються дальші операції. В районі Чорного моря з'єднання бомбардувальників атакували портові споруди Євпаторії і Керчі і потопили біля їх берегів 5 вантажних суден разом на 13.000 рбт. В боротьбі проти британського постачального пароплавства підводні човни потопили 6 ворожих торговельних суден разом на 27.000 рбт., один есмінець і два вартові судна. В наслідок попадання торпеди була тяжко пошкоджена англійська канонерка. Бомбардувальники великого радіусу дії потопили в Атлантичному океані на північний захід від Кадікса торговельне судно на 2 000 рбт. Ще одне вантажне судно було пошкоджене в наслідок попадання бомб. Літаки, які несли розвідувальну службу на морі, протягом минулої ночі бомбардували порти на східньому і південно-західньому узбережжі Англії. Нальотів ворога на Німеччину не було.
