Стан харчування в Німеччині під час війни
(В порівнянні з передвоєнним станом в інших країнах) 
Головне завдання кожного харчового господарства під час війни — дбати про достатнє забезпечення людності харчами. Яку ж кількість харчів треба вважати за достатню для поодинокого споживача? Думки щодо цього, звичайно, розходяться. Ясно і зрозуміло, що в таких випадках кожен думає мимохіть про передвоєнні обставини, і визнані йому пайки харчів під час війни порівнює з тим, скільки він потребував перед війною. Але звички в нормальний час найрізноманітніші, воєнні ж обставини не тільки в Німеччині, але й у всіх інших країнах доводять, що харчі розподіляються відповідно до запасів і можливостей та виглядів на нову продукцію, тому порівняння воєнного стану з нормальним дає незвичайно цікаву картину. Щоб уявити собі справу з харчуванням у Німеччині під час війни, треба його порівняти з пересічною кількістю споживання в нормальний час. Порівняння доводить, що харчові норми в Німеччині під час війни значно перевищують пересічні довоєнні норми в інших європейських країнах. Ворожа пропаганда залюбки займається німецьким розподілом м'яса і жирів. На підставі дотеперішніх норм кожен німець має право купити собі на рік 20,8 кг м'яса. Це відповідає приблизно нормальному пересічному споживанню м'яса в Румунії, що дорівнювалось перед війною 21 кг. В інших європейських країнах споживання м'яса перед війною мало такий вигляд: Еспанія 17.9 кг, Італія 16,9 кг, Греція — 23 2 кг, Угорщина — 22.6 кг і кол. Югославія – 22,7 кг. Ще краще виглядає справа з товщем (жирами). Воєнна пайка для нормального споживача (робітники важкої фізичної праці одержують майже подвійно) становить у Німеччині 14 кг на рік, і це приблизно стільки, як у мирний час у Чехословаччині, у Швейцарії, Фінляндії (від 14,9 до 15,4) і далеко більше, ніж нормально в Італії (10,7) кг), Угорщині (9,0 кг), кол. Югославії (6,7 кг) та Румунії (5,5 кг). А як стоїть справа з хлібом? Споживач нормально одержує в Німеччині під час війни 119,6 кг хліба на рік, отже приблизно стільки, як у мирний час припадає пересічно на одного норвежця (120 кг) і багато більше, як одержував, наприклад, данець (110 кг). Цікаве порівняння щодо цукру. Карткова воєнна система в Німеччині дає можливість кожному купити 27,6 кг цукру на рік і перевищує норму самої Німеччини в мирний час. Інші європейські країни споживали в мирний час пересічно на особу Франція – 26 кг, Еспанія — 11,7 кг, Угорщина — 11,3 кг, Італія – 8,5 кг, Румунія – 5,7 кг.
