ВЕСЕЛИЙ КУТОК
(Гумор відчаю в „совєтському раю“)
НКВД
 Велика кількість кролів прибули з Совєтського Союзу до румунського кордону. „Швидко пропустіть нас, загомоніли вони, НКВД наказало заарештувати всіх верблюдів, що залишають країну". „Але ви зовсім не верблюди", — здивувалась прикордонна охорона. — „Доведіть це НКВД“ з жахом прошепотіли кролі. 
„ВЕЛИЧНИЙ" 
Два чоловіки зайшли в суперечку, хто величніший: американський президент Гувер чи Сталін. Один сказав: „Гувер навчив американців не пити“. „Це не диво, — відповів другий, — Сталін навчив свій нарід не їсти“. 
ДОБРА ПОРАДА 
Одного разу Сталін поскаржився Калініну, що в його буфеті багато мишей: „Почепи табличку, - відповів Калінін, — та об'яви, що твій буфет — колгоспна ферма. Тоді половина мишей подохне з голоду, а друга половина втече“. 
П'ЯТИЛІТКА 
Приїхала до Сталіна делегація сільрад. Сталін роздає їм на пам'ятку годинники, зазначує, що це є виріб їх п'ятилітки, та пояснює, що це є п'ятилітка. Дядьки не розуміють. Тоді він підходить до вікна, показує на вулицю й говорить; ,,0т бачите, поїхало авто, за якийсь час друге, потім трете і т.д. Коли ж ми скінчимо третю п'ятилітку, тоді, авто будуть у нас їхати одне за одним без перерви, цілими шнурами“. Дядьки делегати вернули до сіл і мають пояснити на сході, що вони бачили і що говорив „найясніший батько" Сталій. Один з делегатів повторює, що говорив Сталін про п'ятилітку. Кличе він всіх до вікна і з хитрою непомітною усмішкою в очах каже; „От ходіть до вікна, а я вам усе чисто поясню". Стоять усі, дивляться нема нічого. Аж ось іде жебрак. – Бачите, — каже делегат — он іде жебрак, за півгодини — другий, а там і третій. А як скінчимо п'ятилітку, так усе геть дочиста зміниться: тоді жебраки будуть іти рядом, один за одним...
