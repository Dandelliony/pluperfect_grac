ПРО ТАКТ ТА ВІДНОСИНИ МІЖ ЛЮДЬМИ
Европа створила людську індивідуальність Европейська ідеологія та культура побудовані на розумінні та почутті самоцінної людської особи. Сама по собі людина, незалежно від її стану, є повноправний чинник суспільного життя. Людина Европи завжди чітко окреслена, дійова і впевнена індивідуальність. Цей погляд на окрему людину, як на самоцінність, ставлення до особи, як до носія високих основ людства, витворили особливі форми відносин між людьми будь то в службових, чи в приватних стосунках. Відносини ці характерці підкресленою увагою до людини, терпеливістю, доброзичливістю та ввічливістю. Такий характер відносин між людьми, скріплений мораллю та багато річною традицією, став звичайним, загальноприйнятим. Москва виховує культ „маси". „Маса" — це щось могутнє, але інертне та безпорадне. В масі людина втрачає свою індивідуальну основу. Особа має вартість лише як частина маси і не спроможна до самочинності. Індивідуальність не має основи розвитку ані в економічному, ані в ідеологічному розумінні. Знецінення людської особистості, перетвореної Совєтами на звичайний порядковий номер, не могло не спричинитися до виникнення зневажливих форм відносин між людьми. До того ж спричинилися й страшенні злидні та терор. Ніхто більше Московщини не уславився брутальністю поведінки, зневагою до людської гідності. Протягом усієї історії Московщини виростав цей погляд на особу. Він здобув собі вищий вияв у Совєтів. Повсякденні події, щоразу виявляли цілковиту безсилість, невпевненість людини. Відсутність приватної власності господарчого значення ставила особу в безпорадно підлегле становище. На цьому грунті розвинулися специфічно совєтські форми відносин. Найголовніше — це нещирість. Завжди подвоєність. Одне обличчя — на людях, друге — там, у себе чи з собою. Загальне недовір'я, внутрішня самотність довершували безпорадний стан людини. Із цього всього народилось підлабузництво, вислужування. Високопарні слова і мізерні факти, неправда, у пресі, неправда скрізь — це стиль Совєтів, форма їх політики. Цьому змісту відносин між людьми відповідали й зовнішні вияви. Нетактовніст ь стала майже звичайним явищем. Навіть дівчинка-секретар зустрічає в установі людину неприязно, шкодує вимовити пару слів, говорить грубо. Урядовці ставилися до простої людини надмірно гордо. Скрізь потрібна протекція. Серед співробітників властиві були розв'язність поведінки, зайве панібратство, взаємна заздрість та чвари. Це призводило не змінно до занепаду дисципліни. У молоді не виховувалось почуття поваги до старших, що так скріплює покоління людей. Із ввічливістю справа й досі негаразд. Адже дехто вважає за можливе заходи ти до кімнати, не скинувши шапки, сідати без запрошення, втручатись, у розмову або розмовляти надто довго. Все це дрібниці, але дуже прикрі. Совєтів уже нема у нашому місті, не буде їх скоро в усій Україні, вони приречені на загибель. Але лишилися ще їх сліди, що дуже шкодять нам політично та морально. Наша країна - є країна європейська споконвіку. Всі вже починають відчувати нове. Нам трудно ще зараз, але ми щасливі, що позбулися страшного лиха, вже почуваємо міцний грунт під ногами. Створюються економічні умови відродження людської індивідуальності, відроджується Нація. Цілковите викорінення з нашої свідомості чужої, невластивої нам ідеології, одних потворних форм стосунків і зовнішніх їх проявів — справа нашої честі. Людина має стати на належне їй місце. Людина стане індивідуальністю. Це властиве нашій культурі, нашим національним почуттям. Але це не робиться одразу, це має робитися що дня, щогодини, має вирощуватися скрізь і всюди. Ми переживаємо трудні часи; поточні господарчі завдання забирають багато нашої уваги та сил. Але поруч з тим, повинні створюватися нові форми спів відносив між людьми, відповідні нашим національним ідеалам. Цього вимагає наша національна честь, цього вимагає політика, вимагає людська гідність. 
Ю. Швидкий.
