Політика минулого року. 
„Червоний“ рік, рік бурхливого життя, великих надій і несподіванок. Так-о короткими словами можна характеризувати минулий політичний рік.
Кров у Мароко, в Індії, Греції, Іспанії, Кореї, кров і констітуція в Персії і Турції, велика шведська забастовка, загострене славяно-балканське питаннє, чорні хмари на Далекому Сході і ціла низка несподіваних політичних комбинацій великих і малих держав. От чим був багатий і що лишив нашим дням 1909 рік. І на долю російського політичного життя випала в ньому не мала роль. Насамперед, у внутрішньому житті Росії тягнулась на всіх флангах таж славетня ліквідація здобутків визвольного руху, росли, розсипались і знову купчились чорні сили, з стану, так званих, російських поступовців випірнуло дуже не гарне, загріміроване „кацапом“, „національнеє лицо“. Відомий діяч визвольного руху П. Струве, публіціст лоступовець В. Голубєв і инші розпочали були в ліберальній російській пресі агітацію про те, що „пора поставити міцно на ноги принижену великоруську державну національність“, пора показати „своє національнеє лицо“. Але з цеї демонстрації „національная лицаа вийшов один тільки конфуз. Петра
Струве і Ко мало хто піддержав; навіть „Новое Время“ дало цим націоналістичним заходам таку сувору характеристику: „это такая программа, что подъ нею подпишется и антисемитское изуверство“. I коли ці патентовані ліберали показали таке „лицо“, то можна собі уявити, яка грубо націоналістична агітація йшла з стану реакції. Більш усього, звичайно, в цій агітації дісталось полякам. Спеціяльно проти них вів досить успішну для себе війну гурток правих членів Державної Ради і Державної Думи. І фактично тепер участь поляків в Держ. Раді зведена на ні нащо. А щоб забезпечити і на далі „русское лицо“ в західних губерніях (трьох білоруських і трьох південно-західних) мають ввести виборне земство з більшістю православною елементу. За поляками випав критичний жереб і на долю Фінляндії, і її сучасну внутрішню напівсамостійну організацію чекає біда. Зросли і утиски проти євреїв. Особливо тяжка доля дісталась учащимся. Міністерство освіти ввело скрісь сувору процентну норму -для них. В мусульманських школах звелено завести науку російської мови, а коли вона буде там по гано вестись — закрити і самі школи. А в останні дні минулого року потерпіло крах ще раз в Державній Думі і українське питання в справі рідної мови в місцевих судах. Але разом з цим українська справа вийшла на поле більш широкої популяризації, давши цим змогу російському громадянству, несвідомому в українській справі, познайомитися з нею докладніше.
В зовнішній політиці життя Россії розкидалось від Далекого Сходу до берегів Англії, сягало від Персії до Германії і Австрії, від Балкан до Франції і Італії. І тут не можна сказати, щоб воно було дуже щасливим. Цусіму і Мукден одділяє від нас всього кілька років, а на Далекому Сході збираються знов густі політичні хмари. Та необсяжна і багата країна, якої повновласним володарем і господарем була Росія до війни, все дальше і дальше одходить від неї. Японія шукає нового простору; він їй потрібний для оозвою економичного життя країни, і цілком ясно куди Японія поглядає. Але тут стали на перешкоді Сполучені Американські Штати. Вони запропонували нейтралізувати Манжурію зо всіми її залізними дорогами і віддати її під протекторат Китаю, цеб-то весь край зробити вільним для комерції і експлоатації його багацтв для всіх держав, а не одної Росії, або Японії. Вся Європа з великою охотою, розуміється, погожуеться з цим американським проектом. Японія рішуче проти цього. Росія також. Малі здобутки Росії і на європейському Сході. Зміцненнє конституційного ладу в Турції, розвіяло навіть надію повернути колишнє Візантійське царство. Австрійські політики втяли зовсім таки погану штуку з російськими діпломатами І, начхавши на старий берлінський трактат, на очах всього світу прибрали собі до рук Боснію і
Герцоговину. Коли ж общипана ідею експропріацією, одкинута далеко від моря, Сербія просила рятунку для себе, Росія нічого не могла допомогти, бо з одного боку її не пускала на це власна кволість, а з другого — зіпсувала всю справу помилка діпломатії. Замість того, щоб показати всьому світові, що от — дивіться: Австрія топче ногами той трактат, що ви всі підписали в 1877 році в Берліні, російські діпломати почали в цьому борі балканських принадностів вишукувати компенсацію для Росії. Побачивши таку політику Росії, навіть спілчане не захотіли піддержувати її. Таким чином це балканське питаннє, в вузлі якого терлись майже пів року всі великі держави, було і на цей раз дуже некорисним для Росії.
За одно з найкращих придбань російської закордонної політики в минулому році треба вважати не тільки дипломатичне, а і моральне зближене Росії з Італією. Загальні сімпатії між суспільствами обох держав істнують з давних давен, їх зміцнив в значній мірі недавній визвольний рух Росії А зустріч в Раконіджі царя Миколи II з королем Віктор-Емануїлом зміцнила ці сімпатії і з офіціяльного боку. Мало-по-малу Італія одсовується від своїх німецьких спілчан і пристає до другої великої політичної коаліції. Як відомо, до старої франко-російської спілки пристала в 1907 році, під впливом економичних утисків Германії, і Англія Інтереси Італії на кожному кроці суперечать з австрійськими. Виникає з цього сила всяких непорозумінь і дружба з Австрією стає для Італії і важкою і зайвою. Це звернуло увагу на себе російської і французької діпломатії, знайшлись спільні інтереси з нею на Балканах, зовсім протилежні австрійським, і таким чином почалось зближеннє Росії з Італією, а потім і з Англією. Безумовно, така чотирьохдержавна комбінація — це велика сила, з якою в кожному разі мусіли б рахуватись австро германські німці. Але, поки що, Італія формально ще в спілці з німцями. Загальна сила цих двох великих політичних коаліцій досягає тепер десяти мілійонів штиків і шабель та більше тридцяти тисяч польових та морських гармат. Це і єсть актив сучасного мілітаризму, що поїдає собою міліардні бюджети.
Найбільшу колотнечу в політичне життє Європи вносила вторік Австрія. Експропріяція Боснії і Герцоговини мало була не викликала війну з Сербією, а через неї може і загально-європейську. У внутрішньому житті Австрії було все теж саме старе національне безладдє. Більш усього терпіли горя підвладні її славяне. Антагонізм між чехами і німцями досягнув в 1909 році найвищого апогею. Ще гострішими, ніж було раніш, стали стосунки між віденським урядом і угорською палатою. Тяжкі утиски випали на долю сербів, хорватів і инших славян. Антагонізм між Германією і Англією повернув всі сили першої на озброєннє і придбаннє нових економичних здобутків. Воений бюджет наніс Германії 500 мілійонів дефіціту. Прийшлось видумувати нові податки. Це й було в значній мірі роботою берлінського рейхстагу. В зовнішній політиці Германія лишила і на далі за собою перше місце 3 нею мусіли рахуватись всі держави. На весні між Францією і Германією було виникло колоніяльне непорозуміннє в Африці, власне в Казабланці. Але й тут культура віку взяла своє і непорозуміннє розплутали лагідно діпломати, Франція пережила кілька досить важних моментів у своєму внутрішньому житті. Між ними треба поставити на першому місці — зміну кабінету Клемансо, міністерством соціяліста Бріана і боротьбу уряду з сіндікатами чиновників (почтова забастовка і инші). В Італії теж вийшов в одставку кабінет Джіоліті. Взагалі міністерсько-парламентських крізісів було досить в минулому році в житті Європи. Найгострішим таке питаннє було в Англії. Держава переживає добу тяжкого змагання обох своїх палат, за бюджет 1910 року. Це змаганнє ставило на карту навіть найстарішу в Європі констітуцію. Лорди не хотіли затвердити урядового проекту, що пройшов був уже через нижню палату; проект цей про поземельний налог торкався їх близько і лорди вжили всіх заходів, щоб тільки він не пройшов через їх палату. Так і сталось. Обидві палати було розпущено і тепер ідуть нові вибори, які повинні показати по чиїм боці країна. Мала великий клопіт Англія з „своїми“ колоніями. Визвольний рух в Персії і Турції підняв національне почуття і самосвідомість в Індії і Єгипті. Національний рух в Єгипті почався ще років 10 тому під приводом Мустафи-Кіаміль паші. З того часу країна добивається внутрішньої самостійности, гварантованої її лондонським трактатом 1840 р. Індійське питаннє далеко старіше і гостріше; воно має напіврелігійний характер, агітація визволення тече широкою рікою в народню масу через брамінів, дервішів і т. инш. Рух визволення організований добре. Головні штаби його розкидані від самої Калькути (від храма богині смерти Калі) до Лондону, Парижу, Риму, Швейцарії і Нью-Йорку. Там, під охороною гражданських законів, індійські революціонери кують справу народньої волі. У всіх ще свіжі на пгмяті події в Турції і Персії і „одставка" султана Абдула-Гаміда та шаха Магомета-Алі, і заведение в обох країнах справжнього конституційного ладу. Важність цих великих подій — ясна для всіх. Випірнуло на світ знов остогидле всім критське питання і викликало вже в самій Греції хатній заколот і мало не довело країну до дінастичного крізісу. Фактично тепер в Греції — військова діктатура. Болгарський князь Фердінанд, користуючись хатніми справами Турції, одяг собі нишком царську корону, а це означає, що Болгарія стала раз на завше на самостійний шлях. Разом з цим, для зміцнення сил, виникла, поки що в ілюзіях, думка про федерацію балкансьних держав.
Іспанія пережила тяжку війну в Мароко, що кінчилась перемогою її над кабілами, в звязку з цією війною виник і тяжкий хатній крізіс в Іспанії, за який заплатив своєю головою чесний ідеаліст і великий громадський діяч Ф. Ферер. В Норвегії одбулись перші вибори з участю жінок. Тріпалась всіма силами, боролась і хотіла зкинути з себе японське ярмо Корея, та пізно. Японські корпуси пильнують добре це золоте яблуко. Не помогло нічого корейцям і вбивство їх заклятого ворога маркіза* Іто.
Широкою рікою потекла в Китай європейська культура; наука, містецтво, техника, політичний державний лад — все знаходить там собі місце і веде нову, свіжу силу на шлях загального життя. А незабаром там ждуть і імператорського декрету про конституцію.
Залишивши в стороні всякі штучні і ефемерні політичні кон-юнктури, ми бачимо, що в 1909 році пишно розцвіла страшенна напруженість міжнародніх стосунків в боротьбі за історичне істнуваннє на заході, виникла з новою силою проблема Далекого Сходу і поруч з славяно-германським антагонізмом почалось відродження національностей ни Сході. Але разом з тим, не дивлючись на нечуваний досі зріст мілітарізму в Європі, багато політичних вузлів було розрубано без крови дипломатичним шляхом. Сучасне європейське суспільство все більш і більш озброюється культурними силами проти війни.
Це великий актів нашого віку.
