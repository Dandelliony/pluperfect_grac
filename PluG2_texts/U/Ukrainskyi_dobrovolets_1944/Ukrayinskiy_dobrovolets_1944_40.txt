Німеччина чекає готова
Вдертя і повітряна війна
Тяжка поразка 8 північно-американського повітряного корпусу за денного нальоту на Середню Німеччину висунула тему повітряної війни ще дужче ні досі на передній плян. Всупереч усім спробам англо-американців за допомогою фальшувань власних втрат та перебільшеним відчитам про завдані пошкодження, а також цілком свавільними даними про кількість ніби збитих німецьких ловецьких літаків затушкувати неприємне враження, ясно одно, що в запеклій боротьбі між англо-американськими напасниками й німецькою повітряною обороною остання досягла вартою увиги успіху.
З певністю можна твердити, що збито понад 30% ворожих літаків, причому ворог втратив принаймні 1.200 чоловік вишколеного льотного персоналу. Протягом одного тижня пересічно втратили британці та американці понад 500 літаків і разом з тим коло 4.000 льотного екіпажу. Це є більше ніж ознака того, що підготовляється новий розвиток у повітряній війні, який позначається покращенням повітряної оборони, яка досі в наслідок зміненої техніки повітряного нападу зовсім відставала. 
Ворогам теж волею чи неволею доводиться числитися з цим фактом. Ніколи ще не були їх висловлення так серйозні, як після поразки північно-американських бомбовиків над Середньою Німеччиною, яка була ще більша за катастрофу над Швайнфуртом у жовтні 1943 року, бо тоді було збито 121 американський літак, а цього разу 136 напевно і 40 ще крім того ймовірно. У повідомленнях американських пілотів, яким пощастило втекти, звертає на себе увагу пригнічене враження їх від концентрації німецьких оборонних сил. Не таємниця, що британці як і американці вже з деякого часу перейшли до нальотів на Німеччину під захистом густих хмар. Вже сама ця тактика доводить, що ворог мусить числитися з німецькою обороною, отже й повітряний бій над Середньою Німеччиною, який англо-американці теж визнають за найбільший під час усієї війни, змушує до ясного висновку, що за сприятливої для оборони погоди ворожі бомбовики над Німеччиною зазнають смертельного ризико і що ворожі втрати без порівняння перебільшують заподіяні бомбуванням шкоди. Поряд з посиленням наземної оборони і її кількісним збільшенням, вирішальну ролю відограє в цьому успіхові оборони також німецьке ловецьке літунство. Не дарма німецькі ловці дедалі більше наганяють страх на ворожих літунів. Наведимо лише один приклад: лондонський представник північно-американської аґенції Юнайтед Прес зауважує, що повітряний бій 11 січня скидається на великий морський бій, при чому німецькі ловці жорстоко обстрілювали напасників своєю бортовою зброєю. Деякі німецькі ловці, стріляючи з усіх своїх цівок, наближались до американських бомбовиків до 25 метрів. Відвага і вміння німецьких ловців викликає, як видно, чимраз більшу до себе пошану у ворога, який досі почував себе в своїх чотиримоторових літаючих твердинях безпечно. Це найбільше помітно у американців, яких уживають до нальотів за системою премій і для яких нальоти є просто ґешефтом. Але нині кожен акт є грою, в якій ставкою є власне життя, і американський літун може собі підрахувати, на якому пересічно польоті він буде зі своєю командою збитий. Таке враження в ворожих звідомленнях може бути ще посилене дією нової німецької зброї та нових бойових метод, які були смертельною несподіванкою. Це все кидає поважну тінь на широкосповіщені англо-американські пляни вдертя (інвазії). В суперечках з приводу нього великого підприємства, які вже з певних причин, провади провадилися обережно, ворожа сторона, завжди підкреслює, що досягнення повного панування в повітрі є передумовою для можливості такого вдертя. Але військові кола в Лондоні мусіли визнати, що німецьке виробництво ловецьких літаків вже нині є таке велике, що англо-американська бомбова фльота має до розпорядження дуже обмежений час для виконання своїх завдань. Треба зважити те, що німецьке виробництво ловецьких літаків у 1944 досягне рекордового рівня, що не стоїть у ворожому пляні повітряної війни. Чамалу частину німецької літакової індустрії очевидно реорганізовано в тому напрямі, щоб всупереч великим англо-американським повітряним нальотам вона зберегла свою виробничу видайність. Доказом того є, що німецьку ловецьку оборону на Заході останніх місяців подвоєно. На думку англійських фахівців німецька оборона за допомогою ловецьких літаків поступово зведе бомбові нальоти до нуля. Але з цим неминуче пов’язано й вирішальний вплив на пляни вдертя. Що далі відсувається вдертя, то більшає ризико для Англії й США і то більшає шансів для німецької сторони за допомогою повітряної оборони невтралізувати "попередню роботу" бомбовиків за плянового вдертя. Великий успіх німецької повітряної оборони можна в кожному разі вважати за сприятливий для Німеччини щодо сподіваного вдертя ворога до Західної Европи.

Три підписи і одна неясна печатка
Як червоні господарювали у Пильні 
Дві українки з Полтави, що перейшли через фронт, втікаючи від большевиків, розповіли нам таку свою пригоду: 
Підчас евакуації Житомира німцями, обидві полтавки, що працювали як спеціялістки у німецький установі, вирішили перечекати бої в малому містечку Пильня (між Житомиром і Радомишлем) та згодом вернутися до родини у Полтаву. 
На другий день після відходу німців до містечка вкотилися совєтські танки. Вистріливши кілька раз, танкісти побігли по хатах, домагаючись "жратву". Об’ївши міщан, червоні танкісти поїхали далі, але вже на другий день приїхала друга совєтська частина. Райком по всіх хатах містечка рознесений був наказ про: 
1. Поголовну мобілізацію чоловічого населення віком від 15 до 55 років включно. 
2. Мобілізацію жіночого населення від 15 до 50 літ на "труд работи". 
3. Негайну заплату податків за 1941, 42, 43 і авансом за 44 і 45 роки згідно із ставками й нормами, що обов’язували у 1941 р. на колгоспному господарстві, з добавкою, яка буде підрахована протягом 48 годин за введене за ці роки приватне господарство. 
Данину приймали червоні виключно у натурі, грошей, навіть совєтських, не брали. За невиконання наказу — розстріл і конфіскат майна. На вступі наказу сказано: "Особи, що своєчасно не евакуйовалися, повинні відкупити свою провину, перед батьківщиною". Під наказом три підписи та неясна печатка з гербом. Паніки не було. Люди притаїлися. Всеодно смерть ходила по вулицях і хатах. Дужі червоноармійці витягали з хат українських молодиць, що пранням білизни німецьким воякам заробляли собі і дітям на хліб. Їх розстрілювали на очах населення. Розстрілювали навіть таких міщан, що їх сини служать офіцерами у червоній армії. Обидві полтавки, надививились на це все, покинули темної ночі Пильню та полями пішли на за хід. Перед світанком зустріла їх німецька автомашина і перевезла у безпечне місце.

За честь і право
Залізний Хрест і Хрест Воєнних Заслуг надається в нагороду українським (а також кавказьким, козачим та іншим) добровольцям 
Верховне Командування Німецьких Збройних Сил повідомляє: Фюрер дозволив, що всім належним до українських (кавказьких, казачих та інших) добровольчих частин, які йому присягнули і які б’ються на стороні німецьких збройних сил або німецьких союзників, поряд з "Відзнакою за хоробрість" і "Відзнакою за воєнні заслуги для належних до народів Сходу" може бути наданий "Залізний Хрест" або "Хрест воєнних заслуг" за особливу хоробрість та за вияв видатних заслуг. Передумовою для нагородження "3. X. 2 кл." є посідання "Відзнаки за хоробрість 2 кл. в сріблі", а для нагородження "3. X. 1 кл." посідання "Відзнаки за хоробрість 1 кл. в сріблі". Передумовою для надання "X. В. 3. 2 кл." є посідання "Відзнаки за військові заслуги 2 кл. в сріблі", а для надання "X. В. 3. 1 кл." є посідання "Відзнаки за військові заслуги 1 кл. в сріблі". Бойове випробування українських (кавказьких, козачих та інших) добровольчих частин в боротьбі проти спільного ворога большевизму й плютократії довело, що вони безумовно стали по боці европейської сім’ї народів, цебто на стороні чести й права. Можливістю надавати німецькі відзнаки це наочно підкреслюється. Воднораз з цього виходить, що в сучасній боротьбі на життя й на смерть доброволець має рівні права поряд зі своїм німецьким товаришем зброї. Але тим, які ще нині стоять осторонь і через слабодухість або відсутність свідомости чекають на наслідок цього змагу або зв’язують свою участь у боротьбі якимись умовами, ще раз хай буде сказано: лише безумовна боротьба й самовіддана участь найвірніших синів якогось народу може здобути йому краще майбутнє життя з честю і правом.

Адольф Гітпєр є приятелем українців
Німеччина подає руку українському народові
Маніфестація українців Львова перед представником Фюрера
Підчас побуту Генерального Губернатора д-ра Франка у Львові з нагоди 11-х роковин перебрання влади Фюрером, українці міста Львова уладили величаву маніфестацію. Не зважаючи на дешеву погоду, під будинком Уряду Области з’явилися тисячні маси українського громадянства всіх верств, щоб дати вияв свойому прив’язанню й вдячності Фюрерові й Великій Німеччині та заявити свою готовість дальше співпрацювати та боротися в ім’я обопільного добра. 
На чолі походу йшла оркестра трамваєвиків, за нею організованим порядком трійками поступали маніфестанти. Чоло походу відкривала молодь Української Служби Батьківщині, далі йшло жіноцтво, представники УЦК, Військової справи, Об’єднань Праці, представники установ, шкільна молодь під проводом своїх виховників та маси українського громадянства усіх верств. Маніфестанти уставилися лавами на просторому майдані перед будинком Уряду Области, де у великій авдієнційній залі Генеральний Губернатор д-р Франк, в окруженні свого почоту, представників Уряду Области Галичини з д-ром Вехтером у проводі, представників партії та Збройних Сил, прийняв делегацію українського громадянства. На початку хор Концертного Бюра ім. Леонтовича, під диригенту рою Городовенка, відспівав "Гей, у лузі червона калина"..., після чого Заступник Провідника УЦК, д-р Паньківський, звернувся до Генерального Губернатора з такою промовою:
У спільній боротьбі до остаточної перемоги 
Пане Генеральний Губернаторе! Сьогодні, з нагоди 11-ої річниці перебрання влади Фюрером, Ви прибули до Львова, щоб своєю особою звеличати цей день. 
Представники всіх шарів українського народу Галичини з’явилися ось тут, щоб висловити Вам у цей пам’ятний день свою готовість до співпраці та співборотьби. 
Сподіваємось, що цей п’ятий воєнний рік вирішить долю цієї війни. Ми готові віддати для цієї справи всі свої сили та всі засоби, що потрібні для виконання найважливіших завдань, як у ділянці прохарчування й праці, так і в інших ділянках. 
Ми, українці Галичини, зазнали всіх большевицьких страхіть і знаємо, що означає большевицьке панування. Тому ми вислали наших синів і чоловіків до зброї СС. Ми переконані, що вони з честю та почуттям обов’язку хоробро продовжатимуть традицію наших батьків. 
Пане Генеральний  Губернаторе! Просимо передати Фюрерові, що український народ у Галичині непохитно стоїть у ряді тих народів, які під його проводом охороняють Европу перед большевицьким наїздом та в спільній боротьбі змагають до остаточної перемоги. 
З черги, від імені Жіночої Комісії промовляла мати добровольця Галицької Дивізії, п. Гачкевич: 
Пане Генеральний Губернаторе! Хай мені вільно буде привітати Вас, Пане Генеральний Губернаторе, в нашому місті від імені Української Жіночої Комісії. Ми свідомі того, що сьогоднішня хвилина найтяжчого змагання німецьких і союзних збройних сил проти большевицької навали накладав на нас спеціяльно важкі завдання й обов’язки. Тішимося, що ці обов’язки можемо використати й ми, українські жінки, чи то як жінки селян, чи ремісників, чи вояків, всюди хочемо стояти поруч наших чоловіків, або їх заступати, щоб улегшити їм їхню тяжку службу. Як матері й жінки добровольців, ми горді, що наші сини й чоловіки мають змогу в лавах найкращої армії світу вирушати в бій за свободу нашого народу і за культурну Европу. Ми певні того, що наші сини й чоловіки підуть слідами своїх геройських батьків і предків та будуть боротися так само хоробро, поки не виборять зброєю остаточної перемоги. 
На промови й заяви представників українського громадянства Генеральний Губернатор д-р Франк відповів: 
Досягнення праці українського населення величезні, зокрема, коли йде про селянство, можна бути гордим за нього. Я переконаний, що Ваші добровольці будуть не тільки добрими синами свого народу, але також хоробрими німецькими вояками. 
Запевняю, що український народ у Генеральній Губернії жде гарна майбутність.
Німеччина веде важку боротьбу, яка вимагає від неї як найбільше жертв. Адольф Гітлер це людина, яку Провидіння покликало до сповнення історичної місії: оборони Европи перед заливом большевизму. І тому запевняю Вас, що большевизм сюди ніколи не прийде. 
Щастя Німеччини, — це щастя українців і навпаки, щастя українців — щастя Німеччини. 
Тимчасом зібрані на площі маси українського громадянства ждали появи Генерального Губернатора на бальконі будинку Уряду Области. Бурхливі оклики "Слава" залунали з тисячів грудей, коли врешті Генеральний Губернатор з трьома українськими дівчатами в національних одягах та в окруженні свого почоту з’явився на бальконі, щоб промовити до маніфестантів. Кожне слово промови Генерального Губернатора, що її українською мовою передавав інж. Хронов’ят жадібно ловили зібрані та раз-у-раз переривали її окликами "Слава". 
"Щастя Німеччини — говорив Генеральний Губернатор — це щастя Европи та українців, і навпаки, щастя українців є щастям Німеччини. Тут на цьому просторі Ви можете спокійно жити і працювати та спокійно глядіти в майбутнє з великою вірою в кращу долю. Фюрер Німеччини Адольф Гітлер є приятелем українського народу (оклики "Слава"). Він знає Вас і знає, який працьовитий чесний, вірний та хоробрий Ви народ. Він знає Вашу історію і Вашу долю (оклики "Слава"). Адольф Гітлер доручив мені скласти від його імені поздоровлення галицьким українцям. (Довготривалі оклики "Слава"). Ми зібралися тут, німці й українці, щоб спільно скласти поклін Фюрерові, який дає запоруку нашого щастя. Я стискаю руки цієї української дівчини (при чому Генеральний Губернатор подав руку одній із дівчат, у яких товаристві стояв на бальконі), так Німеччина подає руку Вашому народові. Ми хочемо спільно з Вами йти до щасливого майбутнього Европи. "Слава Вам, дякую Вам" — закінчив по-українському свою промову Генеральний Губернатор. ("Слава, слава" — сколихнуло масою маніфестантів).

72 розстріли одного дня
Бопьшевицькі звірства на Чернігівщині
Щоденно наспівають нові повідомлення про страшний терор сталінських посіпак у занятих большевиками містах і селах України. В той самий час, коли Сталін назовні намагається обдурювати світ проголошенням "самостійности Української ССР", його жидо-енкаведистські комісари затоплюють наш край у морі сліз і крови. 
В невеличкому містечку Щерську на Дніпропетровщині, як розповідають утікачі, внаслідок чекістського терору майже не лишився ніхто в живих. Окремі відділи червоних негайно зігнали усіх чоловіків, що залишилися в містечку. До "чоловіків" врахували теж 14-літніх хлопців і сивих дідусів. Зігнаних розділили на 3 відділи й пігнали "обучати". Після 4-ох днів всіх нещасних відправили на фронтову лінію, де більшість їх марно загинула, не даючи навіть большевикам ніякої користи. Жінки і діти мусіли копати рови. Харчів їм не давали, так що кожна жінка мусіла шукати сама поживи; звичайно, вони копали чужу картоплю, пекли її на полі ї так жили. В самому Щерську таки першого дня червоної влади НКВД розстріляло на площі 72 особи.

Кров у Любечі
В Любечі на Чернігівщині большевицькі кати під проводом жидівських комісарів вчинили жорстоку криваву різню між населенням, що залишилося після підходу німців в мурах рідного міста. В перші дні після прибуття до міста НКВД, червоні розстріляли більше 200 заарештованих любечан і селян із околиці. Майже 1.000 осіб вивезли на каторжні роботи на Сибір.

Шибениці в Смоленську
Бувший завідувач Тенішевського музею Серяков, якому пощастило втекти від большевиків, оповідає, що слідом за відступаючими німцями ціла хвиля біженців направилась на Оршу. Коло містечка Хохлово, в 17 кілометрах від Смоленська, цю горбу, біженців наздогнали, наступаючи, большевики і пригнали назад до Смоленська. Тут біженців розсортовано за категоріями. Старих і дітей вилучили окремо, працездатних жінок негайно розподілено по окопних та інших важких оборонних роботах, а з чоловіків коло 300 було відокремлено й повішено на Молоховському майдані з плакатом на шиї: "враг народа". Решту чоловіків негайно відправлено на фронт.

Звернення полковника Мальцева до літунів Совєтського Союзу
Полковник совєтської авіяції, Віктор Мальцев, який перейшов до німців добровільно, звернувся з закликом до своїх колишніх товаришів совєтських літунів боротися проти Сталіна. Полковник Мальцев у своєму зверненні розповідає, як він, колишній комуніст, не був німцями арештований, йому повірили, що він зрозумів обман совєтів і розчарувався в комунізмі і довірили відповідальну роботу.

З німецьким народом стоятимемо до кінця
Українська делегація в Ґубернатора Варшави
Варшавський Ґубернатор д-р Фііер прийняв у палаці Бріля представників української колонії і населення варшавської округи, що передала йому протест проти статті, оголошенної в "Правді". Цю статтю, де поміщено брехливі дані про українські настрої, поширювала аґенція "ТАСС". Голова Українського Допомогового Комітету у Варшаві, полк. Поготовко, о. Орський, інж. Маланюк та маґістер Коровицький — склали на руки Ґубернатора таку заяву: "Українська громада в Варшаві та в Варшавському дистpbкті протестує якнайсильніше проти незграбної брехні совєтсько-жидівської аґенції "ТАСС". Кожний українець знає, серед яких умовин відбувалися так звані "вільні вибори" на західній Україні 1939 р. Найжорстокіший терор жидівсько-большевицьких світових злочинців найбрутальнішими засобами змушував населення до участи в виборах. У незабутніх жахливих споминах лишилися усім нам страхітливі злочини большевицьких нелюдів у львівськх в’язницях НКВД та по всій Західній Україні, що її большевики так страшно мучили. Одностайна думка всього українського народу є рівнозначна боротьбі проти большевицьких злочинців. Наша вся праця та наше все буття наказує вести цю боротьбу. Ми переконані, що німецький народ і німецький провід є єдині в цілім світі, що можуть подолати цю світову небезпеку, а цим самим виграти боротьбу для Европи та для нового ладу. Аж до останнього нашого віддиху стоятимемо з німецьким народом і його проводом. Цю заяву підписав теж Архиєпископ Палладій та представники 18 українських організацій. На промову полк. Поготовка відповів губернатор Д-р Фішер такими словами: "Приймаю до відома Вашу заяву, що в ній українська громада в Варшавському дистрикті якнайгостріше протестує проти брехливого твердження аґенції "ТАСС". Запевняю Вас, що німецька держава доведе боротьбу з большевизмом аж до переможного кінця в інтересі всіх народів Европи, а головно в інтересі українського народу, що своєю до теперішньою поставою засвідчив волю брати участь у цій боротьбі за Европу".

У кілька рядків
- Шеф цивільної протилетунської оборони фінської столиці, генерал Сіхво видав офіційне повідомлення про терористський налет совєтської авіяції на Гельсінки вночі на минулий понеділок. Бомбування Гельсінок перевели большевики двома хвилями літаків, яких мусіло бути біля 200, увечері та вночі. Населення втратило 38 убитих і 232 раненими. Ворог мав виключно терор на меті. В столиці Фінляндії панує спокій і лад. Фінська оборона примусила частину червоних літаків завернути. Проголошено добровільну евакуацію дітей і старших віком гельсінців. 
- На одному летовищі в Льомбардії відбувся акт урочистої передачі прапору першій регулярній частині республіканської італійської авіяції.
- Голяндці знов висушили частину Зуїдського озера і змогли засіяти кругло 48 000 гектарів отриманого в той спосіб грунту. Розраховують, що на тому новому польдері зможуть оселитись 10,000 людей, головно рибалок і моряків, що стануть воднораз хліборобами.
- На день 1-го січня перебувало в центральній Швейцарії 70 493 емігрантів із інших країн, яким державна каса виплатила досі більше 20 міліонів франків. 
- Як повідомляють із Анкари, большевики запросили до Москви молодого шаха Ірану разом з його премієр-міністром Сугейлі на офіційні відвідини. Чи програма відвідин передбачує також поїздку до Екатеринбурга, де большевики колись демонстрували своє відношення до коронованих голов, убивши царя Миколу 11 і його родину, покищо невідомо. 
- Італійська поліція перевела наглу нічну ревізію в манастирі "св. Павла за мурами Риму". У висліді ревізії арештували 64 підозрілих чоловіків, що знайшли в манастирі азиль (сховище). Між ними відкрили переодягненого за ченця генерала авіяції — зрадника Монті з 4-ма офіцерами його штабу, далі 48 дезертирів і 9 жидів.
- Англо-американські летуни-терористи атакували знов околицю Риму, пошкодивши важко міста Фраскаті й Вітербо. Населення мало важкі втрати. 
- У Стамбулі арештувала турецька поліція публіцистку Суат Дервіш, що завжди вислуговувалася перед большевиками, а нещодавно видала брошуру п. н. "Чому люблю СССР". Брошуру сконфіскували. 
- В горах Піємонту італійська поліція зловила шістьох бритійських військовополонених, що переховувалися там від часу зради Бадоліо, утікши з табору. Вони були пострахом мирного населення. П’ятьох із них вже розстріляли.
- Північно-американські ескадри авіяції перевели — як подає Німецьке Верховне Командування — в полуднє 8-го лютого новий терористичний напад на місцевості Західної Німеччини, зокрема на житлові дільниці міста Франкфурт над Майном, що зазнало важких ударів. Населення мало втрати. Сили повітряного захисту знищили, не зважаючи на несприятливі умови оборони ворожих літаків, переважно чотиримоторових бомбовозів. 
- Після останніх налетів німецької авіяції на Лондон, англійська опінія розраховує, що недалеке майбутнє принесе сильні атаки німців проти столиці Англії.
- Англійська преса повідомляє про постійне погіршення харчового стану в Єгипті. Зауважується зростання числа шлункових недуг, зокрема між робітництвом.

Вдалі дії німецької кінноти під Луцьком
Верховне Командування Німецьких Збройних Сил 10 лютого повідомило: На східному фронті вчора сильні ворожі атаки і спроби прориву розбились об геройський опір німецького війська на захід від Нікополя, на південь від Кривого Рогу, на захід від Черкас, на схід від Жашкова, на південь від Березини, в бойовому просторі Вітебська, на північ від Невеля та в місцевості між Ільменським і Чудським озерами. Число підбитих під Жашковом 8 лютого ворожих танків та штурмових гармат з 58 зросло до 113. За жвавої місцевої бойової діяльности в просторі Полонне-Луцьк одно кавалерійське з’єднання в блискавичному наступі розбило багато ворожих сотень.
Між Ільменським та Чудським озерами німецькі з’єднання в деяких відтинках згідно з наказом вдаються до скорочення фронту. За важких оборонних боїв на південь від Ленінграду особливо відзначилася зенітна дивізія під командою генерал-ляйтенанта Лучного. Вона збила між 14 січня й 7 лютого 105 ворожих літаків і за три тижні знищила 111 совєтських танків. В районі Апрілії (в Італії) цілий день тривали важкі бої. Здобуту місцевість очищено від британських опірних гнізд. Ворожий танковий наступ проти Апрілії відбито вогнем гармат. При цьому знищено 17 танків. Німецьке літунство минулої ночі успішно нападало на ворожі становища біля Анціо. 

Академія Наук УССР розсилає... чолобитні телеграми
Переглядаючи переповнені "указами" числа московської "Правди", натрапили ми на опис "урочистих зборів Академії Наук Української ССР", присвячені "визволенню" Києва. Про долю українських учених, на жаль, нічого ми не вичитали. Віце-президент Академії А. В. Палладій говорив про "почуття великої радости, що наповнила серця совєтських людей, коли прозвучали слова наказу маршала Сталіна про звільнення Києва", а віце-президент академії наук СССР Волґін привітав українських учених, закінчивши своє вітання теж вигуком на честь Сталіна. Лише запроданий большевикам до останної низки академік М. Рильський намагався розповісти дещо про "ролю Києва у багатовіковій боротьбі Україна за свою самостійність".. Бідний Рильський! Важко приходилося йому говорити на таку тему, полишаючи без згадки такі драматичні картини історії, як руйнування Києва Андрієм Боголюбським, нерівну боротьбу українських юнаків під Крутами і підмінування Хрещатика совєтськими бомбами затриманої дії. Зрештою, не можна було Рильському надто довго й розводится, бо зібрані академики зривалися раз-у-раз з крісел і "з великим підйомом приймали привітання маршалу Сталіну, секретарю ЦК КП(б)У Хрущову, Червоній армії та командувачеві військами 1-го українського фронту генералу Ватутіну". Якщо Академія Наук УССР і далі займатиметься тільки висилкою таких телеграмів, то Сталін не матиме надто великої користи з її наукової роботи, зате "академіки" вивчать добре всі шабльони привітань для "батька народів", які добре й давно вже знають звичайні громадяни "найщасливішої" країни під сонцем новозміненої конституції.

Совєтські кадри
Пером вояка
Вся машина сталінського управління пущена була для досягнення, єдиної мети — виховати такі кадри людей, які б менше за все думали, а більше ляскали в долоні, вихваляючи совєтську владу та її вожаків. За висловом одного бувшого совєтського педагога, мордованого большевиками в тюрмах, совєта — то є ніщо інше, як зборище бандитів та босяків. Справді, хто сидів і сидить в самій верхівці большевицької владі? 
Сталін — грабіжник і обер-бандит, що до революції в Росії викрав касу царської казни, вбивця, що вбив сотні своїх же колишніх прибічників; 
Каганович — жид і кат, що не знає ніякої милости й жалю до людини, сотні тисяч з його ініціятиви замордовані в концтаборах; 
Будьонний — кубанський пастух, а потім старший конюх при кремлівській конюшні; 
Ворошилов — донецький неук, бездара і підхилим; 
Калінін — двожон, безпринципний слуга, сталінський виконавець...
Берія, Хрущов, Андреев, Тимошенко ... Якого сміття там немає! Ясно, що така босяцька зграя не може терпіти таких кадрів, які б, не доведи Господи, згаданих верховодів. 
"Кадри вирішують все" — якось промовив Йосиф Сталін. І тут же застеріг, що неабиякі кадри, а гідні доби "соціалістіческого строительства". 
Закрутилася, завертілася большевицька машина по вихову кадрів, і пішли рости сталінські фахівці, як гриби після дощу. 
Що ж то були за фахівці? 
Сьогодні одержить диплом інженера, а завтра працює бухгалтер бо тями — як кіт наплакав. Харківський педагогічний інститут пригадую, закінчив з дипломом на "відмінно" якийсь Мусій Кулик. З вищою освітою цей "фахівець" не знав, де міститься протока Ля-Манш. Зате він був член партії, класичний базіка, завжди виступав на всяких зборах і кричав "Хай живе наш Сталін". Зґодом цей "педагог", не витримавши, пішов працювати на посаду... голови колгоспу(!). 
В куп’янському медичному технікумі на Харківщині, викладачем працював донецький шахтар Курілін, який в науці розбирався стільки, скільки цап у біблії. Зате, знову ж таки, він був середньої руки партійний працівник і, звичайно, як воша кожуха, тримався "генеральної лінії партії". 
На заводи, фабрики, в обласні, крайові та районні органи, всюди ставилися большевиками свої люди, хоч тупі та неписьменні, зате такі, шо автоматично виконували усі вказівки своїх жидо-большевицьких акул. 
Ось Олексій Стаханов, Марія Демченко, Петро Кривонос, Дюканов — то ж пеньки пеньками, а стрибонули аж до влади, до академій. Чому? Бо, з допомогою цих і подібних їм вірних слуг, Сталінові легше сидіти на большевицькому престолі й пити людський піт та кров. Уся ця голота, здичавіла та зголодніла, як вовки, готова за сталінський кухоль сиропу в пекло стрибнути. 
Такі совєтські кадри. Вони й підпирали і, на наше нещастя, ще й тепер підпирають Сталіна та його бандитську зграю. 
Воно й не дивно. Бо ж сам Ленін сказав, що й куховарка повинна керувати державою... 
Далі йти нікуди. 
П. Кізко.

70.000 поляків вирізали большевицькі банди на Волині
Орган генерала Соснковського, командувача польських військ у Великій Британії "Вядомосці польскє" в Лондоні повідомляють, що вислані большевиками на Волинь окремі банди партизан вирізали там 70.000 поляків. Просовєтська англійська преса обурюється на польський часопис, закидаючи йому затроювання російсько-аліянтських взаємин напередодні другого фронту. Поляки мають ще одну нагоду переконатися про дійсну вартість "союзу" з Англією.

Москва переукраїнізувала Нікіту Хрущова, Корнійця і кумпанію
"НОВИЙ" УРЯД УКРАЇНИ ІЗ СТАРИМИ УКРАЇНОЖЕРАМИ
Навіть англо-американці розкусили чергове шахрайство "мудрого" Сталіна
Маємо нову "сенсацію". Сталін, якого всі промовці на всіх мітингах, цілого СССР називають "мудрим", придумав не так вже мудру, як хитру штуку на остаточне розбиття тих перепон, які з англо-американського боку висуваються ще проти совєтської жадоби виключного запанування над евразійськими просторами. 
Коли з розпалюванням війни на Сході, Сталін, рятуючись перед загибеллю, зачав пускати в світ свої трюки проголошення культу російських національних героїв, введення царських пагонів в Червоній Армії, проклямування релігійної свободи і московського патриярхату, створення іслямського інституту в Ташкенті, організації слов’янських народів під проводом "великого русского народу", а далі "розв’язання" Комінтерну і проспівання нового гимну СССР на місце інтернаціоналу — були між старшими українськими людьми, яким доводилося їсти баланду не з одного казана большевицьких концтаборів, що, зачувши про установлення "ордену Богдана Хмельницького", казали: почекайте, Сталін дійде ще до того, що одного гарного дня проклямує "самостійну Україну".
І сталося. Тисячі найсвідоміших українських діячів, культурних трудівників інтеліґенції, селян і робітників, що разом із німецькими військами відходять на захід, рятуючи життя, довідуються оце, що "Москва признала Україні автономні права та що в Києві, згідно зі зміненою конституцією СССР повстав новий український уряд з власним міністром закордонних справ". Значить, всі ті українці, що відходять із німцями повинні б негайно завернути і мчати до рідного Києва на поклін рідному уряду та зачинати "щасливе й радісне житя..." Але ніхто з українців не радіє. Ніхто не затримується на засніжених шляхах і не вертається на схід. Навпаки, на обличчях українських патріотів появляється гірка іронічна усмішка, а долоні тих, що мають щастя збройно виступати проти большевизму ще сильніше стискають зброю. Український народ з почуттям найглибшої осоружности і ненависти приймає цю нову вістку, призначену Москвою для найдурніших англьо-американських голів, йдучи далі раз вибраним шляхом нещадної і невпинної боротьби проти сталінської наруги і терору.
Історія того найновішого і найкапітальнішого обману з червоного Кремля така: 
З початком того місяця відбувалися в Москві наради найвищого совєту СССР. На тих нарадах несподівано виступив Молотов з добре і заздалегідь підготовленим "проєктом" про "підвищення автономії існуючим совєтським республікам". Проєкт Молотова передбачував передати функції дотеперішнього загально совєтського комісаріяту оборони поодиноким комісаріятам окремих республік. Іншими словами, поодинокі республіки мали б виставляти відтепер свої війська, шо були б складовими частинами Червоної Армії. Ясно, що тут йдеться про скинення відповідальности за втрати на фронтах на поодинокі республіки і шукання ще брутальніших форм витягання всіх соків країни на гарматне мясо. 
Друга частина проєкту Молотова заторкує справу перебудови комісаріяту зовнішних справ, так, щоб кожна совєтська республіка мала власного міністра зовнішних справ і могла вступати із чужими державами у безпосередні взаємини. Світова преса і опінія негайно зрозуміла сенс тої большевицької "автономії" для якої большевики мусіли змінити свою "найкращу" конституцію. Газети цілого світу підкреслили, що Сталін хоче збільшити кількість своїх голосів на міжнародніх конференціях з англо-американцями. Самі аліянти встигли вже підрахувати зрештою, що Москва матиме тепер змогу висилати до кожної їхньої комісії по 16 членів та що Кремль готов тепер до кожної столиці висилати не одного, — як досі, — полпреда, але 16 агентів для своєї підлої розкладової роботи. Виконуючи свій новий трюк, Москва наказала "створити новий український уряд". Згідно з повідомленням ТАССа з Києва, на основі наказу президії найвищої ради Української ССР, головою ради народних комісарів України назначили Н. С. Хрущова, а його першим заступником Л. В. Корнійця. Воднораз створено комісаріят зовнішних справ України. Не знайдеться, мабуть, на цілій українській землі ні один настільки дурний бідолаха, щоб повірив у цю червону видуману жидами й чужинцями самостійність. 
Хто ж бо увійшов "нового" уряду України? Хрущов? Знаємо того Нікіту! В нашій редакції лежить на столі число "Правди" з грудня м. р. з фотографією "мітінгу освобожденного Києва", на якій видно як б. секретар ЦК ВКП(б) той же Хрущов горлає у смужковій шапці до мас зігнаного і обставленого під пам’ятником Шевченка вояками ККВД з автоматами в руках, народу. А Корнійця хіба не знаємо? Це він найголосніше викрикував, сидячи в Москві, про "братерство русского й українського народів" та ухвалював чолобитні телеграми Сталіну. Обидва не-українці, обидва гнилі, підлі й жорстокі щурі з великої армії червоних орденоносних щурів, кривавих катів української нації. Можуть собі злочинці на Кремлі і в Києві писати і викрикувати що хочуть і як хочуть. Може Хрущов взяти навіть гетьманську булаву в руки, а "міністр зовнішних справ Української ССР" досхочу засідати до конференційного стола поруч Рузвельта і Черчілля, це на ніщо не здалося. Все це блеф, сов кумедія і глум над нашим народом. Інтереси українського народу перед світом може репрезентувати лише той уряд, що в лице запродавних гидких дипльоматів і політиків совєтофільських держав міг би жбурнути чорну книгу документів про советські звірства і терор, що кривавлять міста і села України в той час, як Хрущов і кумпанія забавляються в самостійну, червону маскараду. Даремно Москва видумує "хитрі" штуки. Нас, українців большевики на ніякі штуки вже не спіймають. Наше гасло, кредо й завдання одно: боротьба з большевизмом до останньої каплі крови, до останнього віддиху. Хай живе збройна боротьба України поруч армій Німеччини проти червоних окупантів! Смерть сталінським вислужникам і катам українського народу!

В нашій частині
Українська вояцька пісня під Піренеями
Тижневик "До Перемоги", орган Військової Управи Галичина подає цікаві вражіння з подорожі групи українських мистців до вишкільних таборів добровольців Дивізії Галичина у південній Франції, де вони улаштували 16 виступів та були свідками присяги молодих вояків, на якій був приязним також Губернатор Галичини д-р Вехтер. Після присяги добровольців по різних місцевостях Франції, Губернатор д-р Вехтер звертався до українських старшин і вояків із промовою, в якій м. і. сказав: «Коли Ви, молоді вояки Сходу, стоїте тут на заході та маршуєте по французькій землі, то це має глибокий сенс. Французи гадають нераз, що там, де лежить ваша батьківщина, кінчиться світ. Там тільки дикі ліси та бородаті варвари. Покажіть їм, Ви молоді добровольці Галичини, що Ви европейці в найкращому розумінні та репрезентуйте вашу батьківщину тут під Піренеями гідно. Покажіть, що ви дисципліновані, покажіть, що ви порядні і чисті, що ви здорові і сильні. Багато французів ще вірить, що добро міг би їм принести Сталін. Та ви зі свого дворічного досвіду з большевизмом ліпше знаєте, що Сталін приносить тільки знищення та спустошення. Тому якраз і зробили ви єдиний висновок, який можна зробити щодо большевизму, а саме той, щоб виступити проти нього зі зброєю в руках та боротися проти нього аж до його знищення. Як молоді галицькі вояки Ви маєте честь бути носіями старої військової традиції. Раз-у-раз минулих століть та десятиліть билися почесно мужі вашої батьківщини; раз-у-раз передусім проти праворога вашої батьківщини, імперіялістичної Московщини. У славних полках давної австрійської монархії боролися з честю ваші батьки в роках першої світової війни 1914—1918, а далі, у добровольчих формаціях — вперше проти Московщини большевицького покрою.
А тепер маєте вирівняти у найвищому ступені особистий рахунок з большевизмом. Десятки тисяч могил вашої батьківщини нагадують вам жахливі вбивства, довершені на ваших ріднях, сотки тисяч засланих з ваших сіл і міст закликають вас до відплати. Тому вважайте, щоб стати добрими вояками, щоб ви добре стояли в бою. Вишколюйтеся ревно володіти зброєю, виконуйте з рішучою дисципліною накази ваших провідників, розуміючи, що залізний вишкіл — передумова всякого справжнього вояцтва. 
Пам’ятайте, що з Вашого маршування та з ваших боїв будуть судити про Вашу батьківщину та Ваш народ. Ваша батьківщина, добровольці, дивиться на вас та на вас надіється. Виступайте як хоробрі вояки в поле, щоб ви могли колись вернутися як гідні переможці". 
В кількох вишкільних таборах мистці мали змогу спостерігати вправи добровольців з гострого стріляння. Учасники прогульки ствердили, що дістали якнайкраще вражіння з відвідин вишкільних таборів та від зустрічі з добровольцями. Добровольці добре себе почувають і добре поводяться. Вони зовсім щиро про те говорили в особистих гутірках з мистцями. Настрій серед добровольців — першорядний. Вони усвідомили вагу військової служби й військового вишколу та вдоволені з нього, як і з поведінки з ними німецьких старшин і під старший. Між стрільцями, й старшинами панують дружні зв’язки. Видно, шо добровольці добрі вояки і мають добру волю такими стати. Харч задовільний. Добрий вплив на добровольців мають духовники. Місцеве населення з зацікавленням приглядається до українських добровольців і слухає їх бадьорих, козацьких пісень, що під сонцем Франції на грані Піреней гримлять силою віри у кращі дні України.

На фронтах
- На південь від Погребища — повідомляє німецьке Верховне Командування 11-го лютого — знищено ворожу групу, оточену за фронтом. Большевики мали 700 убитих та втратили 1200 полонених, не враховуючи багатої кількости зброї і воєнного приладдя. 
- В районі на південь від Поліських болот війська однієї німецької бронетанкової дивізії розбили негайним наскоком сильне з’єднання большевицької кінноти.
- На італійському фронті німецькі війська успішно поборюють висадку американців біля Петтуно, 50 км на південь від Риму. Від початку дебанту американці втратили там більше 4000 полонених і 89 бронетанків. Місця ворожої висадки перебувають постійно під вогнем важких німецьких гармат далекої дії. 
- Північно-американські бомбові формації налетіли в обід 10-го лютого під сильною охороною ловецької авіяції на територію середньої Німеччини. Німецька протилетунська оборона зачала діяти негайно й не дозволила ворогові провести концентричні атаки. У перебігу запеклих авіобоїв і вогнем зенітної артилерії збито 51 ворожий літак.
- Адміральський уряд Сполучених Держав Америки подав до відома, що у воєнних діях на Тихому океані (проти японців) згинули досі 19 американських підводних човнів.
- Так як в боях над Березиною, виявилися теж наслідки високих большевицьких втрат і на північній дільниці фронту. На північ від Невеля та на захід Ільменського озера, де большевики від 21-то січня до 10-го лютого втратили 159 бронетанків, ворог обмежився до безуспішних місцевих дій. 
- За повідомленням хорватського уряду, на амнестний заклик голови держави Павеліча 1684 партизан покинули розбійницьке життя і зголосилися до влади.

З УКРАЇНСЬКОГО ЖИТТЯ
Митрополит Полікарп у Варшаві 
Митрополит Полікарп, голова Української Православної Автокефальної Церкви прибув із Луцька до Варшави, де його тепло зустріла місцева українська кольонія й новоприбулі емігранти з різних земель України. Вже раніше переїхали до Варшави єпископ Никонор з Чигирина, Мстислав з Переяслава, Сильвестер із Лубень, Вячеслав із Дубна та інші. Архиєреї з України брали участь в урочистих службах Божих варшавському православному соборі, що їх правив Архиепископ Палладій, Владика краківський, лемківський і львівський, канцлер Собору Епископів Правосл. Церкви в Генерал. Губернії. Український єпископат користає з гостини Митрополита варшавського Діонісія, що уважається для архиєреїв України канонічним Кіріярхом.

Смерть визначного духовника 
У Варшаві упокоївся сивоголовий український достойник Церкви, Архипресвитер о. Павло Пащевський, б. воєнний духовник армії У. Н. Р. Покійний належав до найпопулярніших священиків українського війська і передових борців за самостійність Української Церкви. Хай з Богом спочиває!
Микола Самокиша 
18 січня ц. р. о 9 годині ранку в Симферополі навіки спочив на вісімдесятчетвертому році життя член академії мистецтв, професор батального малярства, видатний діяч українського мистецтва Микола Самокиша. До останнього свого дня український артист маляр невтомно працював своїм пензлем, просиджуючи коло мольберта по 10 годин щодня. Він залишив після себе безліч робіт, які стали окрасою богатьох музеїв і приватних збірок. Велика частина картин Самокиші присвячена темам з української історії. Ще за два дні до смерти Самокиша зробив рисунок пером, фрагмент до картини "Битва Кривоноса". Умер він спокійно, мов заснув. Вічна йому пам’ять!
Німецько-український Свят-Вечір в Тернополі 
В дні 9 січня ц. р., влаштовано за ходом УОК в Тернополі спільний німецько-український Свят-Вечір. Простора заля засідань з прави міста та бічні кімнати заповнились щонайчільнішими представниками українського громадянства та нім. адміністрації. У великому числі прибули на цей спільний Свят-Вечір представники німецького війська, а головно вищі старшини східного німецького фронту, які вперше мали нагоду зустрінутись та познайомитись з нашим національним та культурним життям. Привітальну промову виголосив голова УОК д-р А. Жуковський, йому відповів староста д-р Гарбу, підкреслюючи ті позитивні сторінки німецько-української співпраці для обидвох сторін та впевняючи, що, розуміючи національні змагання та душу українців, і надалі буде спільно працювати з українським населенням, певний того, що така співпраця принесе користь та позитивні наслідки українцям і німцям.

Випадок на Перекопі
На перекопському фронті стався такий випадок. Один німецький полковник перед світом об’їздив місцевість, коли раптом опинився серед колони совєтських танків. Полковник рішуче включив свою машину в совєтську колону. За ним їхав ще санітарний автомобіль та мотоцикль з чинами полкового штабу. Німецький шофер холоднокровно вів свою машину серед моторошного гудіння ворожих танків, доки місцевість не дала змоги повернути вбік. Пригода закінчилась щасливо.

СОН
БОРИС ПОДОЛЯК
(З циклю тюремних оповідань) 
(Закінчення) 
Стою вісімнадцятий день. Сил майже нема. Мій сусід зовсім охляв. Більше падає, ніж стоїть. Його б’ють. Тяжко, немилосердно. Але він сидить. Йому вже все байдуже. Коли його починають бити, мої нерви не витримують: — я кричу. Тоді починають бити мене. Я замовкаю. Мені робиться легше. Вони ніби цим задовольняються. Кидають нас і виходять. 
Мій слідчий на останньому допиті (днів два тому), не добившись від мене ані слова, страшенно розлютившись, сказав що говорить зі мною востаннє. Що це мало значити, — не знаю. 
Може справді востаннє? Ах, коли б скоріше! 
Пройшло ще три дні і ніхто мене не викликав. Ніби забули. Була така глибока втома і байдужість. Я на тягнув сорочку на толову, защіпнув гудзика, прихилився до холодної сті ни і, стоячи,, заснув. 
І сниться мені сон: ніби я з групою своїх найкращих харківських друзів гостюю у далекому селі своїх батьків. Піл столітньою черешнею батьківського саду ми розклали багаття і розташувались, життєрадісні й веселі навколо. Погода літня, суха.. Раптом я звертаю увагу, що солом’яний дах на повітці, який недалеко від багаття, ніби димить. Я підходжу, розгортаю солому і бачу: сухе лаття під соломою тліє. Я кричу: води! Підбігають ніби до крану (де в селі може бути кран?) води нема. Тимчасом лаття і солома беруться полум’ям. Я з усією енергією починаю забивати полум’я руками і ше чимось. Полум’я збіль шується, а я в відчаї, але ще з біль шого енергією забиваю його. Нареш ті бачу, як все таки моя енергія по чинає перемагати полум’я. Вже тіль ки великий дим. Підбігаю до крану. Води, о диво багато! Виливаю одно, друге, трете відро. Пожежа погашена. Ми задоволені і веселі, продовжуємо балювати.
Я прокинувся. Знервований і задоволений. Задоволений з того, що бачив, хоч у сні, може востаннє, рідний батьківський сад і своїх друзів. 
— Ви знаєте, який дивний сон я тількишо бачив? — кажу я до свого товариша з камери. І тут же його розповідаю. Він щойно прослухав, вхопив мене за руку і каже:
— Ви щасливий. Вас не розстріляють. Ось побачите. Це сон дуже добрий. 
В цей час відчинились двері і дозорець покликав мене на черговий допит. Я одягнув якесь чуже лахміття і пішов. У третьому відділі мене повели в іншу кімнату. Це мене здивувало. 
— Сідайте, професоре, — звернувся до мене полюдському інтеліґентний з вигляду воєнний у чині капітана. Я сів. 
— В чому справа, професоре, що ви з своїм слідчим так воюєте без ніяких вислідів? 
Я йому розповів, як було і що від мене вимагають. Він знизив плечима і сказав: 
— Я прошу коротко викласти мені на папері суть вашої справи першого слідства і про свої знайомства і зв’язки в таборі. Коли це ви можете? 
— Хоч і зараз. 
— Прошу — перо, папір, сідайте за цим столом. 
Я сів і подумав: що це все значить? Чи не це тільки зміна методи, а ціль одна? Та нічого. Поки я мислю, все в порядку. Я сів і коротко, майже те ж саме, що на початку першому слідчому, написав і подав. Він прочитав уважно і каже:
— Добре. Я ще подумаю. Може в мене виникнуть якісь питання до вас. Тоді я вас ще покличу. А тим часом ідіть і відпочивайте, бо вигляд у вас поганий. 
— Я вже не сплю і не відпочиваю 21 день. Мені це, як і миску тюремної баланди, заборонив ваш попередник, — випалив я. Що буде?
— Як? — ніби здивувався він. — Вам забороняли спати і не давали їсти? Не розумію. — Негайно викликав мого конвоїра і наказав йому: 
— Одвести в загальну камеру. Тільки в ту, де тепліше. Зараз же дати добру порцію обіду, а як захоче, то й дві. Можете забрати. 
Мене, приголомшеного такою несподіваною милістю нового слідчого, одвели в загальну камеру, таки справді теплу. Після півкіло гливкого, але житнього хліба і повної миски гарячої тюремної баланди, я відчув, що сили до мене вертаються. На відведеному мені на підлозі місці я почув себе краще, ніж колибудь на м’якому ліжку. Засинаючи, я думав: що воно все це значить? Чи не є це якийсь хитрий маневр ворога? Тривога і недовір’я не покидали мене ні на мить. Заснув. Проспав до години шостої вечора. Роздавали чай. З великою приємністю напився гарячої води. А далі знайома історія: до першої години ніхто не спить. Всі насторожено ждуть. Близько першої знову та ж страшна мертва тиша. Раптом двері нашої камери рипнули і відчинились. Той же гіпнотичний стан, те ж мовчазне запитання: хто? І та ж вичікувальна, передсмертна тиша. Чую: Гладун. Давайте з речами. Ніби вдарило електричним струмом. На мить забуття. І раптом хвиля ясної свідомостй. А... а!.. а!.. Так он, що воно значило. Той ласкавий тон, та тепла камера, гаряча баланда?! Щоб важче вмирати було?! О! Кати! Це так мовчки. Підвівся. Зібрався з лямками. Навколо чую: 
— Ви не хвилюйтесь. Це, мабуть, в якійсь справі... 
— Або в іншу камеру... 
— Або на волю... — хтось притишено і боязко долав, розуміючи сам всю абсурдність висловленого. Все це звучить нещиро, фальшиво. Але я не в претенсії. Я розумію: людчм треба щось сказати. Бо вони раді, що сьогодні вони ше живуть, а йде вмирати хтось інший, в даному разі я. Я рішуче встав і мовив: 
— Прощайте. 
— До побачення! — відповіли всі. 
Я вийшов. Вартовий наказав мені: — Ідіть вперед. — Я пішов. 
Була темна, зоряна, заполярна ніч. Я гарячково ступав уперед. Мені не було ні холодно, ні гаряче. Тільки шалено в грудях билося серце і щось вогнем пекло в мізочку. Я глянув: ліворуч була старшна безкрая тундра, а праворуч — бовваніли чорні силюети бараків для каторжан. Майнула думка: ну, чому він один? Невже він один мене має вбити? Що, коли я попробую не датись? Руки мені не зв’язали? Попробую! Попробую! І я відчув, що маю незнані досі сили. Таку енергію, що світи перевертає! І мені здавалось, шо я не йду, а лечу. 
— Праворуч. І не так швидко, — почув я голос конвоїра. 
Це знову вернуло мене до реальности. Ми підходили до лазні. 
— Просто! — наказав мені конвоїр, показуючи на лазню. І додав: 
— Начальник наказав вас помити.
На другий день я був на «обшем положении». Мої друзі вітали мене, як воскреслого з мертвих. 
В чому ж справа? — запитував я свого таборового друга, на волі — інженера. 
— Невже ти не знаєш? Єжова вже нема. Він зробив своє кривавеє діло і для Сталіна більше непотрібний. Ergo — і всі провокації і терор за його методою припиняються. Почнеться щось нове. Але придумане його наступником. 
— Ти щасливий, що попав саме в цей час в третій відділ. Тобі просто пощастило. І ти залишився живий. 
Професор Гладун замовк. Мовчав і я. За хвилину, півівши голову, він сказав: 
— Якщо ви, друже мій, думаєте, що мій сон і ліквідація моєї провокаційної слідчої справи це є збіг випадковий, то ви помиляєтесь. Ні, тут є якась глибока закономірність. Я пояснити її не можу. Але я в неї вірю. 
Потяг мчав далі.