Душу, тіло ми положим за нашу свободу !

НЕЗАХИТАНИЙ ВАЛ
Як стримано велику совєтську офензиву
Відомий німецький військовий публіцист пише: 
Східний ворог завжди ставив усе на карту. Він від самого початку фанатично боровся, так само запекло боронився, яу і завзяо наступав, не звертав уваги на страшенні втрати в людях та матеріялі, намагаючись з зими 1941-42 р. все поновлюваними великими офензивами нових дивізій, що неначе виростали з землі, за всяку ціну осягнути вирішення війни. В цьому ж році большевизм пішов на головний наступ. Большевицький військовий провід хотів цієї зими та весною розгромити спочатку південний відтинок східного фронту, щоб росторощити Румунію та ввірватися на Балкан; коли ж ця офензива була остаточно стримана в квітні на Карпатах, перед Ясами та на Дністрі, большевики дозброювалися гарячково, щоб приступити й до середнього відтинку фронту та прорватися до границь Райху. Багато тижнів весняної фронтової тиші використали вони лише на відсвіження та переформування, на підведення та переставлення військ. Але головний наступ хотіли почати разом з інвазією на заході, щоб з хвилиною зв’язання німців на всі европейських фронтах перейти до воєнно-вирішувальних ударів, маючи ще більшу перевагу. 
22 червня, рівно три роки, як Німеччина виступила проти большевизму, розпочалася ця, спрямована на вирішення, офензива. Вона не прийшла несподівано, хоч ворогові вдалося втримати в таємниці розподіл та скупчення своїх сил. Перш за все в районі Вітебська мав він наслідком цього змогу виступити в такій величезній перевазі, що німецький середній відтинок фронту, мимо запеклого спротиву, після кількаденних тяжких боїв, був прорваний. 
В кінці того місяця німецькі становища були тут залиті, неначе повінню, совєтськими лавами та здвигнені на просторі біля 500 клм. (від північної частини болот Прип’яті аж до північно-західної частини Вітебського району). Німецький провід та військо зробили все, що лише було можливим, та стримували наступ, боронилися в укріплених містах, пробивались через ворога, що переганяв їх своїми швидкими та панцерними з’єднаннями, вони стримували його на горішньому Дніпрі, на Смоленській автостраді, на Двині та Березині, але ворог усе вривався своїми переважаючими моторизованими силами і сам терен середнього відтинку фронту, що повний лісів та боліт, до того ще зановітрений сильними бандами, не позволяв переводити систематичного відступу через багнища та бездоріжжя; поодинокі бойові групи часто губли зв’язок поміж собою, а моторизований ворог пробивався своїми ударними арміями на захід. 
В цьому критичному часі, два до трьох тижнів після початку наступу, німецькі війська рятувала лише енергія їхніх поодиноких провідників, їхніх командуючих генералів та командирів дивізій. Багато з них пожертвувало при цьому своїм життям. Трьох командуючих генералів: генерал артилерії Мартінек, ген-артилерії Пфайфер та генерал-ляйтенант Шінеман впалі на полі бою. Німецькі втрати були значні - цілі з'єднання були розбиті.
В першому тижні липня поширилася велика совєтська офензива на північний відтинок фронту, а в половині місяця і на південний аж до Карпат. Здавалось тоді, що ворожого наступу взагалі не можна стримати. Це були часи евакуацій головно в Білорусі. Фронт швидко перенісся в Литву на східню границю Генеральної Губернії і ще далі, а також зі східньої Галичини в середущу. За переходи між багнистими та болотними місцевостями, як напр. біля Баранович та Вільни, велись завзяті бої. Але, хоч відступ тривав далі, то він відбувався вже на підставі нового оперативного планування. Перш за все ворогові вже не вдавалося переганяти та відрізувати більших німецьких бойових груп.
Оборонний бій піднявся до нового зеніту ще раз в останньому тижні липня. Він охопив увесь простор між Карпатами та Фінським проливом і, як фронт на південь від Полоцького озера був все далі відтискуваний, перемістився згодом до східньо-пруської границі, через Буг та Сан на великий закрут Висли, а в галицькому передгір’ї аж до Карпат. Фронтова цілість на півдні від Варшави, як і в Литві, була на деякий час втрачена. Великий бій, що роз горнувся тепер на понад 1000 клм. по фронті, осягнув тепер вершок своєї напруженосте і, здавалося, доходив до вирішення з елементарною швидкістю. 
Але саме в тих днях, в кінці липня й на початку серпня, готовилася несподівана для ворога зміна. Бо саме тепер виявилися наслідки заходів, що їх поробили генерал-фельдмаршал Модель - як головнокомандувач відтинків фронту, що основно потерпіли, та генерал-полковник Ґудеріян, як новий шеф генерального штабу війська. Німецькі з’єднання систематично заучувано в бойово-сильні групи і від збирання сил перейдено до протинаступів. Через загальне перегрупування та підведення нових сил зміцнено загрожені відтинки фронту. Оперативний дух та рішуча воля оживили ініціятиву по німецькому боці. Таким чином спротив поступово міцнішав. Тим самим і відступ був так упорядкований, що він виснажував ворога, який терпів все більші втрати. Наслідком цього всього створилися одноцілі фронти. 
З продовженням постачальних шляхів большеивики осягнули вершок своєї атакуючої сили, і це, помимо фанатичного просування їхніх військ вперед, а може саме й тому. 
Сьогодні ще не на часі говорити про поодинокі німецькі заходи загальмувати велику совєтську  офензиву. Головна таємниця успіху була перш за все в дусі рішучости, що характеризувала як вояків, так і генералів; цей дух після 20 липня не впав, а ще підсилився. До того всього треба додати велике військове вміння німецького проводу, що в рішучих моментах дуже доцільно вживав панцирних з'єднань. В кінці липня та на початку серпня, коли німецький народ не безпідставно турбувався про східню Прусію, німецький провід був дуже свідомий того, що почалася зміна, позначилася нова консолідація німецького східного фронту. 
Від початку серпня німецькі протизаходи почали дійсно давати наслідки. Звідомлення німецьких збройних сил почало сповіщати про успішні протинаступи німецьких панцирних з’єднань і могло донести про знищення оточених ворожих бойових, груп. На північному краю Карпат німці здобули наслідком оточення одної совєтсь ої бойової групи, 181 гармату, а на схід від Варшави відрізано й цілком розбито ІІІ. совєтський панцирний корпус. Совєтські панцирні втрати на початку серпня перевищили число 4000 розбитих повзів. 
Таким чином новий фронт поступово скріплювався. Сприяли цьому природні перешкоди для ворога, як Карпати та Висла, а також багнисто-озерний терен на північному відтинку. В східній Прусії усі чоловіки взялися до праці та побудували ряд укріплень, які основно підтримують німецьку оборонну силу. Так затрималась одна з найбільших і небезпечніших дотепер совєтських офензив в Литві, під границями Східньої Прусії, перед Варшавою та в передгір’ї Карпат; в дальших боях замкнено й інші порожні місця фронту. Отак виконано оце просто нелюдське завдання. 
Правда, ще тривають бої. Ще ведеться завзята боротьба, після загального зміцнення фронту, за важні пункти та поодинокі вломання, ще необхідно місцями вирівняти фронт. Ще розгоряются запеклі бої в Ліфляндії, Естонії, Литви, перед Східньою Прусією, в районі на схід від Білостоку, перед Варшавою, за мостові причілки на Вислі, в районах на захід від Баранова, в передгір’ї Карпат, коли сильні атакуючі ворожі групи намагаються вломитися або прорватися. Помічається, що совєти все підкидають підкріплення. Коли цей натиск триває, то треба далі перемагати критичні положення і провід та військо мусять виявляти максимум бойової спроможности. Ворог безперечно повторить свої загальні намагання, щоб перейти до нової офензиви. Його велике намагання не стримуватися в поході та перейти через загальну німецьку оборону в кожному випадку не вдалося. Східний фронт та його армії лишилися в цілому недоторкані і в цих тижнях стануть не слабші, а сильніші. Поважна частина ініціятиви перейшла знов на німецький бік. 
Від 22 липня залишено на сході значні простори. Ворожі війська стоять на границях Німеччини. Щоб його далі стримувати, німці не можуть, як раніше жертвувати простором. Тому потрібні завзяті змагання, щоб охоронити німецьку країну та зломати совєтську волю, що плямує знищення. Це завзяте змагання міститься в праці і повинно бути використане для зброєння та збільшення бойової сили. Приклад цього дало населення Східньої Прусії. Необхідний час на те, щоб ці заходи дали наслідки, виграно головно в цих тижнях. При помочі нової зброї і нових військ та вистарчаючих запасів амуніції провід матиме засоби розбити й майбутні ворожі офензиви. Це й є те, що злучає фронт і батьківщину, в обороні Райху.

На Україні поширюється повстання
Як підтверджують совєтські полонені, позаду совєтського фронту на широких просторах східної і західної України але геть на слід від Дніпра вибух повстанчий рух, який поширився і на Волинь. Большевики припинили в деяких околицях примусову бранку, яку вони переводили зараз після приходу Червоної армії, бо вони побоюються, що українці, діставши зброю у руки, переходитимуть до українських партизанських загонів позаду большевицького фронту. Большевики застосовують сильніше, ніж коли-небудь, свої давні методи: виселення і заслання на Урал та на простори на схід відтіля. 
Українські партизанські відділи нападають на колони Червоної армії та на большевицькі транспорти. Багато нападів спрямовано проти відділів НКВД, які знову заводять в Україні колгоспну систему. Виглядає, що розвиток подій надзвичайно драматичний, бо Москва

окремим наказом перестерігає вояків Червоної армії говорити перед українським населенням, що в Україні знову існують колгоспи. 
Зброя, амуніція і т. п., здобута підчас нападів на совєтські частини і постачальні колони, використовується для озброєння українських формацій. На задах совєтської армії відбувається вже бранка і покликання українського чоловічого населення до військової служби. Бранка охоплює річники до 1928 р. 
Українець Володимир Свісльовський, якого силою забрали до Червоної армії та якого німецькі частини взяли на днях у полон, розповідає: 
В околиці Винниці і Кам’янця Подільського, кудою проходив Свісльовський підчас маршу на фронт, можно було бачити всюди такі написи на хатах: «Геть большевизм», «Геть Сталіна». Українських жінок і дівчат вислано на копальні вугілля в Донбас, у , той час, як чоловіки вивтікали у степ і в ліси, щоб прилучитися до українських формацій, які борються проти большевицького терору.

Нові війська йдуть на схід
ЗАЯВА ФЕЛЬДМАРШАЛА МОДЕЛЯ
«Заходи для скріплення німецьких воєнних змагань, застосовані після 20 липня, стають уже помітні на східному фронті, куди вже від деякого часу у довжезних валках подходять нові відділи військ і новий воєнний матеріял» - сказав головнокомандувач середнього відтинка на східному фронті генерал-фельдмаршал Модель - відзначений Фюрером діямантами. «Після тижнів відступу, надійшов знову час скріплення наших позицій. З Німеччини пливуть нові сили. Я повністю довіряю зусиллям тотальної війни, які вже тепер дають фронтові людей і матеріял, щоб знову зробити стійкий та непрохідний вал проти совєтського ворога».

Голод і пошесті в околиці Чернігова
Із зізнань совєтських полонених виявляється, що в околиці Чернігова поширилася жахлива голодова нужда. Занотовано там уже тепер численні випадки жахливої хвороби, т. зв. «голодового тифу». Після того, як тамошньому населенню забрали большевики всі запаси харчових продуктів, не можна дивуватися, що дійшло до такого жалюгідного стану. При цьому мати на увазі, що люди були змушені здавати навіть городовину, що її вирощувано в малих городцях. 

У КІЛЬКА РЯДКІВ
Фюрер відзначив головнокомандувача фінської армії й маршала Маннергайма дубовим листком до ордену лицарського Завізного Хреста. Одночасно Фюрер надав лицарський хрест шефові генерального штабу фінської армії, генералові піхоти Акселю Еріху Гайнріхсові. Обидва високі відзначення передав фінським достойникам шеф німецького Верховного Командування генерал-фельдмаршал Кайтель. Передача тих відзначень являється воднораз високим пошануванням фінської армії, що відбила большевицьку навалу 7-ох тижнів та втрималася на своїх оборонних позиціях. 
Італійських військовоінтерноваваних у Німеччині зачали (на основі приречення Фюрера даного Дуче) переводити в стан вільних цивільних робітників. З тієї нагоди в одному таборі інтернованих у Берліні відбулася урочиста маніфестація, в рамах якої ґауляйтер Заукель привітав звільнених італійців, звертаючи їхню увагу на те, що вони зобов’язуються відтепер працювати з таким зусиллям, як кожний німець. Італійський міністер Мацоліні та амбасадор республіканської Італії в Берліні Анфузо закликали своїх земляків не посоромити себе в очах німецьких товаришів.
Американська преса містить цікаві повідомлення своїх кореспондентів із здобутого американцями після героїчної німецької оборони Шербурґа. На підставі оглядин одежі з німецьких магазинів, які попали ворогові в руки, американські фахівці й військові кравці заявили, що німецька армія це найкраще вдягнена армія світу. 
Всіх громадян США, що перебували постійно в Англії, покличуть, згідно з новим законом, 1-го листопада до англійського війська.

ОБОВ’ЯЗОК ЖИТИ
З голосів української преси
Коли пишемо ці рядки, на захід прокотились валки останніх евакуованих. Сумна й не невідома це картина з нашого недавнього минулого. Селянські вози - бо селянство, цей резервуар національних сил, завжди останній покидає землю своїх предків - наладовані добром, що можна в останній мент захопити. Мати з дрібною дітворою взаді (юнаки одні в СС-дивізії, другі: на фронті праці в Німеччині), віжки в мозолистих руках нахмуреного нашого дядька. Останній погляд на рясно зрошену кров’ю і потом рідну скибу (в твердому оці блищить сльоза), а попереду стелеться шлях на захід Назустріч невідомому завтра, з твердою вірою в швидкий поворот назад. Попереду невідоме - а позаду занадто відоме: пролетаризація села, економічні злидні й духове убожество, нівеляція людськости, скалічена народна душа — це несе на штиках червона орда. 
Цю останню хвилю випередила інтеліґенція. Причини її відходу надто добре відомі для кожного з часів першого перебування большевиків в галицькій області. Здоровий інстинкт самозбереження лежав в основі її евакуації. Працівники духа та громадського й суспільно-політичного життя мусіли покидати свої становища, середній стан мусів кидати свої варстати праці й переноситись в безпечні околиці. Хвиля не паніки, але плянового відступу охопила верхівку українського національного життя й вона, хоч з болем у серці, пішла у мандрівку. Колись може питатимуть: Чи було конечно залишати свої позиції безборонними та дарувати їх як легку здобич ворогам? Усвідомлюючи собі глибину цього важливого питання відповідаємо вже сьогодні: так, було потрібно, бо перед кожним стояла трагічна альтернатива: бути ліквідованим в перших днях на місці, або за короткий час дожидати смерти в тайгах Сибіру, чи степах Туркестану. Ретроспективний погляд назад на пройдений українцями тернистий шлях під большевиками та за факту повної втрати української інтелігенції в УРСР доводить, що сьогодні, коли над Дніпром пройшов а над Дністром проходить, страшний демон знищення - є для української будучности неоціненна кожна інтелектуально розвинена й національно здорова одиниця. Це тим більше, що цей відступ діється в рямках тактичного й плянового відступу німецьких збройних сил. 
Сьогодні Німеччина та її союзники знають лише одно гасло: боротись до остаточної перемоги. Наші позиції в сучасному змагові визначив день 22. червня 1941 року. Ми по цей бік барикади, ми активно беремо участь у змагові й ми боремось та боротимемось, щооб перемогти та жити. Ми почуваємось не лише до права жити, ми відчуваємо в обличчі загрозливих переспектив нової бопьшевицької навали обов’язок жити, бо світ, той антинаціональний, антикультурний та антилюдський світ, що його несе на штиках московсько-большевицький упир, загрожує нам як нації повним знищенням, бо цей світ зумів обезкровити, знасилувати й культурно та політично засимілювати далеко переважаючу частину українського населення в межах СССР. Той світ - це для нас найбільша загроза, що є в силі кинути нас під колеса історії, а український народ в темні безісторичні століття.
Через бурливу добу перенести витончені жахливим історичним досвідом скрижалі, передані нам нашими попередниками, щоб передати їх нашим нащадкам. Може звучить песимістично, але висловлюємо цю думку задивлені в Київ (а там на місце холуя Корнійчука засів жид Мануїльский!) й з педантністю математика роблючи підсумки пережитого досвіду на українських землях під большевиками. 
Розвиток воєнних подій взагалі, а великий большевицький наступ зокрема, накладає на нас конкретні завдання: приняття найширшої участи в фінальній стадії нинішньої війни. Тут є розгалуження: це, до чого ми змагали - активна участь озброєних українських рук в протибольшевицькому змагу здійснюється. Повні пориву й жертвенности юнаки і старші чинно сьогодні нав’язують на попередню славу української зброї на східньому та західньому фронті. Большевицька повінь вимагає ще більше відважних грудей, об які мусять розбитися намагання Москви цілком поневолити й знищити український нарід. Але існує ще другий фронт, названий фронтом праці, може не так славний, але не менш відповідальний. На цьому фронті вимагається не пориву а витривалости та відповідальности. Тут зайняті маси українського сільсько-господарського та промислового робітництва і військово-полонених на полі німецької воєнної господарки та сотки інтелектуальних працівників. І перший і другий фронт вимагає посилення. Ми також тут своєю пильністю та витривалістю мусимо задокументувати нашу непереможну волю перемогти московський большевизм. 
(«Український Вісник», Берлін).

Битва під Пилявою
Хмельниччина (Ні).
Написав проф. Д. Дорошенко
В той самий день, як Хмельницький погромив ляхів під Корсунем, помер король Володислав. І зосталась тепер Польща без короля, без гетьманів і без війська. Та проте польський уряд поспішив призначити нових начальників і почав формувати армію на 70 000 вояків, а тимчасом завів переговори з Хмельницьким, щоб виграти час. 
Але й козацький гетьман не марнував часу. Він пертрактував із польськими комісарами. Згодився навіть на перемир'я, але сам в той же час організував регулярну армію, формував штаб, скріпляв артилерію, збирав запаси. По Україні пішла чутка й доходила до Варшави, що Хмельницький будує нове князівство, проголошує, що вся Україна здобута його шаблею, та що Київ має бути столицею того нового князівства. Але покищо осередком козацької держави був Чигирин, куди Хмельницький і відступив в кінці червня 1648 року від Білої Церкви. Там він і провадив мобілізазацію своїх сил. 
В половині літа вийшов із польських лісів на Волинь Ярема Вишневецький, зробивши довгий і тяжкий марш аж з глибини Полтавщини через Чернігівщину й Полісся. Він кинувся приборкувати повстанчий рух серед народу. Палив села, мордував людей, караючи повстанців найлютішими муками. Стогін пішов по Волині й Поділлю. Повстанні ватажки кинулись були Яремі на відсіч, але він розбивав їхні недисципліповані й погано узброєні загони. Між Дашевим і Махнівкою, вже на північній Київщині, налетів на Вишневецького один з ватажків Максим Кривоніс. Він таки примусив Вишневецького до відступу. Був це шотландець родом, який пристав до українського повстання і вславився своєю завзятістю. Народ прославив його в піснях під імям Перебийноса, особливо в прекрасній пісні, що стала немов тріюмфальним маршем побідної козаччини: 
Гей не дивуйте, добрії люди, 
Що на Вкраїні повстало:
Там за Дашевим, під Сорокою
Множество ляхів пропало. 
Пан Перебийніс водить не много 
- Сімсот козаків з собою, 
Рубає мечем голови з плечей, 
А решту топить водою. 
Чи бачиш, ляше, як козак пляше 
На сивім коні горою? 
Мушкетом бере аж серце в’яне, 
А лях від страху вмирає!
Зависли ляхи, зависли вражі, 
Мов чорна хмара на Вислі, 
Лядськую славу загнав під лаву, 
Сам бравий козак гуляє. 
Коли до Хмельницького дійшла звістка про криваві вчинки Яреми Вишневецького, він зірвав перемир'я з Польщею й почав новий похід, прямуючи через Київщину й Волинь на Захід. Польська армія теж вирушила йому на зустріч. Її авангард з Вишневецьким на чолі наступав на Волинь і під Костянтиновим зустрівся з Кривоносом. Після кривавого бою Кривоніс удруге розбив Вишневецького й заняв Костянтинів. Після того рушив на Поділля і за короткий час опанував його аж під самий Кам’янець. 
В половині вересня Хмельницький зійшовся з польським військом коло села Пиляви на межі Волині й Поділля. Польське військо було, як на ті часи, величезне, рахували його на сто тисячів із сотнею гармат. Але в йому не було великого ладу. Команду мали в своїх руках аж троє начальників: Заславський, Остророг й Конецьпольський, не рахуючи Вишневецького, що мав свій власний відділ. Вони сперечались між собою, й один другого не хотів слухати. При війську був величезний обоз, аж на сто тисяч возів, наладованих усяким добром: польські пани вибрались у похід немов на якийсь бенкет або на весілля. Вони везли с собою силу дорогого посуду, всяких цінних річей та окрас, багаті запаси провіянту й дорогих вин. 
Казацького війська теж раховано на сотню тисячів, але справжнього регулярного війська було не більше як 70.000, решта були легко озброєні повстанні відділи. Після кількох днів дрібних сутичок Хмельницький заатакував поляків 13. вересня (за старим стилем) із усіма своїми силами. Перед боєм гетьман об’їхав фронт козацького війська й заохочував покликом: «за віру, молодці, за віру!» В той час як Хмельницький ударив просто в середину польського табору, Кривоніс обійшов табір із заду. Поляки скрізь були збиті з своїх позицій і понесли великі втрати, особливо в кінноті. Уночі розійшлась чутка, що на поміч козакам наближаються татари, і тоді все, що було в польському таборі, кинулося тікати, покидаючи все майно, вози й гармати. На ранок уже нікого не було в обозі й він увесь попав у козацькі руки. За кілька годин блискуча й пишна польська армія перестала існувати, обернувшись у безладну купу втікачів. Хмельницькому дісталося 80 гармат і десятки тисячів возів, повних усякого добра й запасів. Його здобич оцінювали на десять міліонів золотих, що було на ті часи величезною сумою. Пожакувавши лядський табір разом із татарами, які надійшли вже після пилявецького погрому, кинулись козаки доганяти втікачів. Татари старалися захопити бранців, бо це була їх головна здобич. Недалеко Костянтинова королівська Гвардія спробувала була боронитись і здержати ворожий на тиск, але була майже вся знищена. Шлях у глибину Польщі лежав тепер відкритий. 
Хмельницький посовувався далі на захід, увійшов до Галичини і обложив Львів. Та він не хотів здобувати його штурмом, жаль йому було цього старого українського міста, не хотів давати його на поталу своїм хижим союзникам татарам, котрі ремствували, що спізнились, мало поживились під Пиляною й тепер гострили зуби на багатий Львів. Пригадував собі Хмельницький, що сам колись учився у Львові, і коли львов’яне вислали до його одного старенького священика, колишнього його вчителя, благати гетьмана, щоб не руйнував міста, Хмельницький погодився на викуп - на контрибуцію грішми й сукном. Цією контрибуцією задовольнив він татар і відпустив їх додому. Сам же з головними силами рушив далі й дійшов до Замостя. 
Наблизилась осінь, дороги попсувались, край був кругом спустошений, і Хмельницький рішив відступити назад на Україну на зимові кватири. А найбільше спонукало його до цього те, що сойм польський саме тоді зійшовся у Варшаві вибирати нового короля. Було висунуто кандидатуру Володиславового брата Яна-Казимира, що ще перед виборами звернувся до козацького гетьмана з благанням не наступати далі, припинити війну, й обіцяв задовольнити всі бажання козаків і українського народу. Хмельницький памятав доброзичливість покійного короля до козаків і сподівався, що його брат буде так само до них зичливий. Він подав свій голос за Яна-Казимира, і сойм його вибрав. Новий король зараз же пообіцяв, що пришле до Хмельницького посольство для переговорів про мир. 
Та польський король Ян Казимир не дуже дбав про додержання своїх обіцянок. Правда, він вислав на початку 1649 року посольство, на чолі якого стояв православний український шляхтич Адам-Кисіль. Але тепер і сам Хмельницький змінив свою політику. Діло в тім, що він тепер бачив, що сам він став тепер не просто щасливим ватажком збунтованого козацтва, а вождем усього укряїнського народу, що став за ним, як стіна. Тепер уже треба було говорити не про поширення козацьких прав, не про побільшення реєстру, а про забезпечення української державности, яка створилася в наслідок успішного повстання. Коли Хмельницький, вертаючись з походу, завітав на самий день Різдва 1648 року до Києва, його зустрів увесь народ з митрополитом на чолі як національного героя, як Богом даного «нового Мойсея», що визволив український народ «з лядської египетської неволі». Був тут і високий гість з далекого сходу: єрусалимський патріярх Паїсій, і він теж вітав гетьмана, як поборника православної віри, під час Служби Божої у святій Софії віддав йому царські почесті і благословив «кінчати ляхів». Тут же у Києві дожидали Хмельницького посли від турецького султана та від князів молдавського, волоського й семигородського. Україна ставала важливим міжнародним чинником, і сусідні держави шукали зближення з нею. Побачив це все Хмельницький і зрозумів, на яку височінь винесло його велике національне повстання українського народу. Він заговорив тепер з польським королем та його послами зовсім іншою мовою. 
Із здивованням та страхом почули вони з уст українського гетьмана такі слова: «Шкода багато говорити! Був час трактувати зі мною коли шукали мене Потоцькі й ганялись за мною понад Дніпром. Був час по жовтоводській і корсунській забаві! Був під Замостям, і коли я шість тижнів, ішов від Замостя до Києва. Тепер уже часу нема! Я вже доказав, чого не думав зразу, і докажу далі, що задумав. Бог мені дав, що я лихий собі, малий чоловік, став єдиновладцем і самодержцем українським! Виб’ю з лядської неволі весь український народ! Згине Польща, згине, а Русь буде панувати!». 
Заледве згодився Хмельницький на перемир’я до Зелених свят і, відпускаючи послів, казав їм на дорогу: «тепер мусить бути війна! Виверну всіх вас, ляхів, до гори ногами і потопчу вас так, що будете під моїми ногами, а на останок вас турецькому царю в неволю віддам! Ідіть же з тим, оце вам справа і відправа». 
По таких словах гетьмана обидві сторони, українська і польська почали готуватись до нової рішучої боротьби.

І покажем, що ми браття з козацького роду !
ЗАДОВОЛЕНІ 
Образок з інвалідського табору добровольців
У чотирьох таборах для інвалідів у Судетах приміщено інвалідів з добровольчих з’єднань з народів сходу, які звідси йдуть до замінних полків або відповідно до їх працездатности надсилаються на роботу до Німеччини. У цих колишніх будинках відпочинку між богемським та кайзеровим лісами, приймають і направляють далі сотні інвалідів-добровольців, щоб далі дати їм змогу працею взяти участь у боротьбі за вільну Европу. 
Важко спираючись на ціпок, дибає інвалід з поліційної частини садом чотирикутника з бараків інвалідського табору в С. Впадає в око зелений колір на сірій палевій уніформі, в якій інваліди з фронту через шпиталі прибули сюди. Якщо не згадувати про незручність, яку має український доброволець Йосип Рясик зі своєю лівою ногою, він здається не має чого скаржитись на свою долю, після того, як дізнається тут, що найпізніше за чотири тижні його направлять на роботу. Для його вже багато чого обернулося на добре: його дочка працює в Берліні, а небіж його, якого він теж привіз до Німеччини, працює у ремісника. Він листується з обома дітьми, знає, як їм живеться й є певний, що вони не дістануться до рук совєтського НКВД і не будуть видані їм безахисно на поталу.
Раніш було інакше. Йосип Рясик був офіцером у «білій армії». Потім служив у Червоній армії теж командиром, але 1926 року його викинуто з армії, як колишнього білого. Його позбавлено було права голосу, він став одним з багатьох безправних, викинутих «шкідників» Совєтського Союзу.
Зрештою він знайшов собі посаду бухгальтера, зміг працювати і заробляти собі на хліб. Влада ним не цікавилась. Але він мусів кожну мить чекати, що влада поцікавиться його паперами, коли відбувалася чергова хвиля арештів, коли влада шукала й знаходила таких, як він, щоб звалити на їх голови вину за чергової невдачі якогось заходу совєтського уряду. 
Проминули роки праці і ГПУ не мало приводу, щоб причепитися до поведінки Рясика, бо була вона бездоганна. Аж 1934 року взялися за його. Його арештували, протримали 47.днів у в’язниці, били, мучили, знущалися з нього, щоб витягти з нього «признання» для утворюваного ГПУ процесу. Більш за всі тортури, сліди яких помітно на його тілі ще й нині, пригнічувала в’язня думка, що його жінку й дитину викинуто з помешкання й вони лишилися без усяких засобів до існування. 
Недалеко від Владивостоку, після довгої їзди в арештантськім вагоні, опинився Йосип Р., як політичний засланець, у таборі НКВД. З 12.000 інших засланців виконує він примусову працю. Доля милостива до його й його не надсилають на далекі острови, як то робилося з іншими, так званими «непоправними». Його надсилають та тартак (лісопилку), а потім на городнє господарство і він щасливий уже тим, що тут з ним поводяться не так жорстоко, як у в’язниці. 
Лише одним не помилувала його доля: його дружина мусіла від його відмовитись, щоб не загинути з голоду й вийти заміж за другого. Отже йому не лишається нічого іншого, як лише взяти до себе свою дочку, як і небожа, сина його брата, який теж потрапив до табору засланців. 
Ось він будує собі нове життя. Він виходить з заслання і знов стає бухгальтером. Так він живе, поки не вибухає війна з Німеччиною. Спочатку його рік народженя 1896 не мобілізують. За евакуації його міста він з дітьми не їде на схід, як то йому було вказано, а їде назустріч німцям. З ними він повертається до свого міста. 
Тепер його здоров’я поправилось настільки, що вже за кілька тижнів він зможе приступити до праці. Він хоче працювати, щоб на будьякому місці праці внести й свою частку допомоги, якщо вже він не здатний більше боротися зі зброєю в руках. 
Військовий кореспондент Вернер Л. Віткопф.

ЗА ЛЕВАДОЮ
Отут бої недавно пронеслись 
І знову тиша, сонце над травою. 
А я вже... Ні, не зможу, як колись, 
Іти туди, де друзі йдуть до бою. 
Шматок заліза ногу розтрощив. 
Востаннє б’ють далекі канонади. 
О, як би я піднятися хотів 
І поповзти туди он до левади... 
Десь там, здається, брязкіт відер чуть
То вийшла, може, дівка білолиця, 
Щоб тим бійцям, що йдуть в далеку путь, 
Води налить в боклаги із криниці. 
Піти б туди. Невже б не довелось 
Дістати там води одну хоч краплю?... 
О, як пече! . . Від крови чи від сліз? 
Така скрізь спека... Й дощик тут не крапне... 
В сухій траві лежу я горілиць 
І тмяний погляд кидаю у простір. 
Чи хто не йде (чи то лиш шум пшениць?), 
Щоб взять бійця пораненого в гості. 
Ані душі... Мені так важко тут... 
Не дасть , ніхто напитися каліці. 
…О як далеко десь гармати б’ють 
І брязкіт відер чуть біля криниці... 
Петро КІЗКО

Життя без надії
На відпочинку добре. У кожного дозвілля не бракує і боєць його проводить за своїм бажанням. Багато бійців розтягнули свої бронзові тіла на траві, підставивши їх палючому промінню сонця. Відпочиваємо на березі річки, що розкинула свою сріблясту поверхню між пологих берегів і переливає перлисту голубінь проти сонця. 
Але час не на дозвілля. Так хутко скінчився дорогий відпочинок і ми в поході. Ідемо дорогою, що покрита темним килимом тіней соснового бору. Килими прояснив срібний місяць, що стоїть у небозводі і дивиться ясним, але байдужим і холодним поглядом на стрункі колони кінноти, що тягнуться курним, лісовим шляхом. 
Так за декілька днів походу ми прибули на місце призначення. Одного ранку, це було в Івановичах, нас розбудили о 3 год. Ми ви їхали в розвідку, щоб виявити ворога і затримати його. Просувалися по рівнині торфового болота, що подекуди вкривалось чагарником. Ми доїхали до лісу, що пах вільхою, папороттю і молодим дубом та замаскувавши коні під верховіття як завжди, зачали жартувати. Замовкли, коли повернулась розвідка. «Виявили ворога», доповідає вахмістр Широков. З запалом промовив про спостережене вояк Голанченко. 
Вмить все стихло і напружилось. Лише злегенька і безтурботно гомоніло верховіття дерев. В час коли ми вишиковували свою лінію з підгорка до нас скоро наближалось три верхівці. Недоїхавши метрів на сто, круто повернули і чим дужче погнали назад. 
—  Хлопці! Бачили? Які ж вони бліді, змучені та обідрані! Видно «отець» народів не дуже то їх шанує? Ех, дурні! За що вони воюють? — знов бурчав невгомонний Голанченко. 
Другого дня, південніше містечка Івацевичі, ми зайняли оборонну лінію і прикривали відступ німецької піхоти. За цей час ми відбили декілька безладних атак, що їх червоні провадили, посилаючи людей, які валялись під нашим вогнем як скопи. Я замислився: 
- Дійсно, за що ж вони так воюють і жертвують своїм життям, невже їм направду так дорогий терор НКВД і колгоспного рабства? 
Розв’язка незабарилась; мені довелося розмовляти з одним полоненим-червоноармійцем. Від нього я довідався, що в тилу СССР невистачає харчування і багато людей голодує. Хліб і «картошка» дуже дорогі та й купити нема де. Невдоволення в масі велике через що і велика кількість повстанців, що увесь час доповнюється дезертирами, яких дуже багато. Якщо попав на фронт і не йдеш уперед, то кожний енкаведист вб’є тебе з тилу. Це примушує йти вперед. В тилу всі посади зайняли жиди. Ось який порядок у нашому краю, зітхнувши закінчив він. 
Крім того я мав нагоду читати листи, які писали для 15-річного червоноармійця його товариші і рідні. Для яснішого уявлення я наведу кілька прикладів. Пише до нього мати: «Здраствуй, дорогой синочек Витя. Письмо, которое ти писал 11 апреля из фронта мы получили. Живем ничево, пока немножко хлеба есть. Жиров нет никаких и молока тоже нет. Папа работает в Дубовязовском совхозе старшим механиком. Дома бывает в три четыре недели раз. Сичас в них иде посив, кампания в нас, в колхозах тоже сеют, хоч немного хлеба. По лесах есть банды. Витичка, вышлчи хоч карточку я хоча посмотрю, що ти за красноармеец (видно краплі сліз)». 
Жаль стало матері своєї дитини, але кривавий і жадний Сталін з цим не порахувався і забрав дітей на фронт. Як видно, скоро підійде черга і до тих, що ще в колисці. З цього листа видно, яке грізне обличчя цього вояка, що має таких батьків, а ще більша підлість Джугашвіллі посилати таких дітей на смерть. 
Крім того я ще довідався, що політика в СССР не змінилась ні в чім і терор далі провадиться. Ніхто в цьому у нас добровольців не сумнівається. Кожний знає, що гадина весною міняє шкуру, а серце лишається те саме. Чи гадала мати Віті, що він згине, як писала до нього листа? А він лишився мертвий на полі бою... 

Непоправні втрати людської культури
При ясній погоді бомбардували англійсько-американські повітряні ґанґстери в минулий понеділок центральні дільниці міста Трір, при чому цілком зруйнували старовинну римську базиліку, собор та єпископську палату. Хоч Трір і не найстарше місто Европи  то все ж воно існувало вже в часах цісаря Августа. Вже в році 314 мало воно свойого єпископа, а в заповіті Карла Великого згадується про Трір як про архиепископську резиденцію. В 1473 р. був уже в цьому місті університет, що занепав за французької революції (1794). 
Одною з найголовніших святощів Тріру являється собор. Його середня частина безсумнівно римського походження. Вже в першій половині VI. століття треба було перебудувати цю святиню, потім вдруге в 130 р. На початку середньовіччя соборну церкву побільшено, в 1123 р. посвячено вівтар на західних хорах. За єпископства Іоанна І будівлю підвищено і закінчено три нави. Її розбудовували впродовж дальших століть, так в XIII столітті переведено праці внутрі будівлі, у XIV підвищено західні вежі, врешті в XVIII столітті збудовано скарбницю біля східнього хорапсісу. Майже кожне століття попрацювало над тим, щоб придати цьому храмові його теперішній вигляд. 
В прегарній італійській Венеції тяжко пошкоджено славний на цілий світ собор на площі Марка. Фасади собору належать до найбільших культурних цінностей світу. Краса мозаїк всередині собору уявляє собою щось надзвичайне. Тут короновано впродовж цілого середньовіччя венецьких дожів, на цьому місці святкувала міська республіка свої найбільші свята в часі відродження. Також сусідня палата дожів потерпіла від ворожих бомб: вона так само тяжко пошкоджена, як і єпископська палата в Трірі, що служила в середньовіччі за резиденцію трірським курфюрстам...

Благодійна праця міжнародного Червоного Хреста
80 років Женевської конвенції
Нині для нас є само собою зрозумілим піклування про поранених, відновлення їх здоров’я усіма лікарськими заходами, так само звичним є й турбота про пораненого противника. Але зовсім не так було за минулих сторічь. Пораненого часто від давалося на поталу долі й його чекала інколи смерть у муках. Надто це стосувалося поранених, які діставалися до рук ворога. 
Перші спроби поліпшення цієї важкої долі поранених зроблено аж у XVIII сторіччі у переговорах між Фрідріхом Великим та його неприятелями австріяками. Почин до міжнароднього врегулювання цього питання, яке сьогодні є загальним здобутком цілого світу, дав швейцарець,  Анрі Дюнан. Він був свідком битви при Сольферіно, після якої 4.000 вбитих і поранених лишилися на полі бою і минуло чимало днів поки було підібрано всіх, хто лишився живий. Він тоді звернувся з палким закликом до друзів людства в усьому культурному світі й його починов! треба завдячувати тим, що на запрошення швейцарського уряду зібралася міжнародна конференція, яка 22. серпня 1864 року в Женеві склала конвенцію (угоду) про поліпшення долі поранених і хворих у війську за походу. Ця конвенція, багато разів змінювана й доповнювана, ще й сьогодні має чиність і поранені та хворі, їхні піклувальники, лікарі й санітарний персонал, а також допоміжні заклади поставлено під її особливу охорону. 
З того часу, ось уже рівно 80 років, за посередництвом Міжнародного комітету Червоного Хреста в Женеві пророблено величезну роботу за воєнного й мирного часу. Понад 60 національних допомічних комітетів, об’єднаних у лігу товариств Червоного Хреста, діють сьогодні у всіх частинах землі під знаком Червоного Хреста або Червоного Півмісяця. Підбадьорений успіхами женевської конвенції 1929 року в Женеві зібрався другий комітет, який урегулював справу поводження з військовополоненими та заснував центрально довідкове бюро при міжнародному комітеті Червоного Хреста в Женеві. Ця угода незабаром теж була визнана майже всіма націями. 
Лише одна велика держава, Совєтський Союз, не приєдналася, на жаль, до цієї конвенції, якої готовість допомогти саме наших днів зазнали міліони людей у цілому світі. Встановлення поштового зв’язку між батьківщиною й полоненим, іноді у дуже далеких закутках землі та передача повідомлень через центральне довідкове бюро розвіяли для багатьох темряву невідомости. Докладаються всіх сил, щоб за всякого роду повідомлень про зникнення безвісти дати змогу родичам одержати листа або принаймні певну й ясну вістку. Після початку війни дію цієї угоди поширено також і на цивільних інтернованих. Зрештою знайдено ще спосіб, полегшити долю багатьох родин, хоч і не інтернованих, але розділених фронтом, давши їм змогу обмінюватися 25 словами на певних формулярних бланках, що є єдиним засобом для таких родин обмінюватися вістками. Самих лише таких формулярів за минулий рік перейшло через Женеву 8 міліонів штук. 
Німецький Червоний Хрест узяв діяльну участь у цій праці. Він не лише виконував належне, а навіть у деяких справах вів перед. Як приклад тому можуть бути формулярні - листи для неінтерноваиих, яких Німецький Червоний Хрест щодня перепускає понад 10.000. Невеличка частина цих формулярних листів стосується німців, а переважна більшість обслуговує населення окупованих земель. Для пом'якшення важкої долі полонених та цивільних інтернованих Німецький Червоний Хрест організував спеціяльну службу, яка регулярно влаштовує відвідини таборів представниками Міжнародного Червоного Хреста, передає полоненим подарунки та задовольняє найпекучіші потреби полонених, наділяє їх книжками та підручним матеріялом для самонавчання.

пісня
Вийшла дівчина в намисті 
В зелень сад широколистий 
Подивиться. 
Йдуть в похід вояки рідні, 
Мужні, сміливі і гідні, 
Непобідні. 
Йдуть вкраїнські добровольці, 
Сила, міць у кожнім кроці, 
Славні хлопці. 
За Вкраїну виступають, 
На знаменах піднімають 
Славу краю. 
Й чує дівчина в намисті 
Понад садом ллється пісня 
Голосиста. 
Голосиста, промениста, 
Як вода з криниці чиста 
Та барвиста. 
Хай же слава наша лине 
Про борців за Батьківщину 
Україну! 
Петро Кізко

Причини і лікування шуму в вухах
Практичний лікар
До поширених розладів людського організму належить також так званий «шум у вухах» або «дзвін у вухах». Точні статистичні дані і наукові досліди довели, що цей шум у вухах постає підчас дуже різноманітних багатьох захорувань самого слухового каналу і також інших складових частин вуха. Цей шум ви являється в різних формах. Часто пацієнти визначають його як звуки, часто як глухий шум і навіть як гур котіння. При цьому потужність шумів ні в якому разі не залишається однаковою. 
Зрозуміло, що за певних обставин шум в вухах може спричинити значне пошкодження слухової функції. Лікарська практика виявила, що організм ніколи не звикає до шуму у вухах. Це цілком протилежний випадок як порівняти з іншими органічними розладами, які не спричиняють безпосередніх болів. Медицина розподіляє тепер шуми в вухах на дві групи: 1)Шуми, причини яких можна розпізнати, і 2) шуми, причини яких не можна визначити. Далі шуми розподіляються на тимчасові і тривалі, але всеж точно визначеної різкої межі між ними немає.
Серед причин, що можуть викликати шум в вухах, безперечно, на першому місці, стоять вибухи. Ясно, що вони можуть ушкоджувати й ті дуже ніжні й чулі частини, що є складовими частинами вуха і утворюють його певну функцію. Шум у вухах часто спричиняють також дуже голосні одноразові гуки. Ці гуки, як і вибухи, здебільшого спричиняють у вухах тривалий шум і дуже високого тону. Цікаво, що цей тон зникає вже за кілька годин, рідше за кілька днів, отже й лікування не потрібне, характерно, що здебільшого одноразово з появою них шумів у рухах зменшується здібність слухового апарату сприймати найвищі то чи. 
Дивним є той факт, що при лікуванні малярії, хініном, може з’явитися шум у вухах. Те ж саме спостерігали при лікуванні саліцилом, коли доза його була дуже велика. Різні отруєння, приміром, м’ясом і рибою, газом, алькоголем та гострі отруєння нікотином спричиняють таксамо шум у вухах. Власне всі захворування слухового каналу дуже часто викликають шум у вухах. До таких захворувань належать, насамперед, на гноєння у середньому вусі і катар середнього вуха. В таких випадках лікують продуванням, застосовуючи бальон «Політцера» або вводячи катетер. Нарешті такі суто інфекційні хвороби, як от тиф, грипа і насамперед свинка теж часто супроводяться шумом у вухах. Хронічні шуми у вухах легко спричиняє робота на тих виробництвах, де дуже багато галасу, і ці шуми заявляются тут часто поруч з справжньою глухуватістю. 
З хронічних хвороб слухового каналу отосклероз (глухавість, що стається від прогресивної склерози органу) спричиняє особливо неспокійний шум у вухах. Саме в такому випадку дуже важко виявити причину його і вжити відповідних медичних заходів. Якщо справа йдеться про шум у вухах, що пов'язаний з застарілою глухуватістю, і коли вододночас з цим шумом не з’являється нових ознак склерози жил, то в такому випадку дуже добрих наслідків можна досягти лікуванням гормонами, що вже й доведено на практиці. 
Шум у вухах, що його спричинять загальні захорування, як діябет, подагра, артеріо-склероза тощо слід лікувати безпосередньо внутрішними засобами і різноманітними ваннами, масажами та діятермією.

Гартуйте дух!
Кому там хочеться ридати, 
Мої похмурі "земляки? 
О, незабаром вийде мати 
Зустріти ріднії, полки. 
Іще в степах устане жито, 
Запрудять синяву зірки. 
І стане співом пережите, 
Мої похмурі земляки. 
Навіки слава Україні, 
Що не згорає і в огні, 
Хвала тому, хто в хуртовині 
Гартує дух на чужині! 
ЯР СЛАВУТИЧ

ВІДІЙШЛИ 
Д-р мед. ВОЛОДИМИР СТАШИНСЬКИЙ, 
лікар у Збоїськах к. Львова, б. старшина УСС. і СС., помер ненадійно дня 1. червня 1944 р., по короткій важкій недузі, і лікарні у Відні. 
З Покійним відійшла від нас людина хрустального характеру, шляхетного серця і безкомпромісової чесноти. Воєнна хуртовина в 1914 р. пориває його, 16-літнього юнака, з гімназійної лави в ряди Українських Січових Стрільців. З того часу доля Покійного зв’язана з долею українських визвольних змагань. Відвага, запал і посвята для  справи — це знаменні риси Сташинського-стрільця, а потім кавалерійського старшини, сотника С. С. 
Пройшовши всю мартирологию наших визвольних змагань, вертається до Львова, і складає іспит зрілости і починає медичні студії у тайному українському університеті (У.В.Ш.), приймаючи при тім живу участь в організаційному житті. У Празі бере Покійний живу участь в українському студентському русі й емігрантських організаціях. Склавши докторат на медичному факультеті і покінчивши музичні студії, станув Покійний на роздоріжжі між блискучою карієрою оперного співака та скромною працею лікаря. Чужинці високо оцінювали вальори Покійного, як тенора. Як співак італійської оперної трупи з’їздив Покійний у роках 1927—28 майже всю Европу і неодин раз тішився успіхом на европейських сценах. 
Зі сцени зійшов Покійний сам, добровільно, може напередодні слави, вибираючи піонірську працю лікаря в рідному краю. 
ПІДПОЛКОВНИК ОЛЕКСАНДЕР СВЕНЦІЦЬКИЙ,
 помер в шпиталі Бух-Берлін, похований на православному цвинтарі Берліп-Тегель. 
Підполковник колишньої УНР Олександер Миколаєвич Свенціцький, народився 1. Серпня 1891 р. в Заливанщині, Винницького повіту на Поділлі.. Походив він з духовної родини. Закінчивши 4 кляси кам’янець-подільської духовної семінарії та одеську військову школу, служив спочатку в 33-му Піхотному полку російської дієвої армії. Перебуваючи на фронті, був двічі тяжко ранений. За час служби Покійний дійшов до ранґи штабс-капітана включно. 
Революція 1917 р. застає під полк. Свенціцького на фронті. Підчас української визвольної боротьби Покійний проходить разом з українською армією всю її страдну путь. Підчас боротьби проти Польщі попадає в полон (1919 р.). У травні 1920 р. повертається з полону та вступає до Охорони Головного Отамана військ УНР і в лавах цієї частини бореться аж до переходу через Збруч - грудень 1920 р. Потім був інтернований у таборі в Каліші, де пробув чотири роки. Відіставшися з табору, виїхав де Франції, де працював фізично 16 дн. Після німецько-французького перемир’я переїздить до Німеччини, бо важає, що це наближує його до рідної землі. Тут продовжує важко працювати весь час сподіючись здійснення своїх мрій — побачити батьківщину та близьких родичів. Тяжка недуга і невблаганна смерть перервала Його життя. 
ВОЛОДИМИР ГОВОРІВ 
суддя 3-ої Залізної Стрілецької Дивізії УНР, по довгій і тяжкій хворобі помер па початку квітня 1944 р. в Монтаржі-Луарет у Франції. 
Говорів Володимир Степанович народився в 1888 р. в Кам’янці-Подільському. Брав активну участь в українській визвольній боротьбі 1917—19 рр. Перебував потім у польському таборі інтернованих № 10 у Каліші. В 1924 р. переїхав до Франції, де був примушений заробляти собі на прожиття важкою фізичною працею. 
Покійний був високо освіченого людиною доброї вдачі. Завсіди горнувся до свого громадяства був добрим товаришем. Важка праця на чужині передчасно звела його вмогилу.
ДМИТРО ІЛЬКІВ 
вістун Української Поліції в Крампній, пов. Ясло, б. учасник боїв на Закарпатті помер трагічно дня 22. червня 1944 р.


