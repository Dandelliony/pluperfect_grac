Або волі добути, або дома не бути!

Німецьке командування спокійне
На прийомі у головнокомандувача західним фронтом
Головнокомандувач німецького війська на заході, генерал-фельдмаршал Ганс Ґюнтер фон Клюґе, перед початком великого наступу аліянтів прийняв у себе на станиці (у ставці) німецьких воєнних кореспондентів. У розмові з ними він заявив таке: 
- Найближчих днів ми чекаємо на сильні атаки противника. Проте ми приготуємо йому відповідну зустріч, і завдамо ударів, які він не забуде до віку. 
- Становите, безумовно, не легке - продовжував фельдмаршал. - Але труднощі треба подолати і ми цього досягнемо. Само собою зрозуміло, що ми не випускаємо нічого з уваги і вживаємо всіх заходів, щоб подолати англійців та американців, проти яких ми воювали ще за першої світової війни і на початку теперішньої.
Боротьба йде на життя і на смерть. Ми це знаємо і тому, так вояки, як і командування, готові до всього. Ми чекали на вдерття (інвазію) і хоч боротьба є запекла й уперта та, мабуть, стане ще запеклішою, ми раді, що нарешті маємо змогу воювати з противником по справжньому. Ми сподіваємося, що боротьба лишиться лицарською. Використовуючи свою матеріяльну перевагу, противник майже на наукових основах забезпечує своє просування від будьяких можливостей. Та ця метода не становить німецьке командування перед якоюсь проблемою, тим паче, що німецька військова промисловість незабаром вирівняє матеріяльні можливості на німецькому боці.

Москва хоче заслати всіх неросіян на Сибір
Із Стокгольму повідомляють: 
Володарі Кремля плянують на повоєнний час велетенський удар по всіх неросійських національностях СССР. Протягом цієї війни совєти мали вже нагоду винищувати чи засилати на Сибір цілі народи. Тепер вони задумують довести ці пекельні заміри до кінця. Кремлівські можновладці хочуть винищити всі ті народи СССР, які під час цієї війни мали до діла з німецьким військом. 
Перші відомості про цей плян одержано в Стокгольмі, де один з членів совєтського посольства роз повів деякі подробиці про це у від вертій конфіденціяльній розмові з одним чужоземним дипломатом. Совєти називають свій замір «великим планом переселення в глиб совєтської території». «Законні» підстави для цього створено вже деякий час тому законом, ухваленим Верховним Совєтом, який підготовляє транспортування на Сибір великих частин населення. 
Совєтський дипломат дав до зрозуміння, що до переселення на Сибір призначено всі ті народи СССР, які мали до діла з німцями. Совєтський Союз намагається мати не своїх кордонах чисто російське населення. 
Отже совєтський плян винищення скерований передусім проти українців та білорусів, не кажучи вже про естонців, латишів та литвинів, яких Москва хотіла б силою приєднати до своєї держави.
Водночас, незалежно від цього повідомлення, надходить вістка, яка показує, що цей кровожерний плян московських можновладців фактично створений. У вже окупованих совєтами частинах Литви большевицькі комісари вже розпочали масовий вивіз населення. 
Повідомляють, що у Пскові та коло Мітави так звані «очищувальні загони» большевиків уже провели свою «роботу». Від цивільного населення відібрали не лише всі харчові засоби, а ще й усіх чоловіків без винятку від 15 до 60 років віком тими самими поїздами, які привозили на фронт доставу для червоної армії, відвезено в глиб Совєтського Союзу. Всіх осіб, що так чи інакше мали контакт з Німеччиною, большевики негайно по окупації країни розстріляли. 
Ось так виглядає совєтський плян повоєнного «наведення порядків». В той час як у Москві підготовляються ці диявольські плани проти тих, хто зазнає совєтської окупації, у Ващінґтоні перебуває совєтська делегація, яка має взяти участь у конференції «чотирьох держав» у справі «повоєнного ладу». Москва вже подбає про те, щоб повоєнний світ був припасований не до Атлантичної хартії, а до бажань Кремля. Можна сподіватися з певністю, що це виразно виявиться у Вашінґтоні.
Як повідомляють з Англії, летючі німецькі бомби «V 1» поцілили й по шкодили королівську палату Бекінгам у Лондоні.

Англійці про хоробрість наших добровольців
Англійський часопис «Обсервер» займається в окремій статі, що її буцімто мав написати добрий знавець Европи, добровольцями з різних европейських країн, що борються під прапорами німецької армії. Автор говорить також про добровольців Сходу і заявляє що «ці чужонаціональні з’єднання б’ються із завзяттям та навіть зручністю, що ледве чи уступає німецькій». Цей факт англійська газета називає явищем, якого англійцям ніяк не вільно легковажити.

Діяманти для фельдмаршала Моделя
Фюрер відзначив фельдмаршала Вальтера Моделя, головнокомандувача групи Військ Середина, як 17-го вояка німецьких збройних сил дубовим листком з мечами й діямантами до Лицарського Залізного Хреста.

Телеграма героїчного оборонця Сан Мальо до Фюрера
Німецьке воєнне звідомлення 18-го серпня сповістило: 
 «Залога Сан Мальо улягла ворожій перевазі. Перебуваючи безперестанно під найважчим обстрілом, могла вона - після того як відпала вся важка броня - оборонятися лише ручною зброєю. Вояки всіх родів зброї під командуванням свого коменданта полковника фон Аульока, встояли тут в героїчному змагу майже три тижні, ставляючи чоло навалі велетенських ворожих сил. Вони завдали ворогові високих кривавих втрат. Їхня боротьба перейде до історії. 
Комендант французької твердині над Атлянтикою Сан Мальо, полковник Андреас фон Аульок, ветеран Сталінграду і герой з боїв на Кубані вислав 17-го серпня опівдні таку радіотелеграму до Фюрера: «Мій Фюрере! Боротьба за Сан Мальо закінчиться сьогодні або завтра. Під найважчим обстрілом падає форт за фортом, перетворючись в руїну. Якщо маємо загинути, то хай станеться це після боротьби до останнього. Хай Господь покриє Вас покровом своєї захищаючої руки. Хай живе наш Фюрер! Полковник фон Аульок» 
Фюрер відповів такою радіотелеграмою: 
До команданта твердині Сан Мальо, полковника фон Аульока: 
«Дякую Вам та Вашим мужам від себе та від імени німецького народу. Ваше ім’я назавжди перейде до історії». Фюрер відзначив команданта твердині Сан Мальо, полковника фон Аульока як 551-го вояка німецькой армії дубовим листком до лицарського Залізного Хреста. Навіть англо-американський ворог віддав пошану героїзмові німецької залоги.

Винищування Европи
Під наголовком «Криза Европи» розглядає головний редактор газети «Воз» Корейра Марквез величезну небезпеку, що загрожує нашому континентові від большевизму на випадок перемоги союзників. «З хвилиною вступлення Совєтського Союзу в війну», пише Корейра Марквез, «було ясно, що ца держава вимагатиме від союзників заплати за свою поміч. Совєтський Союз бореться виключно за збільшення своєї сили та за поневолення сусідніх народів. Хіба хтось з англійських або американських державних діячів дійсно може думати, що Совєтський Союз посилає міліони своїх вояків у війну лише на те, щоб на світі запанувала воля, справедливість та демократія? Коли хоч один з поміж відповідальних діячів союзників вірить в чесні наміри Москви співділати «в спільному інтересі», то в такому випадку здорового розуму на землі треба б шукати зі свічкою в руках. Приклали совєтських експанзивних намірів для кожного очевидні: включення в Совєти балтійських держав, ганебний намір ограбувати Польщу, намагання задушити Фінляндію та Румунію. Все це показує жахливо виразно, що тінь Москви грізно спадає на Европу, заповідаючи грабунок, вбивство, знищення та смерть. А західні союзники не можуть дати союзникам Німеччини іншої поради, як ту, щоб вони якнайшвидше позволили себе Совєтам задушити. Це ж ті держави не вагалися переконувати поляків в тому, що Совєтський Союз бажає лише приязних відносин з Польщею - і це перед лицем жахливого катинського вбивства». 
Корейра Марквез закінчує свою статтю гіркою заввагою, що він не тяжиться вірити в ту так голосно пропаговану віднову світу, коли ті самі держави, які поширюють таку пропаганду, практично починають з віддавання 115-ти міліонів европейців під «найдемократнішу з демократичних» суверенність Москви.

Єгипет помагає Совєтам...
З парадоксів наших днів
Кілька днів тому назад сповіщено з Каїро, що єгипетський уряд пожертвував сиротам та домам відпочинку совєтської армії по 1000 єгипетських фунтів, передавши цю пожертву через свойого посла в Москві совєтському урядові. Цей великодушний жест виявила країна, з 16-ти міліонів громадян якої не менше 12-ти міліонів, як це недавно заявив сам єгипетський міністр внутрішніх та соціяльних справ Суад Сарадженін, приневолені жити нижче мінімального життєвого рівня, не маючи навіть змоги покрити найнеобхідніші вимоги відносно одежі та харчів. В кінці 1942 р/ повідомило радіо Каїро, що смертність дітей осягнула небувалий рекорд і що вона більша ніж в кожному іншому культурному краю. Згідно з «Ля бурз еґіптієн» в Каїро начисляють 10.000 безпритульних дітей-волоцюг, що живуть з крадіжок та животіють в найбільш жалюгідних моральних та санітарних умовах. Згідно з єгипетськими джерелами є в цій країні над Нілом на 10 міліонів населення 150.000 сліпих на обоє очей і 400.000 на одно око. Усі єгипетські лікарні мають загалом, як це недавно нарікав Нестор каїрського університету, д-р Соліман Азмі Паша, всього 9.000 ліжок. Щороку 2.000 каїрських жінок, як сповіщає єгипетська газета «Моккатам» стає проститутками наслідком покинення їх чоловіками або через нужду. В Каїро, згідно з повідомленням єгипетської преси, є що найменше 6.000 жебраків, з них більша половина жінки та підростки, а 95% всього єгипетського майна знаходиться в руках 12.000 осіб і не всі вони єгиптяни. Єгипетська преса хвалиться при кожній нагоді, що Єгипет - це демократична держава, яка має й свій парламент і в ньому ще недавно відбувалися скандальні сцени, коли деякі представники народу обмірковували масову смертність у горішньєгипетських провінціях з голоду та пошестей. Оце характерні прикмети африканської демократії на англійський зразок. Аджеж і Англія хвалиться, що вона бореться за демократію і коли англійці проливають кров на полях боїв Европи, а вдови англійських вояків мусять жити з жебранини і більшість англійської молоді мусить занепадати - в той самий час расових коней, расових собак та дітей англійських плутократів відсилають в безпечну Канаду. А Єгипет показує, що він також зрозумів суть демократії на англійський взірець, якщо він жертвує по 1.000 фунтів для сиріт і відпочинкових домів червоної армії.

Остання дорога О. Олеся
У важкі переломові хвилини життя українського народу відійшов від нас у вічність незрівняний майстер слова. В суботу, 22. липня 1944 р. в год. 2-ій пополудні — як наші читачі вже знають - спочив навіки великий син української землі О. Олесь. Страшні були останні дні змагання цього степового орла з невблаганною смертю. І саме коли О. Олесь замкнув свої очі, над Прагою почалася сильна буря з дощем, що тривала до ранку другої днини, аж доки, здавалось, само небо не виплакало сльози цілої країни за своїм поетом. 
Сумна вістка про смерть О. Олеся блискавкою облетіла Прагу і до дому смутку почали сходитися найближчі приятелі Покійного. На смертному ложі в Поета напрочуд гарне і величне лице. Маску з нього зняла академічна скульпторка Н. Левицька. На превеликий жаль, зфільмувати похорону так і невдалося, зате наші світливці поробили з похорону багато світлин. 
О. Олесь хворів від довшого часу. Вже на ювілею 40-ліття своєї літературної творчости і 65-ліття життя він почував себе дуже погано. Весною цього року мусів знову переїхати на лікування до загальної міської лікарні в Празі. За якийсь час О. Олесеві ніби трохи полегшало і він «силоміць» залишив лікарню та виїхав на село, на свою улюблену Сазаву, де гадав набратися сил серед гарної природи і мріяв «половити рибку». Але там поет ще важче захворів і його непритомного привезли назад до Праги та примістили в іншій лікарні. В непритомному стані Поет пробув кілька днів; коли ж прийшов до себе, почав вимагати, щоб його перевезли додому. Спершу лікарі й чути про це не хотіли, але коли виявилося, що дні Олеся почислені, перевезли його до помешкання. Дома йому наче трохи полегшало. Він радів, коли його відвідували приятелі, намагався жартувати з ними, і ще тиждень перед смертю просив декого зі своїх приятелів проспівати уривки зі свого твору опери-казки «Солом'яний Бичок». А для другої своєї казки - «Івасик-Телеснк», що також має бути покладена на ноти, Поет сам підбирав і наспівував уривки мелодій. Здавалося, що лікарі помилилися. На жаль ...
 В суботу, 29. липня ц. р. до Ольшанського цвинтаря в Празі почали сходитися українці з цілого Протекторату. Перед 15 год. коло невеличкої православної церковці зібралося сила народу; було багато і прихильних нам чужинців. До церкви, крім дружини Покійного і близьких приятелів, впускали тільки делегації від українських установ і організацій та заслужених українських культурно-громадянських діячів Заупокійну Службу Божу відправив архимандрит Ісаакій в асисті діякона-українця. Співав Український Хор під проводом Бурлацького. Після зворушливої промови о. архимандрита, що сам є поетом, з О. Олесем прощалася вся соборна Україна. Не можна було без глибокого зворушення дивитися на ті рясні сльози сивих, старших громадян і молоді, які пролилися коло дорогої домовини. 
З церкви домовину з тілесними останками співця України винесли на своїх раменах чільні українські громадяни. Домовину прикривав український національний прапор, під яким увесь час жив і творив 0. Олесь. Коло відкритої могили промовляли представники українських організацій, які в імени всього українського народу в міру своїх можливостей, влаштували цей похорон. Від Українського Університету промовляв проф. Д. Дорошенко, від Українського Національного Об’єднання - д-р М. Галаган, від Української Громади в Німеччині - проф. В. Бірчак, від Української Академічної Громади - д-р Ґерич. 
В житті О. Олесь либонь найбільше любив сонце і квіти. Сонцем і квітами, та безмежною любов'ю до всього рідного пронизана вся його творчість. Квіти також прикрашували останній шлях Поета у вічність. А було їх ціле море. Здавалося, що гостинна земля братнього народу дала на це сумне українське свято найкращі квіти, які мала. Були тут розкішні вінки з національними шарфами від згаданих уже українських установ і організацій, від своїх і чужих видавництв та сила силенна китиць квітів від окремих осіб. Увесь Час похорону небо було захмарене. Здавалось, ось-ось прорвуться хмари і поллється дощ. Але коли спустили домовину, хмари розійшлися, засяло сонце і своїм золотим промінням освітило відкриту могилу разом з домовиною Поета. 
Сонне знову сховалося за хмари. На чужій землі виросла нова українська свята могила. Зі заходу повіяв вітер і поніс на схід, на рідні лани, на широкі степи та безмежні згарища і руїни невимовно болючу вістку про те, що в українській Арфі обірвалися струни, що в далекій чужині помер співець краси української природи і відродження України («Яка краса- відродження країни»), що не стало між живими О. Олеся. Але разом із тією сумною вісткою в Україну і на чужину, куди розвіяли нас події, наче заповіт Поета, полинули також останні надмогильні акорди пісні: - «Покинь, мій синочку, ридати! ..»

Пам’яті О. Олеся
На Спободжанщині любов до нього.
Двояться верби в голубій воді, 
І припливають з півдня степового 
Сріблясті хмари, наче лебеді. 
Достигли вишні. І волошки в житі 
І тільки спогад, тільки віра й сни. 
В жорстокі дні, на чужині прожиті, 
Не дочекався жданої весни. 
І пада в серце невимовна втрата 
Кленовим листом, тишею полів, 
Та не затьмарить ця скорботна дата 
Дороговказу його віщих спів. 
Засяє світ в руках нового майстра 
Не перетнути пройдених шляхів: 
Під сонцем будуть розцвітати айстри, 
І побратими вернуться з боїв. 
Побачить світ грядущу Україну. 
Тоді, в серцях тамуючи жалі, 
Принесемо йому на домовину 
З вітчизни грудку рідної землі. 
Леонід Лиман

Таємниця німецкої самопевности
Літні бої на східному фронті, стоять під знаком тієї німецької тактики скорочення фронту, яка є логічним наслідком уже від самого початку цих боїв свідомо здійснюваної стратегії, гри з простором і часом. Завдання простору, передбачене в німецьких плянах, виконувано з тією мало не математичною точністю та холодним спокоєм, яку завжди виявляють німецькі війська у найважчих операціях та яка постійно спантеличує закордонних спостережників. Навіть спостережникам у Лондоні та Вашінґтоні був дивний цей, майже таємничий спокій німецького військового керівництва й вони не піддержували тріюмфального галасу, що і його зчинили були . Сталінові пропагандисти. Англійці й американці під кінець сталінського літнього наступу нічого так дуже не бояться, як оптимізму. 
Але хто мав нагоду спостерігати настрій німецького народу, коли німецьке верховне командування повідомляло про евакуацію Ковеля, Львова, Берестя і Білостоку та інших і міст, за які велися запеклі бої, той міг мати тільки одно враження: цей народ вояків якнайкраще розуміє вагу свого військового керівництва. Хто мав нагоду порівняти та при цьому взяти під увагу те, який хаос запанував у совєтському запіллі, коли в 1941—42 роках німецькі війська щораз глибше врізувались у широкі простори СССР, той мусів мимоволі визнати, що народ, який так спокійно сприймає всі, навіть непопулярні заходи власного керівництва, мусить кінець-кінцем перемогти. 
У чому ж секрет цієї майже таємничої впевнености? Є багато цікавих підстав, які уважному спостережникові пояснюють її: 1. Німецький народ знає, що його керівництво завжди досі справлялося з усіма, навіть, найбільшими труднощами теперішньої війни. Скорочення фронту, про яке відоме було заздалегідь, що воно плянове, не може застрашити німця ні трохи. Він бачить у цьому тільки підготовку до майбутньої остаточної перемоги над ворогом. 2. Німецький народ знає, що фронт одержує щораз кращу зброю. Він має довір’я до власної праці. 3. Німецький народ знає, що його найкращі сини, вояки на фронті, надійні тепер і будуть надійні і в майбутньому. Він знає від тих, що приходять у відпустку, що фронт психологічно мідний і не боїться поразок. 4. Німецький народ навчився в націонал-соціялістичній школі і це треба тепер сказати, найвищої дисципліни. Брак дисципліни чужий йому так само, як і страх перед майбутнім. Чоловіки, жінки й діти так просякнуті цією дисципліною, що являють собою міцну армію. 
Отже німецьке запілля гідне фронту. 

Берлінські ґренадири штурмують
Під час останніх боїв у передгіррі Карпат совєтам довелося зробити прорив на захід від Сяноку. З’єднання одного повзового (танкового) корпусу, підсилені частинами зенітного дивізіону, приступили з усіх боків до контрудару. В ніч на 12 серпня маркські ґренадири вдерлися до одного зайнятого великими ворожими силами села і рано вранці берлінські ґренадири захопили одну важливу височину. Ворог спробував негайно прорватись. До обіду він був німецькими атаками відбитий, отвір у фронті можна було зімкнути. 
За великої спеки боротьба тривала далі у частково вкритих лісом передгір'ях Карпатів. Серед своїх частин перебував командующий генерал повзового корпусу, носій дубового листя генералляйтенант Ґрезер, який ще 1941 року втратив на сході одну ногу. Під його керівництвом німецькі частини пробили місце вламу і в ніч на неділю встановили зв’язок з нижньосаксонськими ґренадирами та з'єднаннями які утворили наступовий клин з другого боку вламу. В неділю берлінські ґренадири штурмували населений пункт. Контрнаступ большевиків силами одного куреня (баталіону) відбито. Генералляйтенант Ґрезер, поранений, за цих боїв чотирма уламками гранат, п'ятий уламок поцілив його протез (штучну ноту), керував і далі частинами у ще не втихлих боях.
Ісаак Пелянський в новій функції
Большевики, як звичайно, експериментують дальше. Одною з такттично-пропаґандивних бомб була різка зміна релігійної політики, що знайшла свій вислів в уявній терпимості до релігії. 30 червня ц. р. рішенням Ради Народніх Комісарів СССР була створена при ній рада для справ релігійних культів, що має займатися ділами церков: католицької, лютеранської, греко-католицької, вірмено-григоріянської та старообрядною, а також питаннями релігій мусульманської, жидівської та буддизму. Ця адміністративна установа, свого роду церковний наркомат, займатиметься всіма церковними справами згаданих церков та релігій та відображатиме становище РНК СССР до справ Церковних взагалі. 
Головою цієї ради призначено жида Ісаака Полянського, відомого з попередньої його антирелігійної діяльности на сторінках «Правди» та «Ізвєстій».

Як завтра день углядять люди, Так Україна жити буде, Як зійде сонце золоте, Так наша мрія процвіте

«Докажемо, що вміємо здобувати славу!»
Як ми виручали союзників
В хвилинах фронтової тиші, коли не співають гранати і не гуркочуть літаки, коли над притоптаними ланами царить великий спокій, пригадуються наші славні бої на тих теренах, де вже сьогодні криваво заправляє чекістська рука... 
Було це прекрасної днини. Наші стрільці відпочивали в таборі. Використовуючи вільний час, кожний з нас намагався себе привести до порядку. Перед вечером пустився теплий дощ. Коло години 21 ми одержали з нашого штабу наказ про бойовий виїзд в невідомому напрямку. Кожного з нас цікавило, куди йдемо та що стрінемо перед собою. О годині четвертій рано пролунав алярмовий свисток, через декілька хвилин наша сотня добровольців вже вишикувалася в ряди до бойового відмаршу. В цю хвилину, подалася команда «струнко», підійшов до хлопців наш улюблений командир, Полковник Сновський, який подав короткі інформації нашого бойового походу, побажавши якнайкращих успіхів для всіх стрільців. Сотня, з співом рушила з місця постою під командуванням поручника Нарадька. По дорозі стрінулись ми з місцевою жандармерією, яка також мала таке завдання, як наша ударна група, тільки жандармерія йшла іншою дорогою навпростець. Завданням нашої сотні було дійти до району Б. та по могти жандармерії прогнати большевицьку банду, яка вже декілька тижнів вводила між населенням свій азійський безпорядок. Біля години 9 ранку по наказу наша сотня почала підсуватись до села. Розвідка наша доповіла, що большевицькі наїздники виїхали годину перед тим, в кількости 300—500 чоловік. Але ця кількість не завдала нам ані трішки страху, стрільці наші навіть шкодували, що стільки кілометрів пройшли, а не прийшлось стрінутися з ворогом. Робити дальшу погоню за ворогом ми не мали наказу, тому стрільці по тяжкій втомі полягали по ровах, як снопи на полі. Через декілька хвилин почулась страшна стрілянина на віддалі одного кілометра. Думати про щось злого ніхто не міг, але щось сподіватись можна було. В ту саму хвилину, коли стрільці так смаковито відпочивали, селяни донесли нам, що група бандитів, яка ви їхала з села, оточила якусь групу німецьких жандармів. Ми зараз догадались, що це ті, які з нами вирушали, а зараз попали ворогові в пащу. Впав наказ командира: «Скоріше на поміч!». Найближча дорога вела через річку, бо містка ми не бачили. В ту мить ми не думали ні про ширину, ні про глибину річки і зайшли до ворога з тилу, де він нас цілком не сподівався. На віддалі сто метрів від лісу дістали наказ відкрити по ворогові вогонь. Зацокотіли кулемети, кріси в руках почали червоніти, в ту ж мить між ворогом зчинилася паніка, він почав втікати в той бік, де наша окрема група ще повідкривала вогню. Але, коли бандити приблизились, наша 3 чота почала їх косити. Деякі з жандармів, що лишились живі, відкрили вогонь з третього боку, наші стрільці кинулись в атаку і штиками докінчували ворога. Бій тривав біля 45 хвилин; перемога була за нами, бандити залишили 70 убитими та понад 100 раненими. 3 нашої сторони було кількох ранених та двох убитих, але за те ми врятували 30 осіб, які були попали в вороже оточення. Наша сотня щасливо повернула до місця постою та зголосила нашому командуванню про перемогу. За це наш курінь одержав подяку від генерала нашої частини і почав носити медаль другої кляси «сріблу». На медалі відображено п’ять гадюк, яких заколено вояцьким мечем, на долині трупяча голова. В моменті вручення цих медалів добровольці казали: «Ці заслуги ми одержуємо не перший і не останній раз. Ми докажемо, що вміємо славу здобувати, як добували її наші предки. Нашої сталевої присяжної зброї не віддамо добровільно». 
Капраль Піджаристий О. Фельдпост 03844/В.

ПРОВОРНІ ХЛОПЦІ
Українські добровольці допомогли виловити ворожих агентів 
Випробовується доброволець не лише у бойових діях. Перебуваючи на окупованих західних землях, за підступних спроб наших ворогів використати окремих добровольців для своєї мети, добровольці часом мають нагоду довести, що на їх можна цілком покластися й цілком їм довіряти.
Аґенти й вербівники терористів та ворожої розвідної служби часто пробують підмовити добровольців до зради військової таємниці або до дезертирства. 
Приклад зразкової поведінки дав старший стрілець (ґефрайтер) К. з одного українського куреня (баталіону). 
В одній з ресторацій того французького міста, де стояв цей курінь, до ст. стрільця К. підсіли два терористи, щоб хитро його випитати, чи не схильний він зв’язатися з терористами, а потім перебігти з багатьома товаришами. К. удав, що пристає на це, і негайно зголосив це своєму командирові сотні (роти). 
З наказу офіцера німецької контррозвідки К. кілька разів зустрічався з французькими вербівниками і йому повелося надзвичайно вдалим способом познайомитися з ще кількома членами цієї ворожої централі; отже за облави німецькій контррозвідці пощастило схопити 6 важливих аґентів цієї централі. За цієї пригоди К. діяв здебільшого сам один і не лише довів свою певність, а ще й виказав у важкім положенні свою холоднокровність, мужність та вправність. 
Його приклад повчально вплинув як зразок на інших українських вояків, його товаришів, отже деякі з них подібним способом, вступали в зносини з терористами, зголошували про це своєму командирові сотні і в наслідок того німецькій контррозвідці пощастило виловити й знешкодити дальші кола розкладеної організації. 
Всіх цих українських добровольців нагороджено й підвищено в рангах, а також надано їм відзнаки.

Вимоги тотальної війни
Німецька преса поміщує декрет Уповноваженого Райху для справ тотальної війни, державного міністра д-ра Гебельса. Той декрет подає нові заходи, частинно засадничого характеру, які у найрізнородніших ділянках прилюдного життя Німеччини доведуть до значних обмежень, що торкатимуться всього населення. Метою цих заходів є здобути дальші робітні сили для збройного і воєнного промислу та нових вояків, потрібних для фронту. 
У рамках цих заходів всі домашні й господарські помічниці, а зокрема такі робітниці з закордону будуть поставлені до розпорядження збройовому промислові. Цілий ряд річників, які досі з особливих причин були зайняті у цивільному житті та у воєнній продукції, будуть віддані тепер збройним силам. Усі круги населення, які досі тільки у менших розмірах були причасні до воєнних зусиль Німеччини, будуть тепер приносити користь збройовому промислові шляхом посилення праці в їхніх домах. Культурне життя помітно обмежиться в усіх ділянках, так напр., увесь доріст для фільму і театрів стане на послуги збройовому промислові. Дальші рішучі заходи для звільнення потрібних сил проведеться також у ділянці загальної внутрішньої адміністрації Німеччини, залізниці, пошти та культурного життя. 
Декрет д-ра Ґебельса закінчується домаганням, щоб цілий стиль прилюдного життя в Німеччині засадничо пристосовувати до вимог тотальної війни. Всі прилюдні імпрези, які не відповідають вимогам війни, повинні зникнути, так напр., різні прийняття, театральні і музичні тижні, святочні перебрання урядів, відкриття вистав і поминальні урочистості всякого роду. Обмежена до мінімума решта прилюдних імпрез повинна відбуватися у скромних рямках. 
Німецька преса публікує майже щоденно нові розпорядку про обмеження ріжних ділянок життя. Залізниця, пошта, правничий світ і культурні установи упрошують свій апарат і діяльність віддаючи заощаджені людські резерви потребам фронту і зброєнь.

Ніхто не змусить нас скапітулювати
З вічно молодою українською піснею маршуємо далі
Большевицький наступ не застрашив українських козаків
Увечері, коли сонце зачинало сідати, наша невеличка сотня разом з своїм курінем мала знятися з оборони й відмаршувати, чомусь назад. Кожний козак, відступаючи, не знав причини відходу. Відійшовши декілька десятків кілометрів назад, ми довідалися, що дороги забиті страшним транспортом: німецьке військо розпочало свій планомірний відступ. Відступ ні трохи не застрашив наших молодих козаків, на яких хмарою ринула чорна туча большевицької на вали. 
Відходячи так день-за-днем, тиждень за тижнем, ми побачили, що наші українські лави почали рости в величезні українські з’єднання. Так непомітно зустрівся з нами й наш знайомий, бувший 63 курінь, який вишколювався в м. Києві. Якось непомітно твердою стіною став перед нами 61 курінь. Таким способом на протязі двох тижнів кілька добровольчих українських військових частин об’єдналися в стійкі й мужні лави бойових бригад. Тепер ці всі, колись розпорошені, дрібні українські курені із Білорусії, Польщі та Прибалтики, зараз стали з’єднані в сильну духом і міцну волею, ніким непереможену українську збройну силу. Така сила українського національного війська, сперта об могутнє рам’я німецької армії зуміє себе втримати перед будь яким, ворогом, так як вже добре випробовано в неодноразових бойових діях. 
Пройшовши невеличкий двохтижневий вишкіл, друга сотня 62-го куріня та друга сотня 63-го куріня, відмаршировує тепер шостою сотнею Н-ского полку до місця, де має розпочати свої бойові дії. 
З життєрадісним молодим сотенним хорунжим Думенком, з молодими веселими козаками, не зважаючи на тяжкий ще марш, сотня співає своїх улюблених українських пісень, як ось: «Розпрощався раз стрілець січовий», з якими забуваєш про те, що сам перебуваєш на чужій землі, з своєї рідної оселі, яку так міцно любив. 
Знову чути команду сотенного: «Раз, два, три, чотири». Знову пісня, знову сум за батьківщиною і знов слова: «Тобі вірненько присягнем», що настроює на таку безконечну боротьбу, аж поки стане дійсністю: «Нам пора для України жить!» Марш першого дня скінчився. 
Другого дня дилером, коли сонце зовсім заховалось, сотня відходить дальше. Не дивлячись на втому в ногах, козаки самі розпочинають пісню. Чаруючий серпневий вечір, величезний диск місяця, який повільно підіймається із-за лісу та золоті слова українських пісень зменшують втому в ногах і козаки кілометр за кілометром лишають за собою. 
Так кінчилась друга днина 50 кілометрового маршу. 
Третього дня прийшли до місця призначення, де маємо після коротенького відпочинку грузитись на потяг й відходити в чужу й далеку сторону. 
Де не знаходитимуться українські козаки, ніхто не змусить їх скапітулювати. Будуть боронитись до останнього і зброю лише тоді складуть, коли Україна стане самостійною і незалежною від відвічного східного ворога українського народу. 
Павло Миколенко Фельдпост 03844. В—6

700 англійських домів щогодини нищить нова німецька зброя
Бритійський амбасадор у Вашингтоні, лорд Галіфакс, що якраз повернувся з Лондону, заявив на пресовій конференції журналістам, що від дій нової німецької зброї пересічно знищується в Англії щогодини 700 домів.

Американці вбивають німецьких полонених
Кілька днів тому німецький на род довідався з пресових сповіщень про нечуваний воєнний злочин американських вояків на італійському фронті. 
Шістьох німецьких вояків, в тому одного тяжко пораненого, які біля Кателіна Марітіма, після вистрілення дорешти своєї амуніції, попали в американський полон, загнали вояки одної американської піхотної дивізії в хлів та вбили їх там гранатами й стрілами з рушниць. 
Німецьке міністерство закордонних справ, основно розглянувши цю подію, вислало присяжному політичному департаментові в Берн ноту для пересилки урядові ЗДА. Після докладного опису цього варварського злочину, заява кінчається словами: 
«Ця подія, що вповні підтверджується присяжним зізнанням одного німецького ґефрайтера, що залишився в живих, являється нечуваним досі порушенням міжнародніх законів американським військом. Уряд Райху сподівається, що винні американські вояки будуть покарані за цей злочин і що північноамериканський уряд запобіжить повторенню таких убивств.

Ми боротись хочем за народню справу 
України славний боронити путь, 
Клянемось, ми встоїм в тих боях кривавих 
Жити або вмерти, бути чи не буть

Збараж і Зборів
Хмельниччина (II)
Написав проф. Д. Дорошенко
Весною 1649 гетьман Богдан Хмельницький перевів загальну мобілізацію на Україні. Усі з великим запалом поспішали до війська. Як оповідає один сучасник, «усе, що жило, піднялося в козацтво, так що заледво знайти було в якому селі такого чоловіка, щоб не мав сам, альбо син, до війська іти; а єжели сам не здужав, то слугу парубка посилав. А інші, кілько їх було, всі йшли з двора, тільки одного зоставляли». По містах, де була самоуправа на основі німецького, так званого магдебургського права, вписувалися до війська прості міщани й навіть члени тої самоуправи: «присяглиї бурмістри, і райці (судді) свої уряди покидали і бороди голили, бо тиї собі зневагу держали, которий би з бородою неголеною у війську був». Українська православна шляхта тисячами ставала до війська й до цивільної служби, приносячи з собою свої знання й досвід, так потрібні для розбудови молодої козацької держави. Зпоміж тої шляхти повиходили найкращі полковники Хмельницького: Данило Нечай брацлавський, Іван Богун вінницький, Станіслав Морозенко (Мрозовицький) корсунський, Михайло Кричевський київський, Матвій Гладкий миргородський і цілий ряд інших. Іван Виговський став генеральним писарем себ-то канцлером у гетьмана. Сам гетьман користувався якнайбільшою повагою й авторитетом серед народу. Один московський аґент, підосланий своїм урядом, щоб розвідати про настрої на Україні, доносив у Москву, що люди «у всім поглядають на гетьмана і говорять: Господь Бог дав нам нині християнській вірі оборонця, свободителя гетьмана Богдана Хмельницького; як його воля на таке діло буде, а вони від нього відставати не будуть». З кожного двору вибирали на війну по чотири таляри, кожен, хто являвся до війська, мусив мати з собою по два фунти пороху й запас сухарів. 
В перших днях травня козацька артилерія вирушила з Чигирина на фронт, на галицько-волинське погряниччя. В половині травня на Зелені Свята гетьман робив перегляд війську в Києві на Либеді, а другий такий перегляд відбувся під Білою Церквою. Потім рушив з головними силами на захід. І поляки тимчасом приготовились до війни. Вони виставили три армії: одну під проводом Фірлея, Лянцкоронського й Вишневенького сконцентрували на гряниці Волині й Галичини; друга, під проводом самого короля, йшла їй на поміч з глибини Польщі; третя армія – литовська - наступала на Україну з півночі в напрямку на Київ. Завданням Хмельницького було не дати двом першим арміям сполучитись і вдарити на кожну з’окрема. Проти литовської армії він виставив спеціяльну армію під проводом Михайла Кричевського. Хмельницький дожидав собі на поміч татарську орду, яка вирушила з Криму під проводом «самого хана Іслам-Гірея. Якраз перед початком походу вмер щирий приятель Хмельницького мурза Тугай-бей, що був душею українсько-татарського союзу. Хан був людина до України неприхильна, зрадлива і, як побачимо, він відіграв підчас війни фатальну ролю. Та й взагалі з татар були спільники дуже небезпечні: вони йшли на війну виключно з жадоби здобичі, хапали в ясир (полон) як ворогів, так і своїх союзників - українське населення. Вони були цінні як дуже рухлива кіннота й наводили страх на ворота, несподівано з’являючись у нього в тилу або перетинаючи зв'язок між окремими його відділами. Тому гетьман і закликав їх до участи в поході. 
13 червня старого стилю Орда прилучилася до козацького війська коло Пиляви. Хмельницький ішов скорим маршем. Попереду, йшов полк Нечая, гетьман ішов в центрі, замикав поход. Гладкий своїми миргородцями. По обох крилах ішла орда. В українській армії була прекрасна розвідка, і Хмельницький знав про кожен рух польського війська. У поляків же як раз навпаки: ні від місцевого населення, ні від бранців вони не могли нічого певного довідатись. 29 червня польські передові відділи несподівано для себе наскочили на гетьманські полки, й були розгромлені. Вони принесли до свого табору грізну вістку, що головні козацькі сили вже зовсім близько. Польська армія ледве встигла отаборитися, під Збаражем, як уже перед нею показались козацькі й татарські відділи. Зараз же було установлено на позиціях 30 козацьких гармат, які почали засипати польський табір густим дощем гранат. 
На другий день почався генеральний штурм польських позицій. Козазаки вже збили з валів полки Фірлея і трохи не вдерлись до табору, але Вишневенькому пощастило їх одбити. Тоді Хмельницький оточив Збараж з усіх боків і почав провадити облогу, яка протяглася майже два місяці. Козаки раз-у-раз робили більші або менші атаки й примусили поляків зменшити лінію своїх окопів на стільки, що козацькі шанці наблизилися до польських на віддаль усього кількох ліктів. Козаки, підкопуючись, тягли гаками польські вози з припасами до себе. Під охороною т. зв. «гуляй-городин» - деревляних щитів на колесах, козаки копали шанці, сипали вали, з яких було їм видно все, що робилось у польському таборі, ставили на тих валах гармати й громили польський табір. Щоб укритись від канонади, поляки мусили зариватись у землю як кроти. В польському обозі відчулася недостача живности, а скоро потому почався й справжній голод, Хмельницький не брав поляків штурмом, бо жалів своїх людей, і надіявся, що змусить ворога голодом піддатись. Та проте облога коштувала й українській стороні болючих втрат: загинуло чимало знатних старшин підчас штурмів і вилазок з боку обложенців. Так поліг старий полковник Бурляй, що вславився своїми морськими походами; загинув корсунськйй полковник Мрозовицький, якого дуже любили козаки і якого пам’ять прославив народ у відомій пісні про Морозенка; було поранено й славного Богуна. 
Король Ян-Казимир ішов на виручку обложеної під Збаражем армії. Він вирушив з Варшави 13 червня (за старим календарем), маючи при собі гвардію й чужоземні полки. По дорозі прилучались до нього полки значніших панів. Було проголошено «посполіте рушення», себ-то поголовну мобілізацію шляхти. Через Люблин, Красностав, Замостя й Сокаль помалу наближався він до Збаражу і 3 серпня став під містом Зборовим. Ішли великі дощі й геть порозмивали мости й греблі через багнисту Стрипу, треба було їх направляти, щоб переправити військо. Це задержало короля на пару день. Хмельницький мав прекрасну розвідку і знав кожен рух ворожого війська; він залишив частину своїх полків під Збаражем і наказав їм трівожити обложенців обстрілом і приступами, а сам з головними силами і з татарами пішов під Зборів. Тут він непомітно для ворога присунувся зовсім близько до нього. Сучасник оповідає, що гетьман зліз на високого дуба в гаю під Зборовом і звідти оглянув розташовання польського війська. Потім склав плян бою й наказав ханові сховати свою орду в лісі та на даний знак ударити на поляків. 
5 серпня (старого стилю) король переправив частину свого війська через Стрипу, а друга тимчасом засіла обідати. В той час передова сторожа донесла, що появилися татари. Цьому спочатку не повірили, але скоро появилися з лісу татари й вдарили на обоз. Татари летіли на осліп: їм було заборонено брати в'язнів, а наказано тільки рубати. І багато поляків полягло тоді під татарськими шаблями. Серед польського табору почалася паніка. З надзвичайними зусиллями вдалося королеві привернути порядок і одбити татар. На другий день виступили козацькі полки, і розпочався правильний бій. Козаки збили й потіснили передові польські лінії, над вечір козацька кіннота увірвались до польського табору, розвіяла королівську охорону, і король ось-ось мав попасти в полон. В той же час козаки зайшли від містечка Зборова в тил ворогам і взяли поляків у два вогні. Здавалося, що доля українського повстання мала бути за пару годин вирішена. Коли зненацька з українського боку почулося гасло «згода»!, що означало припинення бою. З великими труднощами вдалося припинити натиск козацьких полків і одвести їх назад до свого табору. Що ж сталося? 
А сталася ганебна зрада з татарського боку. Вже з самого ранку королівський канцлер Оссолінський провадив потаємні переговори з ханом і підкупив його золотом, надававши крім того всяких обіцянок. І хан ультимативно зажадав від українського гетьмана, щоб той негайно припинив бій і замирився з королем. Інакше, мовляв, він сам з усією ордою вдарить на козацький табір... Хмельницький мусив перед цією погрозою уступити. На другий день почалися переговори і було заключене перемиря, а 10 серпня було заключено договір, відомий в історії під назвою Зборівського. 
Зміст договору був такий: Україна діставала автономію в межах Київщини. Поділля, Чернігівщини й Полтавщини. На цій території, яка була під управою гетьмана, всі уряди мали займати особи української народности й православної віри: козацького війська мало бути 40.000, і йому мав бути списаний особливий реєстр. Православній вірі забезпечувалася повна свобода і київський митрополит одержував місце в польському сенаті. Жиди не сміли мешкати на Україні, а єзуїти не сміли закладати своїх шкіл. Єзуїтські школи спольщили силу української молоді, що вчилася у їх, і тому було внесено в договір цю заборону. 
Про значіння цього договору, що перекреслив широкі пляни Хмельницького й надії українського народу, скажемо трохи далі, а тепер треба згадати, що коли гетьман міг скупчити свої сили для рішучого удару проти Польщі й мати безпечність на північному фронті з боку Литви, то це було заслугою полковника Кричевського. Як уже згадано, з півночі наступав на Україну князь Радзивил з литовською армією, наступаючи на Київ. Під Лоєвим на Дніпрі перестрів його з сильним козацьким корпусом Кричевський. Стався 21 липня (ст. ст.) рішучий бій, в якому козаки понесли тяжкі втрати, і сам хоробрий Кричевський наложив головою. Тяжко поранений, він попав у полон, і його принесли на носилках до Радзивила. Але він не схотів приймати ніякої лікарської допомоги і твердив лиш одно: «Згубити стільки доброго війська!» (це так журився він над українськими втратами в бою). З того жалю почав битися об дерево головою і так сконав. Одначе й литовська армія настільки була знесилена в бою, що вже не могла далі на ступати й повернула назад на Литву. Так Кричевський ціною свого житія й житія своїх хоробрих козаків схоронив Україну від удару з півночі в саме запілля козацьких сил. 
Британський премієр-міністр Черчіль відвідав на днях Рим, де мав стрічу з провідником сербських банд Тіто. Німецька преса подаючи цю вістку видвигає безумовне розчарування Черчіля, який надіявся стрінути в Італії самого Сталіна.

ЛЕБЕДІ
Ще у мене і досі на мислі 
Наші зустрічі перші тоді... 
Пам'ятаєш, як ранком на Вислі 
Годувала ти лебедів. 
На чужині коротке кохання, 
Наче та запізніла весна, 
На чужині лиш сум і зітхання 
І вітчизна тривожна у снах... 
Не прощалися ми із тобою, 
Не зітхали, не плакали ми.. 
Наше щастя пішло за водою, 
Лебединими збите крильми. 

Тільки ти не журися так часто, 
Ми собі ще знайдемо весну. 
З лебединою піснею щастя 
Я тобі поверну, поверну. 
Будь ти певна! У мене на серці, - 
Рідний край, що в сльозах і крові... 
Вже стають до останнього герцю 
Українські полки бойові. 
Ну, а з ними і я. Будь здорова! 
Може десь і закину... Тоді 
Нагадають про мене ізнову 
Хай тобі лебеді... лебеді... 
МИХ. СИТНИК

У КІЛЬКА РЯДКІВ
Японський щоденник «Токіо Шімбун» опубліковує цікаве повідомлення про склад і кількість англійської воєнної фльоти під командуванням адмірала Фразера, яка виступає на Індійському океані, задумуючи мабуть підтримувати дії північноамериканського тихо-океанського наступу від заходу. Ця фльота мала би складатися з таких одиниць: 19 лінійних кораблів, 8 авіоносів, 300 крейсерів, нищівників і інших кораблів та 100 підводних човнів.  
Об'єднання Іраку, Палестини, Сирії й Трансйорданії в одну державу цілком можливе, заявив трансйорданський премієр-міпістр Года Паша. «Ми всі араби» - сказав він — «булоб лише розумно, якщо б повстала одна загально-арабська держава, царство чи республіка, залежно від волі народу». 
Голова французького уряду Ляваль прибув із Віші до Парижа, що вже відчуває безпосередній подих війни. На окремих зборах запевнили начальники поодиноких дільниць міста свого шефа у незмінній вірности свойому урядові. Голові міської ради Парижа Ляваль заявив, що якраз тепер враховує своїм обов'язком залишитися між населенням міста. 
Від 24-го липня заведемо в Фінляндії повну заборону продажу алькоголю так як вже раз було там в роках 1919-1932. Останньої неділі перед тим, як новий закон розпочав обовязувати, всі ресторани були переповнені людьми, що ще бодай раз хотіли «вдарити лихом об землю». 500 урядовців державного спіртного монополю підуть до сільсько-господарської праці. Найбільше невдоволені новим законом власники ресторанів і... газети, що загрівано, запитують, хто покриє державі втрату 10 міліонів фінських марок з прибутків від продажі алькоголю. Деякі газети заповідають навіть, що уряд мусітиме відкликати свій закон. З другого боку треба сказати, що у Фінляндії дуже багато протиалькогольників, які радіють з радикального прогібіційного кроку кабінету.

Між нами
Григор Петрук, фельдпост 14686 А, - Розшук Ваших сестер і брата передали редакції «Голосу» до вміщення. Привіт Вам! 
Ефр. Хоменка, фп. 10270. - В словах надісланого Вами вірша є вояцька сила. Переробимо його на маршову пісню й надрукуємо. Слава! 
Мих. Токар. Із задоволенням перечитали Ваш бойовий твір. Друкувати всього, на жаль, не можемо, мало місця. Газету висилаємо. На все добре! 
Шпорталюк Василь, 17600. Розшуки родин треба висилати до довідкового бюра, про яке ми багатократно писали. Надісланий розшук передали редакції «Голосу». 
Шуцман Петро Чайка. Вірші перечитали; є в них серце і любов до батьківщини. Друкувати покищо годі.






