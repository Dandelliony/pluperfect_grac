Стогне край наш у каторзі лютій. 
Цих часів нам повік не забути 
Там без краю і сльози і кров,— 
Там чекають з надією люди, 
Коли ми до них вернемось знов.

ЗАСТОСОВАНО НОВУ ЗБРОЮ "V-2"
Повідомлення Верховного Командування Німецьких Збройних Сил від 8 листопада ц. р. вперше згадує про застосування німецької нової відплатної зброї « V -2», дію якої можна спостерігати в Лондоні та його околицях уже кілька тижнів водночас або навпереміну з « V -1». Англійці досі замовчували, що крім так званих летючих бомб проти їх застосовується ще й цю значно сильнішу зброю. 
Як докладно відомо німецькій стороні, нова зброя є дуже влучна. Про « V -2», звичайно, тим часом не можливо подати докладніших технічних відомостей, крім того хіба, що ця зброя, противно до « V -1», є до самого вибуху зовсім нечутна, а в час вибуху викликає надзвичайно сильний повітряний тиск. 
Хоч англійська поліція й улаштовує кордони з поліцаїв навколо зруйнованих залізничних двірців, мостів, житлових кварталів тощо, але велетенських спустошень, спричинюваних « V -2» неможливо приховати від очей вентральних спостерігачів. 
В наслідок обстрілу Лондону зброєю «V -2» розпочато знов евакуацію англійської столиці, припинену після того, як минув перший переляк від дії « V -1».

Оборонний бій на льотаринському кордоні шаліє далі
Німецькі протинаступи на північ від середньої Тиси
Верховне Командування Німецьких Збройних Сил повідомило 9 листопада: 
Хоробра залога мостового причілку Мордійк відбили також і вчора продовжувані спроби ворожих повзових з’єднань пробити й відрізати їх від Маасу. На цілому фронті в Голяндії ворог цілий день кидав у бій сильні з’єднання низькоспадних літаків. 
Обабіч Аахену спостережено збільшення ворожого гарматного вогню та жваву стрілянину туманометів. Як і напередодні, відбито атаку на Вюрзелен. Наші повзи та гренадири продовжують очищування місцевости в околицях Коммершайту. Протинаступи північно-американських баталістів, мимо сильної підтримки їх з повітря, відбито з великими втратами для ворога і при цьому знов узято полонених. Звільнено з полону чимало німецьких вояків. 
Оборонна битва на Льотаринському кордоні шаліє між Понт-а-Муссон і каналом Райн—Марна на фронті в 50 км завширшки. Мимо нашого рішучого спротиву північно-американські дивізії лише подекуди спромоглися вдертися в наше головне бойове поле, а по інших місцях, як передусім на північний схід від Понт-а-Муссон, їх з кривавими втратами для них відбито, а на захід в Шато Сален відкинуто назад контратаками. В околиці Марсаль тривають особливо сильні бої. 
Дальші атаки на горішній Мерті принесли ворогові й учора незначне здобуття території. 
Підсилений «V -2» вогонь на Лондон продовжувано. 
У східній частині етруських Аденін та в дотичному ардіятичному відрізкові фронту з’єднання 8 англійської армії після велетенської вогневої підготовки перейшли до більших атак. В горах на північ від Рокка С. Качьяно ворог під вогнем наших опірних пунктів не зміг просуватись далі. На рівнині Форлі ворогові повелося після сильного скупчення своїх сил відтиснути наші позиції і перейти відрізок Ронко. Наші частини розбили контратакою ворожий мостовий причілок. 
Залога острова Мілоса в Егеях, що складається з моряків та сухопутних військ, після кількаденних важких боїв відкинула ворога, що висів на острові під охороною і підтримкою британських морських сил, і прогнала його геть з острова. 
Під час наших відхідних рухів на Балканах ми облишили, як і було передбачено, долину Струміци. У відтинку Анатин на Дунаї большевикам повелося переправитися на західний берег ріки. Бої ще тривають. На дунайському мостовому причілкові Дунафельдвар, на південний схід від Будапешту та на північ від Чольноку не повелися атаки совєтських з’єднань. Німецькі й мадярські зенітки та бойові літаки чинно втрутилися в бої на південний схід від мадярської столиці. 
Рвучкими контратаками наших частин на північ від середущої Тиси зупинено ворога, що вдерся в околицю Мезековезу. 
На решті фронту аж до Ризької затоки відбувалася незначна бойова діяльність. 
Ворожі терористські літаки налітали на житлові квартали Мерса, Ромбергу, Райну та на місцевості в Середній Німеччині. Минулої ночі британські літаки скинули бомби на Ганновер. Ловці та зенітна артилерія збили 18 ворожих літаків. 
Командир групи Вальтер Новотний, носій найвищих німецьких відзнак хоробрости, поліг геройською смертю в повітряному бою. В його особі німецька авіяція втратила видатного ловецького літуна, який досяг 258 повітряних перемог.

Дубове листя для генерал-полковника Блясковіца
Фюрер нагородив 28 жовтня генерал-полковника Йоганеса Блясковіца, головнокомандувача армії, як 640 вояка німецької армії та передав йому того самого дня особисто цю високу відзнаку. 
Ген.-полковник Блясковіц командував німецькими військами в південній та південно-західній Франції, коли ворог висадився переважаючими силами на південно-французькому побережжі, одночасно прорвавши німецький фронт в Нормандії. Завдяки його рішучости та розважности вдалося не допустити до оточення віськворогом. В завзятих боях з переважаючим ворогом відвів він свою армію в повному складі та в повній бойовій здібності назад, де її включено в переформований німецький фронт на заході. 
Генерал-полковник Блясковіц народився 10. 7. 1883 р. в Петерсвальде, повіт Веляу. 1938 при визволенні Судетської области та 1939 при займанні Чехії командував він своєю військовою групою. Підчас походу на Польщу був головнокомандувачем армії, що особливо відзначилася в винищувальному бою в закруті Висли та при взятті Варшави.

Замах на Ванду Васілевську
Перебіжчики з Люблинщиии принесли вістку про замах на відому польську комуністку, заступника голови Польського Визвольного Комітету в Люблині, письменницю Ванду Васілевську. Замах був мабуть ділом польської національної підпільної організації і стався в Люблині. Авто, яким їхала Васілевська, було засипане кулями, що вбили її шофера та кількох агентів з охорони НКВД. Сама Васілевська має бути легко ранена. Про цю подію совєтські кола досі уперто мовчать. Як виходить, Польща не так вже то й «радісно» зустрічає Ванду та її товаришів сталінських запроданців, як вони собі уявляли, будучи ще в Москві. 
В центрі осідку польського комуністичного «уряду», Люблині, шаліє жахливий терор НКВД. Як повідомляють самі польські джерела, в органах НКВД, що ведуть розправу з національно настроєними поляками, є й польські вислужники Сталіна, колишні польські офіцери розвідки. Найганебнішою славою між ними покрив себе колишній капітан польської розвідки з Познаня Юзеф Лісовсьний, що м. і. скупав також у крові українське населения Холмщини.

Совєтський кривавий злочин біля Кіркенесу
Спеціяльні кореспонденти норвезьких столичних газет повідомили в Осло, що багато норвежців, які поховалися були від большевиків у одній шахті біля Кіркенесу, були совєтами холоднокровно розстріляні. 
Про цю величезну трагедію відомо було вже кілька днів тому, а тепер цей большевицький злочин підтверджено зізнаннями захопленого в полон совєтського червоноармійця. Справа йде про вхід завдовжки 700 м. до шахти коло Бйорневатн, який знаходиться на території серваранґенського акційного товариства і лежить на віддалі щось 8 км від Кіркенесу. Сюди посходилися чоловіки, жінки, діти й хворі і забезпечити себе харчами на довший час. 
Негайно по своїм прибутті до Кіркенесу совєти поставили коло входу до шахти кулемети й гармати і під загрозою їхніх цівок відібрали від норвежців усі запаси харчових продуктів та палива, після чого влаштували криваву лазню. Жоден з тих, що поховались в шахтовому вході більше не побачив денного світла. Як лише «Афтенпостен», того дня над Бйорнватном перетяглася тінь Катиня та Вінниці.

Швейцарський часопис про методи совєтського натиску
Під наголовком «Від Польщі до Персії» часопис «Базелер Нахріхтен» містить як передову статтю свого кореспондента з Лондону, в якій часопис вказує на катастрофальне положення емігрантів та «важку і небезпечну кризу» в Ірані. Від деякого часу у Лондоні мовчки, хоч і з зацікавленням, стежили за розвитком совєтсько-перських взаємин, тепер же мають враження, що Іран перебуває у небезпечній кризі. У зв’язку з тим, що московська преса накидається на Іран за відмову дати нафтові концесії Совєтам, часопис пише: «Як знаємо з практики большевиків, від закиду недемократичного відношення до обвинувачення у фашизмові є тільки один крок, бо большевики кожне негативне ставлення до совєтських вимог називають не тільки «недемократичним», але вже «фашистівським». Так було у польському випадку та в численних інших. У цьому полягає тільки частина таємниці совєтської пропаганди, яка називає «недемократичним» та «фашистівським» все, що протиставиться постійно зростаючим домаганням.

Хрущовські ювілеї
Москва доручила відсв’яткувати роковини поневолення цілої України. З цієї нагоди зійшлись у Києві запроданці українського народу з їхнім «керманичем» Нікітою Хрущовим на чолі і вислали до червоної армії палку подяку за поневолення України, обіцюючи урочисто дбати ще більше про улюблену армію, достачаючи їй все потрібне... В цьому цілий зміст ювілею. Коли до цього додати, що кілька днів перед тим звернулись українські колгоспники до інших «братських» колгоспників, закликаючи виконати перед визначеним речинцем плян постачання збіжжя державі, то всякі пояснення до знущання над голодним українським народом у формі «ювілею» зайві. Не зайвим буде згадати, що ті ж самі українські колгоспники «постановили відбудувати власними силами Дніпрельстан». 
У протилежність до тих «добрих» часів, коли «на всіх язиках все мовчало», розголосило московське радіо по світу про «ювілей визволення України», підкреслюючи, що він відбувся лід проводом керманича України Хрущова та що колхози в Україні всюди відновлено. Принагідно додано, що окрім України визволить червона армія і поляків, болгар, Югославію і всі слов’янські народи взагалі. Кілька днів раніше повідомляла «Газет де Льозап», що Сталін планує виконати заповіт Богдана Хмельницького і «визволити» також Карпатську Україну. 
Пристосування «ювілею визволення України» до проголошеного «визволення» Польщі, Болгарії й Югославії заслуговує найбільшої уваги. Недавнє «поширення незалежности» України у справах війська і закордонної політики відповідає в деякій мірі значно більшому обмеженню самостійности «нововизволених» слов’янських держав із менш слов’янською Румунією включно в цих і багатьох інших ділянках державної влади. Можна сподіватись, що або ці держави «святкуватимуть» у наступному році своє теперішнє «визволення», або і в Україні не будуть вже московські опікуни ніколи влаштовувати своїх ганебних «свят». Українська нація відсвяткує напевно своє визволення, коли Україна позбудеться непрошених опікунів і заживе нарешті вільним життям, як усі народи Европи.

Коли приїжджає «чорний ворон» НКВД...
«Знову гасає «чорний ворон» НКВД по естонських селах і містах, кидаючи в пащу смерти тисячі моїх земляків». - Такими словами рибалка Олександер Кілім з Орає розповідає свої переживання естонській комісії втікачів, після його втечі рибальським човном через Ризьку затоку з батьківщини. 
«Коли появляється «чорний ворон», населения тікає з сіл і ховається в лісах. Страх перед большевиками такий, що багато людей вкорочують собі життя. Большевики поводяться так, як і 1941 р., коли вивезли велику частину мешканців місцевостей Брає і Рюселі у смертний табір «Рибная» на півострів Канін на побережжі Льодового моря. У перших тижнях жовтня большевики вивезли з мого села всіх чоловіків до спільного табору над озером Вірц, а звідтіля вивезли їх у жахливі табори Совєтського Союзу».

Взаємини німців з українцями
Генерал-губернатор мін. д-р Франк у своїй статті у «Фелькішер Беобахтер» з 26. жовтня 1944 р. «П’ять років Генеральної Губернії», згадував про труднощі при розбудові цього краю, як найближчого запілля, в якому людські та матеріяльиі засоби треба використовувати для успішної відсічі большевикам, і в якому політично-духові проблеми було не цілком легко розв’язати, в наслідок значних протиріч між різними національностями. Взаємини між німецьким урядом і українським населенням Ген.-губернатор схарактеризував такими словами: 
«До складу Гей. Губернії входили також землі, заселені українцями. Це населення виявляло засадничо добру волю щодо німецького уряду і підкреслювало признання німецьких вимог на впорядкування Сходу в дусі цілковитого зрозуміння обопільних інтересів. Тому й питання, що виринали звідтілля, доводилось розмірно легко з’ясовувати і вирішувати при досить видатній засобами й готовістю допомозі з боку німецького уряду Ген. Губернії».

Ясний погляд
Голова уряду Протекторату і міністер судівннцтва проф. д-р Креїч промовляв у східно-моравському місті Всетін під час маніфестації делегацій моравського прикордонного обширу. М. ін. він сказав: «Ми маємо науку з долі Польщі, і не думаємо довести Прагу до стану Варшави. Ми не хочемо, щоб із нас ще раз зробили знаряддя чужих інтересів. Що ясніше дивимося на долю, яка в’яже нас із боротьбою Німеччини за нову Европу, то більше користей принесе нам наша постава.

Клятва
(З книги про запорожців) 
Гудуть цавколо степові широти, 
Де присягають лави козаків: 
«Клянусь душею, на віки віків 
Мене нікому в битві не збороти! 
Клянусь життям, за Україну нашу 
Я по краплині кров свою віддам, 
Але з Дніпра не пити ворогам, 
Лугів пахучих не топтати пашу. 
Коли ж порушу клятву, рідний краю, 
Не вирятовуй за напасть таку, -
Забий на місці, кинь у тернику, 
Нехай дзьобай круки роздирають. 
Нехай навкіл, де ляже голова -
Земля черствіє, не росте трава». 
Яр Славутич

Фінського генерала арештовано й видано совєтам
За повідомленнями шведської преси, на вимогу совєтів арештовано фінського генерала Паярі та видано совєтам. 
Це повідомлення підтверджується й з фінських джерел. Генерал Паярі ще недавно командував з фінського дивізією, яка на виконання умов перемир’я виступила проти німецьких частин у північній Фінляндії. 
Генералові Паярі не допомогло те, що він дозволив використати себе як знаряддя зради проти німецьких побратимів зброї на наказ совєтів. В нагороду за те уряд Маннергайма видав його большевикам, щоб вони могли в показовому процесі обляпати брудом честь фінської армії й фінського офіцерського корпусу. Як ми довідуємося далі, цей вчинок фінського капітулянтського уряду викликав у фінській армії глибокий жаль. Досі не вірилося, що фінський уряд і маршал Маннергайм наважиться завдати такої ганьби фінській армії. Маршал Маннергайм відмовився прийняти з цього приводу делегацію фінських офіцерів.

Шовкові панчохи в скринях дипломатичного курієра
Новий скандал у англійському департаменті зовнішньої торгівлі
Англійський департамент зовнішньої торгівлі опинився в центрі чергового урядового скандалу. Як повідомляє «Дейлі Мейл», цей департамент, призначений для піклування англійським вивозом, якось клопотався про вільний довіз панчіх з Канади. Відсилачем шовкових панчіх до англійського міністерства був високий комісар Англії в Оттаві. Перевезено панчохи, яких департамент зовнішнього торгу потребував очевидно в особливо великій кількості, в урядових скринях дипломатичних курієрів, а носять ці першоґатункові шовкові панчохи, звичайно, дочки й дружини урядовців плутократичного режиму, які вимагають від Томмі на західному фронті пролиття останньої краплини крови, щоб дістати змогу й надалі продовжувати своє роскішне життя коштом англійського суспільства.

Новий успіх Рудепя
Оберляйтенант Рудель, командир групи в одній ескадриллі низькоспадних літаків, носій найвищих німецьких відзнак хоробрости, за останні дні в дуже важких умовах підбив на мадярському фронті 17 ворожих повзів і тим самим довів кількість знищених ним на східному фронті ворожих повзів до 438. Досі оберляйтенант Рудель зробив не менше 2.355 польотів проти ворога і числом знищених ним повзів переважає всіх інших німецьких літунів.

Позитивні висліди використання всіх сил
Німецький уповноважений тотальної воєнної повинности, міністер д-р Ґебельс, подав звіт вислідів перших трьох місяців тотального використання сил на користь війни. У цьому перегляді стверджено, що вимога «більше вояків і більше зброї» виконана у великих розмірах. Підкреслено, що резерви німецького народу ще не вичерпані.

Розчарування американців
Г. Р. Кнікербокер, головний закордонний кореспондент газети «ЧікаГо Сан» передає через британську службу інформації повідомлення про пригнічений настрій салдатів ЗДА в Европі. В ньому читаємо: 
«Ми заявляли собі, що йдемо простим шляхом до Райну, а через його на Берлін, щоб ще на Різдво бути в німецькій столиці. Але жоден з англійських салдатів уже більше не має почуття, що ми цього досягнемо. Ми маємо проти себе ворога, який запекло й відважно б’ється на своїй землі. Отже становище є зовсім інакше, як у Франції чи в Бельгії. Виходить, що не жартом є увійти в якесь німецьке місто. В армії немає жодного, який би на основі англо-американської пропаґанди не уявив собі, що він на Різдво зможе вже бути дома. Саме тепер вони більш ніж будьколи думають про домівку, бо вони розчарувалися в своїх надіях незабаром там опинитись».

Визнання командарма Черняєвського
Англійська інформаційна аґенція «Ексчейндж» подала з Москви звідомления зі східного фронту, в якому відверто признає невдачу большевицького наступу на Східну Прусію. Могутні німецькі протинаступи зупинили совєтський наступ на оборонній смузі Східної Прусії. Як підтверджено беззастережно у головній кватирі головного командувача совєтських армій, що наступають на Східну Прусію, генерала Черняєвського, німецьким військам вдалося надзвичайними зосередженнями повзів і моторизованих гармат, а також численними спритно окритими оборонними спорудами ударемнити прорив і таким чином запобігти завчасу ліквідації оборонної смуги.

Червоні еспанці з совєтськими виказками
Багато з-поміж червоно-еспанських полонених, яких захоплено у боях в еспанському прикордонному обширі, мають при собі совєтські виказки. Хоч вони не вміють ні слова по російському, у їхніх документах записано, що вони совєтські громадяни.

Повстанці Кавказу
Група перекинчиків повідомила, що повстанці Тереку до решти розбили дві великі карні виправи, створені для боротьби з повстанським рухом ставропільським краєвим правлінням НКВД. 
Перекинчики розповідають, що на Кубані, в плавнях і горах криються загони «зелених», які наводять своїми відважними діями жах на большевиків. Про політичні настрої червоної армії досить яскраво свідчить повідомлення групи воєнно-полонених про бунти, що відбуваються всюди у частинах Закавказької воєнної округи, які мають іти на фронт. Як свідчать воєнно-полонені, ці заворушення були жорстоко придушені.

Відкриття воєнного звітодавця
Ігор К.
Гриць Печений, воєнний звітодавець, зібрався був занотувати речення. Його на хвилю збило з пантелику те, що дими від бомб на обрії нагадували якісь дерева невиданої розрослости. 
Бомбували передові становища. 
Гриць Печений слухав, лежачи на животі. Нотатник він держав двома пальцями лівої руки. На папір нависали травинки, вони хитались від ваги сонечка, що готувалось приземлитися просто на обведене червоним олівцем слово: навпаки. 
Гриць Печений слухав. 
«... що українці тільки овечки в руках чужинців, які на нашій землі збудували міцну систему. Вороги підкорюють особисте життя спільній меті, тому вони дужі. З нас же кожний наче думає про вареники зо сметаною. Мусить бути навпаки. (Гриць Печений ще раз обкружує слово «навпаки» більшим, червоним колом). Та воно й справді: були українці, були: Скрипник, Гринько, були. Цілий Совєтський Союз задумали підпорядкувати самостійній політиці Києва, он як». 
- Здорово, - сказав отой невеличкий Матієвський 
- Здорово, - сказав собі Гриць Печений і записав: доро —додоро, я чув. Потім поставив великий знак запитання. Подививсь на сонечко, посадив цього гарного й довірливого жучка на папір і обвів червоним гострячком олівця. 
...а Лавра! Геть до щенту зруйнували. 
- Ага, - мовив Матієвський і спинився. - і Хрещатик весь. 
- Ох, і вибухало ж! 
- Вибухало. 
Молодший із Трушів сказав: 
- Ще не так вибухне. 
-Я б їм за те їхнього Василя Блаженного, - озвавсь Івасюк. Він же студіював у Москві. 
Гриць Печений поклав сонечко на спинку і обернув олівця синім писальцем до паперу. 
- Ні, хлопці, - промовив Андрійка, романтик та імперіяліст. - Ми не варвари. Василя Блаженного цілком, як є, на площу Міхновського в новому Києві. То буде держава над державами Переносять же цілі замки через океани. 
Гриць Печений слухав. Він подивився на обрій; там уже суцільно-сіро, звідти досягає сморід згару. Він написав: «усе це дуже скидається на обійми. Немилий суджений. Про це - скрупулезно...» По павзі вдавив у папір синю крапку. 
Ланцюжок вояків з передових позицій, не дійшовши, заліг у рову за кладкою. Ним провадив Болюк, Гриць Печений знав його ще на Поліссі, коли полювали на червоних.
Властиво, канонада тривала вже третій день. У напружених мозках особливо гостра жадоба справедливости. Воєнний звітодавець усміхається вибитим зубом і стенографує про мову збудженого земляка. 
«...що нас усі так немилосердо били, зробило нас найсправедливішим народом у світі... тільки ми можемо народам Росії сказати правду, як треба їм і нам... але ту Москву, яка своїм звірством ...» 
Грицеві Печеному здалося, що голос у Матієвського щось нагадує, дитячий, дзвінкий. Але Гриць Печений мав усе те позаду. Він записав: «обійми немилого лева». Потім він вибрав з усіх доступний йому почерків найбільш діловий і швидко занотував синім: «так, переконуються, що ми в оточенні». 
- Томмі, Томмі, то так називають англійських вояків. А німець - Фріц. Це так по-міжнародному. 
- Російський солдат - Іван, — мовив Урвивус. 
-А ми? - спитав Матієвський. Та ж кажуть тобі: Йван. 
- Хіба ж ми руські? 
-А що ж! 
- Диви на нього! Та ж ми українські вояки. 
— Український вояк називається: Гриць, - промовив Урвиус. 
- Пане Грицю, - гукнув Матієвський, - чуєте, яка Вам честь. 
Гриць Печений глянув на них своїми наче невидющими очима. І негайно занотував: «не витворили мого Бога, чого ж пальцем у нього тикаєте». І ще: «вона пише листа на другий тиягдень розлуки; перед самою стратою він просить дозволу й плює їй в обличчя але мотуз вривається, так було заздалелегідь погоджено». Подумавши, він закреслив останнє й записав діловим почерком: «усі ознаки оточення...» 
Молодий хлопець, Чорненко, ліг поруч з ним. 
Він сказав: 
- Ех, і хочеться ще жити, правда, пане Грицю?
 Гриць Печений якраз устиг упіймати на лейку особливо красний вибух. Він сказав.
- Авжеж. 
- Складаєте звіт, - спитав Чорненко, заглядаючи з плеча. - Гарно було б передати до «Українського Добровольця», правда? 
- Авжеж, - сказав Гриць Печений. — Спробуємо якось. 
Гриць Печений занотував: «навіть як жодна трудність не випинається на твоїм шляху, шукай її невтомно», і відразу ж ретельно закреслив. 
- Що то ви намалювали? - спитав Чорненко. 
А то так собі. 
- Дівчина? 
-О так-о собі. 
- Наче дівоче обличчя. У вас є дівчина? 
-А в тебе? 
-Є, пане Грицю. 
- Гарна? 
- Ой, і гарна ж. Як берізка. Там у нас і село так називається: Берізки. На Полтавщині. Та ви ж не були на Полтавщині, не знаєте. Від річки, як на село дивитись, так як кримські гори й аж наче провалля. Весною води, чорногузи гнізда в’ють, гарно.
- Що ж, - сказав Гриць Печений, - наречена, то річ добра. 
Від вибуху затріпотіли листки в чагарниках. Це було десь близько. Літаки, рокіт літаків. 
- Паршиво, - сказав Черненко. Він був ясножовтий. 
Гриць Печений написав: «листки...» але не дописав далі. Відділок Болюка в рові не подавав ознак життя. Повітря тремтіло й гриміло, але большевицькі літаки прямували далі в південно-західному напрямі. Гриць Печений написав: «не-листки». 
-А це навіщо закреслили? - спитав Черненко. 
Гриць Печений сказав: 
- Бо надто патетично, друже мій. 
- Ага, - сказав Чорненко. 
Він полежав ще деякий час, тоді відповз назад до гурту. 
Лишившися Гриць Печений сам, записав, виводячи якомога кучерявіші літери: «якби ж то пішли дощі...» В ту ж мить йому спало на думку: непогано посилати звіти з фронтів короткими віршами, як то робив під час кампанії 1941 року молодий поет Ганс Бавман. 
Сонечко знов виповзло на травинки, але тепер воно знялось і злетіло вгору. Гриць Печений занотував: «доганяти літаки...» Болюкові хлопці раптом усі випростались і перебігли по цей бік. 
— От що, - промовив Болюк. Його негайно оточили. 
Гриць Печений підвівся й сховав нотатник до внутрішньої кешені. 
- Наші відходять, - поважно сказав йому Урвивус, коли він підійшов до гурту.
- Так, - сказав Гриць Печений і повернувся, щоб забрати лейку, яка лежала на землі. 
Болюк говорив тихо й просто, наче розпитував про ціни на базарі. В години дозвілля він ділився з вояками хлібом і давав докурити цигарку. Якби він мав більше особистого честолюбства, міг би ЗІСВОЇМИ хлопцями брати міста. Але він був тільки підстаршина, наказоємець. 
Доводилось пробиратись увесь час чагарником. Черненко, вкрай утомлений, плентався позаду. Урвивус уповільнював крок, щоб не лишити його самого. 
- Паршиво, - промовив Черненко й скривився. 
Урвивус спинився. 
- Болить тобі щось? 
- Ні. 
- Дай твою торбу. 
Вони рушили далі. 
-А цей, - сказав Черненко, - цей кореспондент, що він за чоловік? 
- Добрий хлопець, - сказав Урвивус. 
Чорненко сказав: 
- Гордий якийсь, неприступний, слова не скаже. Та ж вони, западні.. Всміхнеться, то тільки одним ротом, очі ні. 
- Добрий хлопець, - сказав Урвивус. 
Гриць Печений, який ішов зовсім позаду і на якого ніхто не зважав, вийняв нотатника й записав находу: «добрий хлопець. Любов до окремої людини? Так, до людини, що служить нашій меті» (це він закреслив. Лишилось тільки: добрий хлопець...). Щось його спинило на міть. Він оглянувся й в останній хвилині...
....якби хтось, хлопці, виправ нам білизну, бо цілий ось тиждень уже глядіть наче оті чумазі харківські ррра-та-та-та-та-та! та-та-та-та! та-та! та-та-та! та-та! та-та-та... 
Болюк мішком об землю... .
.. та-та-та. .. його візьму його візьму я його візьму …. а затріщало …. біцепсом під щелепу...! ...а затріщало.... біцепсом....! ... та-та-та-та.. 
Гуп об землю - в пику! - пикою! … в пику!
 Урвивус зуби ... легенями ... в отвір … слова .... слова…. а пахне травою ... ні мох... 
(Вас, хлопці, хотять забрати в полон. Пам’ятайте, що казав вам ваш старшина перед початком відступу. Там наруга, хлопці. На вас хрест і слава. Так не вмирають. Далеко відкиньте від себе долю паршивого собаки. Поміч прийде. Не відносьте вуха від наручних годинників, вони цокотять. Поміч може прийти вашим праправнукам, але тримайтесь, хлопці. Вас не заберуть у бран. Багато з вас тут лежить, хто зна, чи виживуть, та з кісток же твориться прах, це ґрунт, хлопці, рідний ґрунт. Поможіть один одному як зможете. Чекайте. Слухайте.) 
Гриць Печений очуняв. Він лежав на траві цілісінький та неушкоджений, гудіння в мозку не йшло в рахунок. 
Він підвівся й знайшов свою лейку. Кругом лежали покотом свої й червоні, але насамперед треба було допомогти тому хлопцеві, Черненкові, він бо дихав там, під ліщиною.
Дорогу до Чорненка перегородило щось суцільно стогнуче, грубий кусень людини дригався в пошматованій червоноармійській гимнастерці. Думавши зустріти в ньому земляка, Гриць Печений нахилився, щоб подати йому допомогу. Але це було якесь стерво, виродок з білими бровами, що безперестання лопотів: «ох, нєвмочь, ох, нєвмочь ...» Гриць Печений вистрілив у нього з пістоля, щоб скоротити його муки. 
Тоді він нахилився до Чорненка. 
Він пив біль з його очей, мусів бо позичати болю в інших: за свою майже трилітню безперервну війну сам не зазнав ні одного поранення, як не рахувати легкої контузії на Поліссі. Наче той вічний жид. 
Він подумав, що тепер хлопцеві так знадобилась би та горілка, яку він, Гриць Печений, діставши, відразу вилив на землю, щоб не творити собі ілюзій про війну. Він пішов до струмка й приніс води у філіжанці. 
Черненко дививсь на нього очима смертельно враженого теляти. Він по волі повертався у притомне життя. Грицеві Печеному спало на думку, що зараз непогано було б помолитись. Він зосередився на одному й сказав: «Господи, мій Боже...» Тоді пішов за невтримним потоком розпруженої думки, і він не сказав більш нічого. Спинившись очима на листку ліщини, де знов собі повзало сонечко, він вимовив одними губами: «не витворили мого Бога...» 
Черненко облизав губи. Тоді хрипко сказав: 
- Українці світового мірила.. 
І по павзі: 
- Ех, не були Ви в нас над Дніпром.
- Уже йдуть наші, - сказав Гриць Печений. 
Підвівшись, він згадав: тут же ніхто не знає, що в його посвідці так чітко виписано справжнє його ім’я: Григор Гаврищук, із Київщини, просто таки з-під самого Києва. 
Марітчак, підходячи, привітав його рукою. Гриць Печений мовчки всміхнувся до нього вибитим зубом. 
- Тут один. - Він показав на Чорненка. 
Марітчак дав знак носіям. 
- Ну, - сказав він і глянув на Гриця Печеного. 
Вони потисли один одному руки. 
- Гаразд, - сказав Гриць Печений. 
- Погнали назад, - сказав Марітчак. 
- Німці?
-А-я, панцерники. 
- Що ж, іще кілька днів життя на шкоду Сталінові. 
- Прошу?
- Кажу: ще справимо Сталінові радість нашим небажанням погостювати в Леніна. 
Носії підняли Чорненка воднораз із двох боків. Марітчак оглянувся. 
- То, прошу Вас, висліди зближеного бою гранатами. 
- Так, і всяким іншим приладдям. 
- Гарячим і холодним. 
- Включно до зубів. 
Вони стояли поруч. 
- Болюк поліг? - спитав Гриць Печений. 
- Живе. Йому перев’язують плече. 
- Так, - сказав Гриць Печений. - Вони стояли поруч. 
- Ідете? - спитав Марітчак.
- Так, я маю щось занотувати. В тій хвилині. 
- Ну, то гаразд, - сказав Марітчак.
 Він пішов, роздивляючись на всі боки.
 Гриць Печений вийняв нотатника й став на одне коліно. Але це було не зручно, він ліг на живіт і, поклавши нотатник перед собою, написав швидко й розмашно, майже не спиняючись: 
«Найдикіший біль, найгостріший жах людини перед загадкою власного буття - не є самоціль, але вони вростають якимсь благом у закономірність цілого, як відносне в абсолютне. В тому, що одиниця гине чи став врятованою в якійсь точці свого життя, бере участь складна взаємодія причин, особистих і зовнішніх для одиниці. Те, що вирішує долю одиниці в кожну мить її становлення, це не керівництво згори, бо такого взагалі не існує. Це Бог, що сам складається із себе кожної миті, це Божество, вічно радісне на власну самотворчість». 
Написавши це синім, він обернув до паперу червоний гострячок олівця й повільно навхрест перекреслив написане. Тоді звичайним діловим почерком занотував: 
«29-го, третя п’ятнадцять пополудні. Німецькі панцерники. Червоні - назад. Нас вирятувано з оточення. Сталін довгий язик, довгий ніс. Чорті та з два. Ми. Покищо - крапка. Далі».
 Він звівсь на рівні ноги й обтрусився. Находу ховаючи нотатника до внутрішньої кишені, воєнний звітодавець Гриць Печений пустився доганяти товаришів.

Інвалід працюватиме за старим фахом
У таборах для воєнних інвалідів райхсміністерства для зайнятих східних земель в Судетській області перебувають інваліди з добровольчих з’єднань, яких звідси направляють або до резервових полків, або, за ступнем працездатности, на работу в Німеччині. Сотні добровольців з усіх земель Совєтського Союзу, вийшовши зі шпиталів, знаходять собі нову роботу й заробіток. Ось яка доля людей, що хочуть боротися або творити. - Власне все мало б бути інакше, - думав собі командир групи добровольців Іван М., українець з-під Запоріжжя, коли покидав шпиталь, щоб перебути деякий час у таборі для воєнних інвалідів у К. В листопаді минулого року уламком бомби йому відірвано ступню на лівій нозі. Як тільки він почав одужувати в шпиталі, почала гоїтись також і стрільна рана в спині, він зараз же написав до штабу німецької сотні на сході, до якої раніш належав, щоб там було вжито всіх заходів для повернення його знов на фронт. 
Зараз він ще завсім під впливом почутого. Сидячи на лаві біля командного баражу, він намагається опанувати свої думки. Він шпортається в своїй торбині і видобуває з неї лист старшини сотні, в якій той особисто поздоровляє Івана М. з одужанням і гідно оцінює його бажання залишитися в частині, щоб далі боротися до остаточної перемоги. З виразом запиту озирається Іван М. навколо, але ніхто не наважується дати йому якусь пораду. Думки його йдуть ще звичним шляхом, тісно зв’язаним з подіями на фронті. У совєтській армії він був ляйтенантом у піхоті, поки 1942 не перейшов на німецький бік. І з цього часу він бездоганно виконував у німецькій сотні обов’язки шофера та помічника збройного майстра. Його бездоганну поведінку засвідчив у своїм листі до начальника шпиталю в І. старшина його бувшої сотні. Про те саме промовляють його від знака за хоробрість для східних народів у бронзі, срібний значок за поранення, а також його лист до свого старшини про бажання і далі боротися на фронті, яке не зломило навіть тяжке поранення. Він ледве міг дочекатися, поки дістав протез, щоб тільки мерщій вернутися до своєї сотні, яка потребує кожного свого вояка. Саме тепер більш ніж будьколи. І от, маєте ... 
Перекладачеві важко передати розчарування цього інваліда. Засмагле обличчя його промовляє більше за переклад. Лікар вирішив його справу не так, як йому хотілося. У кожному воякові, що дістав дозвіл повернутися до своєї частини, вбачає він щасливця. 
Доводиться відповідати на чимало його запитань, аж поки Іван М. не звикне до нової думки, що йому доведеться відтепер працювати у великому збройному підприємстві, що виготовляє зброю для фронту. Не зважаючи на інвалідність, він працюватиме далі за своїм старим фахом, яко технік, так як він працював ще до війни на батьківщині, де він лишив дружину з трьома дітьми. Це завдання важливіше, ніж робота шофера та помічника збройного майстра, і це йому зрештою ясно, навіть якщо минулі місяці повні тяжкої праці й боротьби і здаються йому привабливими. 
Тепер його ім’я є в списку, де санітарний підстаршина проти його прізвища занотував висновок старшого лікаря про його здоров’я. Це доля одного з багатьох, що їх цими днями оглядав старший лікар і для яких виписував прбтези. Це люди з усіх частин Совєтського Союзу. 
Мине ще кілька тижнів, поки ін валід М. цілком звикне до свого протезу. А тоді він поїде на збройний завод, щоб там використати свої технічні знання й здібності, потрібні тут не менше, як і його попередня боротьба за свободу Европи. Його справу вирішив висновок лікаря... 
Воєнний кореспондент Вернер Л. Вітткопф

Хоробрий український доброволець
Вся німецька преса вмістила таке повідомлення: 
Український доброволець, вахтмайстер Іван Глущенко, обороняв зі своєю чотою дорогу, яку ворог домагався будьщо перетяти. Мимо багаторазових атак совєтів, вахтмайстрові вдалося втримати в своїх руках важливу дорогу.

Голос німецького командира
Один високий німецький командир розповідає: 
«Особливо треба відзначити боротьбу 4 українського доставного куреня під командою гавптмана Кравзе за оборони головної лінії коло Глодова проти переважаючих кількісно й озброєних гарматами та гранатометами армійських з’єднань червоної армії. Під енергійним проводом гавптмана Кравзе українські добровольці досягли вогневої переваги, ударили навздогін за втікаючим нападником і навіть мали здобич. 
Цей курінь утворено з колишніх полонених, які виявили бажання боротися проти большевиків за вільну й незалежну Україну. Відданість своїй меті вони довели ще за боротьби проти большевицьких банд, коли були випадки, що оточені бандитами й захоплені ними в полон добровольці пробивалися чи втікали в темряві до свого куреня».

Андрей граф Шептицький
Митрополит українсько-католицької Церкви високозаслужений церковний діяч, великий громадянин, покровитель і меценат української культури, визначний знавець і любитель мистецтва, щирий опікун і щедрий добродій української молоді, помер у Львові в середу 1. листопада 1944 р. Похорон відбувся в неділю 5. ц. м. Вічна йому Пам’ять! 
Найважніші дати з життя Покійного Митрополита: 
Уродився в 1865 р. у Прилбичах, пов. Яворів, у відомій родині Графів Шептицьких, що дала нашій Церкві кількох високих достойників і заслужених діячів. Після закінчення богословських студій та осягнення докторату трьох факультетів і висвячення в Чині оо. Василіян, працював кілька літ як священик. У 1899 році, після смерти єп. Куїловського, приняв свячення на спорожнілий єпископський престіл у Станиславові, а вже в 1900 р. став львівським архієпископом і галицьким митрополитом. Отже справи Греко-Католицької Церкви вів повних 45 літ. На цьому становищі приходилось йому поборювати всякі труднощі. Як Митрополита українсько-католицької Церкви і гарячого українського патріота вивезено його з наказу царського уряду в 1914 р. зі Львова у глибину Росії, звідки Він повернувся до рідного краю щойно в 1917 році. Не зважаючи на незвичайно важкі часи й обставини, в яких приходилось діяти Митрополитові Андреєві, заслуги його для української Греко-Католицької Церкви мають тривку, непроминаючу вартість. 
Заслуги Покійного на громадянській ниві: основник Українського Національного Музею, Богословської Академії, Народної Лічниці, захистів для сиріт, фундатор стипендій для шкільної молоді і т. д. і т. д. 
У признанні наукових заслуг Андрея Графа Шєптицького іменовано дійсним членом Наукового Товариства ім. Шевченка. У признанні заслуг як громадського діяча його іменовано почесним членом Товариства «Просвіта» у Львові та інших Установ. У р.р. 1941-42 був Митрополит почесним президентом Української Національної Ради у Львові. 
Митрополит ґр. Шептицький здобув собі виключну любов, пошану й пієтет не лише серед українців греко-католиків, а й серед православних українців. 
Наслідником Покійного на митрополичому престолі у Львові став архієпископ д-р Йосиф Сліпий.

Листопадові свята на чужині
Листопадові Роковини у Кракові вшанувала місцева, не надто тепер численна українська громада раннім богослужениям у гр. кат. церкві св. Норберта. Опівдні ж зібралися на спільні сходини працівники УЦК з проф. В. Кубійовичем на чолі, представники місцевого. УДК, члени «Військової Управи», члени Редакції «До Перемоги» і працівники та співробітники «Українського Видавництва». 
Сходини відбулись у приміщенні УЦК з відповідною доповіддю про історичне значення 1-го листопада, років революції 1917—18 рр. та перші дні будування власного життя на руїнах московської імперії та про ті можливості, що незалежно від сучасного ходу воєнно-політичних подій, можуть стати перед нами, як нацією, і можуть здійснити мрію про наші Нові Великі Дні. 
В Листопадові Роковини відправлено в середу і. листопада в год. 7-і й в вечері у гр.-кат. церкві у Відні урочисту Службу Божу. До Служби Божої станув о. крил. Дам’ян Лопатинський в асисті о. Крил. д-ра Горникевича - пароха віденської Церкви св. Варвари і о. крил. Мохнацького.

До англо-совєтських взаємин
Повідомлення американської пресової аґенції Асошіейтед Прес з Вашингтону, поміщене в шведській газеті «Афтонблядет», говорить про напруження між Англією та Совєтами та зазначує, що урядові чинники Вашингтону відмовилися зайняти становище щодо цього. В останньому часі, - говориться в повідомленій, - в англійських політичних колах все частіше підносять питання, коли нарешті ЗДА оголосять свою думку про протиріччя між Великобританією та Совєтами. 
Ці різниці інтересів лишаються надалі, не зважаючи на всі конференції між Англією, Совєтами та ЗДА. 
Асошіейтед Прес вказує в зв’язку з цим на найбільш болючу проблему - польську справу, так окреслюючи становище трьох союзних великодержав: Совєти хочуть в основі поширити свою сферу впливів у Европі. Великобританія підозріло приглядається до цих загарбницьких домагань Совєтів, але не наважується розпочати щось проти цього на власну руку. ЗДА хочуть за всяку ціну обминути всяких непорозумінь з Совєтами і сподіваються, що польська справа незадовго знайде свою роз в’язку на світовій конференції, на якій вирішуватимуться й інші подібні питання. 
Асошіейтед Прес стверджує в кінці, що ЗДА вважають совєтські вимоги в Европі справедливими та що західні великодержави не хочуть і не можуть перешкодити поширенню совєтського впливу.

Добровольці зі Сходу відзначені Залізним Хрестом
Німецька преса нише: Добровольці зі сходу дістають від 28. січня ц.р. також Залізний Хрест. Від того часу багато східних добровольців дістало Залізний Хрест II кляси за хоробрість у боротьбі з большевизмом. Та багато східних добровольців здобуло собі особливою хоробрістю також Залізний Хрест І кл. Особлива вартість цього відзначення полягає у тому, що Залізний Хрест дістають тільки ті добровольці, які мають уже бронзову та срібну відзнаку хоробрости для східних народів.


Останні часи Запорожжя
Хоч позволив хан на пісках 
Новим кошем стати, 
Та заказав запорожцям 
Церкву будувати.
У наметі поставили 
Образ Пресвятої 
І крадькома молилися... 
Т. Шевченко.

По зруйнуванні москалями Старої Січі над Чортомликом і після полтавської катастрофи довелося запорожцям розташуватися на чужій землі, в турецьких і татарських володіннях. Зробили були вони спробу заложити собі кіш на правому березі Дніпра, коло гирла річки Кам’янки. Але цар Петро вислав військо, щоб його зруйнувати. Тоді запорожці, уступаючи перед силою, перевезлися на лівий берег Дніпра й заложили Січ в Олешках над річкою Конкою, насупроти теперішнього Херсону. Одже довелося їм жити під протекцією кримського хана, з його ласки. Тяжке було це життя. Запорожжя було зовсім відрізане від України. Цар раз-у-раз наказував, щоб з України нікого не пускати до Криму, ані чумаків, ані інших торгових людей, а самих запорожців звелів карати смертю, як тільки хто з них перейде кордон хоча б і з мирними намірами. 
Місцевість кругом нової Січі була пустельна й піскувата, кругом кучугури, вітер засипав піском саму Січ. Татари загарбали Дніпро й увесь степ від порогів до Лиману й козаки не мали де ані коней випасати, ані рибу ловити, ані полювати. Хан не дозволяв укріпляти Січ, навіть гармат у ній тримати, а тимчасом раз-у-раз посилав запорожців або воювати черкесів та калмиків або втихомирювати непокірних татар. За найменше непорозуміння з татарським населенням хан завдавав козаків у неволю, а одного разу трапилося таке, що цілий відділ запорожців, який з ханського наказу ходив у поход на ногайських татар, було роззброєно й 1500 людей запроторено в неволю на турецькі каторги. Запорожці гірко скаржилися Орликові, яко своєму гетьманові, але той нічим не міг допомогти. 
А з України приходили сумні вісти: «Якщо ви прийдете на Україну, - переказували їм, — то всі загинете. Єднайтеся з татарами та визволяйте нас, бо й ми всі від Москви пропадемо». І запорожці не знали, що їм робити; мучила їх журба за рідним краєм, а здаватись на московську ласку не хотілося. Та ось пройшла чутка, що Росія буде воювати з турками, і москалі самі почали залицятися до запорожців, щоб переманити їх на свій бік. Костя Гордієнка, цього непримиренного ворога Москви, вже не було в живих. Він помер весною 1733 року й запорожці урочисто поховали його над Дніпром. А новий кошовий, Іван Малашевич, стояв за те, щоб помиритися з Москвою. І запорожці зважились. Коли гетьман Орлик написав їм, щоб вони ні за що не піддавалися Москві, запорожці дуже чемно йому відписали, що для них нема іншого виходу: якщо почнеться війна, то їм доведеться виступати проти своїх братів, гетьманських козаків, а татарське воювання скінчиться, як і раніше бувало, на тому, що татари нахапають наших людей у неволю, і тоді прокляття й сльози нещасних полонеників упадуть на голови запорожців, татарських союзників. 
Літом 1734 р. запорозькі делегати списали з-російським урядом у Лубнях умову, що Військо Запорозьке вертається під царську протекцію, дістає знову всі свої колишні землі, буде мати свій устрій і свою виборну старшину за своїми давніми звичаями, і діставати від російського уряду платню по 20.000 рублів щороку. Запорожці покинули ханські володіння й заложили Січ на річці Підпільній, лівому допливі Дніпра, не далеко від Чортомлицької Січі, зруйнованої в 1709 році. Це була так звана Нова Січ, в якій запорожці перебули аж до її зруйновання москалями в 1775 році. На Січі першим ділом збудовано церкву в честь Покрови Пресвятої Богородиці вона здавна була престольним святом на Запорожжі. Одночасно з упорядкуванням Січі поділено було запорозькі землі, що звалися офіційно «Вольностями Війська Запорозького», на п’ять округ або паланок: на правому березі Дніпра Бугогардівська, Інгульска та Кодацька; на лівому: Самарська та Калміуська. Згодом повстали ще три паланки: Орельська та Протовчапська на лівому і Прогноїнська на правому боці Дніпра. Осередком кожної паланки був так званий гард, де перебував полковник з постійною залогою. Вольность обіймали простір пізнішої Катеринославщини й частину Херсонщини й Таврії. 
Сама Січ складалася з куренів, що їх було всього 38. Це було так би мовити земляцьке гуртування на основі походження козаків, на що вказували й назви деяких куренів, наприклад: Переяславський, Полтавський, Каневськнй, Уманський, Батуринський та інші. Кожен курінь становив окрему громаду, яка мала спільне майно й спільний стіл. На чолі куреня стояв виборний курінний отаман. Число козаків досягало в курені кількох сот, але не всі вони разом перебували на Січі; частина козаків несла постійну сторожову службу на кордонах і по гардах, частина ж перебувала на рибних та звіриних ловах. Уся земля на Запорожжі належала Війську, як верховному власникові. Кожного року на січовій раді робився розподіл степу й річок між окремими куренями. Окремо розподілюваио ділянки для випасу коней та худоби, для риболовства, місця для пасік, ліси, для полювання. 
На чолі Війська стояв кошовий отаман, якого вибирали усим Військом на раді на новий рік, 1 січня. Тоді ж вибирали й іншу старшину: військового суддю, осавула, писаря, курінних отаманів і всю меншу старшину. Один сучасник, що прожив на Січі довший час зразу по тому, як запорожці побудувалися на річці Підпільній, залишив нам дуже цікавий опис січової ради. Відбувалася вона, як він оповідає, таким способом. В день нового року зразу по Службі Божій подавалося гасло пострілом з гармати. Потім довбиш бив дрібно в літаври на майдані перед церквою, і тоді осавула виносив з церкви військовий прапор і ставив коло літаврів; кошовий виносив знак своєї влади палицю з срібними насічками й клав на столі, за ним суддя складав військову печать, а писар каламар. Сходились усі козаки і кошовий казав їм: «Панове молодці й товариство! У нас сьогодні новий рік, треба нам по старому звичаю  учинити у Війську розділ річкам та землям». На що всі гукали: «Добре». Тоді робили по жеребку розподіл між куренями. Скінчивши цю справу, кошовий казав знову: «Панове молодці! Чи не будете ви цього року за старими вашими звичаями інших нових старшин вибирати, а старих скидати? Так скажіть». Якщо козаки були з старої старшини задоволені, то гукали: «Ви батьки і пани наші добрії, треба вам і далі над нами панувати». Коли ж рада хотіла кошового чи всю старшину перемінити, то кричали: «Уже ви військового хліба наїлися! Кидайте своє кошев’я і панство своє, сякі діти, бо ви нам неспособні!» І тоді кошовий, поклавши палицю на свою шапку під прапором, кланявся на всі чотири сторони козакам, дякуючи за те, що цілий рік його слухали й ішов мовчки до свого куреня. 
Тимчасом козаки називали кандидатів і ті, чиї ймення вигукувано, йшли потихеньку до своїх куренів. Там вони дожидали, поки до їх приходили з майдану і кликали на раду. За звичаєм треба було відмовлятися. Тоді брали обранця попід руки й вели, а інші підштовхували з-заду в потилицю і в спину, примовляючи: «Іди, сякий сину! Нам тебе треба, ти наш батько, будеш над нами панувати!» На майдані доручали знаки: якщо кошовому, то палицю, якщо судді, то печать, осавулові прапор, а писареві каламар. Звичай вимагав, щоб кожен відмовлявся двічі, а за третім мусів згодитися. Тоді били в літаври й оддавали честь. При цьому козаки мазали новому кошовому голову землею, хоча б на дворі стояла грязюка, - такий був стародавній звичай. 
Влада кошового була дуже велика. Він порядкував військовими справами, стояв на чолі адміністрації й військового господарства, зносився з гетьманом і царським урядом, навіть з представниками урядів сусідніх держав, наприклад, з кримським ханом. В час війни, в поході, влада кошового була чисто диктаторська, він мав тоді право карати смертю кожного козака за порушення дисципліни. А та дисципліна була дуже сувора: наскільки на Січі козакові була вольна воля, і він міг собі пити та гуляти досхочу, настільки на службі, й особливо в поході, мусіли козаки слухатися старшини без заперечення, а горілки не сміли й у рот брати. Велику владу мав у своєму курені й курінний отаман. Подаючись у відставку, кошовий звичайно не повертався до свого первісного стану рядового козака, а зараховувався до почесного гурту «січових дідів», що колись займали у Війську високі посади, а потім складали немов вищу раду біля кошового. 
Зараз же по переході запорожців під російську протекцію розпочалася війна Росії з Кримом і Туреччиною, і в цій війні запорозькі козаки, так само як і гетьманські, мусіли взяти якнайжвавішу участь. Війну цю провадили російські генерали, не виключаючи й прославленого фельдмаршала Мініха, як найбезглуздішим способом; вони уклали в домовину половину своєї армії й досягли дуже не великих успіхів; хоча не раз і побивали ворога, але ніколи не вміли використати своїх перемог. Війна тяглася шість років і закінчилася в році 1740 миром, на основі якого Росія здобула область «Вольностей Війська Запорозького», яка й без того перестала належати татарам та туркам, як тільки запорожці визнали над собою російську протекцію. 
Запорожці піддержали в цій війні свою стару боєву славу й дуже прислужилися російському війську. В 1736 році вони взяли штурмом Перекоп, вдерлися у Крим і погромили татарську орду під проводом султана Нурредіпа. Сам султан був убитий, а його корогва й бунчук дісталися запорожцям. Після того козаки рушили на Козлов (Євпаторію) й визволили тут кілька тисяч невільників. Слідом за запорожцями ввійшло в Крим і російське військо, але татари підпалили степ і москалі мусіли відступати аж в Україну. Запорожці прикривали відступ. Татари гналися за ворогами й добігли аж до річки Орелі, але запорожці їх погромили й захопили в полон трьох мурз. За ці послуги цариця Анна прислала Війську Запорозькому нові клейноди: срібну позолочену булаву, бунчук, п’ять корогов і кілька перначів для старшини. Брали запорожці участь і в дальших походах: в поході 1738 р. до Дністра, в 1739 році помагали взяти фортецю Хотин, оперували на морі й потопили в Дунайському гирлі кілька турецьких кораблів. Нарешті перевели російські відділи через Сиваш (Гниле море) й помогли їм узяти фортецю Арбат. Запорожці понесли у цій війні великі жертви і втрати: їх полягло біля 6.000 душ, мало не половина всього січового товариства, і не стільки в боях, як від безхліб'я, від хвороб та великих морозів. За те за Військом були забезпечені його володіння і тепер воно могло взятися до розбудови свого господарського життя. ГІроф. Д. Дорошенко.
 
Сумні історії
Павло ЧЕПІГА
Як дядькова Якимова шапка облізла
Одержав Микола Безденежппй листа з Безштаньок... 
За полями та лісами, над протічком у балці, село таке є в Україні. Колись воно звалось якось на -еньке. А потім, кажуть, як обійшов його крутом циган без штанів, щоб дівчата заміж не йшли - на збитки ото так - то й стали село Безштаньками звати - на глум ніби. 
Але то така давнина, що хто зна, як тому й вірити. А село не погане було, і люди в ньому й при хлібові й при здоров’ї. 
Та я мабуть по черзі розповім. 
Було це на переломному періоді нашого тепер потойбічного життя, коли переламали людей в економіці й ламали в свідомості. Я кажу про людей взагалі, бо, розуміється, тоді у нас говорили інакше, говорили, що світ не такий уже звичайний, як нам здається... 
От приміром у сірій свиті є не просто собі селянни-хлібороб, тобто, а по писаному маркситською діялектикою (та й зацвіла ж вона тоді у нас там махровим цвітом!) у сірій свиті можна було найти... ну кого там потрібно було за пляном біжучої політики? Куркуля, прихвосня, а його, цього класового елемента, можна... Ні, тоді так просто не давили можна було ліквідувати, як клясу, а він потім і сам помре. 
Одним словом, науково доведено було, що село де дрібнобуржуазна стихія, і почали його ламати та так, що від подушок та від килимів аж курява стала. Встала і пішла, та - селами, та хуторами, та містечками, та так по всій землі нашій. Оце і зветься - зламати в економіці. 
Поки ламали в економіці, Микола й гадки не мав. Ну що в нього? Хата батькова, горбду ніде на п’яті повернутись. А батько-що? Скрипів пером у волості, потім у сільраді й лишив Миколу Безденежного чистим пролетарієм. Так і досидів він спокійнісінько на селі до самого ламання у свідомості. А тут він і захитався, бо не припускав, що його свідомості чого бракувало; Але що йому з такого ломания? І повернуло Миколу до міста. 
Як від'їзджав, то навіть відмовився від періжків, яких йому дядина винесла на дорогу. А як вона благала взяти? Він і взяв би, пиріжки смачні були, але від них ішов дух капусти, то могли викрити його сільське походження. А Микола ніколи не міг допустити, щоб його запідозрили у дрібнобуржуазній свідомості, та ще й у місті. 
Приїхав. Вийшов він зі станції, а ніч ясна, тиха. На небі - зорі, внизу вогні, так все і злилося в суцільний, вогняний космос, аж моторошно Миколі стало, (Він таки трохи романтичної вдачі був, не здивуйте) і здається йому, - так і лягло місто до його ніг. 
-«Ну, - міркує, - приймай, соціялістичний секторе, мене до свого сектора, та й кинувсь у його бурхливі індустріяльні хвилі, та так кинувся, що трохи непохлинувся. 
Не раз йому ті пироги з капустою пахли. Запахнуть, та аж сумно Миколі. І досі кається, що не взяв, а почитає в газетах, як Україна стає уже квітучою, та й повеселішає. (Як не є рідна земля). 
А то стали друкувать у газетах, щоб зробити всіх колгоспників заможними. Микола і думкою повеселів - може таки ще скуштує пирогів,  - думає. Сидить, і радіє з такого щастя, а тут лист з Безштаньок.
Тепер там суцільний колгосп і зовсім по-новому зветься - співзвучно до доби - «Заможні Безштаньки». Миколу так і обдало хвилями захоплення. А ще дядина пише: 
«Якби ти небоже, мій єдиний, приїхав до нас, то й не впізнав би наших Безштаньків. Багато хат тільки вікна навхрест дошками позабивані, щоб собаки не лазили. Мабуть кара така пішла за щось. Та навчилися люди галети пекти, цього ні батьки наші, ні діди не знали і не відали, багато людей спасалось цим, а так ніщо воно - буряки та полова просяна, діставали ж десь». 
«А ще спішу тобі повідомити, що та шапка смушева, дядькова Якимова, що він збирався все тобі подарувати на весілля, зовсім облізла. Поки живий був покійний, то все було проношував, беріг. А як склав у піст і він свої руки, та як це стало його бідної голови, то як же й шапку тут проношувати, вкинулась міль і об'їла чисто». 
Жаль на дядину терпкий та гіркий придавив Миколу. Так і лишилася з пережитками та з незайманою свідомістю - про власне клопоче. А Миколі більше дядька шкода. Дожив би він до соціялістичної свідомости, як би не помер і в безкласове суспільство ввійшов би. - Микола аж розсердився на дядину за таку відсталість. 
А я оце теж думаю, що шапка тут ні до чого.

Запізнення газет часом залежить від зовнішніх причин, які неможливо буває усунути. Але здебільшого газети запізнюються через незацікавленість у скорій приставці їх відповідних осіб. Газета сама не прийде до рук читача. Ніхто не сміє навмисне запізнювати прихід газети. Кожен повинен докласти своїх сил для усунення причин запізнення. Ті установи, до яких газети для добровольців прибувають з запізненням, повинні виявити, хто в цьому винен і вжити негайних заходів до прискорення достави газет. Для швидкого розподілу газет треба притягати до роботи пропагандистів. За те, щоб не було жадної зайвої затримки, відповідає установа. За згодою генерала добровольчих з’єднань буде зроблено раптові перевірки, винні у затягненні приставки газет установи буде притягнено до відповідальпости. 
Верховне Командування Збройних Сил. Відділ військової пропаганди.

Більше енкаведистів на фронті!
З таємних совєтських паперів, що попали до рук німців, виходить, що всіх енкаведистів відсилають з глибини СССР на фронт, де після наділення їх офіцерським рангом прицілюють їх до всіх родів Червоної армії. Згідно з особистим наказом Сталіна, окремі відділи військ НКВД відсилається для «скріплення бойового духа» в Болгарію, Румунію і на Східно-пруський фронт. Нові резерви енкаведистів мають протидіяти розкладові Червоної армії.

Росіянки не хочуть воювати за Сталіна
Кількість жінок і дівчат у віці 17 — 35 років, що ухиляються від ґвалтовної мобілізації в армію для відправлення па фронт, з однієї Тульської области складає 800—900 осіб. Органам міліції не щастить устійнити місце перебування дезертирок. Їхніх рідних репресують. В Тулі ПОПОВНИЛИ самогубство 12 дівчат призовного віку.
 

