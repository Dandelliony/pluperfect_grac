Третій бій на південь од Ладоги
Верховне Командування Німецьких Збройних Сил повідомляє 12-го серпня: 
На Кубанському пляцдармі, на фронті Міюса та на середньому Дінці день проминув без істотніших бойових дій. В районі Білгороду великий оборонний бій йде далі. На південний-захід від Орла не повелися атаки кількох совєтських дивізій. Також в районі боїв, що на південь і на південний захід від Вязьми ворог атакував далі. Тоді як на південній дільниці того фронту бойові дії ще нескінчені, на інших фронтах большевиків криваво відбито. Большевики втратили вчора 120 бронетанків. 
Авіяція, хоч погода не дописувала, вривалася знов у наземні бої на найбільше разпалених пунктах боїв, знищуючи протягом останніх 2-ох днів 83 совєтські літаки. 
У третій битві на південь од озера Ладоги німецькі війська, що ними командують генерал-фельдмаршал Кюхлєр, генерал-полковник Ліндеман та генерал піхоти Вихлєр, відбили в героїчних боях, що продовжувалися від 22-го липня до 6 серпня, навалу 8-ої і 67-ої совєтських армій, знищаючи через те наміри ворожого пролому. Війська ці боролися у найшчільнішій взаємнодії з ескадрами авіяції генерала авіяції Кортена. В цих боях відзначилися крім названої вже у воєнному звідомленні 1. піхотної німецької дивізії 5. дивізія гірських стрільців та 11. східно-пруська дивізія піхоти. 
Після великого повідомлення минулого тижня про перемогу військ генерал-фельдмаршала фон Маннштайна на Мінському фронті, наспіло з кінцем того тижня нове радісне звідомлення. 
Як сповіщає Командування, 12-го серпня, війська генерал фельдмаршала Кюхлєра, переможця з Прибалтики та багатьох боїв на північній дільниці фронту, закінчили переможно оборону третьої масової навали большевицьких загонів над озером Ладогою. 
Також і на інших дільницях Східнього фронту розбито всі встеклі спроби пролому большевиків. Біля Орла большевики кинули 11-го серпня в атаку знов три стрілкові дивізії з бойовою авіяцією та гарматньою підготовкою, але їх відбито концентричним вогнем артилерії, авіяції та димометів, при чому варто згадати, що, большевики наступали просто в нерозвинених до бою кольонах кінних батерій та вантажних авт. Совєтське командування кидає своїх бійців в атаку так густими з’єднаннями, що трапляються місця, де по 120 їхніх бійців застелює поле обстрілу одного німецького кулемета. Залишки розбитих полків большевики об’єдняють швидко в нові «штрафні сотні», що підлягають деградації. На фронті Орла зростає з дня на день вичерпання ворога. Коли наприклад горішньо-шлезькі гренадири, стримуючи наступ вісьмох бронетанків, примусили залогу одноло танку висісти, полонений совєтський офіцер з радости закінчення бою обняв німецького офіцера, що головно спричинився до розбиття залізного кольоса. 
Послаблювання панцирних наступів на лінії Орла дозволяє здогадуватись, що большевики, побачивши всю без успішність своїх атак на цій дільниці, перекидають свої бронетанкові та моторизовані частини на інші фронти, як на приклад під Вязьму, де большевицьке командування висилає на бій крім танків і літаків також вогнемети, залпові гармати та артилерію всіх калібрів, даремне намагаючись прорвати німецький фронт.
На Сицилії знищено десанти ворога
Протягом минулого тижня з не меншою жорстокістю тривали бої на Сицилії. Як сповіщає звідомлення 12-го серпня, на Сицилії німецькі відчепні пересування на скорочену базову лінію мали планомірний перебіг. Ворогові, що на північній дільниці натискає здовж узбережного шляху нанесено у запеклих оборонних боях значних втрат. Сильніша ворожа десантна спроба на захід від Орляндо була при співдії з авіяцією відбита у великій мірі ще заки осягнула узбережжя, а частини ворога, що їм вдалося висісти, ліквідовані.
