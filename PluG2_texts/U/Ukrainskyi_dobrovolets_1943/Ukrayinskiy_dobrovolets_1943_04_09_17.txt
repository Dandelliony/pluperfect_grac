Великий оборонний бій не вгаває
Героїчні контрнаступи німецьких армій
В. К. Н. 3. С. повідомило 25. 8.:
Великий, оборонний бій на Сході продовжується з непослабленою запеклістю. Де тільки совєти повели наступи великими піхотними й панцерними силами проти німецьких ліній над Міюсом, в районі Ізюму, Харкова й на південь від Шиздра, всюди заломились серед тяжких утрат. На одному тільки участку одного армійського корпусу підбито 116 танків. 
Авіяція підтримувала сильними з’єднаннями бойових і близькобійних літаків оборонні бої, розтрощуючи готовні становища совєтських танків і піхотинців. Вночі бомбардовано важні шляхи постачання і табори військ ворога. За вчорашній день совєти втратили 263 бронетанки і 95 літаків, переважно бойові машини. Оберґефрайтер Тіпец з одного відділу винищувачів танків, підбив 19. серпня в боях на південь від В’язьми протягом 30 хвилин 11 зпоміж 32 наступаючих большевицьких бронетанків.
Перед східними берегами Сицилії скорі німецькі бойові літаки поцілили підчас денного нальоту бомбами тяжкого калібру ворожий транспортний корабель, середньої величини.
Зістрілення большевицьких аеростатів
Одна важка артилерійна частина, що діє на Східньому фронті, протягом місяця не тільки перемогла багато ворожих батерій та своїм вогнем підпалила поїзд із боєприпасами, але, крім того, зістрелила 8 ворожих аеростатів спостереження або знищила їх на землі. Хоча після перших зістрелень противник відвів свої аеростати в тил, гарматникам удалося влучно їх поцілити на 18- кілометровий відстані. Цим зістреленням перешкоджено противникові провадити спостереження і протидіяти.
ДОБРОВІЛЬНІСТЬ
Всім пам'ятна так звана добровільність за совєтських часів. Кожний серйозний державний захід називався тоді добровільним. Совєтський уряд щороку проводив державні позики. Робилося це дуже просто. Партійний провід сповіщав про це комуністичну організацію якогось великого підприємства. Там пропозицію схвалювали на загальних зборах робітників будь-якого цеху, і це вважалося їхньою ініціятивою. Аджеж ніхто не смів голосувати проти державного заходу, інакше він потрапив би до списку «контрреволюціонерів», «ворогів народу». Ухвалу зборів оголошували в пресі, і тисячі підприємств, установ приєднували до неї свої голоси, підхоплюючи «важливий почин». Передплата на позики провадилася за вдало створеним тоді позалаштунковим терміном — «добровільно — примусово».
В Совєтському союзі існувало багато так званих добровільних товариств і організацій: Тапук (Товариство авіяції і повітроплавства України), Тсоавіяхем, Мопр, «Друзі дітей» тощо. До членів цих товариств залучали працівників установ і підприємств через місцеві комітети профспілок за принципом «зобов'язаний», інакше буде підозра в політичній неблагонадійності. 
Отже, саме поняття добровільність у Совєтському союзі звульгаризовано до крайніх меж. Зокрема де позначилось і на колективізації. Вступ до колхозів вважався добровільним. А скільки було залякувань, арештів, заслань за небажання вступати до колхозів, навіть виступів на мітинґах з кулеметами з метою налякати селян і примусити вступити до колективного господарства. 
Саму працю в насильно створених колхозах називали добровільною. Але всім відомо, якою каторгою була та праця, коли український селянин працював надмірно, а був босий, об шарпаний, коли величезний податок на колхози накладали ще тоді, як посіяне зерно ледве починало сходити. 
З початком цієї війни, крім мобілізації, в СССР був запроваджений принцип добровільности вступу до армії. Але що це за добровільність? На зборах партійної чи комсомольської організації намічали когось «виділити в добровольці», і той не смів заперечувати. Він уже ставав добровільцем, і його посилали до відповідної частини. 
Та не зважаючи на совєтське мракобісся, де мораль особиста, а надто суспільна, диктована згори, дійшла до повного розкладу, — у світі існував і існує священний принцип добровільности. Запорозька Січ була козацькою вольницею. Тут були тільки охочекомонники, охочі добровільці. Проте, вони були лицарями і, як лицарі, вмирали за свою батьківщину. Хозари, половці, печеніги та інші народи розбились об Україну князівської доби і зникли з лиця землі. Татари, поляки та інші знесилилися в боротьбі з українцями. Це було в ті часи, коли у війнах головне місце належало воякам-добровільцям. 
На полях боїв сучасної війни б'ються тисячі добровільців усіх народів Европи; згадаймо «Блакитну дивізію» еспанців, частини з французів, бельгійців, норвежців, шведів. Поруч з ними йдуть проти большевиків кубанські козаки, терці, донці, українські добровольці. Всі вони вступили добровільцями з числа полонених, перебіжчиків або з мирного населення. 
Отже, принцип добровільности на Сході — явище суто антибольшевицьке. Принцип добровільности живе й житиме там, де є міцні основи моралі, де високо стоїть поняття батьківщини, де панує ясна свідомість своєї національної гідности. 
Н. Щербина
