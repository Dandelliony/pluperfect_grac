1899
64.	До Якова Жарка
15 січня 1899 р.	З січня 1899 р.,
Полтава.
Вельмишановний добродію Якове Васильовичу!
Тільки вчора скінчив я перегляд Ваших творів. Як побачите, добродію, з моїх карандашних поправок — вони не дуже багато перемінили зміст Ваших творів. Я більше всього виправляв ті місця, де вчувалася — на мій погляд — або не наша конструкція речі, або почувалася покалічена річ. На мій погляд, теж треба з робити _ невеличкі додатки в кінці «За чуже добро», «Заробив» та «Без матері». Мені здається, що ті додатки треба зробити, щоб закінчити оповідання, от як, приміром, у хорі закінчує спів октава. А може, я й помиляюсь, то Ви самі, добродію, побачите, бо я ті невеличкі додатки теж поробив карандашем. Одного тільки не знаю, чи можна ті поправки, що я поробив, і ті додатки друкувати без того, щоб знову не подавати рукописі в цензуру? Я з цією господинею ніколи не зносився сам, за мене другі з нею цяцькалися, то через це саме і не можу Вам до-певно сказати, чи можна робити такі поправки після того, як рукопис уже повернено до автора. Додам ще: не подобається мені Ваш «Куций виводив». Він робе дисгармонію в цілому збірникові: перші оповідання черкаються дійсного життя та горя людського. У їх почувається Ваше чуле серце до меншого брата, до всіх, кого щербата доля не гладить по голові, а цупко проводе руку проти шерсті... А тут на кінці — на тобі!— примари п’яного кума з усякою чортовиною. Не годилося б, на мій погляд, в’язати оцей застарілий реп’ях в один букет з пахучими польовими квіточками. Подумайте, добродію, над оцим самі та й рішіть, як знаєте: Ви у своєму добрі — і голова, і розпорядник!
Обіймаю Вас щиро і бажаю в новому році щастя, здоров’я і більше таких теплих оповідань, як перші сім. Вашій половині мій низесенький поклон.
До Вас душею і серцем прихильний
П. Рудченко.
65.	До Якова Жарка
19 лютого 1899 р.	7 лютого 1899 р.,
Полтава.
Дорогий та серцю любий добродію Якове Васильовичу!
«Як той цвяшок у серце вбитий»... ношу я Ваш послід-ній лист і несказано радію тому, що серед нас народилися такі люди, що й послідню сорочку скинуть з себе та віддадуть на добре діло задля рідного краю. Справді: хіба ж це не скидання сорочки з себе — Ваш замір дати три тисячі на видавництво?.. Якби про це сказав такий чоловік'; як Харитоненки аби Терещенко, то тільки їх можна подякувати щиро та зразу і гроші взяти до скриньки, а коли кажете про це Ви, що своїм горбом заробляєте ту копійку на свій прожиток і з того заробітку який лишок відклали про чорний день собі та своїй сім’ї,— то як інше назвати Ваш замір, як не скиданням послідньої сорочки з себе?! І що Вам за се зробити? Узяти, управити Вас в шати, поставити в кутку на божницю та й гріти поклони аж до самої землі, пересипаючи їх теплими словами молитов!.. Як прочитав, кажу, я Ваш лист, то моє серце разом несказано раділо і боліло; дебела віра огортала душу, що коли є такі люди, як Ви, то наше діло не вмре, не загине, що воно буде розростатися та розвиватися, що варт задля сього діла рук не покладаю-чи робити. Показав я Вашого листа своїм близьким приятелям — і вони несказано раділи йому. Тільки всі ми, добродію, порішили так: хіба вже буде он який скрут! як кажуть: до зарізу треба буде,— отоді тільки ударитися до Вашої запомоги. А поки що — держіть свої грошенята при собі та й не хваліться про їх нікому, бо щоб не знайшовся який пройдисвіт, що, прикриваючись добрим ділом, не вимантачив їх у Вас. Світ і таких поганців плоде! То й стережіться таких добродіїв, щоб не сказати: лиходіїв.
До всього отсього додам Вам, що ми самі .заснували невеличку скриньку задля видання книжок. Троє дало по сотні рублів; я пристав собі до гурту, тільки сказав, що грошей не зможу відразу дати, а краще всього виручити їх від видавництва моїх творів. Невже вони не дадуть ніякої користі? Мені здається, повинні б дати, то оту користь і повертати в скриньку. Видання вже почалось. «Лихий попутав» та «П’яницю» вже розрішила цензура. Одно тільки шкода, що хтось їх переписав та від себе і відіслав до цензури. Дозвол дано 13 лютого 98 року, а мені про це сказали тільки перед різдвом. Треба було дещо поправити; я об різдві і поправив. У «Лихий попутав» небагато виправок, а в «П’яниці» — чимало. Рішили печатати «Лихий попутав», а «П’яницю» знову заслати до цензури, бо незабаром рік кінчиться і не вспіють напечатати до року. «Лихий попутав» уже кінчиться набором. Незабаром вийде. Шкода, що не разом з «П’яницею»; все б таки була книжечка аркушів у 5-ть, а то — метелик. Правда, що він і назначається задля сього. Проте думка у мене інша: я хотів би видати свої твори випусками більшими, ніж метелики, а так — аркушів у 10—15 разом. Мені здається, що на два випуски набереться. Перший— оповідання («Лихий попутав», «П’яниця», «День на пастівнику», «Батьки», «Лихо», «День у дорозі»), а другий— драматичні оповідання («Лимерівна», «Перемудрив», «Згуба»). Кожний випуск буде далеко більше 15 аркушів, а може, і за 20 перевале. На третій хотілося б «Повію» пустити, бо вона одна не менше як 25 аркушів захопе. Перша і друга частини — на 5 арк. кожна, третя — чи і в 6 убереться, а ще ж 4 і 5-та, котрі треба ще виготувати. Думка засісти за їх зараз, як тільки мені хоч трохи полегшає від казенної роботи. Одно тільки: коли-то я їх виготовлю? Переписувати їх нікому другому не можна, тільки мені одному. От переписував хтось «Лихий попутав». Хоч би тоді одна стрічка починалася з красного боку,— все за-вряд до самого кінця. А в друкарні так і набирають, як написано. Нудота читати, та нічого не поробиш. Отож, щоб цього не було, треба самому переписувати. 3-я частина «Повії» малась була друкуватись у «Київській старині», та, на лихо, Науменко (редактор) занедужав, а Лазаревський, що заступив його місце, противиться усьому, що нагадує про сучасне життя, бо не личить оце все до історичного журналу. От тобі й закрутень! Пишуть мені: дожидайте, поки виясниться. Що ж? будемо дожидати. Тільки я тепер згоджуюсь з Вами: краще «Повію» пустити усю разом. Якщо Ви мені запоможете грошима на видання її, то я сам її видам. Не знаю, скільки на те грошей потрібно буде, а певне ’немало. Коли «Лихий попутав» у 27  арк. стоятиме 80 руб., то «Повія» — аркушів в 25,— не менше восьми сотень затягне, а може, й усю тисячу. Звісно, як тільки я виручусь, то гроші зразу Вам поверну. Коли тільки виручусь і чи виручусь— про те святі знають. А думка, бачите, така: щоб не тільки виручитись, а чи не можна б, як жиди кажуть,
щей гешефта зробити, щоб заснувати свій видавнмцький фонд у тисячу руб. Рощот такий: видати 2 т. примірників по 1 р. 50 к. кожний, тобто на 3 тисячі. З них треба скинути 25%, або 750 руб., на користь книгарням; зостанеться 2250 руб.,— 1000 руб. повернути тому, хто дасть гроші на видання, 1000 руб. собі — на заснову свого видавницького фонду, а 250 руб. розточаться то на подарунки, то сюди-туди. Отака-то, мій любий добродію, думка. Що Ви про неї скажете? Ви скажіть, що думаєте, не потаюйтесь ні в чім, бо я ж перед Вами всю свою душу розкриваю.
Вашій дружині низесенько-низесенько уклоняюся, а Вас аж тричі гаряче цілую.
Душею і серцем Ваш
77. Рудченко.
Лихо мені з «Слобожанщиною». Я ходжу на службу Олександрівською улицею і все забігаю то до Савчука, то до Богоявленського — чи нема «Слобожанщини». Обіцяли давно виписати, та й досі не виписали. Завтра безпремінно зайду ще у общеську бібліотеку: там вони заснували свій склад. Я й туди колись заходив — не було. Може, завтра надибаю, то зараз Вам зашлю. У Харкові, кажуть, можна доскочити, тільки в якій книгарні—не знаю. Коштує вона, здається, карбованця.
66.	До Якова Жарка
5 березня 1899 р.	21 лютого 1899 р.,
Полтава.
Дорогий мій та серцю любий добродію Якове Васильовичу!
Одповідаю Вам якнайхутчіше на Ваш послідній лист. Перше всього скажу Вам: не гарячіться дуже. Коли Ви маєте думку пристати до нашої видавницької спілки, то задля сього треба не більше як 100 рублів, та й то не зараз. Ви сповіщаєте, що прибудете у Полтаву в піст. До того часу я побалакаю з нашими спільниками (бо мені ніколи було бачитись з ними), і як Ви приїдете сюди, то тоді купно і обрахуємо про все і тоді Ви, якщо Ваша буде на се ласка, і внесете свою долю, а до того — держіть її при собі. Що ж до тисячі на видання «Повії», то спасибі Вам, що згоджуєтесь на таку допомогу, оже зразу брати на се гроші і не годиться, і не треба. «Повію» ще треба викінчити, а задля
сього у мене тепер нема часу. Мене так у послідні часи нахилила казенна робота, що я лягаю спати не раніше 2—З години ночі; а вчора довелося лягти тільки в 4 години. Коли ж то при такій роботі братися за «Повію»? Може, я сього літа візьму одпуска на два місяці, то, вилежуючись на дачі, і приймусь за «Повію». Треба гаразденько передивитись перші три часті, а дві знову перероблювати. Діла багато. А вже ж коли пускати у люди «Повію», то треба, щоб вона вся була не згірше тих перших двох частин, що вже побачили світа.
Про видання Ваших творів у Полтаві побалакаємо тоді, як Ви сюди прибудете. Як не радо заснувати видавництво в Полтаві, оже не можна сказати, щоб £Іолтава була задля сього зовсім підхожа. Дуже глухий город і мало має зв’язків з книгарнями по других великих місцях, куди можна та й треба книжки розпускати. Одеса задля сього більше підхожа: звідти книжка скоріше розійдеться по світу. Правда, що в Одесі дорожче буде стоїти видання, зате, кажу, вона більше має способів розпустити видання по світу. А це ж чого-небудь та стоє. У Полтаві і дешевше вийде видання, то що з того, як воно буде пріти або в друкарні, або в кого-небудь на схові. Одеса розкаже про книжку і в своїх часописах, що розходяться усюди, а Полтава з своїми «Губернскими] ведомостями]» що має поробити? Та й то ще гаразд, коли схоче розказати про видання, а більше всього промовче, та й годі.
Як наїдете в Полтаву, тоді дрібніше побалакаємо про все.
Коли Комаров рає Вам видавати байки, то що ж? і видайте їх. Тільки все б таки мені здавалося, що їх треба ще раз гаразденько Вам передивитись.
Уклоняюсь низесенько Вашій дружині, а Ви цілуйте її руку та просіть, щоб вона Вас надержувала не гарячитись.
Обнімаю Вас щиро Ваш 77. Рудченко.
Р. S. Коцюбинський сповіщає, що першу збірку вони вже подали в цензуру, а тепер збираються на другу. Запрохує моєї допомоги. Треба щось послати.
12 березня 1899 р.	28 лютого 1899 р.
Полтава.
Вельмишановний добродію Михайло Михайловичу!
Разом з цим листом споруджаю до Вас невеличку посилку. Це моя давня робота, трошки підправлена за послідні часи. Якщо Ви признаєте, що вона личитиме до Вашої другої збірки, то — хай вона іде у світ. Може, кому вона нагадає про дивну красу рідної сторони і про те, як кляті культурні питання не дають спромоги милуватися світовою красою. Та що Вам повідати про те, що Ви самі, добродію, гаразд побачите. Якщо ця невіршована поезія сподобається Вам і личитиме до складу Вашої збірки, то приймайте її до своєї гуртової праці, а якщо ні, то, будь ласка, поверніть назад до мене. Ще б краще було, якби Ви задля цензури звеліли списати окремий список, а цей все-таки повернули до мене, бо в мене другого такого немає; бо я поправки прямо заводив у цей чистий список. У себе ж хотілося мати через те, що я не кидаю думки друкувати разом всі свої твори. От би цей список і пригодився задля сього діла. Переписувати ж його знову — зовсім не маю часу, а другому дати переписувати — нікому. Якщо Ваша ласка, то вчиніть моє щире прохання; накажіть тільки перепищикові, щоб списував так, як у мене написано, тобто: де починається річ з красної стрічки, то щоб і він так робив. Тут товариство задумало випустити метеликом мою «Лихий попутав», та дали списати такому писареві, що він — дай боже — щоб у 20 місцях почав річ з красної стрічки. У друкарні теж так набирали. І вийшло з сього таке, що від початку і до самого кінця наче одна річ. Ще гаразд, що хоч точки поставили; а то мов одним махом людина говоре — аж на 40 сторон друку! Де ж таки воно таке буває? У кожній роботі велику вагу має не тільки її зміст, а й те, як той зміст вироблено,— чи чепурно хазяїн зоколу походив. У художньому ж ділі це дуже важна справа. Ніхто не стане вірші писати в одну стрічку. Проте і невіршована мова має свій метр, і його дуже треба держатися, щоб легко було читати. Чи правду я кажу? Як Ви про це думаєте?
Ваш Чернігів справді тепер забагатів, прийнявши до себе музей Тарновського. Якщо його спорудять, як треба, то вже й я як-небудь зберуся і забіжу в Чернігів подивитися на дива того музею.
Поки ж що бувайте здорові. Щасти Вам, доля, в Ваших видавницьких замірах. Чи Ви не чули, коли Київ надумається випустити свою збірку на спомин Котляревському. Там і моя невеличка праця забрела. Якщо вона там гнитиме, то чи не краще буде пустити її до Вашої третьої збірки, коли Ви маєте думку і спроможність видати ще й третю?
До Вас усім серцем прихильний	А. Рудченко.
68.	До Якова Жарка
77 червня 7899 р.	5 липня 1899 р.,
Полтава.
Вельмишановний і дорогий Якове Васильовичу!
Сповіщаю Вас, що робота по набору іде на всіх парах: уже 18 сторон зовсім надруковано; учора видержав першу коректуру від 18 до 27 сторони, а сьогодні від 27 до 34, а Вашої рукописі 51 сторона. Замалим не кінець «Дармоїда», тобто четверте оповідання. Зостається ще три. Всі сім повинні уміститися на 69—70 сторонах, тобто на 33/4 — 4 аркушах. Як казав жид, так воно й буде. Жид ще прохав 25 карбованців. Я — хоч і мав, та не дав, думаючи порадитись з д. Дмитрієвим. Сказав жидові, що напишу Вам, щоб заслали грошей; тобто поступив по-жидівському. І гаразд, що так зробив, бо д. Дмитрієв сказав, щоб більше не давати жидові, як 10 карбованців, і взявся їх сам передати жидові. Не гаразд, що оце підскочило свято: певне, жид не буде далі нічого робити. Я казав йому, щоб надіслав сьогодні ж задля другої коректури 19—26 сторони, а він і не прислав. Завтра, якщо достукаюся, побіжу до жида і скажу, щоб поспішав з роботою, бо з 10—12 мені треба їхати, а жид сам хвалився, що добре, що я держу коректуру: не задержую роботи; у д. Дмитрієва з виданням «Лихий попутав» куди було завізніше! Бажалося б і самому продержати всю коректуру, та, мабуть, жид не вистачить з усією роботою до 12 числа. Жид ще запитував: що на обложці друкувати? Треба б усі полтавські видання, потім ціну Вашої книжки та й те — звідки б її виписати чи достати. Скомпонуйте, добродію, цю надпису на обложці та, не гаючись, і зашліть до мене.
Я питався, чи є в депутатському собранії та в уїздного предв[одителя] дворянства такі, що тільки лічаться на службі, щоб добути чину? Відказано, що є, тільки це все робиться з дозволу губернського і уїздного маршалів. Коли Ви там не доскочите служби на такій умові, то треба буде приїхати сюди і самому постукатися хоч би до князя Ерістова.
До нас приїхав голова столичного товариства «Общеполезных и дешевых для народа книг» п. Федоровський. У понеділок будемо у гурті раятися, як би краще це діло постановити. По тому, що розказував п. Федоровський (я з ним уже познайомився), воно у їх стоїть дуже неважно: опріч того, що, видно, грошей обмаль, а то ще і розладдя поміж собою. Хто там правий, а хто винуватий — господь його розбере. Мені здається, що діло варт би піддержати. Коли заправничі тепер і не зовсім, може, доладні, то їх же можна б й перемінити, тільки самого б діла не годилося б залишати. Статут дає широкі права, і ними б треба як слід скористуватись.
Обнімаю Вас. Уклоніться низесенько своїй дружині, котру Ви так на цей раз нам і не показали, бодай Вас за це курка вбрикнула! Завжди до Вас прихильний
П. Рудченко.
69.	До Григорія Маркевича
17 червня 1899 р.
Вельмишановний добродію Григорію Іпатьєвичу!
Чи Ви не будете мати зайвого часу у понеділок, 7-го дня, в 6-ій або 7-ій годині по обіді, щоб завітати до нас? Приїхав з столиці голова «Благотворительного] общ[ества] изд[ания] общеполезных и дешевых книг» задля нашого народу п. Федоровський і бажає познайомитися з прихильними до сього діла людьми. Якщо Ви нічим не будете затурбовані, то, будь ласка, приходьте, — купно побалакаємо та порадимося. Засилаю разом з цим і п. Федоровського запросини. До Вас завжди прихильний
П. Рудченко.
70.	До Віктора Василенка
20 липня 1899 p.	8 червця 99 p.
Дорогий та любий Вікторе Івановичу!
Ви, певне, знаєте, що в Полтаву приїздить Микола Віталійович Лисенко з своїм хором? 10-го має бути перший його концерт, а 11-го, може, й другий. Шкода, що я 10-го повинний їхати,— везти свій крам показувати своїй неньці, і через те не можу намилуватися, певне, добрячим співом лисенківського хору. Миколі Андрійовичу Дмитрієву при-йшлося немало клопотатися, щоб добути театру, та й ще багато буде клопоту, так що він зовсім не має зайвого часу, щоб сповістити хрещений і нехрещений мир через «Полтавські губернські] ведомості» про приїзд Лисенка, додавши до того декілька теплих слов про його мастацтво та щиру працю на розвій рідного співу. До того у д[обродія] Дмитрієва розладдя з Іваненком. От через це до Вас, шановний Вікторе Івановичу, велика просьба — узятися написати сповістку про Лисенка, та ще й поклопотатися, щоб ця оповістка безпремінно була надрукована в «Губ(ернских) ведомостях]» у тому числі, що повинне вийти у неділю. Добре, беретеся?
До Вас душею і серцем прихильний
П. Рудченко.
Р. S. Сьогодні бачив Маркевича. Він теж сьогодні виїздить в Кременчуцький повіт. Як бачите, мало нашого брата зостається в Полтаві. А проте тому, хто зостається, треба б поклопотатися, щоб як слід стрінути нашого дорогого гостя. Правда?
71.	До Марії Заньковецької
5 листопада 1899 р.	24 жовтня 1899 р.,
Полтава.
Дорога і вельмишановна добродійко Маріє Костянтинівна!
Задумали полтавці святкувати роковини смерті нашого славного і незабутнього І. Котляревського. Кому це найкраще зробити, як не полтавцям? Він тут жив, тут робив, тут і вмер!.. Та про це нічого багато розказувати,— Ви самі
добре знаєте. Краще повідаю Вам, що думають полтавці зробити задля святкування. Думка поставити вечір: може, дехто прочита що з Котляревського, дехто гуртом заспіває... Та й тільки б то? Дуже мало! А поставити його невмирущу «Наталку Полтавку» навряд за такий короткий час знайдеться спромога: думка, бачите, святкувати роковини не 29 сього місяця, коли він умер (бо це буде п’ятниця), а ЗО — в суботу. От через це ми і вдаряємось до Вас з нашим великим проханням; запоможіть нам! Ви, либонь, тепер в Харкові — недалеко від нас. По суботах, певне, не граєте. То чи не будете такі ласкаві приїхати до нас—коли не можна буде ЗО, то хоч у другу суботу, тобто 6 грудня? З цим проханням ударяємося і до вельмишановного Марка Лукича. Певні, що Ви, завжди одкликаючись щиро на громадські справи, прихилите ухо своє (як каже псалмопівець) і до нашого щирого прохання. Прихиліть його! Запоможіть нам,— наша сило і наша гордість!
Ми вже давно Вас не бачили, давно не доводилось балакати по душі з Вами. Жінка моя аж зубами зацокотіла, як почула, що ми маємо запрохати Вас у Полтаву і що, може, [вдасться] їй побачитись з Вами і побалакати від щирого серця, як колись-то давно балакали. Вона Вам аж до самої землі уклоняється і несказанно радіє, що, може, доведеться побачитися з Вами і набалакатися досхочу. Прихиліть же ухо своє до нашого щирого прохання! Думка, одну справу поставити з Наталки... А може... якщо Ваша ласка та згода, то й усю вистачити можна?
Та не тільки з Вами та з Марком Лукичем, а всею Вашою славною трупою. Порадьтеся, задля цього небагато сили треба: всього 6 душ... Може... може, ми так закуримо з своїм святкуванням, що аж під небо сягне! А це може бути тільки тоді, як Ви нам запоможете.
До вас душею і серцем завжди прихильний
П. Рудченко.
Р. S. Якщо знайдеться зайва годинка— сповістіть мене: чи нам доведеться радіти, чи гіркі утирати? Краще б перше, ніж друге.
