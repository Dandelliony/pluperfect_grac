Українська Академія Наук.
Найголовніші правила
українського
правопису.
Передрук з Київського Видання 1921. року.
Видання Волинського Кооперативного Видавництва.
Рівне на Волині — 1921.
Друкується як офіційно-ухвалене (Спільним Зібранням Академії 17. V. і 12. VII. 1919 та 29. XI. 1920 р.) академичне видання.
Неодмінний Секретар Академії,
акад. А. Кримський.
З друкарні А. Кисілевського в Коломиї.
1.	Букву ї пишемо з початку слова або з початку складу, коли тільки вона вимовляється як йі: їдець, їдкий, їдцем, їжа, їжак, їзда, їздити, її, їй, їсти, їхати, їхній, Україна, твоїми, мої, свої, Ївга, троїстий.
Після приголосних звуків букви ї ніколи не пишемо (хіба що з апострофом, § 4).
2.	З початку слова, коли не вимовляється йі, треба писати і (а не и): Іван, іграшка, іду, істина, Ілля, іскра, ікавка, ім’я, іспит, існувати, істота, іти, Ірод, іржа, Ірпень.
Примітка: але перед н можна писати и: инший, инколи, иней, иноді.
3.	Букву йо пишемо з початку слова або з початку складу за голосним звуком: його, йому, йолоп, твойого, твойому; після приголосних, за невеликими винятками, треба писати ьо (а не йо): льох, льон, сьогодні, всього, сьомий.
Винятки: а) вйо-вйо, розйойкатися, зйоржитися, соловйовий; б) чужі 

назви: Воробйов, Соловйов (але Ліньов, Кореньов, Кошельов); в) чужі слова: курйоз, серйозний (або куріоз, серіозний) і т. ин.
4.	Між губними звуками : б, п, в, м і йотованими голосними: я, ї, є, ю ставимо протинку (апостроф) ’ (а не ь): б’ю, б’є, б’ється, баб’ячий, безхліб’я, голуб’ята, п’ять, п’ятниця, п’ята, реп’яхи, пуп’янок, пов’язати, в’язи, в’ялий, в’юн, безголов’я, в’ється, в’язнути, м’який, тім’я, вим’я, плім’я, м’ясо, ім’я, м’яло, м’ясниці, рум’яний, на тім’ї, на безриб’ї.
Без апострофа пишуться: святий, свято, різдвяний, морквяний, цвях, звязок, розвязувати, звязувати, і такі чужі слова, як: бюджет, бюст, бюро, бюрократ, Вюртемберґ, Бельвю, Мюллер, Мюльбах, де-Мюсе, Мюрже і инші чужі ймення, де безапострофною буквою ю передається німецьке ü та французьке u.
У де-яких словах ставимо апострофа, перед йотованою голосною і після р: пір’я, бур’ян, подвір’я (де чути инакшу вимову, ніж у рябий, рясний) і в чужих словах, таких, як: кур’єр, кар’єра, ар’єргард.
Після приростків, що кінчаються

на приголосний звук, перед йотованою голосною ставимо апострофа: з’їхати, під’їхати, в’їхати, об’їхати, з’ясувати, без’язикий, з’єднаний, об’єднаний, з’їсти (і ззісти), роз’ясняти, з’явитися, з’явище, (останнє слово не треба плутати з словом „зявище“, що відповідає московському ,,хайло“).
5.	Після подвоєних шиплячих звуків: ж, ч, ш на кінці слів пишемо я, ю: збіжжя, клоччя, безгрішшя, роздоріжжя, за піччю, цею, ніччю, подоріжжю.
6.	Приголосний звук перед м’яким приголосним сам стає м’яким, але ь після нього не ставимо: слід, світ, сонця, віконця, сміх, цвіт, кість, мислі, панський (хоч вимовляється: сьлід, сьвіт, соньця і т. д.)
Тільки після звука л, що стоїть перед м’яким приголосним, треба ставити ь: пальця, сальцю, закальця: між двома л не ставиться ь: ллється, лляти, Ілля, гілля. 
7.	Перед шиплячими звуками н не м’ягчимо: менший, тонший. инший, кінчик, панщина, ганчірка, віншувату; але л у цім випадку мягчиться : більший, пальчик, бувальщина.
8.	Слова на -ець мають на кінці ь: післанець, горобець, молодець.
При одмінюванні слів на -ець перед ц не треба писати ь: післанця, на кінці, отця, молодцю.
Але коли в таких словах перед ц стоїть звук л, то тоді ь треба писати: пальця, смальцю, з закальцем.
9.	У сполученнях здн і стн зубні звуки д, і т зникають перед н: празник, тижня, пізно, кожний, борозна, пісний, чесний, капосник, напасник, пропасниця, власний, звісний вісник, існувати, сучасний, водохресний, персня, ненависний, корисний, первісний.
10. Пишемо сполучення чн: безпечний, яєчня, сердечний, Сагайдачний, пшеничний, безконечний, місячний, помічний, помічник, влучний, вдячний, зручний, вічний, наочний.
Але завжди пишемо: рушник, рушниця, мірошник.
11.	Приросток з (або із) перед глухими: к, т, п, х змінює своє з на с: сказати, стулити, спитати, схилитися, сходитися; перед усіма иншими приголосними приросток з (чи із) не змінюється: збавити, знести, зжалитися, зчарувати, зчистити, зцідити, зцілити, зшивати, зшиток, зсадити, зсісти.
Приросток без не міняє свого з на с:

безкостий, безпутній, безщасний, безталанний, безхатній, безчестя.
12.	Закінчення -ар та -ир на кінці речівників пишемо без ь, навіть коли в родовому відмінкові маємо м’який голосний звук: цар, кобзар, секретар, писар, косар, лікар, вівтар, манастир, багатир (род. відм.—царя, кобзаря і т. д.). Так само : звір, матір, тепер, не вір, і в середині слів: гіркий, Харко, місто Харків.
Примітка: але иноді пишуть ці слова і з ь: царь, секретарь, писарь.
13.	Речівники середнього роду на -я (що вийшло з давнього закінчення -іе, чи -ье) і скількись слів жіночого та чоловічого роду на -я (що вийшло з давнішого -ія чи -ья) подвоюють приголосний звук перед -я життя, сміття, багаття, весілля, Поділля, зілля, похмілля, насіння, ходіння, волосся, Поросся, безладдя, безуряддя, мотуззя, галуззя, збіжжя, роздоріжжя, безгрішшя, клоччя, і т. п., знов-же й: суддя, браття, стаття (з „судія", „братія", „статья"). При відмінюванні таких слів подвоєний приголосний звук залишається перед усіма иншими голосними: життю, в житті, весіллю, на
весіллі, так само як і в відповідних прикметниках (життєвий або життьовий) і в зложених словах(життєпис).
Губні звуки: б, п, в, м і звук р у цих випадках не подвоюються : луб'я, безголов'я, сім’я, подвір'я, пір’я.
Увага І. На кінці таких слів середнього роду пишемо -я (а не -є): життя, сміття, весілля, дарма що по багатьох українських говірках у цих випадках чуємо -є на кінці: життє, сміттє, весіллє, а де-не-де навіть: житє, смітє, весілє.
Увага II. Не треба аналогічно з цими випадками переносити подвоєння на чужі слова та на чужі ймення. Треба писати: Вальян (не Валлян;). Тальякоццо, імброльйо, мільйон, Мольєр, барельєф, Нью-Йорк, Тьєр, Ґотьє, цеб-то з однією приголосную буквою та з ь; а в таких словах, як ад’юнкт та кон’юктура, пишеться апостроф, а не ь.
14.	Речівники середнього роду, що походять од дієслів на -увати, -ювати, затримують звук у, ю, (а не о, е,), коли на них
нема наголосу: будування, дарування, царювання, раювання, горювання.
15.	У родовому одмінкові множини пишемо закінчення -ей (а не -ий): людей, ночей, коней, грошей, гостей, костей.
16.	У давальному відмінкові однини в словах чоловічого роду твердої одміни треба писати закінчення, -ові, а в словах м’якої одміни -еві: батькові, козакові, кояеві, учителеві, гостеві, кобзареві, манастиреві, цареві, учневі, товаришеві, ножеві, родичеві, паничеві, купцеві, молодцеві, сонцеві, Василеві.
Слова на -й мають закінчення -єві: краєві, раєві, гаєві.
На кінці в цих закінченнях пишемо -і, а не и.
Примітка: До твердої одміни належать речівники з закінченнями на твердий звук, а до м’якої речівники на -ь, -й, -я, -є, на шиплячий -ж, -ч, -ш, -щ, і ті слова на -ар, -ир, що в родовому відмінкові мають на кінці -я.
17.	У словах чоловічого і середнього
роду в орудному відмінкові однини в твердій одміні треба писати -ом, а в м’якій -	-ем:
столом, конем, полем, Василем, ножем, 

мечем, ковшем, борщем, гостем, кравцем, учителем, учнем, царем, кобзарем, товаришем.
У словах жіночого роду в такому разі в твердій одміні треба писати -ою, а в м’якій одміні -ею: водою, землею, попадею, молодицею, їжею, стелею, ідушею, кручею, пущею, тучею, банею, піснею, лялею, вишнею, черешнею.
Слова на -й мають закінчення -єм: краєм, раєм, гаєм, роєм, колієм.
Примітка: Пам’ятати треба, що в прикметниках пишеться в таких випадках тільки закінчення -ою: синьою, третьою, чужою, иншою, старішою.
18.	У словах чоловічого роду, що кінчаться на -ж, -ч, -ш, -щ, у називному та знахідному відмінкові множини треба писати -і: ножі, паничі, товариші, гроші, кущі. Так само — в словах жіночого роду типу: радощі, труднощі, молодощі і т. ин. (що ніби являються множиною для слів на -ість : радість).
19.	У словах жіночого роду, що кінчаться на -жа, -ча, -ша, -ща, в родовому, давальному та місцевому відмінкові однини та в називному і знахідному відмінкові множини треба
писати -і: великої калюжі, на високій кручі, чистій душі, солодкі груші, лев’ячі пащі
20.	У словах жіночого роду, що кінчаться на приголосний звук, треба писати в родовому відмінкові однини -и, а в давальному й місцевому однини та називному й знахідному множини треба писати -і; напр. род. відм. - з ночи, коло печи, з подорожи, цієї соли, нічної тіни, без сповіди, без відповіди, з радости, до смерти; дав. відм. та місцев. - дрібній солі, в тіні, у ночі, в печі.
Виняток — в осени.
21.	Прикметники на -евий (з наголосом на е), не міняють цього е на ьо: вишневий, смушевий, тижневий, грушевий, Василевий, сажневий, дешевнй; коли-ж е без наголосу, то воно може змінюватися на ьо: польовий, лойовий, грошовий.
22.	У закінченні прикметників -ський, -цький пишемо ь після с, ц: бабський, братський, панський, людський, Томашівський, козацький, ткацький, німецький, молодецький.
23.	У другому ступені прикметників пишемо -іший (а не -ійший): старіший, миліший.
24.	Однаково добре пишемо: гарнесенький і гарнісінький, білесенький і білісінький
(але не гарнісенький, не білісенький).
25.	У літературному українському письмі переважно вживається форми займенника цей, ця, це, рідше сей, ся, се.
26.	Часточку -ся треба писати в купі з дієсловом: проситься, носиться, береться.
27.	У дієсловах, у другій особі однини теперішнього та майбутнього часу, пишемо -шся (а не -сся, або -ся): судишся, водишся, боятимешся.
28.	У дієсловах, у третій особі однини й множини теперішнього та майбутнього часу, пишемо -ться (а не -цця, або -ця): судиться, судяться, губиться, губляться, заборонюється, братиметься, боятимуться.
29.	У дієсловах треба писати наросток -увати, -ювати (а не -овати, -евати: купувати, танцювати, горювати.
Дієприкметники від цих дієслів мають закінчення -ований, -ьований, коли наголос падає на о: купований, збудований, подарований, вторгований, схвильований, але пишемо -уваний, -юваний, коли наголос не падає на склад перед -ва-: вибудуваний, виторгуваний, вигорюваний.
30.	Закінчення -ство, -ський додаємо

просто до пня: братський — братство; бабський — бабство; сирітський — сирітство.
Коли ці закінчення додаємо до пня після звуків к, ч, ць, то тоді пишемо -цький, -цтво; козацький — козацтво; ткацький — ткацтво, молодецький, ловецький — ловецтво.
31.	У літературному письмі однаково вживається від і од (але не от): від тебе, од тебе (але не от тебе).
32.	У причасниках пишемо одно н (а не два): зроблений, спечений, зварений, запроханий, закоханий, виструганий, поораний.
У прикметниках пишемо два нн: спасенний, невблаганний.
Правопис чужих слів в українській мові.
1.	Чужі слова треба писати по можливості так, як вони вимовляються в своїй мові : доктор, гувернер, доктринер, фельдшер, адвокат, холера, вокзал, каштан, капітал.
2.	Звук g у чужоземних словах передаємо через г: гімназія, телеграф, генерал, газета, термінологія, психологія.
Але в чужих призвищах точно одрізняємо g од h: Гюґо (Hugo), Ґутгейль, Ґріґ, Гартман.
3.	У чужих словах звук л на письмі здебільшого не м’ягчимо, цеб-то пишемо по л букви: а, е, о, у, а не: я, є, ьо, ю: класи, план, лавровий, лантух, латинський, новела, білет, легальний, легенда, легіон, лекція, логіка, флота, філологія, аналогія, лояльний, лозунг. Лузітанія, клуб.
Сюди не стосуються такі слова, як: рельєфний, барельєф, льє (франц, миля — lieu), мільйон, бульйон, де ь вийшло з і.
Тільки в декількох нечислених словах, що дійшли до нашої мови через польське посередництво, ми маємо м’яке л, напр: пляшка, клямка, ляда, лямпа, канцелярія, льох, або ще: ілюмінація, ілюстрація (останні не без французького впливу: illustration, illumination)
4.	Звук ф у чужих словах, недавно взятих і в нашій мові ще не зукраїнізованих, передаємо через ф (а не хв): форма, Франція, фабрика, фінанси, філологія, фосфор, маніфест, офіцер, фаховий, факт, фасон, 
фаєтон, фамілія, фантазія, фарба, фортуна, філософ.
У словах, недавно або не дуже давно взятих, чуже ϑ, th на письмі передаємо через т (не через ф): катедра, Атени, ортографія, міт (міф), анатема, апотегма, Бористен, логаритм, аритметика, патос, Пітагор, етер і т. ин.
Здебільша те саме правило прикладається й до слів та до ймень, давно взятих, напр.: Теофан, Теодосій, (або Тодос). Але є скількись слів цієї категорії, де пишеться ф або хв, а иноді й х: Федір або Хведір (рідше Тодір); Тимохвій або Тимофій, (рідше Тимотей), гора Афон (рідше Атос), Хома. Коли такі ймення відносяться до людей західньої Європи, а не до українців, то треба писати тільки т: Тома Аквінський (а не Хома).
5. У чужих словах не подвоюється приголосний звук: класа, маса, каса, шосе, процес, професор, субота, група, суфікс, комісар, комісія, комуна, комуніст, інтелігент, ілюстрований; тільки звук н подвоюємо в отаких словах: манна, панна, ванна, Ганна, бонна.

Але у власних назвах, здебільше лиш чужоземних (винятково в своїх), та в словах з церковної мови подвоюємо приголосний звук згідно з вимовою чужоземців: Єдда, Міллер, Мюллер. Ганнібал, Аннам, Колесса, Мекка, авва, равві, осанна.
Увага: В таких випадках треба вважати тільки на справжню вимову у чужоземців, а не на їхню графіку. Через те не пишемо двох приголосних у французьких іменнях: Де-Бюсі, Брюсель Франшвіль, Мюзета, Гарона, та з другого боку залишаємо подвійні приголосні в італійських іменнях: Ріґолетто, Патті, Страделла, Тассо. Пишучи німецьке Мюллєр з двома лл, рівночасно пишемо: Рюкерт, Гофман (Rückert, Hoffman), бо й самі німці так вимовляють.
6. Початкове е в чужих словах передаємо так: а) у словах давніх і часто вживаних, де воно вимовляється як йе, через є: євангелія, євангеліста, Єгипет, єзуїт, єретик, Єрусалим, Євген, Європа, єпіскоп.
б) у словах рідко вживаних, де воно вимовляється як е, через е: евакуація, 
еволюція, егоїзм, екватор, екзамен, екскурсія, елегія, елемент, енергія, епідемія, епізод, епітет, етика, етимологія, етнографія, ефект, епоха, естетика, ехо.
7.	Початкове і в чужих словах пишемо через і: історія, імперія, ідол, ідея, Ірод, інститут, інтелігент, ігумен, іронія, Іспанія, Індія, Іван, іміграція, інституція, інспектор.
8.	В чужих словах пишемо -ія, -іє, а не -іа, -іе: матеріял, геніяльний, спеціяльний, фіялка, варіянт, діявол, діякон, пієтизм, гієна.
9.	Чужоземне -іо- звичайно передається через іо: піонер, ембріон, біоскоп, соціологія. В декількох словах, котрі більше поукраїнізувалися, іо чергується з йо — однаково добре пишеться: куріоз і курйоз, серіозний і серйозний. Окрім того: бульйон, мільйон, медальйон.
10.	Після приголосних зубних: д, т, з, с, шиплячих: ж, ч, ш і після р у чужих словах (тільки не в іменнях власних) пишемо и (а не і): директор, дипломат, тип, тиран, антихрист, університет, музика, пропозиція, шифрований, режим, фабрика.
Після всіх инших звуків пишемо і: мітрополіт, єпіскоп, євангеліста, публіка, 

маніфест, міністр, амуніція, прінціп, біблія, фігура, універсал, хроніка, архів, архідіякон, бібліотека і т. д.
Увага: До хрещених іменнів та назв це правило прикладається тільки тоді, коли вони не зукраїнізовані: Мікель, Мікаела, Міклош, Філіппо, Лузітанія і т. д., а коли вони зукраїнізовані, то пишемо и: Михайло, Михалина, Микола або Миколай (Николай), Пилип або Филип, Єгипет, Сирія, Рим.
11.	У прізвищах чуже і після зубних та шиплячих однаково передаєтьсь через і: Дізарелі, Дільман, Тільмон, Тіде, Тімур, Мазіні, 3ібер, де-Бюсі, Россіні, де-Нанжі, Склюдері.
12.	У чужих словах перед голосною та перед звуком й пишемо і (а не и): Франція, Росія, Австрія, Азія, історія, матеріял, архієрей, Антоній, Онофрій, Григорій, Горацій; але можна писати: диякон, диявол, Гавриїл.
13.	Букву і, що стоїть у чужих словах після голосної, передаємо через ї (а не і): Каїн, Михаїл, Гавриїл, Рафаїл, Енеїда, архаїчний, героїчний, руїна, архаїзм.
14.	Чужий дифтонг au передаємо через

ав: автор, автограф, авдиторія, авдієнція, лавровий, Август, Австрія, фавна, фавністичний, Таврія, авкціон. Аналогічно — локавт, бравнінг.
Тільки перед голосними передаємо той дифтонг через ау, а не через ав: Ауе, Ауербах, Шопенгауер.