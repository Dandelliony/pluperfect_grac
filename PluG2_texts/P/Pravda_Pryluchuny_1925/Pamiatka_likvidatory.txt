ПАМ'ЯТКА ЛІКВІДАТОРУ.
1) Дбай не тільки про те, щоб навчити неписьменного читати, рахувати й
писати, а й про те, щоб неписьменний з лікпункту став членом сельбуду,
хати-читальні, членом КНС, членом клубу й приймав би участь в
громадському житті. Тоді лікнеп виконає завдання на 100 відсотків. 2) Твій
обов'язок заснувати т-во допомоги лікнепу імени Леніна, керувати його
роботою, скупчувати увагу всіх радянських організацій та установ на ньому,
підвищувати свідомість членів, ширити ідею про лікнеп, аби т-во допомоги
лікнепу не було мертве, аби воно зуміло поставити справу так, щоб до 10
роковин Жовтня ліквідувати ненисьменвість. 3) Не роби в лікпункті так, аби
як. Це справа велика, нова, а тому приглядайся, як краще її поставити й
ділися своїм досвідом з твоїми товаришами. 4) Читай газету сам і своїм
учням. 5) Вивчай нові методи навчання, аби не було таких відчитів, які
одержані від одного ліквідатора з лікпункту: Метод навчання? а)Рідної мови
б) Математики в) Політграмоти г) Економичної географії. Відповідь. а)
Коплексовий б) Звуковий в) Лабораторний г) Аналітично-сінтетичний. Це
мішанина сирого з вареним. 6) Дбай про збільшення членів т-ва допомоги,
про здобуття коштів, а для цього будь привідцем по влаштованню доповідів
про лікнеп, судів над неписьменним, лотерей, зборів, вистав на користь
лікнепу, радянських колядок, тижнів допомоги. 7) Коли доведеться бути в
районі - заглянь в районовий кабінет ліквідатора, а коли будеш у місті, то
заглянь у округовий кабінет ліквідатора. 8) Памятай, що лікнеп справа тяжка
й справа велика, а тому не лякайся втоми й не гнівайся на образи при своїй
роботі. 9) Памятай, що лікнеп підвалина нашого Радянського будівництва.
10) Памятай заповіти т. Леніна й борись з темрявою! Тодось Юрченко.