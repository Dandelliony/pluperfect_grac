Наша зміна буде здоровою
(Сприводу одної дискусії).
Коли бувало вказуєш на кепський метод виховання молодих ленінців, що полягає в надзвичайно великім переобтяженні їх працею, то завжди приходиться зустрічатися з енергійною одсіччю з боку керовників цього руху. Особливо я запам'ятав одні загальні збори місцевої організації нашої партії, коли по докладу керовника дитячого руху на Прилуччині висловлювалося де кілько товаришів. Вони вказували на цілу низку неприпустимих моментів, як з боку фізичного стану дітей, так і з боку педагогичного характеру виховання то що. Вказували також на черезмірне переобтяження дітей на одорослювання їх, на те, що їх тримають пізно в клубі, то - що. Тоді на їхню критику було дано «ура — молодецьку» одповідь, що «в щент їх розбила». Через деякий час мені довелося брати участь у одному з засідань дитячої комісії, на якому, повернушився з Полтави, т. Бабенко, виступив з доповіддю про Губз'їзд робітників піонерського руху. В своїй доповіді він намагався підкреслити думку, що Губз'їзд визнав таку лінію роботи, що вона провадилась тут, найвірнішою. З того часу минуло лише де - кілька місяців і ми бачимо, що найвідповідальніші наші товариші, як то: Ярославський і низка инших на сторінках газети «Правда» досить обгрунтовано вказують, оскільки погано відбивається на дітях такий метод роботи, вказують на те, на що «насмілились» вказати й ми. І як не дивно, але переглядаючи кожног разу газету, я до цього часу ще не зустрічав заперечення з боку наших захісників і снуючого до цього часу методу роботи посеред М. Л. Не знаю, чи проминув я їх заперечення, чи може вони проминули статті вищезазначених товаришів, а може вони й визнали вже свою помилку.. У всякому разі я порекомендував би нападавшим на нас товаришам уважно переглянути статтю т. Позерна («Правда» Ч. 48 від 27/ІІ ц. р.) й порівнять ії з виступом на наших партійних зборах. Тоді, може прийдеться їм почервоніти за їх нападки... Що - ж торкається змісту цієї статті, то на мою думку, треба нашим керовникам дитячого руху в найскоріший час, не чекаючи навіть... найближчого «лагерного сезону» розпочати реорганізацію порядку ведення роботи посеред молодих ленінців в бік твердого скорочення позашкільного переобтяження ленінців принаймні на дві третині, при чому вся позашкільна робота мусить бути пристосовано остільки корисно до шкільної, що вся вона повинна обернутись у форму дійсно гармонійно розробленого комплексу. Лише тоді наша зміна буде, безумовно, цілком здоровою. Особливо тепер, коли учительство є не тільки об'єктивним, а в значній мірі суб'ективним проводарем ідей ленінізму і не тільки в межах школи, а й по за межами ії (сельбуди, хати читальні, Ради й т. ин.), то цю роботу можна буде перевести легко, швидко й успіх безумовно буде. 
Л. Баскін.

