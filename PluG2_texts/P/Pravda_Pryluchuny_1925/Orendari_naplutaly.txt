ОРЕНДАРІ НАПЛУТАЛИ.
В с. Тамарівці, Ялтинського району, Чепіль П Т. та Коваль X. М. були уповноваженими від громади по оренді 210 дес. 
землі. Землю селяни в оренду здавали, Є такі випадки, що гроші оддав, а землі не пахав. За уповноваженими виявлено 
недоліків 227 крб. Може б і більше найшли, так погано рахівництво вели: книжок немає й квитанцій селянам не давали. 
Землю по умові взято по б крб. десятину, а віддавали по 9 крб. Дякуючи голові районової ревізійної комісії т. Лотоцькому
перевірили й справу передали до суду. Але хлопці почали знову улаштовуватись на посадах, шукати тепле місце. Коваль 
уже служить у Ялтинській райспілці с.-г. т-в зав. лісним та иншим складами. Чепіль вступив фундатором в с. Тамарівці 
де засновується бурякове та машинове т-во. Треба б обережніше давати посади таким молодцям.