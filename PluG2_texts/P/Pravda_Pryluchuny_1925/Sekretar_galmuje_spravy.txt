СЕКРЕТАР ГАЛЬМУЄ СПРАВИ.
(с. Хаєнки, М-Дівицького району). 
Секретар Хаєнківської сільради т. Куриленко Д. як напише яке небудь відношення, напр., у Воронівку, то уповноважений 
сільради бігає по селу, щоб хто прочитав це відношення і нарешті забігає у школу до вчительки, щоб та прочитала, але і 
вчителька нічого не розбере писаного. А оце 10 червня представники від нашего села поїхали у Прилуку в ОкрЗУ з 
протоколом загального зібрання відносно лісу, але на превеликий жаль, цього протоколи в ОкрЗУ ніхто не прочитав, так 
кепсько написано, читали, читали і ніяк не розібрали і прийшлося нашим представникам повернуть оглоблі назад і ні з 
чим їхать. Крім цього, т. Куриленко Д, як секретар, дуже млявий, так він 6 червня відправив допризовників в кількости 
15 осіб в М.-Дівицю за 21 версту не давши їм належного паперу, останні дуже промокли бо позаяк цілий день йшов дощ. 
Приїзжає райфінінспектор секретаря теж не має і за ним приходиться посилать свою підводу. РВК, зверни на це увагу, бо 
секретар дуже гальмує справи. 