Плужанин.
Революційна група селянства, звільнившись з під гніту буржуазії, стала разом з пролетаріатом творчою верствою на шляху будови нової культури. Розбуркане селянське море стало викидати нових своїх співців, письменників нового життя. Ще незграбними словами, неудосконаленими творами, вони стали одбивати велике повстання революційного селянства, його настрої, його перемогу, його кроки по шляху радянського будівництва. На весь зріст виникла потреба організувати письменників села, щоб спільними творчими зусіллями будувати нову культуру. Так виникла спілка селянських письменників «Плуг». Скоро вона стала розростаться й укрила філіями всю Вкраїну. Навколо філій стали купчиться аматори письменства, початкуючі письменники — студійці. Стали зростати літературні гуртки імени «Плугу». Народився новий тип радянського робітника на селі — плужанин, що через мистецтво став організовувати думку й почуття мас, скеровувати їх на шлях комуністичного будівництва. Скоро три роки, як організовано плужанин знімає свій голос у молодому селі. Всі культурні робітники села стали переводити в життя так чи инакше плужанські завдання, бо література села — це, здебільшого, література плужан. Але тільки в цьому році плужане спромоглися приступити до видання журналу, в якому б одбивалося життя плужанина у всеукраїнському обсягові, який би подав свіжі матер'яли для села і був організатором культурних сил села. Журнал знайде свого читача і в сельбуді, і в хаті - читальні, і в школі. Дня кожного молодого письменника, студійця літгуртка, він буде потрібною книжкою, що вводитиме його в курс мистецького життя. Придбати його й поширити — ось завдання кожного плужанина, студійця, культурного робітника. Перше число цього журналу «Плужанин» уже вийшло й розповсюджується (Прмірник журналу коштує 30 коп. Адреса: Харків, «Селянська Правда» - «Плужанину» чи через контору «Правди Прилуччини»). Філія «Плугу» певна, що робітники села вживуть всіх заходів до поширення цього журналу — організатори плужанських сил молодого села.
О. В.
