Освітні завдання
Через школу лише ми зможемо піднести на відповідну височінь господарство нашої країни, через школу лише ми зможемо не на словах, а на ділі перейти від трьохпілля до багатопілля. Балакати про піднесення культурного рівня, господарства країни, про перехід від трьохпілля до багатопілля в країні неписьменній, де школа поставлена не на відповідну височінь, не приходиться. Візьмемо факт із життя: данський селянин, наприклад, з десятини має в 7 раз більший прибуток, ніж селянин будьякої республіки ССРР; зате неписьменних в Данії, порівнюючи з нашою республікою, дуже незначний відсок та й праця самої школи в Данії скеровується так, що вона тісно зв'язується з промисловістю країни. Наша Радянська школа, відріжняється від школи минулого, тим, що вся праця в ній мусить спіратися на виробниче господарчий грунт. Нашій школі на селі ми уперто на магаємося надати сільсько - господарчого ухилу. Ставши на шлях поєднання нашої школи з жаттям, ми з цього шляху, само собою розуміється, не зійдемо і шляхом упертої праці, шляхом шукання й перевірки способів праці зуміємо поліпшити нашу школу. Але цілком недобре в нас стоїть справа з шкільною мережою. По Прилуччині, наприклад, на сьогодняшній день ми нашою школою обслуговуємо всього лише, 54 % дітей шкільного віку від 8 до 11 років. Відсоток обслуговування нашою шкодою дітей від 8 до 15 років взагалі знижується до 28,68 %. Як бачимо, в справі ліквідації елементарної неписьменности нам залишається працювати ще багато й досить багато. Для того, щоб обслуговувати надалі все дитинство шкільного віку, від 8 до 11 років нашою масовою чотирьохрічною школою (наша школа має бути чотирьохрічною) нам треба шкільну мережу збільшити на 100 %, тоб - то відчинити ще таку кількість комплектів (призначити вчителів), яку ми маємо на сьогодняшній день. Це завдання стає тим більш важливими, що ми маємо декрети про загальне навчання, який мусимо перетворити в життя. Наркомосвітою й її органами на місцях уже приступлено до розгортання шкільної мережи з метою охопити школою все дитинство від 8 до 11 років. До 1935 / 36 шкільного року шкільна мережа мусять бути остільки поширена, щоб охопити все дитинство шкільного віку від 8 до 11 років. Що ж до збільшення шкільної мережи на 1925 - 26 шкільний рік, то само собою розуміється, що вона не може бути поширена остільки, щоб на 100% охопити все дитинство. (Шкільна мережа має бути поширеною на 1925 - 26 шкільний рік на 7,5%, згідно з постановою Округов. З'їзду Рад.) Причин до цього дві: перша це та, що наша країна господарче не зміцніла ще остільки, щоб потреби освіти задовольнити на 100%. Друга - відсутність потрібної кількости відповідних шкільних помешкань. Досить багато шкіл містяться в невідповідних помешканнях, які зовсім не годяться. (Васьківці - Сріблянського р - ну, Городище - Пирятинського р - ну, Івківці - Прилуцького р ). Є школи що й досі містяться в звичайних селянських хатах Турівськ. Яблунівського р ). Ціла низка сел узяла на себе ініціативу збудування шкільних помешкань (Івківці Прилуцького р., Журавка, Березка Варвинського р., Леляки Лехнівського р.) Той факт, що само селянство бере на себе ініціативу збудування школи, яскраво свідчить, що справа освіти для селянства стає справою важливого, справою рідною. Спільними зусиллями Радянської влади й трудового селянства ми переможемо темряву, що панує ще по наших селах, спільними зусиллями ми ліквідуємо неписьменність, спільними зусіллями ми уторуємо шлях до культурного розвитку, до економичного піднесення нашої країни. 
К. Щербак