РОБОТА ПОКРАЩАЛА
(Срібне на Прилуччині) 
В Срібному, як і в більшості наших сіл, є організація КНС. Місяців 2-3 тому назад ця організація лічилася тілько на папері, збори були рідко, дисціпліни не було майже ніякої і взагалі про КНС не було нічого чуть. Тепер не те: організація поповнилася за рахунок біднішого населення, вступило чимало жінок, збори КНС провадяться регулярно що-тижня, по суботах. На зборах КНС прочитано цілу низку докладів про колективізацію, землеустрій, по агрономії, медиціні й т. ин. Незаможники в більшості справно відвідують свої збори, на останніх зборах ухвалено аби 25% всієї організації вступило до Модру і 75% по инших громадах, як Доброхем, Повітрофлота і т и. Значна кількість членів КНС єсть членами кооперації. Особлива робота нашої Сріблянської організації КНС — це те, що більше 40 чоловік вступило до с – господ. гуртка при сельбуді, де під керовництвом агрономії активно вчаться, як піднять своє господарство. Останні організації КНС по Сріблянськ. району, беріть приклад і налагодьте свою роботу. 
Райкор. Д. Капустянський.
