ГАЗЕТУ НА СЕЛО.
Кожний з вас, товариші, знає яку користь і робітнику і селянину дає газета. Газета є й порадником селянина, з газети 
він довідується, що діється на всьому світі, як тепер розправляються кати буржуї з тими, що повстали проти них, що 
підняли червоний прапор боротьби за визволення трудящих, і разом узнає, як у вільній ССРР — робітники та селяни будують 
на руїнах старого своє нове життя, що зараз партія, як керовник — проводир, зміцнює непереможню спілку робітника та 
селянина, взнає, як бореться влада з ріжними зловживаннями на селі, то що. Влітку не було змоги досить широко 
розгорнути цю роботу, бо селянинові ніколи було її читати. А тепер селяни вже й покосили, й помолотили, й жито 
посіяли, — вільний час значить мають і здебільшого оцей вільний час провадять у довгі осінні вечорі, і молодь на 
кутках села і дорослі за дураком та за чаркою Отут то й треба нашим сельбудам та хатам-читальням, а зокрема 
комсомольським осередкам, як передовій частині молоді села, взятись за цю справу рішуче й серйозно, щоб були дійсні 
наслідки. Урожай цього року добрий, є в селянина копійка. Отже, кожний селянин має змогу передплатити газету, а ще 
краще, коли під керуванням комсомольця провадиться колективна передплата. Оті досвітки треба б уже давно у щось 
перетворити, кинувши туди сили, літратуру, а ті хати, де селяни гуляють у карт, є основа для куткової хати-читальні. 
Треба тільки вміння для цього перетворення. Оці всі зауваження по росповсюдженню живого слова на селі — треба твердо 
запам'ятати кожному осередку КСМУ або сельбуду, а зокрема комсомольцям куторгам. Зумієте привабити новою газетою оту 
молодь, що ще на кутках не охоплена комсомольсько-громадським впливом, і буде в вас і база для зросту й тут уже й 
гуртувати майбутній кут-колектив; Ілліч сказав, що газета — то є — „масове знаряддя організації та виховання мас“, — і 
виконуючи заповіти його, треба це діло поставити на належну височінь. Всі сельбуди та комсомольці! — на винищування 
старого побуту, та просунення на низи села — приступної й зрозумілої газети. 