Завдання перереєстраціі громадських організацій.
Одним із завдань нашого господарчого, військового та культурного будівництва в масове втягнення трудящих до ріжних 
товариств, що допомагають нашій партії та радвладі в цим будівництві. На сьогоднішній день ми маємо 8 — 10 різних 
громадських організацій, в яких налічується до 10 міліонів членів. Ці організації зростали стихійно, майже скрізь цілі 
заводи, фабрики й сільські сходи цілком записувалися до цих організацій. У роботі всіх цих товариств ми маємо багацько 
позитивних моментів: безпосередня матеріальна допомога будівництву нашої повітрової флоти, хемичної промисловости, 
лікнепу й т. д., крім того, ми приваблюємо увагу широких мас до зацікавлености тими пекучими питаннями, що стоять 
перед радянським урядом. Але поруч із позитивними моментами, ми маємо цілу низку хиб у роботі цих товариств. Насамперед,
це те, що один і той же товариш належить до 4 — 5 організайій і ясно, що він не має змоги звернути певну увагу на ці 
організації й лише обмежується виплатою членських внесків. По-друге, робітник не належить до тії організації, що має 
найближчий звязок із його виробництвом. Наприклад, металісти належать до організації Лікнепу чи Червоного Хресту, тоді 
як їм по характеру виробництва потрібно належать до організації „Аерохем“. По-третє, ми недосить втягуємо робітників 
од верстату та селян од плуга до активної роботи цих товариств. І нарешті, ще й досі не налагоджено справу з виплатою 
членських внесків і завчасто останні обтяжують членів товариства. Завдання нашої перереєстрації, що буде провадитись 
по окрузі з 25 липня до 1 вересня, полягає в тому, щоб усунути всі ці хиби. Потрібно буде рекомендувати записуватись 
до однії-двох організацій, вступати до тих організацій, що найближче стоять до виробництва того чи иншого товариша; 
потрібна свідома та доброхітна участь у роботі тії чи иншої організації, для чого кожний, що забажає вступити до того 
чи иншого товариства, повинен одержати анкету, обміркувати її й потім цілком свідомо й з власного бажання вступати до 
товариства. Ми сподіваємось, що ця перереєстрація дійсно втягне широкі маси робітників та селян до активної роботи цих 
товариств, що мають бути підпорою партії й радянської влади в справі економичного та культурного будівництва нашої 
країни. 