Товариство коневодів
(с. Ольшана).
16-го березня б. / р. т - вом, через ОЗУ, було одержано з Полтавської Державної конюшні 3 - х кращих жеребців. Цей день був для т - ва святом. Ще зранку, як тільки рознеслись чутки по селу, що поїхали в ОЗУ по жеребців, скрізь тільки й було балачок, що про їх. Члени т - ва, гарні господарі, зібравшись у сільраду, нетерпляче дожидались приїзду представників ОЗУ з жеребцями. Але ось уже над вечір хтось з гурту крикнув: "ведуть, ведуть"! Всі висипали на шлях, по котрому їхали підводи з представниками ОЗУ, а ззаду кожного воза гарцював прив'язаний жеребець. Од сільради жеребців повели до конюшні, а слідом за ним йшли й селяне. Дорогою гурток селян все збільшувався, а коли приїхали до конюшні, то там уже зібралась велика громада. Представник ОЗУ сказав коротеньку промову, в котрій яскраво з'ясував значіння коневодства. З промовою - привітанням виступали і од т - ва коневодів. Ну й коники - ж гарні, біс його батькові! Каже Опанас своєму сусіду Петру Івановичу. Глянь он як витанцювують, мов на пружинах! Єфремов таких коників не мав, яких тепер наше т - во має, а через два - три роки і в кожного з нас буде такий коник. От тобі й більшовики, й Радянська влада! Правда твоя Петре Івановичу, сказав Опанас. Тепер І я переконався, що тілько Радянська влада веде нас на певний шлях. До самої ночі гомоніли дядьки на майдані біля конюшні про коневодство, а йдучи до дому, кожен з їх думав, як через два - три роки він буде мать свого власного породистого коника.
Проноза