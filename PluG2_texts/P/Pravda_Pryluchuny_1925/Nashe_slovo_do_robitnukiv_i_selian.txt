Виписка з газети "Більшовик Полтавщини" от 30 січня 1925 р. 
Наше слово до робітників і селян, що і не вірують у бога. 
У Полтаві є невелика община христіян адвентистів цього дня, що визнає біблію як божий закон і на цьому законі вона будує своє життя; вірить вона також у близький другий прихід христа з неба на землю. Членами ції общини і до того членами активними були й ми, що нижче підписалися, робітники та селяне. Пробули ми в ній декілька років (раніше деякі були православними, а инші баптистами), при цьому, перебуваючи в ній ми сами глибоко вірили в бога та біблію й переконували других, що також вірили. І тільки тепер спала полуда з наших очей після детального вивчення, так званого, святого письма. Ми побачили, що біблія є це що инше, як збірник оповідань, чудернацьких казок та ріжної нісенятниці, якими задурювали нас простих неписьменних, довірливих людей попи ченці та благовісники ріжних сект (адвентистів, баптистів, євангелістів і т. и.) щоб краще їм було виїзжати на наших шиях та визискувати нашу працю обіцяючи за це царство небесне. Ми голосно заявляємо перед усіма робітниками й селянами, що в бога й біблію не віримо й не будемо вірити. В дні пам'яти проводиря пролетаріату Володимира Ілліча Леніна ми пообіцяли надалі боротися з релігійним дурманом, в якому перебуває ще багато наших товаришів робітників та селян, в якому перебували й ми до цього часу. 
ПІДПИСИ: Насталиця Григорій Костянтинович (м. Полтава) Корецька Д. І. Кравц Віра, Козін Евдоким Петрович (с. Петрівка Супрунівського р.) Маляр Марія Евсеївна (м. Градижск, Кременчуцької Округи) і Стадниченио Семен Кузьмич.