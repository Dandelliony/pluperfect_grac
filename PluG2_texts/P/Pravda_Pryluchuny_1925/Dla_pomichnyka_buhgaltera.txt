Для помішника бухгалтера відремонтували, а сторожбез вікон, без дверей, без підлоги, без печи...
(Червона (б. Линовицька) цукроварня).
Де-кілька років на нашій цукроварні працює рабітник П. К. Зараз він сторожем робітничого клубу. Весь час він живе в одному із сараїв 
цукроварні, в якому і тварини вдержати не можна. Нема ні викон, ні дверей, ні печи, підлога вся поламана. Отож цього року охорона праці 
додивилась і поставила перед адміністратором питання про негайний ремонт помешкання для сторожа й де-кілька разів завком уже попереджував, 
а наша адміністрація і "вус не дме". Розпочали було ремонтувати, прорубали в стелі дірку для печи, та й покинули. І коли П. К., що скаже, 
то одна відповідь — «сдєлаєм»... Поруч із цим, другу половину цього сараю зовсім інакше відремонтували: із сараю та зробили справжній 
гарний житловий будинок, все поставлено нове. Дивуються робітники, що так воно робиться. А чому це так, — це не таємниця. Перший — сторож, 
а другий — помішник бухгалтера та ще й тесть адміністратора. Зайде П. К. іноді до завкома, стоїть і як не плаче, дитина мала, — а в хаті 
хоч собак гони. Чи допоможе завком невідомо, бо він сам уже збірається шукати кого слід, щоб примусити адміністрацію виконували колективну 
умову та постанови завкома. Треба б з округи комусь обізватися, щоб сторож з дітьми не замерз.