РОКОВИНИ СМЕРТІ ЛЕНІНА ЗА КОРДОНОМ.
ТРАУРНЕ ЗІБРАННЯ. 21 го січня в Берліні відбулося траурне зібрання пам'яти Леніна, в якому брали участь співробітники радянських установ, що перебувають у Берліні та друзі СРСР. Увечорі відбулося урочисте зібрання пам'яти Леніна, організоване німецькою комуністичною партією, на якому було більш 20 тисяч чол., помешкання не могло вмістити багатьох прибувших. З промовою виступила Рут Фішер, яка сказала: «Ленін помер, але Москва живе. Ленін помер, але німецька революція переможе». На вулицях відбулася грандіозна демонстрація проти реакційного уряду Лютера та за амністію.
У РИМІ. З приводу смерти Леніна 21 — 22 січня уповноважене представництво одвідало чимало депутатів робітничих спілок, щоб висловити своє співчуття. У багатьох великих та малих промислових центрах Італії робітники вивішували прапор з написом: «Хай живе Ленін». У м. Греко Міланева (під Міланом) в одній друкарні поліція захопила 4 тисячі
примірників комуністичної прокламації, присвяченої нам'яти Леніна. Число комуністичної газети «Уніта», цілком присвячене Ленінові, конфісковано.
У ВІДНІ. У день роковин смерти Леніна в радянському представництві в Відні відбулося жалібне засідання. 3 промовами виступили уповпред Иофе. Волфсон, представник австрійської компартії Герман і представник угорської партії Альпарі. Австрійська компартія організувала масову демонстрацію, під час якої зібрані намагалися влаштувати відповідну маніфестацію перед будинком радянського Уповноваженого представництва. Поліція розігнала демонстрацію, при чому вживала холодної зброї.
У ПОЛЬЩІ. У Варшаві відбулося чимало робітничих зібрань, присвячених роковинам смерти Леніна. Єврейська робітнича партія «Паолей-Ціон» скликала кілька зібрань єврейських робітників, присвячених роковинам смерти Леніна.
