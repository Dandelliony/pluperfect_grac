Бурякова робота с.-г. кооперативного союзу.
(Линовиця).
В біжучому році бурякова робота с.-г. союзу при Линовицькій цукроварні поставлена багацько краще, а ніж це було торік. 
Розрахунок з плантаторами провадиться своєчасно. Тепер уже плантаторам не доводиться оббивать порогів ні в цукроварні, 
ні в кабінеті уповноваженого союзу т. Писарського. Робітники с.-г. т-ств або бурякових гуртків приносять гроші 
плантаторові в саму хату, чим плантаторі дуже задоволені. Через свої організації плантаторі мали можливість одержать 
від Сельбанку значні суми кредиту, що багатьом плантаторам стало в великій пригоді. Агроперсоналом союзу прочитано по 
культурі цукрового буряку біля 50 лекцій. Під заклад буряку плантатор одержує ріжні машини. Союз приймає окладні листи 
од плантаторів для виплати податку. Вжито заходів, щоб збільшить кількість терезів на пунктах, де приймають буряки, щоб 
плантаторам не довелось і в цім році стояти цілий день у черзі. Прийомна буряку на цукроварні розпочалась 21 вересня. 
Потрібно було-б, щоб цукроварня потурбувалась про підїзжі шляхи, бо инакше плантаторам прийдеться топитись у калюжах 
під самою цукроварнею. 