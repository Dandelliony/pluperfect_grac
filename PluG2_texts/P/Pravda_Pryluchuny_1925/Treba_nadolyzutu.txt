Треба надолужити
Весна, як кажуть, на носі. Роботи багато. Є робота ще не почата, а є й роспочата. До початої роботи попадає й обсадка шляхів. Як же з обсадкою шляхів у цьому році? Невже посадимо, а через два місяці не знайдемо й місця, де втикали деревце. Торік посадка була зроблена нашвидку Можна було бачити, як вітер валяв посадку, бо деревце було не в ямці, а тільки корінці обгорнуті земелькою. У тих місцях, де посадка була пророблена по совісті, то комусь тісний був шлях, що їхав прямо від одного деревця до другого й повивертав їх. Де хто в дому батога забув, а в дорозі сивої, як не стьобнеш по ребрах, то не поїдеш. От і такому подорожньому обсадка шляхів ставала в пригоді. Коли деревце опинилося на ниві то вже сам власник ниви постарався ненарошне вивернути плугом. Одне слово в посадки лишилося відсотків п'ять, із яких уже пастухи робили млинки та пужална. Пропали молоді саженці й прикладена праця! Пропала обсадка шляхів не через те, що дерево не прийнялося, а через те, що знищили. Одже в цьому році треба лихові запобігти. Поперш треба сільрадам подбати, щоб посадка була проведена як слід і не знищувалась. Сельбудинкам та хатам - читальням більше треба звернути уваги на лісове господарство та в звявку з цим і на обсадку шляхів Треба селянам доводити про користь лісів. На мою думку ще - б краще було, як би почали обсажувати впершу чергу байраки, де вони голіють та ті місця, де недавно шумів гай, а зараз стирчать пні 
Тодось Юрченко