Геть таке правління
(с. Ладан). 
В с. Ладані в кооперативному т - ві головою І. Божко. Це людина що не користується авторитетом серед селянства і веде роботу в т - ві не так, як треба. Приклад цьому може бути такий - знайомі голові накупили для спекуляції горшків, але вони дуже великі і їх ніхто не купує. Голова, аби виручити знайомих, забрав ті горшки в кооперацію, вони й до цього часу стоять по поличках. Багато в краму, що для селян зовсім непотрібний. Організація КНС довідавшись, що правління не годиться, на зборах КНС ухвалили: клопотать перед Райспілкою, аби дозволила переобрати правління. Послано протокол більше місяця, а Райспілка мабіть і не дивилась до протокола. Пора - б Райспілці проробить цю роботу.
Оса.