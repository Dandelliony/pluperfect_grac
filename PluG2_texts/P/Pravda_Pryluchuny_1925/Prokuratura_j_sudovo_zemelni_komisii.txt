Прокуратура й Судово-Земельні Комісії

Правдиве й доцільне розвязання земельних питань безпосередньо звязано з інтересами селянства.
А тому догляд прокуратури за діяльністю судово-земельних комісій є важливою галуззю роботи.
Особливо тепер в звязку з сучасною політикою партії й радянської влади на селі.
Проте встановити постійний догляд за діяльністю земельних комісій принаймні так, як це зроблено що-до слідчих органів, прокуратура не мала змоги. 1924 року прокуратура звязку з земкомісіями не тільки на Прилуччині, але й по инших місцях майже не мала.
Протягом же другої половини 1925 року догляд за судземкомісіями значно оживився, але треба сказати, що ця робота не стоїть ще на належній височині.
Догляд здебільшого виявлявся в тому, що скарги селян на постанови земельних комісій направлялись до належних органів, ставились вимоги в порядку догляду села, опротестовувались незаконні постанови й почасти участь у процесі.
Поволі з налагодженням постійних виїздів на село прокурорів звязок з земкомісіями зміцнився.
Останніми часами прокуратура звернула особливу увагу на роботу судово-земельних комісій в формі вимоги справ у порядку догляду, участи у засіданнях, швидкого розгляду скарг на постанови, обслідування діяльности райсудземкомісій, підвищення авторитету серед селянських мас, підбираючи відповідних робітників і усовуючи зовсім непотрібну тяганину.
Спільно з партійними й радянськими організаціями налагодимо й поставимо на належну височінь судово-земельні комісії. 