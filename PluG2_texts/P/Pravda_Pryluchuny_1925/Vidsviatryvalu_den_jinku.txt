Відсвяткували день жінки
(с. Грабарівка). В с. Грабарівці 8-го березня відбулось свято міжнароднього жіночого дня. Заля театру була переповнена виключно жінками. Після привітань, що були сказані від всіх організацій села, було урочисто введено двох жінок незаможниць в члени с. - г. кооперації. Далі було зачитано доповіді про значіння дня, роля жінки в радбудівництві, і міжнародне становище СРСР. Після офіційної частини було влаштовано виставу драмгуртком. Поставили «Бурлаку», що зробила на жінок велике вражіння. П. Гриценко
