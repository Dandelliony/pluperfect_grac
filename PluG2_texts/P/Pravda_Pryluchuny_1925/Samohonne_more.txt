САМОГОННЕ МОРЕ.
(с. Сулимівка, Ялтинського р-ну).
Коло нашого села, по шляху Яготин — Пирятин, живуть гр. с. Лісняків. От у цих то громадян відкрилось виробництво самогону. Гонять хлопці і в ус не дмуть. Коли їдуть наші й околишні селяни з базару, то коло цих хат стоять підводи в чергу, мов продподаток привезли. Дмуть хлопці самогон. Вже й примовка склалась:
„Ну, то як? заїдемо до „білих бовдурів"? (це хати тії з білими бовдурями). — „А що-ж, і заїдемо!" От і заїзжають і п'ють, переводять зайву копійчину собі на лихо. Треба Ягогинській райміліції заглянути до цього „моря" й осушити його, бо заллє незабаром всіх околишніх селян!