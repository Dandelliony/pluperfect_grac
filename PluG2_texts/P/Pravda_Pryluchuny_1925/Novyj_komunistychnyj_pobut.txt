Новий комуністичній побут розбив сподівання домовласника.
Редакція подає це листування, вважаючи, що воно має громадське яначіння, бо наочно підкреслює суперечність двох ріжних 
світоглядів, Листи від Вермена до т. Н.
Прилука, 15 серпня 1925 р. Коханий друже Миколо! Знаючи твоє добре відношення (?) до мене і сподіваючись на нашу стару 
дружбу(!!!), пишу тобі цього листа й заздалегідь сподіваюсь, що ти не відмовиш твоєму старому другові (!!) в його 
проханні. Під час нашого побачення в Харкові я тобі розказував, що був 4 рази сприводу націоналізованого мого будинку. 
За ці 4 рази я призвів себе до такого зубожіння, що (В 5 раз не можу вже поїхати до Харкова, щоб добути довідку про 
безщасний свій будинок. А між тим од цієї довідки багато де-чого залежить навіть у моєму службовому становищі: або я 
буду на старій посаді, або вчителем співу в двох трудшколах, або буду повернений „в первобитное состояние". Про це 
довго писати й я прямо приступлю до діла. Перш за все скажу тобі, що цю довідку тобі дістать легко, бо,ти сам партіець 
і будеш мати діло з партійцем. (Ах ти ж, сволоч білогвардійська! Н.). Піди ти в Інспекцію по справах комунального 
господарства при Наркомваусправ (вулиця ( Чернишевсьвого, за сквером Комсомольця — від твоєї редакції 2 квартали) й там у 
завідуючого тов. Г. (комуніст), або в й ого секретаря Д.” добудь такі довідки (попереду ознайомся з витягом із 
протоколу РНК від 2-го липня, якого я для зручности прикладаю на окремому листі): 1. Чи вже розроблена й видана 
інструкція, по якій нам повернуть будинки у власність? (Коли ні, то на коли чекати на цю інструкцію й чи всім нашим 
Прилучанам будуть повернені будинки, чи буде класовий (!?) підход до мене, як учителя (!!), з оцінкою мого будинку в 
504 карб). 2. Наші юристи тлумачать цю постанову так, буцім то вона на нас не розповсюджується, позаяк „скасування" 
переведено не адміністративним порядком, бо ми зреклись до суда, не маючи змоги платити по 10 — 12 черв, судового мита й 
витрат. Довідайся, чи ця постанова й для нас, особливо беручи на увагу циркуляр од 28 березня 1925 року № 5478? (коли 
може тобі, що не зрозуміло, не лякайся: в Інспекції нашу справу добре знають і розтлумачать тобі все). 3. Є в нас 
чутка, що наш зав. Окрмщгоспом т. Сибіряк (який І заварив усю цю кашу) склав списка на 40 будинків, які має повернути 
нам. Чи цьому правда, чи він одержав на це роспорядження з Інспекції, чи зробив це з власної ініціятиви, не чекаючи на 
інструкцію? 4. Коли ця інструкція вже готова, дістань її, або хоч спиши нашвидку, або хоч прочитай. 5. Довідайся ще 
про які подробиці. Тов. Г. (бувш. учитель) і Д. дуже гарні (?) і приємні (!?) люде й мене гарно знають (по вусах). Так 
ото, друже, негайно довідайся й пиши мені. Признаюсь тобі, що я б тебе й не затрудняв би, та на моє горе той студент-незаможник,
 що добував мені довідки, зараз не в Харкові, а в своєму селі. Уклінно прохаю тебе, зроби це для мене, а я 
повік не забуду твоєї послуги й може коли й сам стану тобі в пригоді. Ще одно прохання. По записочці, що написана 
оливцем, наведи довідку в найвищому суді (від твоєї редакції через де-кілько будинків). Де вже прохає сестра моєї 
дружини. При цьому прикладаю дві марки на відповідь. Адресі: Прилука, Валова, вул. ч. 1 Петру Хведоровичу Вермену. 
Чекаю на швидку відповідь. З правдивою пошаною твій старий приятель П. Вермен. 
ПРИМІТКА. Підкреслення, знаки здивування Я додаток (Н) зроблені т. Н. 22 серпня 1925 р. Друже Миколо! Уклінно прохаю 
тебе відгукнутись на мого листа й хоч що-небудь написати на цій листівці. Може ти ще не добув того, про що я тебе 
прохав, то хоч де-кілька слів напиши, — коли можна дочекатись того, що для мене з'являється питанням життя чи смерти. 
Виконанням мого прохання зобовяжеш мене бути тобі повік вдячним, З пошаною П. Вермен, 
ВІДПОВІДЬ т-ша Н. гр. ВЕРМЕНУ. 6 вересня 1925 року. „Прохаю вибачення, що довго не відповідав на першого листа: я не 
маю часу в инший день окрім дня відпочинку. Я гадаю, що прохання до мене, щоб я підтримував справи про домовласність, 
вбудоване на цілковитому непорозумінні. За ті 23 роки, які ми не бачилися, жили ріжним життям і ріжними думками, 
трималися й цілковито протилежних політичних напрямків, я ні разу не цікавився справами охорони власности ні для себе, 
ні для людей. Такі справи мені не по фаху і не по охоті. Наводити ж довідки по установах у мене просто часу немає, і 
з цього боку теж корисним бути не можу М. Н. Далі т. Н. подає такі відомости. У першій половині серпня тут у Харкові 
до мене в редакцію, а потім на кватирю зайшов бувший (чи може й нинішній?) вчитель з Прилук — Петро Вермен. Я був 
задивований цією візітою і мав рацію; з Верменом останній раз я бачився у 1902 році, а у 1908 році коли й я й Верман 
були учителями у ріжних кутках Прилуччини, ми дуже посварилися переписною, у листах, і більш до цього часу ніяких 
зносин не мали. У 1905 році Вермен виявив себе, як найпаскудніший чорносотенець. Під час реакції тримав зв'язок і 
найкращі відносини з самими реакційними колами чиновництва й попівства і взагалі був типом вчителя кар'єриста, що 
будував свій добробут орієнтацією на чорну Столипинську реакцію. У 1909 році він демонстративно глувував із тих 
учителів, що брали участь у рухові 1905 року і підлягали репресіям. З дальнішої розмови виявилося, (коли був у мене в 
Харкові), що Вермен під час громадянської війни був у гетьманців, а потім — у петлюрівців. Зараз юдофобством так і 
пашить: „жиди у влади", „жидівське засилля", — цих виразів вживав він навіть при мені. Прилуцький Парком і тов. Сібіряка 
корінне і кляв на всі боки. Взагалі у мене залишилося вражіння від цього типа найпоганше".
ВІД РЕДАКЦІI.
Вміщаючи листи гр. Вермена до відповідального партійця тов. Н. і відповідь та подані ним відомости за Вермена, 
Редакція вважає, що Вермени-це є випадкові й поодинокі уламки старого суспільства, які хитро затесалися до лав 
учительства, що в масі своїй щиро й свідомо віддалося культурному Радянському будівництву. Ці трухляві пеньки 
хватаються за всякі можливості в боротьбі за старий уклад, намагаючись використати для власного добробуту особисте 
знайомство з відповідальними партійними робітниками. Рішуча одсіч, яку дав т. Н., буде наукою для таких громадян.

