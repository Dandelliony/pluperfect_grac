1905-й рік.
Хто не пам'ятає 1905 року, його радісніх днів? Кому не пам'ятні його страйки, повстання? Хто не був живим свідком славних боїв пролетаріяту? 
Хто сміє заперечувати, що 1905 рік не є батьком 1917 року, батьком Червоного Жовтня? — Ніхто, бо минуло лише 20 років, і всі події 1905 
року робітником і селянином не забуті, вони для них пам'ятні. Трудящі ССРР готуються святкувати 20 річчя 1905 року. Всі ватажки боротьби 
розповідають молодому поколінню, а робітнику й селянину потрібно знати, — хто перший кинув гасло волі, хто будував і бився на барикадах 
за долю, за щастя трудящих. Хто зрікався служити царатові й переходив на бік пролетаріяту, хто страйкував, хто руйнував фортеці 
поміщицького ладу, хто кинув гасло — земля трудовому селянству. Вони, вони, ватажки боротьби 1905 року, вони є в кожнім закутку необмеженого
Радянського Союзу. Суспільство бажає їх знати, бачити, розмовляти, шанувати за участь і вітати з перемогою. Святкування 20-ти річчя 
революції 1905 року призначено на 20 грудня, на день загального страйку в Москві. Це свято є для нас рідним по пролетарській крові, пролитій 
1905 року. Для влаштування та переведення Свята скрізь організуються комісії. Комісія при Прилуцькому Окрвиконкомі звертається з закликом 
до товаришів, учасників славетніх пролетарських боїв 1905 року, сповістити її про себе, написати хоч короткі спогади про події 1905 року. 
Радянська влада вишукує героїв, вона заносить їх імена в історію Пролетарської революції. Кожен учасник революційних подій 1905 року 
озовися, допоможи освітите історію класової боротьби, сповісти про себе до Округової комісії по святкуванню 20-річчя революції. 
