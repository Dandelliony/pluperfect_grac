3 - тя сесія ВУЦВКу зменшила податок на сільське господарство і поліпшила закон про його вирахування.
Недавно на Кавказі в Тифлісі закінчилася 3 тя сесія ЦВК'у СРСР. 3 сесія виявила всі справжні досягнення радянських республік за останній час і відзначила: значне зростання промисловости, сталість нашого міжнароднього становища, зміцнення фінансової (грошової) міці радянської країни то - що. Найголовнішим було питання про сільсько господарчий податок, що має велике значіння для селянства в розумінні полегчення його становища. Сесія ухвалила зменшити податок із 470 мілійонів карб до 300 міл., переглянути закон про обкладання скоту, про встановлення певних строків внесення так щоб у селянина був можливо найбільший час між збором урожаю й виплатою податку. Сесією було ухвалено таку постанову: «Зважаючи на загальне піднесення народнього господарства, зростання державних прибутків і потребу надалі допомоги піднесенню селянського господарства - значно знизити тягар податку на 1925 — 26 рік і скласти таблицю так, що би загальна сума податку, разом із додатком на місцевий бюджет, була розрахована на оуму не більше 300 мілійонів карб, за місць 470 міл., торішніх. Щоб створити міцний грунт районовому бюджету й тим самим допомогти політичному й господарчому зміцненню району, сесія ухвалила 100 мілійонів карб. державного податку передати безпосередньо в районові бюджети. Щоб дати кожному селянинові змогу зарані розрахувати суму належного з нього продподатку і тим внести найбільшу певність в його господарчий розрахунок, сесія ухвалила встановити норми переліку скоту, лук та пахоті відповідно до середньої врожайности цього району, оголосивши їх весною та залишивши незмінними під час усього податкового року. Щоб кожен селянин зарані знав, коли яку частину податку він мусить виплатити, сесія ухвалила встановити тверді строки здавання продподатку й поставити місцям за обов'язок суворо дотримуватись встановлених законом, заздалегідь широко оповіщених, строків. Окрім цього сесія ухвалила й ще цілу низку дрібних змін в справі обліку податку. Сесія запропонувала не пізніше кінця квітня ц. р. виробити й оголосити всі зміни до сьогорішнього закону про єдиний сільсько господарчий податок. Це справжнє полегчення селянству мусить зустріти відгук в масі трудящих. Радянська влада йде по шляху поліпшення і зміцнення селянського господарства. 
Іс. Ідлін.
