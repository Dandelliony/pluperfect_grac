Червоний суд.
КАТЮЗІ ПО ЗАСЛУЗІ. 
Перед судом б. начальник Іваницької райміліції, член КПБУ з 1920 р., Хведір Хведоровяч Сопільників. Будучи на 
посаді Сопільників почав уважати себе за маленького царка в своїм районі. Так, у січні 1924 р., коли він уночі їхав із 
с. Барви до Іваниці, по дорозі зустрів кілько підвід, що йому не звернули, тоді він з непристойною лайкою присікався до 
чоловіка, що їхав із двома жінками, й заарештував його. У тім же місяці незаконно заарештував і тримав під замком гр. 
Альоноху, Тригуба й Гріхна. Коли Сопільників їх допитував, він Альоноху й Тригуба бив по щоках, а міліціонер Цміль 
держав їх за руки й ноги, затуляючи їм рота, щоб не кричали. Альоноху Цміль ухопив за чуба, а Сопільників ухопив 
молоток і почав бити по голих п'ятах. Побиті довго не мігли ходити, причому для того, щоб вони не мігли поїхати 
поскаржитись, їх заперли в холодній. В тім же січні Сопільників з'явився шукати самогону до гр. Павлова, але там нічого 
не знайшов. Побачивши два порожніх карафини, Сопільників забрав їх і звелів жінці Павлова засмажити собі ковбасу. 
Довідавшись за те, що Павлов збіравться скаржитись, Сопільників викликав його до себе, арештував його й побив так, що в 
Павлова вискочив зуб і лопнула барабанна перетинка в усі. Коли Павлов був зарештований Сопільникова жінка змушувала 
його й инших заарештованих носити дрова й воду. У лютім 1924 р. роблячи труса в гр. Нагорної, він стяг вагітну жінку з 
лави так, що вона впала додолу, ударившись лобом об стіл. Взагалі Сопільників бив багатьох з тих, що допитував, і 
бешкетував на селі. Недаром на селі Варвинську райміліцію назвали ковалями. На суді обвинувачувався тако ж і Бібик, 
діловод райміліції, що під твердив злочинства Сопільникова та Цміля, але не повідомив владу про це. На суді всі свідки 
обурено росповідали про вчинки Сопільникова й компанії. Коли прокурор тов.-Прокопенко спитав у свідка Павлова - чого ж 
ви боялись поскаржитись? Та тому, що боявся, щоб другого зуба не вибили... Оцей Сопільників як ударив мене по-уху, так 
у мене аж каганці засвітились у очах. В останнім слові Сопільників побачивши, що далі нікуди одбріхуватись — признався 
що БИВ СЕЛЯН, але не так, як свідки кажуть... „Чи можливо" пишеться в присуді “вважати на заслуги нач. міліції 
Сопільникова, коли його заслуги бліднуть перед тими злочинствами, що їх він учинив. Радянська влада й комуністична 
партія вирядили Сопільникова в село для того, щоб довести селянам, що вони є оборонці найбіднішої класи трудящих. А 
Сопільників уживав жорстокого катування й своїми вчинками підривав повагу до влади й партії, що є передовиком світової 
пролетарської революції". Прилуцький Округовий суд (у двохденнім засіданні) засудив: Хв. Сопільникова до позбавлення 
волі без суворої ізоляції на 8 років, з позбавленням прав на 2 роки по виході з Бупр. Грицька Цміля на 3 роки без 
суворої ізоляції, Бібика — виправдано. 