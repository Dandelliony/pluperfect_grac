За брехню в стінній газеті.
Один з членів редколегії стінного часопису «Ехо транспортника» гр. Гайдаєнко порішив звести особисті рахунки з бувшим відповідальним робітником тієї ж спілки, і вмістив свого дописа до стінної газети. 3-го сього березня Народній суд 1 поділу Прилуцької Округи розглянув справу по обвинуваченню гр. Гайдаєнка за брехню в пресі. Допросивши свідків, а також і самого Гайдаєнка, який свій допис не підтвердив майже ніякими фактами, суд постановив визнати Гайдаєнка винним за брехню в пресі, що карається не низче 1 року позбавлення волі. Беручи до уваги його пролетарське походження та те, що він не судився, ухвалили лише винести йому громадську догану. 
Робкор М. Чернявський
