Огляд стінних газет.
«ЧЕРВОНИЙ ПОБУТ» Ч. 4 Стінна газета Попівського сельбуду. Виходить двічі на місяць.
"Червоний Побут" є одна з кращих стінних газет на окрузі. Перш усього чепурно та яскраво написана. Це свідчить про те, що редколегія стінної газети «Червоний побут» на своєму місці. У газеті гарні малюнки. Розмір газети такий, як і треба. Одне слово, зовні стінна газета вигляд має приваблюючий. Що-ж торкається змісту газети, то тут є де-які й хиби. Не треба «відозви» заваптекою т. Лук'яненка містити чуть не передовою. Не завадив-би в газеті коротенькнй огляд світових подій за два тижні. Відділ — сільське господарство — треба в газеті мати. Коли нема агронома, то гарно буде, як і селяне будуть писати про свої практичні досягнення, особливо ті, що гарно господарюють. У заголовку газети є гасло: «До 'десятиріччя Жовтня - жодного неписьменного!», а в газеті про це написано мало. От і треба було написати в передовій про те, скільки неписьменних по селу, за який час знищено неписьменність. У дописах змалювати працю лікпункту, коли він уже є та працю т-ва допомоги лікнепу імени Леніна. Не погано-було. коли б редколегія, завела відділи та ще й прикрасила, а то в газеті дописи переплутані з статями. Гарно, що вірші є в газеті хоч усі й пишуться відозвами. Для газети ж краще, коли в кожному числі буде один вірш. Тоді газета ше покращає. 
Тодось Юрченко 

"ГОЛОС КУЛЬТ-РОБІТНИКА". Стінна газета Сріблянського Рейсельбуду. Виходить раз у 2 тижні. , Редагує колегія, що при сельбуді. 
Газета уявляє з себе збір заміток занадто великих. Формат газети невеликий, але і він заповняється трьома або чотирма статтями. Це не приваблює до себе читача. Читач стінних газет любить, щоб було написано ясно, коротко і зрозуміло. Газета не має відповідних відділів — все злито до купи. Замітка по сільському господарству зливається з заміткою по роботі серед жінок. В попередніх числах мало зверталося уваги гомору в газеті, — що його занадто любить читач. До цього менту немає повної кількосте кореспондентів й дописи приходиться збірать від кожного, хто може писать. В майбутньому газету треба розбить по відділах, формат збільшить у шир, щоб газета приваблювала очі навіщателів сельбуду. Треба досягти, щоб у газеті були дописи і з району, особливо від хат-читалень, бо газета ж районового маштабу. Випускать треба її не менче, як в 3 х примірниках і надсилать кращим хатам читальням. 
Райкор. Д. Капустянський.
