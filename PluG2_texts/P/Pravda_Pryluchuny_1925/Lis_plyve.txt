ЛІС ПЛИВЕ.
(с. Хаєнки, М-Дівицького району).
„Ну, так ти їдеш, Павло?" запитує Арсентій. „А як же їду, бач уже й коняку запрягаю, а ти біжи запрягай свою ворону 
кобилу, та й поїдемо разом у ліс". „А хто ще з нами їде?" „Іде Назар, Павло, Петро а потім, під'їдуть Максим із Іваном 
і багате ще під’їде, аж тісно нам буде в лісі". „О тоді положимо якого захочемо дуба"! їдуть і рубають, і як же рубають.
Щось страшне, сумне й неможливе твориться у нашому селі. Крадений ліс возять і вдень, і вночі. Возять всі, хто тільки 
має тягло, возять навіть коровами. Наче радвлада оголосила „місяшник рубки лісу" й наші селяни аж пищать та возять ліс, 
щоб виконати це „завдання" на цілих 600%. Сельрада, а особливо голова її, зовсім нічого не роблять в цьому напрямку. 
Одного разу, та й то для «очищення совісти» пішли у ліс і захватали 12 підвід. Вертіння і гілля тільки й валяється в 
наших лісах. Можна б зробити запас палива для школи і сільради на три роки, а зараз нема палива й на 3 дні. Щоденно 
крадений ліс „сплавляють" у Манастирище, Галицю, Лосинівку, Горлачів хутір і т. д. Инколи число підвід „сплавляємого“ 
лісу за добу доходить до 60. Я гадаю, що таку нелюдську експлоатацію лісу на восьмому році революції треба припинити 
Належним державним органам потрібно вжити найрішучіших заходів що до нищення лісів. 