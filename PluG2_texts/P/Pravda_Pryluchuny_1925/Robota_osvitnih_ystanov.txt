Робота освітніх установ.
(с. Дьогтярі, Сріблянського р.).
В с. Дьогтярях є три культурних установи, від яких ллється світ у темні селянські маси, але світ цей ллється не однаково. Вієьмемо трудшколу. Вона цілком охоплює всіх дітей шкільного віку, має організацію піонерів під керовництвом комсомолу, має свій дитячий кооператив. Далі — робітничий клуб при ткацькій майстерні. Сюди притягнено всі культурні сила села. Робота ведеться жваво, засновано гуртки: політичний, кооперативний, агрономичний, природничий та гурток профруху. В цих гуртках працюють комсомольці, службовці ткацької майстерні та сільська молодь. Але старих тут майже рідко коли побачиш і затягти трудно. Щоби охопить і старші верстви населення в с. Дьогтярях в 1924 році виріс 3 - й культурний центр хата читальня при кооперативі. Тут збіраються виключно поважні громадяне, все хлібороби. Тут їм і газети,
і журнали, і порадники лежать на столі, але тілько лежать. Систематично роботою тут ніхто не керує. Зберуться дядьки та й почнуть пригадувать про те, що колись траплялось їм у житті, а далі, як підуть кого судить та розбірать, так мабіть, тому і не легко ікається. Буває згадують за віру, за бога і давай між собою робити перепалку. Один каже є, — а другий нема бога. Коли ні до чого не дійдуть, так вививають голову Дьогтярівської кооперації, щоб той їх помирив та розтовкував. Тут уже голова кооперації і почне всипаться на думки философів та професорів, а своєї думки голова ніколи не висловлює, мабуть боїться підорвати свого авторитета серед прихильників попа. Треба голові наладить справу в хаті - читальні вкупі з комсомольцями і твердо висловлювать свої думки по тому або иншому питанню, а не крутить. 
Іван Суховій