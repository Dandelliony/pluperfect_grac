Повстання курдів у Туреччині.
Курди — це нарід, що живе в східній частині Туреччини. Живуть курди окремими ватагами, на чолі яких стоять князьки, що звуться шейхами.
Отже частка цих самих курдів повстала оце проти Туреччини. Щоб зрозуміти це, треба згадати, що степи отих самих курдів сусідять із, так званою, Мосульською округою, що відома своїми багатими нафтовими джерелами.
Курди живуть саме між цією Мосульською округою й рештою Туреччини. Щоб відібрати мосульську округу від Туреччини й передати її Англії, Англія й підняла на повстання курдів.
Туреччина послала військо заняти мосульську округу. Щоб зірвати цю спробу Туреччини, Англія, підняла в тилу турецьких частин, що пішли берегти від Англії мосульську нафту, курдів.
Курдами Англія користується вже не раз і не два. З курдськими князьками вона тримає звязок через своїх агентів.
Підсиплють трохи зброї та грошей князькам - шейхам і гайда на повстання.
Отаким є й це повстання курдів. Це повстання підкуплених курдських князьків, шо ведуть спантеличених темних курдів на смерть і страждання тільки для того, щоб Англія могла захопити в свої хижі лабети Мосульську округу з її багатими нафтовими джерелами.
