Моменти в розвиткові селянськоі преси на Прилуччині.
Період перших років радянського будівництва на ГІрилуччині(l919 — 20 р.) одзначається ростом кількости газет. В Прилуці виходить щоденна гавета «Известия Ревкому» а потім Повітвиконкому та Паркому, а в 1920 році в місті виходить і друга газета «Боротьбист». Пирятин має свою газету і навіть де - який час видавалась газета в Яготині. Це були слабо - організовані газети, друковалися на якому попало папері, росповсюджувалися безплатно. Тираж їх досягав де - кількох сотен (не більше 500 — 600. Час вимагав агітації, і ці газети багато допомогли в справі поширення радянських ідей. Повільно газети в инших місцях закрилися і Прилуччина має весь час одну газету, що виходить в Прилуці. Роки 1921 — 22 р. були мало окрияючими для поширення тиражу. Газета здебільшого видавалася на російській мові, обслуговала потреби міста, і мало цікавила село. На село попадали лише ті числа, що безплатно надсилалися установам. Село не дало своїх дописувачів і в газеті зовсім бракувало відділа селянського життя. В кінці 1922 р. Парком звертає увагу на пристосування газети до потреб місцевого життя, на більше використання української мови. Газета реорганізується з 1 січня 1923 року, приймає нову назву «Правда Прилуччини». Виходить вона двічі на тиждень, з тиражем в 500 примирників, має постійний дефиціт. Редакція стала на шлях збірання платні за газету в установ, але відповідного апарату для збірання платні не було, і газета не могла зібрати боргу. В газеті знову містяться статті на російській і українській мовах. Тираж її в 1923 році (до вересня) збільшився вдвоє, до 1000 примирників, але цей зріст пояснювався поширенням території округи (приєднано Пирятинщину). Газета продовжує надсилатись на місця в порядкові обов'язкової передплати. На село її стало попадати 40%. З 1 вересня 1923 року газета врешті стає на певний шлях, — приймає обличчя селянської газети, і стала виходити цілком українською мовою. Звертається головна увага на відділ селянського жаття, сільського господарства, освітлення компаній тощо. Газета оживляється літературними матеріялами й фельотонами. Цікавість до газети стала зростати. Вже більше дописів стала одержувати редакція з села. Звертається увага на поширення колективної передплати; газети стала виходить на відповідному папері. Тираж газети за осінь 1923 року збільшується вдвоє, досягає 2000 прим. Редакція приступає до організації постійного кадру своїх дописувачів. У лютому 1924 року скликається перша округова Нарада дописувачів. Зарегістровано вже було 44 дописувачів. Читачі стали одгукуватися, надсилати свої листи до Редакції. На місяць стала Редакція одержувати до 200 дописів та листів. Для підведення матеріяльної бази під газету, Редакція відкриває контрагенство по передплаті й поширенню всіх газет та журналів, і звертає увагу на поширення індівідуальної передплати газети. Агітпроп ставить завданням збільшити тираж газети до 3000 і Редакція на кінець 1924 року досягла цього тиражу. Стала зростати кількість селян, що передплачує газету для себе. 75% тиражу стало припадати на село. З поширенням газети, Редакція стала одержувати все більше й більше дописів, все більше бажаючих писати до газети знаходилось на селі. В лютому 1925 року Редакція одержала вже до 1000 дописів та листів. Відбулося ще дві наради дописувачів, кількість їх стала зростать. 163 дописувачів зареєстровано, як постійні дописувачі й багато пишуть не регулярно. Газета зацікавила селян, стала своєю, потрібною, і читається на селі в першу чергу. В цьому 1925 році, газета бездефіцітна, зросла, зміцніла. Перед Редакцією стало питання піднять її тираж до 5000. На перешкоді цьому стоїть несвоєчасне одержання газети на місцях, а також відсутність агентури. Зараз Редакція вживає заходи до налагодження агентури, до поширення індівідуальної передплати газети і певна, що з часом тираж її зросте. Такий крок, од тиражу в 500 прим. в 1922 році до тиражу 3000 в 1925 році, од де - кількох дописувачів до 163 постійних, од десятка дописів на місяць до 1000, од повного дефиціту до бездефіцітности показує, що селянська газета повільно росте, що вона має під собою корні, що вона потрібна на окрузі. Значне поширення на Окрузі центральних селянських газет, як «Селянська Правда» і «Радянське Село» стверджує, що село прокинулось вимагає освіти, живого слова, що село стало активним учасником в радянському бідівннцтві. 
Ол. Ведміцький.
