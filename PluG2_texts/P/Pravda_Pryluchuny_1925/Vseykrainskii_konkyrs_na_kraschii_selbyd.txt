Всеукраїнський конкурс на кращий сельбуд.
Не що давно Голубівська хата - читальня на Всесоюзному конкурсі одержала премію за кращу роботу на селі. Зараз ЦККБ(б)У й Головполітосвітою переводиться конкурс на найкращий Сельбуд. Конкурс на найкращий Сельбуд, це огляд і піднесення нашої політосвітньої роботи на селі. Прилуччина вже здобула оцінку своєї роботи в хатах - читальнях. Черга за сельбудами. І наш конкурс має на меті виявити, чи зуміли Сельбуди об'єднати трудяще селянство, чи допомогли Сельбуди селянству організувати господарство так, щоб воно дало більше користи селянину, чи допоміг Сельбуд перебороти найбільшого нашого ворога — темряву й попівські брехні та релігійні забобони — що перешкоджають трудящому селянину стати будівничим життям трудящих. Не лише організаційно налагодити Сельбуди, а виявити підходи до села, обрахувати, що дав Сельбуд широким колам трудящого селянства, оскільки Сельбуд підніс культуру радянського села, чи ввійшла в побут села газета, книга — от ті завдання, що стоять перед нами під час перегляду політосвіт. роботи на селі. Політосвіт. робітники, Сельбуди, роб. сел. інспекції й селькори, Радвлада й Партія чекають виявлення нашої роботи на селі. Конкурс переводиться через «Селянську Правду» (Харків вул. К. Лібкнехта, 11), куди потрібно надсилати всі дописи обгрунтовані цифров. Данними. Дописи на конкурс мають бути завірені місцевими організаціями: райвиконкомами, партосередками, або осередками ЛКСМУ то - що. Кожен сількор і громадянин має виявляти роботу Сельбудів, надсилаючи свої спостереження до «Селянської Правди» незавірені, але одвічальні за правдивість фактів. На всіх зборах партійних, професійних та инших треба ставити й заснувати доклади про роботу Сельбудів. В «Селянській Правді» були оголошені детально завдання й вимоги, що до конкурсу. В тій же газеті оголошено премії, нагороду, яка дасть змогу найкрашим сельбудам поширити й поглибити роботу. Конкурс на найкращий Сельбуд має: виявити хиби й досягнення, продумати, хиби знищити, досягнення поглибити. Більше уваги до конкурсу! 
Інспектор ВУСБ Д. Довженко.
