"Божественний кандидат на члена сільради". 
(МАЛИЙ ФЕЙЛЕТОН).
Старі люди розказують, що колись на землю з'являлися молитви, друковані чи то на машинці, чи може й у друкарні Мірова...
Друкують їх ніби-то на небі, в божественній друкарні. Розносять їх по світу анголи. Накладуть на свої крила отаких 
прокламацій, якийсь архангел закрутить їм ззаду мотора і гайда анголи над землею. Надають молитви на землю. Хто з вірою 
перечитає й перепише сорок таких молитов — той сам святим буде . . Легко колись було святам зробиться. .. А тепер-не ті 
часи... Иншим засобом заробляють собі святого. От у Сибіру, коло Благовіщенськ — там інколи поширюють... Набере ото 
сорок чи може й сто сорок іконок якийсь ще не зовсім святий чоловік, покладе їх в конверти й надсилає по відомих йому 
адресах... Лети, мов, лети Миколай Із Сибіру у Прилуцький край... Лети — звивайся, нікому в руки не давайся... Одержала 
оце таку іконку й Заїздська сільрада, Прилуцького району. На тоненькій дощечці намальовано Миколая. Лисого такого ще й 
рукою свариться. З одного куточка мати божа щось подає, немов рушник утираться. З другого кутка — Христос показує книжку: 
Мов, іди, Миколаю, у лікнепліквіднеш на старість неписьменність.. На животі у Миколая — манастир. Видно добре той 
манастир придушив Миколая, бо в нього вираз на лиці такий сумний.... Одержала сільрада отакого Миколая та й чуманіє: Що 
це значить? Мо ангел який прислав? А читай!... Але нічого в конверті не написано. А вверху завначено: „Село Завадь 
селсовету от Апесія флоровича д. Флеровая город Вдаговегценск". От хтось машинку підпустив. Мабуть хтось із 
переселенців! єсть, товариші, кандидат у члени сільради... Потому — скоро вибори.. А тето — потрет його... Правильно!... 
Тільки нам не треба такого кандидата... Старий уже й лисий... У собез. його.. І повернули портрета «кандидата» в 
Райвиконком. Отак зустріли селяни „божественного" кандидата.... А десь там „Алесій Флорович", пославши сорок-сороків 
іконок, жде: Чи скоро його бог святим зробить? Хай підожде. Дощ за шию не капає. 