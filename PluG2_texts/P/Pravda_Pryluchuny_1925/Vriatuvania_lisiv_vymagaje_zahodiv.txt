Врятування лісів вимагає рішучих заходів.
Звістка про передачу лісів земгромадам облетіла всі лісові села та хуторі. І колишні власники цих лісів, маючи на увазі, 
що ці ліси перейдуть до біднішого населення, почали плюндрувати ліс, як тільки можна, щоб як небудь використати їх в 
останнє. Не теліпається у хвості й селянство, й разом із власниками нищать добре ліс. Гинуть назавжди десятки десятин 
гарного лісу, який переводять на дрова, возять що базару до міста або женуть на степові села та обмінюють його на 
маляс, цукор і борошно. Кожне число газети „Привда Прилуччини" приносить звістки звідусіль про страшенну, жахливу, 
свавільну порубку, в кожному числі сільради підкреслюють, що ліси з кожним днем усе рідчають. І кінець-кінцем до 
1 серпня, до терміну передачі лісів селянству, мало що з них і залишиться. Лісова охорона не має змоги боротись із 
таким натовпом свавільних порубщиків. Навіть облави лісничих і лісників не можуть спинити стихії, що розгулялась у лісі.
Відідбрання в порубщиків сокир і пилок та краденого лісу, залякування судом, складання на них протоколів — не мають 
сили. Лісова охорона без допомоги адміністративної влади. Округи не в змозі припинити свавільну порубку. Треба 
належним округовим органам негайно вжити найрішучих, найсуворіших заходів у справі боротьби. Конче потрібно надати 
право Райвиконкомам та сільрадам для негайного притягнення злочинців порубщиків до суворої відповідальносте. Лише тоді 
можна буде припинити загибель лісів. 