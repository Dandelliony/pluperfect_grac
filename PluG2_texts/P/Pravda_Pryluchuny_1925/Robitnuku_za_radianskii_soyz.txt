Робітники за Радянський Союз
16-го березня в Ню - Йорці (велике місто в Північній Америці) Уоркерс Парті (комуністична партія) організувала демонстрацію в пам'ять Паризької Комуни. У демонстрації брало участь більше 10000 робітників. Після урочистого походу відбулися мітинги, на яких промовці вимагали, щоб американський уряд негайно визнав Радянський Союв. Зовсім инакше відбувся мітинг у Чикаго (теж велике місто) організований соціялістичною угодовською партією. На цьому мітингу виступив меншовик Абрамович, що почав ширити всякі брехні про Радянський Союз. Коли робітники стали заперечувати, втрутилася поліція. Розпочалася бійка. Кількох робітників було поранено. Поліція заарештовала багатьох. Учасники мітингу, вийшли із залі, де розпочався був мітинг, та організували на вулиці демонстрацію на пошану Радянського Союзу. Демонстрацію розігнала поліція.