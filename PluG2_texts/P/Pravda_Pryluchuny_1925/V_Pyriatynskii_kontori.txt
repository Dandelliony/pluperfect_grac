В Пирятинській конторі Окрсільгоспсоюзу, як на базарі.
(м. Пирятин).
Часто й густо можна почути нарікання на роботу контори Окрсільгоспсоюзу. То вона вславилася виплатою плантаторам за 
цукровий буряк (1924 р.). Було коли не зайди питати грошей, то тобі пропонують або дошки, або дубину, що на 30% дорогша,
чим у приватнього крамаря і часто було плантатор ходить — ходить за грошима, а тоді бере цей ліс, хоч він йому й 
непотрібний. В цьому році славиться вона торгівлею. Коли зайде селянин купити плуга, або яку нібудь машину, та ще і в 
розстрочку, то тут справжній базар: і по руках ляскають, і лаються торгуючись. Наприклад, селянин дає 10 карб, задатку 
за плуга, а решту в розстрочку; зав. конторою править 20 карб, і після довгого торгу сходяться за 13 — l5 карб. І це ж 
саме буває, коли приїде член правління т-ва купити яку машину або одержати аванс на буряк, то тут ще більший базар. 
Така робота кооперативних організацій в корні підриває довір'я населення, вона ганьбить кооперацію в цілому, тоді коли 
треба бути прикладом для инших. Слід повести боротьбу з такрю "лавочкою". 