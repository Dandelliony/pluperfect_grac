РАБОТА КНС ПІДНЕСЛАСЯ, АЛЕ ТРЕБА ЇЇ ВИПРАВИТИ.
По дорученню президії Ц.К. К.Н С. та за згодою ГубКНС мені прийшлося обслідувати, ОкрКНС, один РайКНС, та три СельКНС ІІрилуччини. Коли придивитися до зросту організації КНС то треба підкреслити, що зріст іде безупинно: на 1-ше жовтня 1924 р. було всього по окрузі 11104 чл. КНС, а на 1-ше січня ц. р. ми маємо вже 13033, значить збільшилось на 1929 чл. Організація зростає здебільшого за рахунок молоді, середняків та інтелігентів. Молодь та інтелігенція здебільшого йде для того, щоб одержати командировку до вищих шкіл. Я не хочу тут сказати, що не треба приймати їх в організацію КНС. Їх приймати треба, бо молодь треба виховати, а інтелігенцію треба скористувати для поповнення знання останньої малописьменної незаможницької маси. Середняка ми мусимо приймати, але не кожного середняка, а тілько червоного, що активно став на наш бік, а з останнім середняком ми повинні мати спілку. При обслідуванні на місцях помічається, що в де-яких організаціях велика замкнутість: загальні збори відбуваються зачиненими, чого ні в якім разі не повинно бути, бо КНС повинен зкликати на збори широкі кола бідняцтва та середняцтва, ставлячи питання господарчого, та культосвітнього змісту. А тут здебільшого ставляться питання організаційного та адміністративного характеру. Ці хиби треба виправити. Що до роботи КНС, то треба зазначити, що по Прилуччині робота до де-якої міри йде гарно, але її треба поглибити. Я вище вже зазначив, що КНС росте безупинно. Треба повести роботу в напрямку втягнення всієї бідноти, що перебуває поза комнезамом, під впливом куркуля. Що до роботи по кооперуванню незаможників, то тут треба з задоволенням підкреслити, що з усієї кількости 13033 членів кооперовано 9399, але треба також добитися всіх 100 відсотків. Також є великі досягнення в роботі по культосвітніх установах: працює незаможників 8759 чл. Треба сказати, що робота взагалі поставлена досить задовольняюче, але ще є де-які перешкоди. Перешкоди ці ось які: перш за все дуже помічається велике переобтяження робітників КНС по радянській та культурній роботі, а в районі сидить робітник, і часто немає навіть секретаря. По друге райвиконкоми не йдуть на зустріч у справі допомоги як у самій роботі, тако-ж і в коштах. Треба зауважити, що робота Прилуцької округи поставлена проти округ інчих губ. далеко краще, але ті хиби що я вказав, треба виправити і звернути на їх належну увагу. 
Член президії ЦК КНС А. КАГАДІЙ
