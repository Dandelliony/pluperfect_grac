1905 рік.
(малий фейлетон)
Було собі царство, велике таке, православне. А в тім царстві й цар був, правда невеликий, але дуже самодержавний, дуже миропомазаний, дуже благочестивий .. і прочая, і прочая... Бубоніли люди, що трохи, мовляв, мішком прибитий, так то.. не наше діло. Була в нього й цариця, царенята були, були й слуги вірнії: пани та підпанки, попи й чинодрали, поліція й „союзначки", архангела Михайла воїни. Було й військо христолюбиве, під аршин стрижене, ремінцями стягнене, кулаком та присягою затамоване. Був і нарід: і православний, і лівославний, і зовсім без усякої слави — отой, що ото сотні років у багні, у вошах, у темряві. Цар собі царював: увечорі богу молився, віючі до танцюристки підночовувать їздив, а вранці державою керував: — правою ручкою на паперах ім'я своє царськеє вистановляв. А потім за питво (води він не пив: — не любив). Цариця його добрі діла творила, милостину божим странникам роздавала, через Григорія — угодника у бога помочи прохала. А слуги царськії службу вірную служили, царя православного ублаготворяли та й себе, як водиться, не минала. Нирод же робочий, отойрепаний, босими п'ятами слід по ланах писав, голим черевом світив, у гної та холоді діти плодзв, з голоду пух та все отую пансько-попівську силу годував, зодягав. Так ішли роки. Аж ось загуло, заклекотіло, забурувало. Терпець увірвався. Робітники хазяїв на тачки та к лихій годині за ворота... Залізниці — тпрю! А дядюшки, оті що з голим черевом, за вила, за коси та до пана: А чи не одпочили б ви, паночку, по трудах, а ми б уже за вас хазяїнували!? На цибулю й постоли ми б уже для вас розстаралися... Що ви, братця, бог з вами?!... Не хочете? А ну, Семене, налягай на двері! Словом, но всьому царству черво ний вихор пішов... Злякався цар та до цариці в опочивальню, та під ліжко ..
А нарід із прапорами, а на вулицях квіти, співи, крики: Конституція.... воля.... ура.... ура а!!.... А більшовики кажуть: — не вірьте, беріть зброю! Хай живе повстання! А буржуї: — Рятуйте це ж революція! А меншовики: — Ой, це ж мабуть революція!! А народ робочий ще не свідомий, правди не бачить, як у лісі блукає. А військо царськеє муштрою прибите, панським туманом оповите... Пани це й помітили та до царя: Ваша величність, так і так... вилазьте — буде діло. Вилізла величність, труситься: — Робіть, що знаєте, тілько, щоб мені віку доцарювати. Раді стараться! І пішло, і пішло... Шибениці, тюрми, кров, сльоіи..
Але наука, як кажуть, не ходить без дрюка. Спершу цей дрюк б'є того, хто вчиться, а тоді вже того, кого бити треба. Бо як настав 1917 рік то: Раз раз: і нема царя! Раз раз: — буржуї к лихій матері! Раз-раз: — генералів у зашийку! Раз-раз: — СРСР. Хай живе! 