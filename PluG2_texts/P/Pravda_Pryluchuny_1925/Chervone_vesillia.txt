Новий побут.
Червоне весілля. (с. Ладан, Прилуцького району). 
У нас уперше 17 лютого відбулося червоне весілля. Було вінчання члена комуни, що недавно одружився. Увечорі у сельбуд прибуло дуже багато селянства. Настрій у всіх був урочистий. На червоне весілля прибули представники від шефної комісії, а також комсомольці кооперативного осередку. В промовах докладно було з'ясовано значіння нового та старого побуту, а також були привітання від ріжних установ села. Після офіційної части було поставлено п'єсу, спорт та декламацію. Вечір пройшов задовольняюче. Можна гадати, що цей початок буде мати певні наслідки в дальнішому. 
Ікс.
