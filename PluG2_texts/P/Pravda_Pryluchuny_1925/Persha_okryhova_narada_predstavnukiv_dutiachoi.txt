Перша округова нарада представників дитячої шкільноі кооперації.
Дякуючи Ініціативі шкільного кооперативу «Молода громада» при Шевченківській школі та заходами спілки споживачих т - в до Прилуки прибули, вкупі з її уповноваженими, представники 8 сільських шкільних кооперативів. Вкупі з представниками 6 кооперативів міських трудшкіл, Окрінспектури Освіти та вчителями керовниками де - яких шкільн. кооперативів було утворено нараду. Порядок денний обійняв такі питання: 1) Доклади з місць. 2) Організація шкільних кооперативів та їх робота. 3) Зв'язок із народньою кооперацією. 4) Про організацію спілки шкільних т - в. 5) Біжучі справи. Доклади з місць пройшли надзвичайно жваво. Доповідачів засипали запитаннями про найдрібніші деталі. Особливо багато їх припало на долю старіших т-в напр.: Малодівицького, шо існує з 1920 р. З докладів виявилося, що робота всіх т в має споживчий характер і виявляється по селах виключно в постачанні учнів учбовим приладдям. а в місті є ще й постачання сніданків. Тілько одна з міських шкіл недавно організувала ощадну касу. Паї в т-вах від 5 коп. до 35 коп. Окрім економичної роботи, де - які т-ва ведуть і культ освітню. Виділяється в цім відношенні робота «Молодої громади», що влаштовує літ - суди, вечірки, виготовляє діапозитиви до лихтаря на кооперативні теми, та агітує по - за межами своєї школи. Організаційні форми здебільшого і скрізь однакові: загальні збори і правління, ревкомісія. При «Молодій громаді» заведено інститут техробітників, а рахівництво провадить гурток по вивченню рахівництва. Що до рахівництва то, краще його поставлено там, де є добрий зв'язок між діткооперативом та народнім т - вом. В справі організації та праці шкільних т - в визнано найбільш доцільною таку їх форму, що втягує найбільше число членів у активну роботу. З обговорення виявилося, що шкільна кооперація може охопити всі галузі шкільної роботи, але ухвалено до якогось часу зосередитись на споживчій кооперації та взаємодопомозі. Звязок із народньою кооперацією мусить полягати в постачанні нею краму можливо по собівартости й кредитуванні, а також у керуванні по рахівництву. Дитячі ж кооперативи мусять організованим шляхом провадити кооперативну агітацію по - між населенням. Організацію спілки шкільних т - в визнано завчасною, але мати для зв'язку округовий осередок — потрібно. За такий осередок ухвалили вважати кооператив «Молода громада» при Шевченківській школі. Правлінню цього т - ва доручено тако - ж і розробити питання про організацію Округової спілки. В біжучих справах визнано за потрібне взаємне листування поміж т – вами.
Ю. Каневський
