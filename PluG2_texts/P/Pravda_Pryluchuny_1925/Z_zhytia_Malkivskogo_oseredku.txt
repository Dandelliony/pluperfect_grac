З життя Малківського осередку ЛКСМУ.
Ще в липні місяці п. р. Малківський осередок ЛКСМУ святкував свій 4-річний ювілей існування. На 1 січня 25 року осередок мав в собі 21 членаа, на 1 вересня 
зріс і має 50 комсомольців. В останній час осередок приймає активну участь у постановці роботи в сельбуді, стін газеті, лікнепі й инших сільських організаціях. 
Члени осередку втягнуті на 75% в ріжні громадські організації. Осередок провадить роботу серед допризовників шляхом утягнення їх у фізгурток, що існує при 
сельбуді, провадить агітнеділі, а також провадиться у місяць раз збори допризовників. Економ робота поставлена добре. Куткові організації гарно працюють на 
кутках серед молоди; особливу увагу звертається на роботу серед батрацтва. Роблять наради, читка газет то-що, а також слідкують за заключенням та виконанням 
трудумов. Єсть стінгазета "Промінь села", в якій приймає участь до 30 комсомольців, та 30 позапартійних. Нещодавно осередок зв'язавсь з гідроавіаційним 
морським загоном шляхом листування. В зімовий період політчитки провадились регулярно на тиждень двічі. В сучасний мент замісць політчиток улаштовуємо "день 
учеби" раз на тиждень. Провадиться робота по групах, яких єсть 3. Для перевірки пройденого, улаштовується гра в політфанти з пройденого. В грі й вияснюється, 
яка група гарно працює, а яка погано. Осередком ще в минулому році засновано колектив піонерів у складі 60 дітей, керовником якого — комсомолець. В літній час 
робота в колективі занепала, але в сучасний мент колектив видужує і доганяє загублений час. Осередком пророблена велика антирелігійна робота. Осередок зумів 
охопить під свій комсомольський вплив молодь села, ту, яка раніш першою виступала з дрючками проти комсомолу.