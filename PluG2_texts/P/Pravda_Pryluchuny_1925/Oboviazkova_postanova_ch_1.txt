Обов'язкова постанова ч. 1. 
Прилуцького округового виконавчого комітету по адміністративному відділу
2-го січня 1925 року. 
3 метою охорони громадської безпеки та ладу, Окрвиконком на підставі постанови ВУЦВК'у від 30 серпня 1922 р встановлює такі правила й розміри відповідальности за порушення їх, в адмістративному порядкові. 
ЗАБОРОНЯЄТЬСЯ: 
1. Бешкет (буйство), безчинство, порушення тиши, виголошення грубих, цінічних слів у прилюдних місцях: Стягнення: штраф до 100 крб., або арешт до 1 місяця 
2. Складати, збільшувати, роспозсюджувати, хоронити з метою збуту та збувати порнографичні (непристойні) вироби та малюнки й писати цінічні написи на стінах та огорожах, а також і в середині громадських будинків не виключаючи й ретирад (клозетів). Стягнення; штраф до 200 крб., або арешт до 2 міс. 
3. Вчиняти безцільні муки худобі і жорстоко з нею поводитись. Стягнення: штраф до 20 крб., або арешт до 2 тижнів 
4. Завзята гра а карти й рухомі завзяті гри в спеціяльних пристановищах, кафе, ресторанах, їдальнях і т. инш. а також на відчинених місцях. Стягнення: з власників закладів і пристановищ штраф до 300 крб., або арешт до 3 х міс , а для осіб що грали, штраф до 100 крб., або арешт до 1-го місяця. 
5. Влаштовувати без належного дозволу Окрадмінвідділу не завзяті гри в закладах, на відчинених місцях, а також і рухомих, а саме: біліярд, кеглі, лотереї алегрі і т. инш. Стягнення: штраф до 300 крб., або агешт до 3-х міс. 
6. Неповідомлення про знайдення трупу особами, що знайшли його. Стягнення: штарф до 100 крб., або арешт до 1 міс. 
7. Необережно поводитись зі зброєю. Стягння: штраф до 100 крб., або арешт до 1 міс. 
8. З'являтися п'яним на вулицях і громадських місцях. Стягнення: штраф до 300 крб., або арешт до 3 міс. 
9. Пити в громадських місцях, кафе, їдальнях, ресторанах та инш. закладах спиртові напої вище встановленої кріпости. Стягнення: штраф до 300 крб., або арешт до 3 х міс. 
10. Пити спиртові напої хоча і встановленої кріпости в прилюдних помешканнях (кафе, буфетах, ресторанах, тощо) власники яких не мають належних дозволів на право торгівлі ними. Стягнення: штраф до 200 крб., або арешт до 2 міс. 
11. Пити в будь яких прилюдних і приватній помешканнях сурогати спиртових напоїв (самогону). Стягнення: штраф до 300 крб., або арешт до 3 х міс. 
12. За вчинки, зазначені в п.п. 9, 10, 11: підлягають відповідальності, як власники підприємств, так і особи, що брали участь в роспиванні спиртних напоїв. 
13. Вироблювати спиртові напої та рочі без мети збуту, а також хоронити невиплачені акцизом такі напої та речі. Стягнення: штраф до 600 крб., або примусова праця до 9 ти місяців. 
14. Зберігати апарати, призначені виключно для виробу самогону для власних потреб. Стягнення, штраф до 300 крб, або арешт до 3 міс 
15. Курити тютюн по театрах, кіно то-що не в місцях для цього відведених, в залах засідань судових установ, а також в помешканнях тих установ і підприємств, де куріння буде заборонено роспорядженням адміністрації данної установи або підприємства. Стягнення: штраф до 25 крб., або арешт до 2 тижнів. 
16. Плювати на підлогу, лузати насіння, кидати на підлогу недокурки, папірці, недоїдки та сміття від насіння в помешканнях зазначених з п. 15. Стягнення: штраф до 25 крб., або арешт до 2 тижнів. 
17. Їздити по тротуарах на велосіпедах, або конях, а також возити тротуарами ручні візки. Стягнення: штраф до 25 крб., або арешт до 2 тижнів. 
18. Занадто швидка їзда по місту на автомобилях та конях. Стягнення: штраф до 25 крб , або арешт до 2 тижнів. 
19. Залишати на вулиці неприв'язаних коней та без догляду. Стягнення: штраф до 10-ти крб., або арешт до 3 х Діб (суток) 
20. Держати на дворах по садибах неприв'язаних і випускати на вулицю — злих собак, що кидаються на людей, або таких, що рвуть людей нишком. Стягнення: штраф до 50 крб., або арешт до 2 тижнів. 
21. Райвиконкомам надається право, за порушення цієї обов'язкової постанови в межах їх районів накладати самостійно кару в розмірі: штрафу до 25 крб., або арешту до 1-го тижня. 
22 Начокрміліції, на підставі постанови ВУЦВК'у та РНК від 21 січня 1924 р. надається право накладати за порушення п.п. 1, 3, 15, 16, 17, 18, 19 і 20 штрафу до 5 крб 
23. По п.п. 15 і 1б цієї обов'язкової постанови вартовим доглядачам міліції надається право накладати на місці кару на порушників в розмірі 50 коп., при чому зараз видається й квиток. На громадян, що не виплатять на місці штрафу, складається протокол, який і направляється в загальному порядку. 
24. Догляд за виконанням цієї обво'язкової постанови покладається на Окрміліцію, Райвиконкоми та Сільради. 
25. За виданням цієї обов'язкової постанови касується обов'язкова постанова від 2/і — 24 р. Ч 1. 
Голова Окрвиконкому Касян. Секретар Льодін. Згідно: Завканц ОВК Гречка