І ТУТ НИЩАТЬ ЛІС.
(с. Олексинці, Срібл. р-ну). 
В с. Олексинцях є ліси, що арендує земгромада від Сокиренського лісництва з умовою охороняти як слід і хазяйнувати по 
вказівках лісництва. Склавши умову, уповноважені скликали загальні збори земгромади,де й було зачитано умову. 
Земгромада затвердила й селяне рішуче висловлювались за охорону лісу та за непорушення складеної умови. Перш за все 
підняли клопотання, аби лісництво відпустило ділянку на зруб, що й було зроблено, відпущено 1200 кв. сажнів. Але 
використувавши ділянку селяне залишились незадоволені й почали рубати далі. Та й до цього часу рубають. Рубають лише 
вночі. Зразу ж пиляють і ховають подалі, щоб не кидалось на очі. Тільки одна біда: по лісах завелись бандити й не 
дають спокійно рубати; навіть Мазню Миколу поранено в руку. Трошки скрутненько. Крім того не дивлячись, що по лісах 
скрізь молодняк, де-які селяне пасуть худобу, що безощадно нищить ліс. Здається, незабаром і череда буде пастись. Тоді 
вже молоднякові буде кришка. Ось як виконують наші селяне складену умову. Треба кому слід звернути на це увагу, а 
Сокиренському лісництву слід би було стежити за додержанням умови. 