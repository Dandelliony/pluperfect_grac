Сміялись багнети.
(До подій Паризької комуни). Сміялись багнети, Панелі співали: весна! А степи, Як вчора, горнулись в туман. На площі шуміло: «За волю» Комуна - в огні! Тремтіли В червоному полум'ї дні. У зоряне місто Неситою пащею - голод... Ой, міцно Змикається п'янеє коло! З патронами хлопчик, Вже батько поблід і затих .. І мовчки В окопах смерть лічить живих. Мете хуртовина: Як звір в барикадах гарчить. Дитина На бруку замерла і спить. В палацах, в готолях Бряжчали з шампанським бокали ..А в Сені Хитались похмурі квартали. Багато не встало На стогін сердитих гудків. Світало... Густішав поранений гнів.
Хінич
