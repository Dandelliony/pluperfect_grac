ПІДСУМКИ ДІЯЛЬНОСТИ МІЛІЦІЇ.
Не дивлячися на значне скорочення штатів і кепське матеріяльне
забезпечення, всеж-таки в боротьбі з ріжного роду злочинствами Міліція та
Каррозшук Прилуччини виявили досить енергії та ініціативи й наслідки
роботи в цій галузі показують нижче приведені цифрові данні, що в
достатній мірі кажуть про планомірне та регулярне провадження в життя всіх
завдань, що стояли перед Міліцією та Карним Розшуком у минулому році:
Крім зазначених наслідків у боротьбі з ріжними злочинствами й
правопорушеннями, велике досягнення є і в відношенні матеріального
забезпечення робітників міліції та розшуку. Міліціонер уже не міститься в
вохкому й холодному помешканні, а живе в гарно впорядженому
поновленому будинку загальному житлі, забезпечений зо дягом та
своєчасною виплатою утримання і в вільний час має можливість
скористувати вільну годину в червоному кутку імени ЛЕНІНА, де є
книгозбірня, ріжні гуртки, читаються лекції та провадяться бесіди, для
підняття як спеціяльно міліційського так і вагально освітнього урівня всії
міліційської маси міста. Робітники міліції на селі беруть участь у культурно -
освітньому житті села, у сельбудах під керуванням місцевих партосередків.
За для підняття кваліфікації як командного так і молодшого, міліційського
складу вживається ціла низка заходів шляхом спеціяльних справ,
провадження курсів-з'їздів, лекцій і т. и., але наслідків досягнено в цьому
відношенні лише на 75 %, через обтяженість біжучою роботою та зміною
складу. Пророблена з початку року чистка міліції значно оздоровила її лав
тим, — що викинула негідний та смітний її лав елемент, на місце якого
прийнято демобілізованих червоноармійців та членів організації КНС. Що до
окремих робітників плямуючих почесне звання червоного революційного
вартового, проводиться тверда лінія по відданню таких до суду,
додержуючись поговірки «паганій вівці немає місця в ватазі». Взагалі
планова робота міліції та розшуку в минулому році виконана досить успішно
і ті недоліки й хиби в роботі, що були в минулім зараз пережито. Міліція
завоювала на селі належний авторитет і, пам'ятуючи заповіти великого
навчателя й ватажка Володимира Ілліча, Міліція та розшук Прилуччини в
біжучому 1924 1925 бюджетному році з честю виконають на сто % всі свої
завдання. Т. в. об. Начокрмілрозшуку Прилукщини КОВАЛЬСЬКИЙ.