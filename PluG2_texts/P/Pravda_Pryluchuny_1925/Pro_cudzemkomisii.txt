ПРО СУДЗЕМКОМІСІІ
Власником усієї землі в СРСР є держава. Але ми бачимо, що виникає дуже багато справ між селянами, звичайно, не за 
право власности на землю, а за право користування. Здебільшого це сварки родинні. Той, хто обробляє землю своєю 
особистою працею, згідно з 9 арт. Зем. Код., має право на землю. Це є право, засноване на революційнім законі 
Пролетарської Держави, добре вже засвоєне селянством, що домагаються ріжними шляхами добитися окремого наділу. Згідно 
з 69 арт. Зем. Код. представником господарських справ двору є господар двору. Таким чином кожен працездатній член 
двору, не бажаючи коритися господарю двору, звертаеться до судземкомісії з проханням про виділення його, вказуючи на 
причини, часто зовсім неправдиві. Багато ще справ виникає на грунті колишнього вилучення лишків від куркулівства 
Куркулі намагаються закріпити за собою землі, вже одібрані. А виникає це ось чому. Постанови судземкомісій лишалися 
тілько на папері, а в життя не запроваджувалися. Відобрану в куркуля землю на ділі не передавалося біднякам, а їм тілько
було сказано, що їм дається земля, одібрана в такого то, але цей бідак у володіння цією землею не вводився. Цим 
користувалися куркулі й володіли цією землею, як і раніш, кажучи: — хто засіяв, той і збере врожай, Вони добре розуміють 
пакт Земельного Кодексу: „земля надається не для збогачення коштом чужої праці, а для її використання, шляхом 
приложення своєї праці". Зрозуміло, що раз куркуль обробив, уже одібрану землю до введення бідняка в володіння, то 
бідак уже потім не може користуватися врожаєм із цієї землі. Спроби бідаків притягувати куркулів до суду не мали успіху,
бо за 103 арт. Кар. Код. куркуль карного злочину не вчинив. Для того, щоб остаточно покінчити ції справи, треба негайно 
роспочати введення в фактичне володіння бідняків тією землею, що її було відібрано в куркулів та наділено нею бідняків, 
то-бто: — встановити межі, скласти акти й передати землю наділеному.

