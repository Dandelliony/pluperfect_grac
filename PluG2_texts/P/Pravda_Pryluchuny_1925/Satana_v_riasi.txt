САТАНА В РЯСІ 
(с. Ольшана).
Умер у нашому седі бідняк. Жінка — темна, залякана попами та куркулями. Не хотіла ховати його по новому. Привезли попа з другого села, бо в нашому немає. Піп був дуже голодний. На скоро сяк так махнув хрестом, кадилом і бігом на панахиду. Заліз на покуть і давай пожирати, «як акула морська» все, що йому подавали. Бідній жінці уже нічого й дать йому, бо й робочі прийшли, проголодались. Стоять у хаті та ждуть, чи скоро піп налупиться — а він сидить та все кладе. — Не видержав один — бо був смілий та і попів не боявсь і попрохав попа встати вже з за покуття. Піп почав лаятись. Робочий, не довго думаючи та й покрия попа матом. Піп призвав на допомогу бога та й собі покрив «трьох етажним» матом. I почалось — матюхи, плювання. Пішла вже і кадильниця в хід. Ледві розборонили та попа вигнали з хати. Баби христились та казали, що то сатана в образі попа. 
Каре Око
