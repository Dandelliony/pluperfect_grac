Готуймось до сільсько-госп. виставки.
У м. Пирятині Пирятинський Райвиконком за допомогою кооперативних і державних організацій м. Пирятина та району 
влаштовує Районову Сіль-госп. виставку, відкриття якої відбудеться 15-20 вересня б. р. На виставці будуть такі відділи: 
1) рільництво, 2) скотарство, 3) організація селянського господарства, 4) садівництво та городництво, 5) землеустрій, 
6) с.-г. кооперація, 7) споживча кооперація, 8) цукрова промисловість, 9) кустарне виробництво й 10) машиновий відділ. 
На виставку закликано досвідні с-г. станції з своїми експонатами: Драбівську, Лубенську, Переволочанську й Полтавську.
Сільсько - господарська виставка яскраво виявить досягнення сільського господарства й буде зразковим покажчиком до 
поліпшення й зміцнення сільського господарства. Робота по організації й переведенню Районової с.-г. виставки дасть 
певні наслідки тільки в тому разі, коли вона буде широко популяризована в широких селянських масах та ріжних с.-г. 
об'єднаннях. А тому актив села має допомогти рядовому селянству розібратись які й як доставити експонати на виставку. 
Отже, т-ші, до роботи по відродженню сільського господарства.