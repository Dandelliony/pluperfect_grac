Великий більшовик.
(До 64 роковин зі дня смерти Т. Г. Шевченка).
У 1919 році в Київі деникінці розбили пам'ятник Т. Шевченку, що його поставила радянська влада. Цим підлим учинком п'яна офіцерня свідомо чи може й наздогад причислила великого співця знедолених до класово ворожих собі лав — більшовиків. І вона не помилилася. Шевченко був дійсно революціонером, що визволення трудящих не розумів без діяльної революції, народнього повстання. Він бачив і розумів те, (чого, ще й зараз не розуміє, чи не хоче розуміти сучасна соціал - демократія), а саме, що пануюча класа свого багацтва й влади без бою не віддасть і тому свідомо й прямо закликав до повстання. «Поховайте та вставайте, Кайдани порвіте... і вражою, злою кров'ю. Волю окропіте!» Великий революціонізм Шевченків визначав і його погляди на класову будову тодішнього суспільства. Шевченко в усій своїй творчості відбиває два світи: панський і ворожий до нього бідацький. На панів він спадає лютим гнівом та віщуванням грізної кари й тут же виявляє їхню хижу, ненатлу й злочинну натуру і в той же час із безмежною любов'ю та тугою малює найулюбленіші, виплекані свої образи, а саме: наймитів, сиріт, покриток, кріпаків то б то тих, що найбільше покривджені в житті лихою долею. «Скрізь на славній Україні Людей у ярма запрягли Пани лукаві... Землю — трудящим — ось економичне гасло Шевченкове, що до села, а вільний їх союз, — політичний його программ. Свою революційну вдачу Шевченко виявив і в своїх поглядах на побут. Тут він остілько ступив уперед проти своїх сучасників, що «заснули, мов свиня в калюжі, в своїй неволі», що й зараз міг би стати в лави борців за новий побут. З особливою любов'ю поет змальовує образи порушників цього старого рабського побуту. Покритка, що сміливо розбила своїм коханням тисячолітні кайдани шлюбу є найлюбіший образ Шевченків. Так само - ж сміливо Шевченко здирає й таємну заслону релігії, викриваючи її хижацько - експлоатаційну природу. «У нас дери та дай І прямо — в рай, Хоч і рідню всю забери!». Ось виробничий програм «святої церкви» по Шевченкові. І поет свідомо закликає руйнувати це гніздо темряви та визиску: «Будем, брате, з багряниць онучі драти, Люльки з кадил закуряти, «Явленими» піч топити, Кропилами будем, брате, Нову хату замітати»! Важливе ще й у наші часи національне питання Шевченко завжди зв'язував із соціяльною його основою. Для нього Україна, «удова — небога» - була країною сліз та горя поневоленого люду і поет мислив її в майбутнім тілько як вільну громаду трудящих без панів і визиску. «І на оновленій землі Врага не буде, супостата, А буде син і буде мати, І будуть люде на землі». Так же прямо й чесно Шевченко виступав і в оборону інчих пригноблених національностей. В знаменитім «Кавказі» він гнівно картає царську сваволю й закликає сміливі кавказькі народи до перемоги. У свій час ріжні групи української буржуазії і навіть прихильники гетьмана П. Скоропадського мали сміливість вбачати в Шевченкові співця своєї класи в національно - буржуазній Україні, але кожен трудящий по заслузі оціновує це нахабство, бо знає, що в Шевчевковій Україні місця панам та визискові немає. Воля, братерство, праця й наука — ось основи Шевченкової творчости. І тому трудове суспільство, що почало вже на ділі здійснювати ці гасла, мусить щиро спом'янути великого більшовика незлим тихим словом.
В. Колодуб
