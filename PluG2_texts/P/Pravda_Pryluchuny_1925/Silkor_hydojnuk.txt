Сількор - художник.
22-го березня відбувся округовий з'їзд селькорів і робкорів газети «Правда Прилуччина». Органітатори громадської думки й провідники радянського будівництва на селі - селькори не раз підкреслили, яку вагу має газета, друковане слово. Цим словом вони відображають життя села, організаційно впливають на нього... Але й підкреслено, як ще слабо володіють селькори словом, як блідо вони одбивають життя села, його настрої... Слово ще зраджує селькорові... Спостерігає селькор події; викликають вони в нього ряд думок, зворушують його почутт... Він хоче свої думки і настрої вложити в допис... Силкується - і не може... Слів не вистачає, виходить якось кострубато, і мова якась канцелярська, і сухо так виходить... А селькор великі надії покладає на допис. Він своїм дописом хоче зворушити читача, то бадьорим прикладом вплинути його бажання до роботи, то підкреслюючі темні боки життя - викликати стремління виправить їх.. А допис не робить того вражіння, якого б хотілося селькорові . В чім тут річ? А в тім, що селькори, здебільшого, малоосвічені селяни, ніхто їх не вчив, як треба писати. Чують вони, як ото пишуть писарі по канцеляріях, або промовці говорять на зборах - і такою мовою й пишуть. От і виходить, що в дописах нема справжнього життя, з його настроями, з його умором, з його бадьорістю… Щоб відбити життя так, як воно єсть, треба бути селькором - художником, літературно - громадським робітником... А щоб справлятись добре з художнім, літературним боком допису, треба учитись і учитись. Селькор - це початкуючий письменник. Спочатку він подає в своїх дописах окремі клаптики життя, а потім зможе подію узагальнити, подати факти об'єктивніше, одбити характерні моменти життя села в цілому, звязати все це фабулою - от уже й твір письменства. Спільного між селькором і письменником багато. Спільно вони на селі і мають працювати над тим, щоб дійти в своєму писинні до художности, бо тільки художній допис зробить вражіння, буде цікавим для читача. Треба селькорові учитись на дописах товаришів, що краще од нього пишуть, треба читати й художні твори письменників. Треба в гурті обговорити свої помилки й досягнення. Гурток «Другів червоного слова», що об'єднує коло стінної газети селькорів села й початкуючих письменників і єсть перший крок до спільної праці селькора й письменника. Слідуючим кроком має стати вже літгурток «Плугу».
О. В.
