Становище жінки на Прилуччині
Лікнеп і жінка
Раніш та й тепер де - хто дивиться так, шо жінці грамота не потрібна. Навіщо, мовляв, жінці грамота коло печі? Обійдеться й так! Царський уряд не дбав про письменність, бо народня темрява була йому на руку. От і лишилося тепер нам таке, що на кожну сотню чоловіків припадає 60 чоловіків пе письменних, а на кожну сотню жінок припадає 82 жінки не письменних. Це віком од 18 до 35 років. Коли взяти старіші, то там на кожну сотню жінок припадає неписьменних аж 90. На Прилуччині неписьменних та малописьменних жінок і чоловік од 18 до 30 років 46,000. Ця армія ніякої участи не бере в радянському будівництві через те, що неписьменна. У неписьменного погано родить і в полі, і в городі, і в садку; у неписьменного в стайні скотина часто ноги витягає, а то ребрами торохтить; у неписьменного спекулянт останнє видурює й наживається на людському горі; у неписьменного хата на курячих лапках, в хаті — діти плачуть, бо їсти нічого, а на порозі стоїть вже нова хвороба; у неписьменного лікарями баби - шептухи; у неписьменної мате рі часто бувають діти каліки. Одне слово неписьменність велике лихо. Одже радянська влада — влада робітників та селян, на чолі з Комуністичною Партією — об'явила нещадну боротьбу неписьменності. У нас на Прилуччині навчається грамоти 8897 неписьменних, а з них жінок — 3083. 8-го березня в день визволення жінки — на Прилуччині будуть провадиться випуски з лікпунктів. Багато жінок в цей одержить посвідки про те, що вони ліквідували свою неписьменність. Одже, окрім того, що б цей день треба підвести підсумки за минулий рік праці і серед жінок, а ше й треба подбати, шоб 3083 жінки, всі до однієї закінчили лікпункти, були втягнені в громадську роботу, в роботу серед жінок, щоб на той рік мати ше більші досягнення. Тільки письменна, жінка зможе поруч з чоловіком керувати Республікою! А тому в день 8-го березня письменна жінка мусить бути членом т - ва допомоги лікнепу імени Леніна, а неписьменна — учнем лікпункту! Обов'язок учителів, сельбудів, хат - читалень і всіх організацій — допомогти жінці стати письменною. Цим ми проробимо найбільше зараз для жінки. Цим ми будемо руйнувати старий побут, що так його ще тримається жінка. 
Тодось Юрченко