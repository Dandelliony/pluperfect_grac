В глухому закуткові.
(с. Нечипорівка, Ковалівського р.).
Близько біля станції Яготина та цукроварні роскинулось село Нечипорівка з 800 дворами, з високою, гарно вифарбованою церквою та поруч обшарпаною хатою-читальнею. Обірали тут сільраду, довго обірали, аж за третім разом обрали. Увійшли до неї середняки й инші люди, незаможника — ні одного.. До речі — є в цій сельраді де кілька людей з вищою освітою, що користуються авторитетом у селян Ничипорівки. Та дарма, що сільрада має таких активних членів — праці в ній „бог милував". Голови в ній міняються мало не що-дня, оце вже з часу перевиборів, здається 5. Сільрада в гострих, відносинах з КНС і роботу свою провадить цілком самостійно. КНС, що має зверх 100 членів, зараз майже зовсім розпався.
Осередок ЛКСМУ зареєстрований в райкомі, але ніхто його не знайде в Нечипорівці. Хата-читальня обшарпана, в якій чи зроду хто й був — зав ше на замку... Не краще становище в кооперації, КВД та инших громадських організаціях цього села. Як виняток - школа поставлена гарно. Парт-осередку немає. Район од сільради майже за тридцять верстов, тому змоги налагоджувати й стежити за життям Нечипорівки має дуже мало. Восьмі роковини Жовтня святкували лише діти, організацій не було, селянства й молоди теж: всі то дома, то на ярмарку, на храму, то-що. Самогон ллється .. Попик звив тут собі кубельце, бо церковна рада чи не більше авторитету має як сільрада...
На землеустрій село не погодилось, бо члени сільради, люди з вищою освітою — переконали селянство, що він поки що не потрібний. Між тим під боком Нечипорівки, в трьох верствах, велика Яготинська цукроварня, де сотні робітників, партосерецок, комсомол, піонери, то що. Виникає думка: чому б не взяти цукроварні шефство над цим селом? А воно ж це шефство потрібне для Нечипорівки, яв саме повітря!.. І коли скоріше це буде зроблено, тим краще. Якось би треба влаштувати справу з переходом Нечипорівки до Яготинського району. Та крім цього, в наступну кампанію перевиборів Рад, району слід зосередити всю увагу на тім, щоб забезпечити Нечипорівку здоровою, працьовитою сільрадою.