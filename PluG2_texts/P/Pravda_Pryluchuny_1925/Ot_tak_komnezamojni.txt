ОТ ТАК КОМНЕЗАМОЖНІ!
В селі Дідівцях недавно відбулись збори Комнезаму, де було поставлено питання про виключення де яких членів із комнезаму. Голова комнезаму з'ясовує цю справу, зазначає, що такі то незаможники їздили уночі знищувати ліс. Поставили на обговорювання. Правда, члени КНС дружненько взялись за цю справу, та тільки побільшості, висловлювались за те, що хай мов їздять, бо вони бідні, нехай залишаються. «Та, бачте, воно ж і ми всі не без грішка, може й ми коли піймаємось, так оце й вас виключать! Не треба! Нехай їздять». Як бачите, дуже активно виступають. Коли обговорюєм що про кооперацію чи про воздухфлот, то теж так само всі дружно кричать, що не треба ні кооперації, нічого не треба. Отакі то в нас члени комнезаму: дружно за все беруться
Нещасливий.
