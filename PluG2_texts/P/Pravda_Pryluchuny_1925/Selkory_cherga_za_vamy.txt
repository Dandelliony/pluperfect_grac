Селькори! — черга за вами.
Кожен селькор повинен пам'ятати, що він є один із борців за новий побут, за народження нової культури на селі. Селькор повинен всю свою увагу скупчити на 
культосвітній і громадській роботі села. Ні одно досягнення,або хиба в житті села не повинні ховатись од селькора. Коли де є хиба, селькор її повинен виправити 
й дати пораду, як слід працювати. Крім цієї повсякденної селькорівської роботи, перед нами (селькорами) стоїть низка ще найважливіших завдань. Кожному відомо, 
що село ще потрібує дуже й дуже багато праці, от і тут селькор повинен прийти на допомогу. Сельбуд і хата читальня - ось поле діяльности для селькора.
Потрібно засновувати „гуртка друзів газети", втягуючи до них більш свідому частину населення. А потім шляхом агітації та ріжних порад селянству, втягнути до 
роботи й дорослих селян та селянок, з'ясувати їм потребу червоного слова й взагалі освіти. Стін-газета теж повинна бути в кожній хаті-читальні, в кожнім селі 
де є сількор, вона виготує новий кадр робітників — ковалів нового радянського побуту. Широка агітація, поширення газети й ріжні поради селянам — ось головні 
засоби боротьби з народньою темрявою. Селькор! Село потрібує невпинної й негайної праці! Що зможеш — дай!