Подіі в Албанії.
ТИРАНУ ЗАЙНЯЛИ ПОВСТАНЦІ. Із Білграду повідомляють, шо повстанці зайняли албанську столицю Тирану.
Середня Албанія теж у руках повстанців. Албанський уряд низкою нових даних доводить участь у повстанні регулярного південно - славського війська.
Кореспондент гадає, що Південо-Славія втручається в албанські справи на підставі попередньої угоди з Мусоліні і зазначає, що італійський уряд не протестував, коли колишній прем'єр Ахист-Зогу, що внайшов притулок на південно-славській території, учинив повстання проти Фан-Полі.
За відомостями кореспондента між Південно-Славією, Грецією та Італією свого часу вкладено таємну угоду про те, шо в разі продовження в Албанії внутрішніх заколотів Італія повинна зайняти центральні албанські округи з Тираною та портами Валоною й Дураццо, Південно Славія - Північну Албанію з Скутарі, а Греція — Південну з Аргірокастру.
Поділ Албанії був попереджений англійським втручанням з огляду на те, що британські капіталісти тільки недавно придбали у районі на північ від Тирани великі нафтові концесії, що їх попередній уряд обіцяв американцям.
