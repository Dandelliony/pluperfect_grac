Кір і боротьба з ним.
Останніми часами по всьому Союзу СРР спостерігається велике збільшення дитячих заразливих захорувань на шкарлатину, кашлюк і кір. У нас на 
Прилуччині нещодавно перейшла бурхлива хвиля шкарлатини, а зараз ми переживаємо велику пошесть кору. На цю хворобу (кір) якось мало 
звертають уваги, її вважають за малонебезпечну й не минучу за-для дітей. Справді ж це зовсім не так. Маленькі діти дошкільного віку 
переносять кір дуже тяжко через те, що він викликає запалення легенів, од якого маленькі діти здебільшого помирають. Ознаки ції хворости 
такі: дитину палить, по тілу висипають великі плями, оченята червоніють, з'являється нежить, кашель. Потрібно всім громадянам звернуті 
пильну увагу на охорону дітей од ції хвороби. Що ж для цього може зробити кожна мати? Насамперед, коли хто в родині захворіє на кір, 
потрібно зразу ж відокремити хворих дітей од здорових, особливо пильнувати маленьких дітей. По друге, під час хворости держати дітей дома, 
не випускаючи їх на вулицю, й не дати їм застудитися. І, нарешті, неодмінно звернутись до лікаря. Дітей — школярів навіть із невиразним 
захоруванням, коли ще кір не виявлено, не пускати до школи, а як захворіє на кір, не пускати до школи, аж поки зовсім не одужає. Цими 
заходами можна застерегти маленьких дітей од захоруванія, а може й від смерти й инших школярів од небезпеки заразитися. Це треба пам'ятати 
всім матерям, бо инших заходів боротьби з кором за наших умов ужити неможливо. 