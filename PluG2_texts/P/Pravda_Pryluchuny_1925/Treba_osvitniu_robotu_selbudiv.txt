Треба освітню роботу сельбудів і кооперативних товариств об'єднати
До цього часу сельбуди чи хати-чальні зв'язувалися з кооперацією тільки на час переведення кампаній по втягненню до кооперації, переведення кооперативного 
свята та заглядали до кооперативів, коли треба було взяти набір гасу, або одержати гроші для проведення якого небудь свята. Кооперацією цікавились остільки, 
оскільки там був культфонд, що бажалось забрати цілком. Постійної роботи та допомоги кооперації з боку сельбудів не було. Як же далі бути? Треба сельбудам 
узятись разом із кооперативними товариствами за культурну роботу. Треба об'єднати кошти на культурні потреби кооперації з коштами сельбуду. Треба скупчити 
культурні сили кооперації в сельбуді та використати їх для провадження роботи. Яка ж робота спільна, як для сельбуду так і для кооперації? Де поширення 
завдань кооперації, втягнення до кооперації членів та виховання кооперативних звичок між ними, піднесення кооперативної свідомости пайщиків через вивчення 
статуту, кооперативного права, метричних мір, що зараз запроваджуються в життя. Є ще одна робота, що в першу чергу й найкраще може бути переведена кооперацією. 
Це просунення книжки на село. Ця робота до цього часу шкутильгає не тільки тому, що не має почасти відповідної селянської літератури, а й тому, що нема кому 
продавати ту книжку, за цікавити нею покупця, а часом і порадити книжку. Виховання такого продавця повинні взяти на себе кооперація за допомогою сельбуду. При 
вмілому погодженню культурно-освітньої роботи сельбудів і кооперативних товариств, ми будемо мати значні досягнення. Про це треба поміркувати нашим сельбудам
і кооперативним товариствам і спланувати свою роботу на цей зимній час.