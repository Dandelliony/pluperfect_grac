Громадський надзор над торгівлею.
Зразу самим важним завданням Комвнуторгу з'являється наближення роздрібних цін до гуртових (оптових). Ця міра має на меті збільшить покупну вартість карбованця й дать можливість робітнику й селяну споживати більше річей фарично-заводського виробу.
Як же добитись здешевлення краму, як припинить ріст базарних роздрібних цін? Цього можна досягнути тілько при установленню найсуворішого контролю над роздрібною торгівлею.
Це справа дуже складна. У нас мається в місті сотні торговельних підприємств.
Самому Окркомвнуторгу з цим ніколи не стравитись. Цього можна добитись лише при допомозі робітників, які самі зацікавлені в зниженні базарних цін.
Необхідно утворити громадський догляд над роздрібною торгівлею. В найближчі часи потрібно заснувать при Міській раді робітничі надзорчі — крамні комісії, на обов'язку яких буде: стежить за торгівлею.
Надзорчі-крамні комісії будуть стежить, щоб продавався крам по установлених твердих цінах, виставлених на самих товарах та в оповіщенях, щоб своєчасно вивішувалися ці оповіщання, давали відомости окркомвнуторгу про відсутність того чи иншого товару на базарі і т. ин. Тілько за участю самих робітників можна буде припинить оті безмежні добавки на оптові ціни, які ще практикуються приватними торгівцями, а в наших кооперативних лавках ми своєчасно будемо мать необхідні речі широкого вжитку.
Савельів.
