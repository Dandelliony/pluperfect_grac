ТРЕБА ШКОЛИ.
(с Мала-Круча).
В нашому селі є школа, небом укрита, вітром підбита. Будується вже 5 років і ніяк не докінчать її. На що стяглись селяни, так і те вже розкрадують. Мутки з 
вікон поволі зникають, зникли де які й инші дерев'яні речі. А школи треба. Діти сидять дома, зімою на ковзалках граються та й тільки. До школи иншого села 
далеко, та весною коли Удай розіллє свої води, то зовсім ходить неможна. Відповідним органам слід звернути увагу на школу в с. Малій Кручі і її добудувати, бо 
селяни далі не взмозі. Треба також потурбуватись зробити ревізію тут, бо на школу громада продала була деревця карбованців на 70, а де ті грошики ділись, ніхто 
нічого — мовчанка.