Зріст комсомольських осередків та виховавча робота.
Зріст комсомольських осередків, особливо на селі, повинен звернути увагу наших партосередків у галузі виховавчої роботи.
Під час швидкого зростання комсомольських осередків, потрібного партійного керовництва не було. Як загальне явище, ми 
й досі ще не маємо по комсомольських осередках відповідної кількости партійців. А тому є факти, коли окремі члени ЛКСМУ 
не гаразд поводяться з селянством. Можна зазначити цілу низку фактів нахилу окремих комсомольців до командування, або 
ще гірше, коли комсомольці били селян. Явища ці не загальні, але вони є, по них селянство й оцінює в цілому 
комсомольський осередок. Звертаючи на це увагу, потрібно осередкові дати певний шлях політичного виховання. Особливо 
це зробити на селі, щоб селянин в комсомольськім осередкові бачив борця за його краще майбутнє. Коли осередок 
провадитиме корисну роботу, то цим він декілька разів підвищить свій авторитет. Як гарний приклад, можна зазначити 
розноску листів та газет селянам комсомольським осередком у одному селі. Це в значній мірі підвищило авторитет осередку,
бо селянство одержувало своєчасно листи та газети, що раніш по де-кілька днів лежали в сільраді. Добре було б, коли 
осередок виявлятиме інціятиву в справі відкриття хати читальні, будування містка або мильні в великому селі і т. ин 
Такі приклади сприятимуть авторитетеві комсомольських осередків серед селянства. Щоб осередки були на певному 
політичному шляху свого розвитку, потрібно, що б вони відчували партійний вплив. Головне питання це кількість 
осередків ЛКСМУ та членів партії по осередках. При пиняти зріст комсомольських осередків не потрібно й недоцільно, бо 
це б сприяло ріжноманітним гуртуванням молоді, що лишилась би по за партійним впливом. Потрібно, щоб осередок у 
процесі своєї роботи вимагав від кожного окремого члена ЛКСМУ відповідної праці й поводження на селі Окремо слід 
звернути увагу на класове виховання комсомольця, дати йому зрозуміти, що стояти на місці, чи плентатись у хтості — 
комсомолець не повинен, його шлях тільки вперед. Шлях до здійснення цього не легкий, але неможливого в ньому нема. 
Поглиблюючи роботу партосередків серед ЛКС МУ, можна збільшити кількість партійців у комсомольських осередках шляхом 
втягування активу осередків до партії. Таким чином, так званий керуючий склад комсомольських осередків, себто секретарі 
їх та члени бюро стануть партійним ядром осередку. Тоді зріст осередку ЛКСМ не відіб'ється негативно на виховавчий 
роботі, а збільшення партійців сприятиме комуністичному вихованню молоді. 