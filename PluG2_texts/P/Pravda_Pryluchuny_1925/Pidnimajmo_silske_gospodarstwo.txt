Піднімаймо сільське господарство за досвідом радянськоі агрономії.
Партія й Радвлада багато звернули й звертають уваги на піднесення сільського господарства. Для здійснення цього вжито багацько заходів 
(знижка податку, сільсько-господарський кредит, допомога землевпорядкуванню). Але крім цих заходів велике значіння мав поширення серед 
населення агрономичних знаннів. Як же треба поставити пропаганду сільсько-господарських знаннів? До цього часу сільсько-господарську 
пропаганду вели ми взагалі. Часто почату роботу не доводили до кінця. Зараз агрономична пропаганда повинна бути збудована на планові 
відбудови сільського господарства, виробленому Наркомземом. Сама сільсько-господарська пропаганда повинна мати життьовий характер. При 
переведенні с-г. пропаганди треба мати на увазі ось що: ознайомити з аграрною політикою і практикою Радянської влади, переконати селян у 
тому, що нова форма землекористування, кооперативна форма господарювання та агрокультура й заходи в господарстві доцільніші та вигідніші, 
чим старі, підшукати гарний приклад на місці про вигоду нового зведення в сільському господарстві, зацікавити агрономичними знаннями та 
допомогти селянам переконатися в доцільности знаннів агрономичних та добути такі через книжку, газету, то-що. Переведення цієї роботи 
пристосувати до місцевих умовин, чим уже визначається і зміст ції роботи. Тоб-то не ведення роботи взагалі, а спеціялізувати таку по 
окремих галузях та культурах, що найбільше потрібні, вигідні та доцільні в тій чи иншій місцевості. Одночасно треба підняти якість 
переводимої роботи, через що треба особливу увагу звернути на доцільне використання агрономії. До переведення цієї роботи треба буде 
закликати не тільки фахівців, агрономів, що в по земуправліннях, а також використати і агросили цукроварень, радгоспів, кооперації. А 
також досвід та досягнення колективів і инших кооперативних форм господарювання. Разом із цим використати також досвід передовиків селян. 
Але переведення цього всього в життя буде залежать від того, оскільки буде скупчена біля агрономичної пропаганди увага всієї партійної, 
професійної та радянської громадськости.