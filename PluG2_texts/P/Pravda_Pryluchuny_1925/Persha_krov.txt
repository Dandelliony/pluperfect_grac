Перша кров.
(Спогади з кривавих подій першої революції — 1905 року в с. Олішані).
І. МАНІФЕСТ. Був листопад місяць 1905 року. Густий сірий туман укутав село й наче колихав його в своїх вохких обіймах. Було холодно, грязько, але життя в селі кипіло: скрізь по вулицях селяви стояли гуртками й гомоніли. Тільки й чуть було: „маніфест", „слобода", земля наша, заберем її в поміщиків... От — тоді заживемо, ой заживемо!.." Збирались до волости.. ждемо... Ждали земського: повинен приїхати читати маніфест (хоч хлопці дістали його, а начальство ж не читало ще). Тремтів старшина.. Понуро ходив Лебедик з своїми поліцаями. Ну що ж хлопці, гукає хтось з гуртку, післать до Єфремова) кого-небудь, нехай лиш приїде та побалакаємо про землю. Послать!.. А кого-ж послать? Артюхів, Гордія... Згода, хлопці? Згода... Пішли. Не хотілося панові їхати до „мужви" на пораду, та треба, нічого не зробиш... Бере він пів відра горілки, думає купити громаду за чарку, їде.
Пан, — пан... їде — пронеслось в громаді. Блідий, мовполотно, під'їхав старий пан до громади, тремтить... Чого ви хочете від мене, селяни? Землі! Землі! — загомоніла громада. Тремтить пан, він бачить, що не купить громади за чарку горілки. Згоджується — віддати землю в оренду. Ну так от що, селяни: ви прийдіть вавтра до мене додому всією громадою, там побалакаємо про землю й складемо умову. Згода, згода! — знов гомовить громада. Дорогу, дорогу — земський їде. Розступилась громада.. Приїхав... Здоровається з громадою. Поволі, не кланяючись до землі, вітали селяни свого начальника. Скаженів він... Ой, скаженів! .. Нервово вилазить з коляса і йде в свою кімнату, за ним потяг старшина з своїми прихильниками. Радяться .. Довго радились. По тім виходить сердитий до громади й починає говорити: — Ніякого маніфеста немає, все це бунтарі вигадали. З гурту подають йому друкованого маніфеста. Як голкою мов хто кульнув на пальника. Знов тікав він до своєї кімнати і там перед портретом Миколи починає плакати і причитувати: Мій батько і я вірно служили тобі, а ти тепер все забрав у нас і віддав якимсь „хамам". Чорного плахтою насувалась на село ніч. Скріз по селу лунали співи.. Селяни розходились, балакаючи про землю та волю.
ІІ. КРИВАВИЙ ДЕНЬ Бом... бом... боч... Сумно як на гвалт, лунали над селом згуки дзвону. Де воно горить? — питає Василь, вискочивши без шапки, свого сусіду Грицька. — Та, що там горить! — то громаду скликають. Ов, бач, мов плав пливе нарід на площу до базару. Ти гараз що нікуди не виглядаєш, так і не знаєш нічого... Он цар видав маніфесті про „слободу*, а oхремов землю відДає селянам .. От сьогодні й підемо громадою до нього. Йди лиш і ти збирайся та підемо, бо хто не піде, тому й землі не дадуть .. Василь мешцій накинув свитку й пішов на безар, а там уже, як море, хвилювалась громада. Ніколи ще село не бачило таких зборів: старі й малі — всі зібрались піти до пана по земельку. Тихо... тихо... — пролунало в повітрі. Все вщухло. Один з представників повітової організації т. Каневський, (теперішній учитель) почав говорити селянам, як вони новинні йти до пана по землю та яка користь буде їм, коли вони візьмуть її. Потім зібрались і рушили до пана. Довгою низкою протяглася громада шляхом до панського маєтку. Спереду йшла молодь співаючи, а за нею і вся громада. Старенькій дідусь Овсій не відставав від молоди. Він уже другої волі діждався. Перший раз його одурили, дали волю, та не дали земельки, і все життя він батракував, але тепер ні! Тепер хоч не йому, то його синам дадуть земельки і вони будуть господарювать, не спотикаючись по чужих нивах. Дійшли до воріт. Що за оказія! низка п'яних поліцаїв стоїть з рушницями на поготові. Трах... Трах... — згучно пролунали, кулі, як джмелі, загули і врізались у гущу. Загойдались постаті селян і попадали, оббиваючи своєю кров'ю вохку чорну землю. Жахливо відхлинула громада. Рятуйте! Стріляють!... злякано прокричав хтось. Хто стріляє? Кого стріляють? Гвалтувала громада. Ще хвилина — і всі зрозуміли, хто стріляв і кого. Злякані, селяни тікали, куди хто влучив. На місці залишились тільки за биті та поранені. їх було пятнадцять — шість забитих і девять по ранених. Між забитими був і дідусь Овсій. Він лежав нерухомо в воротях і своєю зашкарублою рукою міцно тримав грудку землі, про яку він мріяв все своє життя. Його старе закам'яніле обличчя здавалось, слало прокльони своїм убивцям і кликало всіх до боротьби
ІІІ. ДЕНЬ ЖАЛЮ. Сумно було на селі: ні пісні, ні веселого говору не чути. Тільки сумно вили собаки та зграї галок, кракаючи кружляли в повітрі. Знов сходилась громада, але не для того, щоб поговорити про волю чи пійти до пана по вемлю, а ховать тих, хто першими віддав своє життя за землю й волю. їх ховали... В саду серед села викопали широку могилу й там їх поховали, щоб усім нагадув»ла вона про криваві події і всіх кликала до боротьби. Плакали всі... Плакав, укритий густим туманом осінній день чистими, як сльози, краплями роси. Так щиро, тик жалібно молився о. Петро за «безневинно убієнних», а ввечері, коли темна нічка вкутало село, довго сидів він і писав листа до станового на «бунтарів»... А там — арешти, нагаї, тюрма. Святкувало панство перемогу. Гнулись селянські спини.