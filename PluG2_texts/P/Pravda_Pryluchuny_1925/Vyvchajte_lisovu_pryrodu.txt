Вивчайте лісову природу.
Радянська влада зробила нас господарями цінного нашого багацгва лісового.
Але, щоб керувати, треба його добре вивчити, зберігати й доцільно використувати.
До 1917 року лісів на Вкраїні державних було до 720 тисяч десятин, поміщицьких до 2,400 тисяч дес., церковно-манастирських понад 50 тис. дес, а селянських лише 253 тисяч, десятин.
При такому росподілі ми — селяне стояли осторонь од лісового господарства.
Тепер, коли нонад 2/3 лісу на Прилуччині Радвлада передала до господарювання земгромадам, а тим часом лісовому господарству загрожує небезпека, ми можемо залишитись без лісу і втратити на довгі роки свої лісові богацтва, — все свідоме селянство, а особливо червона молодь мусить рішуче стати на охорону ції великої цінности, на охорону лісів.
ВСІ — ДО ОХОРОНИ ЛІСІВ, ВСІ - ДО НАСАДЖЕННЯ ЛІСУ. Щоб доцільно провадити, використовувати багацтва нашої країни, треба вивчити його.
Наука — є могутня зброя, що веде трудящий нарід до майбутнього кращого.
Отже, організувавши осередки „Друзів лісу" при сельбудах, хатах-читальнях, ми мусимо вивчати лісову природу.
А визнаючи, побачимо, що рослинне царство не створине в „третій день творіння божого", як це кажуть пани, а воно розвивалось протягом довгих тисячоліть із простої клітини, й що людина за наукою може керувати життям рослин, створюючи нові форми рослин, і що людина й усі тварини так міцно звязані з рослинністю, що не будь її, загине й людність, й усі тварини на землі.
Усім відомо оскільки різноманітні засоби використовання людиною дерева на свої потреби.
Від початку життя до самої смерти людина оточена деревом, а яку вперту боротьбу веде дерево з річками проти розмивання берегів, або з пісками, то що. Гадаю, що конче потрібні такі ячейки, як „Друзів лісу", де селянство зацікавиться вивченням значіння лісу в життю людини й піде назустріч розвиткові лісового господарства шляхом охоронення, насадження лісів, та доцільного використовування їх. 