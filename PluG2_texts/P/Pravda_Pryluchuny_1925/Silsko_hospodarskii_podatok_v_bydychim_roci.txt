Сільсько - господарчий податок в будучім році.
(За постановою сесії Центрального Виконавчого Комітету Спілки Соціялістичних Радянських Республік).
Одним із основих питань, що стояли на порядку денному сесії ЦВК було питання про сільсько - господарчий податок на майбутній рік. Треба зауважити, що сільсько - господарчий податок із року в рік займає менше місце в усій сумі прибутків Спілки Радянських Республік. В минулому році податок складав у державних прибутках не більш 18 – 19 %. Цей відсоток значно більший був в 23 - 24 році, а з дальнішим зміцненням економичного стану країни, цей відсоток і надалі буде зменшуватись. Але разом з тим сесія відзначила 1924 - 25 році податок був високий і що в інтересах скорішого піднесення сільського господарства його на 1925 - 26 рік треба зменшити. Сесія постановила на майбутній рік сільсько - господарчий податок знизить приблизно на 40 %. Таким чином виходить, що на майбутній рік вся сума податку буде не 470.000.000 карб. а 300.000.000 карб. по всьому Союзу. Далі: в цьому році ми в деяких Республіках не досить вдало установили переоблік скату в пашню. А це тоді доводило до того, що скотарство не тілько не розвивалось, а досить різно підупадало й цим самим гальмувався розвиток сільського госиодарства в цілому. Скот у цьому році був по де яких районах Союзу переобложений і тому сесія постановила переглянуть … існуючі норми переобліку ско… в пашню в бік зниженнях цих норм в середньому, по ооюзу, на одну третину (1/3) проти існуючих норм. Питання переобліку скоту в пашню близько торкається й селянства України. Цей другий пакт постанови сесії про порядок переобліку на 1925 - 26 рік дасть повну змогу схоронити й розвивати надалі скотарство в сільському господарстві, що в нашій хліборобській країні має величезне значіння. Слідуюче питання в справі сільсько - господарського податку - це питання про строки об'яви ставок по налогу. В минулі роки ми ставки оголошували лише перед збором налогу, після опреділення урожаю. Перш за все це було незручно тому, що селянин не міг установити бюджету свого господарства, не міг скласти плану свого господарства, бо не знав, який же податок доведеться платить. Значно доцільніше оповіщати ставку весною. Це вигідно тому, що коли буде врожай вище ніж виведена середня цифра, то лишки зостаються, не обкладаються, а значить є повна заінтересованість у підняттю продукції сільського господарства. А коли в тому чи иншому районі трапився - б недорід, то податок, або знижується, або переноситься виплата його на майбутні, урожайні роки. Разом з тим сесія ухвалила одсунути перший строк внеску сільськ. гос. податку, щоб дати змогу селянству реалізувати свою продукцію, не поспішати до прискорення збуту виробів сільського господарства. Відсунення першого строку внеску податку дасть змогу більш доцільно, більш по господарчому, без особливого спіху реалізувати продукцію сільського господарства. Рівнобіжно сесія ухвалила, що не менше 1/3 сільсько - господарчого податку має бути передано в районовий бюджет, що в порівнянню з біжучим роком буде великим досягненням. Це означає, що під райовий бюджет підводиться тверда фінансова база й що сільсько господарчий податок в значній мірі буде витрачатись в самому селі, для обслуговування культурно - господарчих потреб широких селянських кол. Встановляючи перший строк внеску, сесія постановила, щоб були введені тверді строки внеску, щоб платник знав точно коли й яку частину податку треба внести. Всі ці основні питання, що вирішила сесія в справі сільсько - господарчого податку, вказують оськілько чуло, вміло, вірно розв'язала сесія головні питання, що цікавлять широкі кола трудящих, в справі сільгосналогу. Правда, ми ще не підійшли до визначення всієї прибутковости кожного окремого господарства, щоб шляхом прибуткового податку внести повну помилковість у зборі податку з окремого господарства, але певні, рішучі кроки як до зниження суми податку, такі до правильности переобліку й строків та самої техніки збору налогу зроблено за постановою сесії й ми при зменшиному податкові зможемо уникнути й тих помилок, що були зроблені в минулі роки. 
О. Лісовик.
