«Радіолюбитєль».
V Зараз у нашому союзі РСР ширяться й працюють гуртки «Радіолюбителівь». При об'єднаному центральному робітничому клубі є гурток «Радіолюбитель», що заснувався 7 січня 1925 року й зараз налічує 25 членів, більшість із них робітники. Що ж це за радіо й яка праця й мета цього гуртка? Радіо це слово, яким назвали засіб бездротової передачи телеграм, балачок, співів та музики на велике віддалення. Але як же можна говорити або передавати музику без дроту, та ще на таке віддалення як, наприклад, з Москви в Прилуку? По дроту - і то чудним здається для тої людини, що зовсім незнайома з будовою телефону або телеграфу, а то без дроту? Те, що здавалось людям років 20 тому казковими, тепер здійснилось завдяки науці. Людина завоювала землю, воду й повітря, а тепер намагається підкорити простір (ефір) через який можна без дроту передавати свої думки, пісні та ріжні всесвітні новинки. Для таких бездротових передач будують радіовістові та радіоприйомні станції; перша передає й слухає, друга, тільки слухає. Велику радіовістову станцію можуть слухати всі радіоприйомні, до яких тільки сягає радіус електромагнітних хвиль, що йдуть від антени (це дроти, що на станції ловлять радіохвилю) радіовістової станції. Основа будови таких станцій електрика та магнетизм. Ці два види сили відограють надзвичайно велику ролю в житті людности. От наприклад «радіо» робить цілий переворот як в техниці так і в взаємовідношенні самих людей. При допомозі «радіо» ми можем говорити за сотні й тисячі верст і вас будуть чути як за два ступні. Один вчений може читати лекцію для міліонної публіки одночасно, а нам буде його чути не мов із сцени театру. По бажанню можем послухати всесвітніх співців та музикантів, сидячи в себе дома, в селі чи то в городі, (що вже є по інших місцевостях СРСР, а особливо за кордоном, радіо, відносно звуків зробило з земної кулі одну хату, в якій живуть всі люди, балакають і розважають одно другого. Радіоприйомник (звичайно маленький) можна зробити кожному із нас дома й слухати концерти близьких станцій напр. Москви або Харкова, для цього потрібво тільки попрацювати, щоб розібратись в чому справа, а шо до грошей, то можна зовсім їх не витрачати, коли робити радіоприйомника самому, а коли купити, то він коштує карб. 10.
П. Музиченко.

