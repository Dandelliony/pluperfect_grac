В сільсько-господарському товаристві.
(м. Іваниця).
В сучасний мент робота Іваницького с.-г. т-ва йде з великим успіхом, але з приоймом членів справа кепська. Коли хто бажає записатись до членів т-ва, то як немає у нього коняки, корови, овець з десяток, то й не приймають до товариства. Так, раз трапився такий випадок. Один біднячок побажав записатись до т-ва, але коли його запитали, що має з господарства й узнали, що в нього є лише одна корова, то правління під головуванням Сидоренка А. І. не згодилось прийняти його. Селянин чуть не плакав. Не слід би правлінню так відноситись до прийому членів Бідний більш користи принесе, чим багатий. Прийде бідняк позичати грошей для налагодження свого господарства, то йому дають, але немов бояться чогось, а багатому так дають без затримки, бо багатий мов віддасть скоро. В більшості буває .так — бід- гроші занесе днів за 3 до строку, а багатий перестрочить, бо бідняк знає що ці гроші потрібні ще ж такому біднякові як він. Проводить товариство уперту боротьбу зі своїм сусідом приватнім крамарем. Селяни йдуть до Носима скоріш, чим до кооперативу (правда — це робить несвідомий селянин), бо де які речі дешевше у Носима, чим у с. г. т-ві. В т-ві мабуть великі відсотки накидають Треба, що б у т-ві крам був дешевший, чим у крамаря. Отоді можна воювати з приватніми крамарями.