Насильству міському ст. Прилуки час покласти край.
При Прилуцькій залізничній школі єсть зала, в якій відбуваються шкільні свята, ученські вистави, праця шкільного клубу, спортивні вправи то-шо. Цією залою користуються в деяких випадках і клуб залізничників та міськом для вистав, свят, оскілько помешкання їхнього клубу не дуже просторе. Міськом ст. Прилуки чи правління клубу залізничників у справі використання шкільної зала раніше входили в погодження з адміністрацією школи. Школа не відмовляла й ішла назустріч залізничникам, вживаючи заходів, щоб помешкання школи завжди було чисте, придатне для навчання дітей. Але в цьому шкільному році міськом не став рахуватися з інтересами школи, став використовувати залу, не погоджуючись із школою, чим підривав плановість в роботі школи. Врешті міськом дійшов до того, що став залу відпускати для гострольорів, чим зовсім обернув помешкання школи в театр. На цьому грунті виникла гостра суперечка з школою. 1 лютого щя суперечка вибухнула в конфлікт. Справа була так. Міськом без відому школи одпустив залю якомусь борневі,
що вивісив трьохаршину афішу, розраховану на смак міщанства... Школа не була повідомлена про це і сторож школи без дозволу завідуючого не видав ключів представнику міському. Члени міському тоді ввірвалися самочинно в школу... Надвечір 1 лютого в школі вже продавались квітки, ходила публіка, і гастроль борця таки відбулася. Наслідкі її — помешкання школи забруджене. З'являються ранком до школи учні, учителі, сторожі і бачать скрізь купи сміття, (лушпиння, напер, недокурки, пил) порозкидані парти, воня махоркою то що. Адміністрація школи викликає представника санкомісії ст. Прилуки і склада з приводу цього акта. (І такі акти складаються не вперше). Міськом, зробивши насильство, почуває себе переможцем.. Школа — морально розбита. Хвилюються учителі, незадоволені учні. Таким учинкам міському треба покласти край. Цей "героїзм" його руйнує освітню справу, підриває авторитет школи. Певні, що в цьому напрямкові будуть вжиті на місці відповідні заходи.
Колектив залізничної школи