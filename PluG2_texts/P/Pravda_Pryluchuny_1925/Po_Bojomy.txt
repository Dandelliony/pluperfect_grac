ПО-БОЖОМУ
В с Згурівці помер один із найбідніших селян, Сокол Сидор, що весь час працював на заводі. Жінка одмовилась хоронить свойого чоловіка по новому звичаю і звернулась у с. Красне (4 версти од Згуровки) за попом. Привезли попа нанятою підводою до цього бідняка. Не вставаючи з воза, піп сказав, що коли не дасть вдова «побожому» 5 карбованців за похорон то він із воза не хоче вставать. Бідна людина ростерялась зразу, бо для неї, 5 карб. як для попа 500 карбованців. Замислившись дуже, де узять ції кошти для похорону, вдова збожеволіла й розганяє своїх семеро малесеньких діток. Вийшло, що через попа, що зробив «по-божому», збожеволіла найбідніша в селі жінка. 
Ф. В. Чемерський.
