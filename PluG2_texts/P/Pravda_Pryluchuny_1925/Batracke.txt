Батрацьке.
(МАЛИЙ ФЕЙЛЕТОН).
Чи де видано, чи де чувано, щоб з'їзд отаких-то людей відбувався? Зроду — віку! Та ще й звуться — «робітники землі та лісу». А в иних же й шматочка землі своєї не було — наймити нещасні... Цілий свій вік, як не батраками були, так пасли отари та череди... Злидні, наймити.. Отут вони в мене сидять — стука в груди «порядний» господар, що мав колись де кількох, а тепер одного батрака... Ні одного тобі «справжнього хазяїна» нема на цьому з'їзді... От вам — і «робземліс»!. Зате придивіться й ви побачите: он «галасує» Кіндрат.... Той самий, що ото, як пас, череду, то тільки й чути: Ти куди, ряба... в ребра божу мать... Куди, сіра... бодай йому здохла! Матюхався й курив, курив і матюхався та обідав по селу по черзі — оце було і все життя Кіндрата. Он і Микола... З порепаним обличчям і голубими очима… Такий сумирний, такий лагідний. Це, він, було, як вижене отару, то награє цілий день на сопілку... Пограє загляне в торбу, ззість трохи черствого хліба, закурить «легенького з кізячка» і знову грає, та сумної такої... Журбу свою виливає. Он і Марта, що цілий день працює по господарству в куркуля, а прийде вечір, то хазяйка: Становись, Марто, та прядиво мни... Про гулянку мені щоб і не думала — гомонить куркуль. Підобгає Марта спідничину, що драна сорочка крізь неї так і світиться — і мне, поки й дихати нічим. А там, чи спала, чи ні — а стара вже: Вставай простягнулась, як бариня... Було колись... А тепер ось вони на з'їзді, слухають доклади, говорять, приймають участь в радянському будівництві. Говорять вони і про сельбуд, і про комсомол, і про лікнеп, і про працю в комнезамі. Кіндрат уже подав заяву в КСМ. Не карти в нього в торбині тепер, а книжка — «проти бога»... Микола що вечора буває в сельбуді і пильно слуха газети... І сам уже шкрябає вірші про широкий степ до стінної газети... А Марта — в лікнеп ходить, на збори жінвідділу... Кипить серце в хазяїна, та нічого не вдіє, потому — колективна умовина... Союз, значиться, захища. Ох, оці союзи! ох, оці умовини! Ось, як бачите, покидали господарство і поїхали на з'їзд...- І не кажи ти нічого, і не говори... - Де це все видано?! - Ой, столботвореніє! Хай би хоч на цьому закінчилось, а тож, як приїдуть з з'їзду, як почнуть: - Ми «приставників» вибіраємо щоб, значить, наші були і в сільраді, і в комнезамі... Державою учимось керувати! - Ми «проверку» зробимо, щоб, значить ніхто не притісняв батраків!.. Наслухається хазяїн та з пересердя: - Ой дайте мені хоч Одиникіна, коли не можна царя! - Я їм покажу! Буде він у мене їсти сухий хліб і спати під піччю разом з котами!... А батракам — байдуже, зібрались, ідуть у сельбуд та: - Долой, долой монахов, равинов і попов. Бить буржуазію — батрак, буть готов !.. 1 ясно чути, як Микола окселентує, а Кіндрат басом «тень наводить». - Ох, столботвореніє! 
МЕТЕОРНИЙ
