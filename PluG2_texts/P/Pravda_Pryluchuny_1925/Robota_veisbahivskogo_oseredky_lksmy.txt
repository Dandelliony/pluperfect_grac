Робота Вейсбахівського осередку ЛКСМУ.
с. (Вейсбахівка) 
Вейсбахівський осередок ЛКСМУ, як юридично існуючий, можна рахувати з 1924 року. До цього року була ініціативна група. За однорічне існування осередок навербував 20 членів КСМ, із них батраків — 4, робітників радгоспу — 5, незаможників — 9, середняків — 2, із них жінок - 5, останні — хлопці. Всі члени комсомолу лічатся членами КНС, членами споживчого так і с. - господарчого тов - в, членами МОДРУ, членами Сельбуду; крім цього, членів спілки «Робітземліс» — 10 чоловік, членів Повітрофлоти та Доброхему — 5 чоловік, членів сільради — 6 чоловік. Головна увага осередком в сучасний мент звернена на внутрівиховавчу роботу в самому осередку а також на роботу в сельбуді та куткових хатах читальнях. Кожен вечір збіраються комсомольці в сельбудинок (при якому - ж єсть і невеличкий комсомольський клуб) і ведуть активну роботу, як у сельбуді (виділивши тути комсомольця) так і між собою. Форма занять — більше балачки, запитання і взагалі жива форма, яка розбуркує і виклика активність у слухача. У Вейсбахівці єсть радгосп і часто осередок в цілому відвідує його з метою змички робітників з селянами; наслідком цього 5 робітників (юнаків) вступили до організації ЛКСМУ і три дорослих робітники до організації КПБУ. Всякі сельзборн як КНС, кооперацій, сельради, загальний сход селян, проходять теж з активною участю комсомольців. При осередку виходить двохтижнева стінна газета «Ленінська зміна» в 6 примірниках. Помічається в останнє велика тяга молоді до комсомолу, що свідчить про правильну постановку роботи осередком серед молоді.
Кліменко.
