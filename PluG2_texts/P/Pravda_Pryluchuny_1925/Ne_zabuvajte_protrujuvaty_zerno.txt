Не забувайте протруювати зерно перед посівом.
Щоб позбутися на ниві вонючої зони, що за останніх років дуже розповсюдилася на пшениці й ярій, і озимій, єдиним 
способом є протруювання насіння. Це протруювання — штука не мудра і кожний селянин зможе сам у себе вдома зробити все, 
що треба, а потрібний для цього формалін можна дістати в кооперативній сільсько господарській крамниці по 30 — 40 к. за 
фунт; одного фунта стане пудів на 70. Драбівська сільсько-господарська досвідня станція радить робити так: розвести 
пів-шалянки цього формаліну на три відрі води (або чверть-шклянки на півтори відрі), тоді висипати з півмішка пшениці 
в порожній шаплик, чи переріз і поливати її оцим формаліновим розчином, добре розмішуючи кописткою, щоб зерно гаразд 
обмокло. Тоді вибрати коряком і насипати купою на чисте рядно, а в шаплик знову насипати пшениці й знов полити її 
формаліновим розчином, добре перемішуючи і висипати мокру пшеницю до тії ж купи і так усю пшеницю, скільки треба на 
посів. Тоді купу накрити рядном, намоченим у тому ж формаліні. У купі зерно має лежати 2 години, потім розгорнути щоб 
підсохло. Можна сіяти й вохку пшеницю. Треба тільки пам'ятати, що протруєне зерно неодмінно треба набирати в чисті, 
пропарені окропом мішки, або рядна, також і сіялку треба обмити з середини тим самим формаліном, щоб не пристала до 
протруєного зерна знову зона з мішка, чи з сіялки; отже не слід сипати його й просто на тік, щоб не пропала дурно вся 
робота . Ще треба знати, що гострий запах формаліновий скоро пропадає, після нього ні цосуд, ні рядна не псуються, а 
зерно, ним протруєно, як що залишиться від посіву, можна без сумніву споживати і людям, і худобі. 