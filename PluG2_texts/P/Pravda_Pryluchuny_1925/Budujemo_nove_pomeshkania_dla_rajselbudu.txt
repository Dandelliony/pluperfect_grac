Будуємо нове помешкання для райсельбуду.
(с. Дівиця).
Хоч і пізно, але все таки почали будувати в Малій-Дівиці нове помешкання для сельбуду, бо старе помешкання (попівський дім) не придатне, 
тісне і не має зали для вистав. Будуємо його з старих касарень для робітників. Жваво взялись до цієї праці всі організації, починаючи од 
РВК і кінчаючи молодими піонерами. РВК відпустив 5000 шт. кирпичу, а селянство взялось його перевезти. Пущено підписні листи на збір грошей 
для збудування сельбуду. Улаштовано було два недільники. В недільнику брали участь організація ЛКСМ, піонери та учні 7-річної трудшколи, а 
також співробітники РВК разом з головою РВК т. Гнідком. Не дивлячись на холод, робота посувається. Вже поставлено новий дах. Є надія, що 
через три тижні М.-Дів. сельбуд буде в новому помешканні. Це дасть змогу ще ширше розгорнути культосвітню роботу серед селянства як нашого 
села, так і району. Нове помешкання буде мати гарну залу для вистав. Крім зали, ще буде 5 кімнат для клубної праці сельбуду. 