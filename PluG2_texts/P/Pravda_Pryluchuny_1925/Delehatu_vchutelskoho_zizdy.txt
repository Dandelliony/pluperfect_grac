Делегати вчительського з'їзду відчитуються.
22 лютого б. р. у Варві відбувся районовий з'їзд робітників освіти. Одним із найцікавіших питань порядку денного був доклад про Всеукраїнський та Всеросійський учительські з'їзди. Прибувший докладчик т. Макаренко - делегат Всеукраїнського вчительського з'їзду зробив вичерпуючу доповідь про Всеукраїнськ. Вчительськ. з'їзд. Ознайомивши присутніх зі змістом усіх докладів та зачитав ши резолюції, тов. Макаренко спинився на вражіннях від змички делегатів з'їзду з робітниками та червоною армією. На всі запитання докладчик дав відповіді. По докладу ухвалено резолюцію про поліпшення культурного зв'язку нашого району з культцентрами Радянської Спілки шляхом передплати відповідної літератури та виділення дописувачів до газети «Народній Учитель», та журналу «Робітник Освіти». В галузі соціяльного виховання постановлено вести роботу через колективі М. П. В громадську роботу мусить бути втягнено все вчительство району, при чому планування роботи покладено на Райком профспілки Робос.
Б.
