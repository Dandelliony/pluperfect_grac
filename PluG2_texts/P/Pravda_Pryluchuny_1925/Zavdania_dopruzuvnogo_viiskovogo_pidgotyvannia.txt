Завдання допризивного військового підготовання й наступний учбовий збір.
До 1924 року військове підготовання молоди переводив «Всевобуч», але через реорганізацію армії й із переходом на міліційну систему — з весни минулого року допризивне підготовання провадиться військовою територіальною частиною, а в нас — Прилуцьким територіяльним полком. За завданням вищого військового командування у нас на Прилуччині з 15 лютого роспочнуться учбові збори допризовників народження 1903 року, й розраховані на 45 днів. Переведення зборів передбачається не в кожнім районі, як це було ввесною, а через росподіл округи на 4 поділи: в м. Прилуці, с. Ладані, Пирятині й Яготині, а до них і будуть приписані певні райони. Це викликано тим, що зараз ми ще не в силі впорядити як слід помешкання в кожнім районі з одного боку, та що не маємо ше відповідного числа командирів — з другого боку. Через те, шо ці збори розраховані на довгий час, юнаки житимуть в казармах і ні одного допризивника не буде відпущено додому, Окрвиконком забезпечив усі учбові пункти паливом, освітленням та влаштованням кухонь. Через те, що допризивники харчуватимуться за свій кошт, але зі спільного котла, кожному з допризивників потрібно, беручи з дому харчі, дотримуватися тої кількости й одноманітности продуктів, що будуть вказані при оголошенні зборів. Коли де хто з допризивників не зможе принести вказаних харчів, то будуть прийматися гроші. Успіх переведення учбових зборів залежатиме й від того, як буде поставлено політпросвітню роботу, де немалу працю може на себе взяти ЛКСМ — яко авангард трудящої молоди. Час до зборів треба використати на організацію військових кутків при учбових пунктах, вишукати кошти на літературу та підручники. Треба також з'ясовувати скрізь значіння допризивної підготовки. Молодь, пам'ятай, що перший класовий обов'язок — навчитись володіти зброєю. 
Л. Іллін.
