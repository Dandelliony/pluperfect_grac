ТЯГАНИНА.
Як не сутужно повертатись як ото кажуть, „лицем до села", а всеж таки доводиться, инакже не можна. Такі часи настали. 
Доводиться й секретареві Прилуцького райвиконкому гр. Гладкому повертатись... тільки „не обличчям" - . Отже, будучи 
секретарем, потрібно, безперечно, й „секретарські" звички завести. І ось які: видав, бачте, секретар гр. Гладкий, 
роспорядження, що б усі довідки та посвідчення видавати лише по одержанні писаних заяв. Сказано-зроблено Приїздить 
селянин за 20 верстов та ще й неписьменний, що б одержати довідку про народження для військового столу райвику, що 
міститься тут же, в другій кімнаті. Не встиг селянин сказати, що саме йому треба, як тобі зразу: „Напишіть заяву".
Стоїть селянин чухає потилицю та в суперечки: „Як же так, а ж неписьменний"! Але й на це не вважав секретар: „Підіть 
попрохайте кого" — каже. Тоді починається маленьке „зачароване коло" від столу до столу: "Напишіть будь ласка" — прохає 
селянин. Але скрізь одна відповідь: „Найдіть кого иншого". Кінець-кінцем виявляється, що для заяви потрібний папер. Не 
спиняється селянин і на цьому: (мовляв „терпи козак, отаманом будеш" ) біжить на базар купити паперу. А потім знов 
продовжує шукати того письменного, щоб написав хоч тепер, але ж, не знайшов, бо знайомого нема, а чужому „дякувати" 
треба, а тут, як на гріх, і грошей нема. І нарешті (цього ще мало) направляють селянина до юридичної „консультації", 
що за IV версти від району, що б там написали. Але й тут не застає, бо вже 4 години, або й того краще „заплатіть 
2 крб 50 к., як не хочеге сходити додому за посвідкою, що ви бідні". І це ще не кінець . . І що ж? — Повернувся селянин 
другого дня ні з чим додому і заходить до секретаря сільради, що б той написав. Але й цей секретар прохає зайти завтра, 
бо „йому зараз ніколи". Третього дня секретар сільради, довідавшись у чім справа, знайшов в обіжнику центру, що 
метричні довідки можуть видаватись і по усній заяві й каже: „Писать нетреба, вам повинні видати так, без заяви". І 
четвертого дня знову їде селянин, знов район, знову „хожденіє“,і відповідь секретаря Прилуцького райвику: "Що мені 
секретарь сільради"! І ми знаємо, що секретар райвику гр. Гладкий старший од секретаря сільради. Слід покрутити 
секретаря так, що б він не „спиною", а „обличчям" став до села. Де-які самі повертаються, а инших доводиться повертати.

