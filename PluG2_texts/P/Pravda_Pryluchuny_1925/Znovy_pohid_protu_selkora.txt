Знову похід проти селькора.
Написав я дописа до Редакції, як селькор с. Полової, у якому зазначив, як п'яні селяне бешкетували й порізали дівчині пальці. Редакція передала допис на розслідування до Міліції. І от приїзжае 28 березня до Полової Міліціонер робити розслідування. Замісць того, щоб розслідувати справу так, шоб не пошкодить селькору. Міліціонер запитав дописа заступнику голови Сільради т. Хижняку. Останній викликав мене до сільради й разом із міліціонером зробив допит. Я підтвердив те, про що писав, підтвердила це й поранена дівчина. І от, слава проте, що це я написав пішла по всьму селу. Од такого розслідування довідались про мене й ті селяне, про котрих я писав. І почались похвалки. Ще раніше голова сільради Чорномаз застерігав мене, щоб я не писав до газети. Він казав, що й Прокурор мене потягне, й Ревтрибунал судитиме, коли я буду писать. Але я продовжував свою роботу. Тепер на мене цілий похід. Іду я вечором 28 березня, зустрічаю одного з парубків, замішаних в справі й чую: «я тобі й за десять років цього не забуду»... Повертаючись пізніше - чую умовний свист на мене з усіх боків посипались дрючки. Ось до чого довеіло таке розслідування, яке провадив міліціонер. Треба Прокурору на це звернуть увагу, винних притягнути до відповідальносте й попередити установи, шоб при розслірозслідуванні не виявлялись особи селькорів.
Селькор Незаймай
