Лісове господарство
(Продовження) 
До 17 липня остаточно закінчиться перегляд проектів що до передачі лісу селянству. З 18 липня до 1 серпня ці ліси до 
6500 дес лісничими в купі з Райзу буде передано зем громадам натурою, а коло 9000 дес. залишається вдержлісфонді. По 
переведенні цієї роботи будемо мати лісове господарство — державне та громадське. Що ж саме на меті має держава, 
передаючи ліси й які завдання покладаються на господарів лісу, держлісництво та земгромади? Це — краще схоронити і 
доцільніше використати ліс, а тому: Лісництво, маючи в себе значно зменшену площу лісу -, мусить добре налагодити 
охорону, планово переводити щорічно рубку та посадку лісу й бути зразком господарчою постановкою для земгромад, що 
мають у своєму роспорядженні ліси. 2) Як мріють господарювати земгромади? — то це ріжно: одні чекають, що ось одержимо 
ліс і зразу дровами цілком забезпечимо всі сільські установи й себе, а решту вирубаємо та поділимо по між членами 
громади; в других — думка цілком здорова, що ліс передається нам не для сплюндрований, а для кращого розвитку й охорони, 
більш доцільнішого господарювання та використовувавня його, а треті — чекають подвірного росподілу та господарювання 
над лісом, як кому заманеться. 3) Ліси, що передаються земгромадам перебувають в повному громадському користуванні й 
подвірно не поділяються. 4) Передані ліси від свавільного порубу охороняються всією громадою. Сільрадам, їх земкомісіям 
громадські ліси належить узяти під своє керовництво й за допомогою державних лісничих скласти с.-г. плани як на рубку, 
так і на посадку лісу. Найкраще господарювання в громадському лісі є першочергове завдання сільради. 5) По прийомці лісу
в натурі сільрадам потрібно скликати загальні збори, повідомити який ліс і яка саме площа до них перейшла, познайомити 
з правилами огляду та використування громадського лісу, а ці поради завжди можна одержати в державного лісничого 
6) Сільрадам виробити внутрішній порядок господарювання та охорони лісу, для цього дозволяється складати лісовоохоронні 
комітети, улаштувати громадські обходи, мати своїх постійних лісничих і лісників, призначати від громади охорону в формі
місячних чи то 2-х тижневих сторожів, а головне — повести між усією громадою культурно агітаційну працю за схоронення 
лісу, за цілковите припинення свавільних порубок, за заборону пастви в молодім лісі й т. ин. Вироблений план обов'язково
затвердити загальними зборами громади і слідкувати за переведенням його. 7) Всякого виявленого злочинця сільраді від 
ім. громади притягати до народнього суду. В сільраді завжди вивішувати списки злочинців, що піймались у крадіжці і на 
чергових зборах доводити до відома всієї громади про тих, хто нищить їх загально громадське майно. Доведеться бути 
певним, що громади, одержуючи ці ліси, не підуть по стежці Товкачівки, Гмирянки й ин., що безощадно знищили передані 
їм ліси. Ліс — це ваше громадське майно та багацтво, охороняйте ліс, кохайте його, бо на вирощування лісу йде пів віку, 
а знищити можна за де кілька годин. Не допускаймо глумитися над багаттвом природи. „Правда Прилуччини" буде освітлювати
як окремі громади та сільради господарюватимуть у тому лісі, що їм буде пере дано. 