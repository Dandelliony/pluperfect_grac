Нові методи роботи.
(ЗАМІСТЬ ФЕЙЛЕТОНУ).
Отож розгортається робота по сельбудах та хата-читальнях. Завідувачі нарід непосидящий - бігають, втягують до роботи всіх, бо починаються ж жнива — плуг і коса змінюється на книжку та газету. Де-які сельбудн Турівського району теж по свойому зрозуміли ції жнива. Отже і працюють по-новому. Кажуть: „це для ріжноманітности". Ото ж во ім'я тії ріжноманітности й нових методів роботи, в Гнилицькому сельбуді почали влаштовувати періодичні вечорі танців. Маруся Антонівна (жінка фельдшера) славетня танцівниця одного вечора розперезалась і виступила на сцену — діяльносте в сельбуді. Танці лилися, інтелігентна публіка потіла, а бородачі хитали головами, та махали руками, йдучи повз сельбудинок. Дядьку Грицьку, ви б ішли сьогодні в сельбуд газетку почитати!.. Танцюйте вже ви, хлопці, самі! Мої літа пройшли, — я чоловік підтоптаний... А завідувач пише в своєму щоденнику: „Сьогодні проведено масовий вечір... Були естетичні розваги. Марія Антонівна найактивніше працювала. Гуляли до 12 годин ночі" У с. Турівці до танців ще не додумались, ще тільки вишукують нових методів роботи. Медикосантруд — на роздоріжжі. Учительство працює аж курява встає, тільки щось в сельбуді їх не дуже видно. У с. Погребах жнива тільки розпочинаються. Учителька одна Л. несе на собі увесь тягар праці: зав. хати-чит., голова культкомісії, зав. лікнепу, жінорганізатор, керовник гуртка в КСМ і ЮЛ., в сільраді працює, в КНС, голова ревізкому кооперації й т. д. Гнилицьке вчительство до танців не втручається, прийдуть в сельбуд, подивляться та й ідуть собі. Взагалі можна сказать, що праця налагоджується. Активність зростає. Сміливо ж підемо вперед, розбудимо село під ознакою прищіплення нових методів, будемо ліквідувати танцювальну неписьменність. І замісць звичайного «лікнепа» — на сельбуді напишемо; „Тут міститься лікнептанц“! Покоштуємо... 