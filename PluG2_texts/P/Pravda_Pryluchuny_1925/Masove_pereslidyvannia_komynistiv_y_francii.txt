Масове переслідування комуністів у Франції.
Уряд Еріо що дня збільшує переслідування комуністів, особливо чужоземців. Останніми днями ці переслідування набирають масового харектеру. Особливо велике обурення в робітничих колах викликали численні труси й арешти в Марселі. Відбулося 5200 трусів у робітничих кварталах. Особливо лютувала поліція в кварталах чужоземців. В наслідок трусів заарештовано 662 робітники. Представники профспілок одвідали місцевого начальника поліції й заявили протест проти незаконних арештів, загрожуючи загальним страйком. Тоді поліцейська влада звільнила більшу частину заарештованих. Нині під арештом находиться 38 робітників чужоземців, яких, за заявою начальника поліції буде вислано за межи Франції.