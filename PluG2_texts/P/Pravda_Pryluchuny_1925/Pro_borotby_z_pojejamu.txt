Про боротьбу з пожежами.
Як подивимося скілько пожеж буває на селі, то зробиться сумно й страшно. З 1923 р. і по 1 лютого 1925 р. згоріло на селах України 33.423 дворі. Виплачено Держстрахом за ці пожежи 1.300.912 карб. 39 коп. золотом і 6.225. 213 карб. 12 к. радзнаками. Уявіть собі ті збитки які понесла держава і селянство від тих пожеж? Щоб позбавитись надалі отих пожеж на селі, також і витрат, які терпить держава і селянство від них, треба б державі і селянам приступити до планової будови села. Не ліпити вкупі будівель, як у нас це робиться на селі, а будувати так, щоб одна будівля від другої була це менше 4 сажнів. Треба також біля будівель садити побільше дерева, котре також відограє велику ролю в захисті будівель від пожеж. Саму головну увагу треба звернути на влаштовання вогнетривалого будівництва; це б то будувати глиняні хати й крити їх черепицею. Тілько цим ми можемо позбавитись цих страховищ села «пожеж». Слід потурбуватись нашим господарчим органам, щоб більше улаштувать черепичних майстерень по селах. Подбати про видачу в кредит селянам вогнетривалих матер'ялів. Потурбуватись про зменшання податків за вироб як з приватніх майстерень, а також із кустарів. І тільки цим ми зменшимо великі витрати держави на пожежи і зменшимо число пожеж. 
П. Каліш

