ПО РАДСОЮЗУ.
6 років БСРР 31 грудня відбулося шестиріччя з дня утворення Білоруської Радянської Соціялістичної Республіки У звязку з цим ЦВК і РНК БСРР звернулося до працюючих з відозвою, яка закінчується так: «наслідки війни та інтервенції — - голод, холод і розруха вже забуваються». В усіх галузях народнього господарства йде небувале в історії відродження. Одночасно зі зростом господарства йде і швидкий розвиток культури національностей, що населяють Радянську Білорусь. Радянська влада зміцніла об'єднавши навколо себе все працююче населення республіки.
НА КАВКАЗІ СНІГОВА БУРЯ. Снігова буря в Баку сталася цілком несподівано й припинила життя міста. У місті сніг лежить горами до 2-х саж заввишки. Рух трамваю припинено. Нафтові промисли та заводи теж стоять. На каспійському морі надзвичайний шторм. Пароплави не виходять з портів. Мороз доходить до 8°, це для Баку дуже низька температура. На вулицях замерзло троє. Уночі 27 го грудня буря припинилася. Така буря була в Баку лише в 1876 і 1922 р. р. Бакінська рада вживає екстрених заходів допомоги.
