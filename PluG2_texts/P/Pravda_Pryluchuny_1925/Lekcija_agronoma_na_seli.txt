ЛЕКЦІЯ АГРОНОМА НА СЕЛІ.
(с. Тарасівка, Пирятинськ. р-ну).
В с. Тарасівці, 14 жовтня ц/р. відбулася лекція агронома Столокотнього в помешканні театра ім. Леніна на тему „Підвищення сільгосподарства 
та культурна робота коло землі, садівництва та скотарства". Селяни були дуже захоплені лекцією. Повен театр набито слухачами, бо в додаток 
перед лекцією, вперше по стінах нашого театру пробігли від чарівного лихтаря картини. Де доповнення до лекції, ілюстрація її. Тиша була 
німа. Тільки запитання за запитанням: „А де можна дістать таку рослину?, а де можна добуть такої породи?" і безліч инш. запитань. На ці 
всі запитання відповідав агроном, давав поради, де і як що добувать. Селяни дуже задоволені; розійшлись гуртками з балачками: — Аби діждать 
весни, щоб гарний садок посадить. — Аби закінчить копку буряків та поїхать в агробазу в племрозсадник.