Із життя секції незаможніх селян при Прилуцьких Педкурсах.
В 1924 - 25 учбовому році на Прилуцьких Педкурсах нараховується 47 членів організації КНС, що складає 33 відсотки всього складу студентів. Знаходячись, в скрутному матер'яльному стані, студенти незаможники поставили в першу чергу питання про організацію інтернату. Завдяки допомозі з боку Окружної комісії незаможніх селян та инших державних та кооперативних установ, вдалось організувати інтернат, в якому зараз мешкає 30 незаможників. Інтернат рахується при Педкурсах, звідкіль і одержує допомогу з боку оборудовання. На протязі всього учбового року секція незаможників при Педкурсах головним своїм завданням ставить масову роботу на селі, а також і в місті, користуючись вказівками ОкрКНС. Улаштовано З масових виїзди на села для проведення роботи на теми біжучого менту, як то: засів кампанія, росповсюдження квитків Всеукраїнської річевої лотереї на користь пролетарському студенству, проведення революційних свят то - що. В кінці місяця лютого в 16 селах Прилуцького та Мало - Дівицького району проведено агросуди над недбайливим господарем, де разом давались лекції - "як боротись з посухою". Крім масових виїздів, члени секції НС, тримаючи звізок із своїми організаціями - сель КНС, провадять в них роботу. 10 членів секції НС прикріплено до сіл Прилуцького району, де вони допомагають провадити культосвітною роботу. Частина незаможників секції прикріплена до Ленінських кутків профспілок і на підприємствах по місту, де провадять політосвітню роботу: читання докладів, лекцій, керування попіт - гурткатками, ліквідація непесьмевнести тощо. 13 членів секції вступило до комсомолу і навантажені комсомольською роботою серед молодих ленінців тощо. Крім масової роботи, секція НС провадить само - виховничу роботу: вивчення постанов 4 з'їзду КНС, закон про КНС, а також запрохуються специ: кооператори, агрономи й инші для читання в секції докладів. Слід сподіватись, що члени КНС, шо послані організаціями в школи, в недалекому майбутньому будуть дійсно активними робітниками на селі.
Петрік