Робота Бюро
11-го січня відбулись збори Бюро дописувачів. Підведено підсумки роботи за два з половиною місяці. За такий короткий термін багато зробити не можна, особливо беручи на увагу те, що багато умов до сього часу не сприяли роботі. Але де-що й зроблено. Почали закладатись гуртки «Друзів червоного слова», як от у Дубовому Гаї, росте залізний фонд дописувачів, у Іваниці скликається районова нарада дописувачів і т. ин. Одно важливе питання не виконано, це доведення тиражу газети «Пр. ІІр.» до 5000 примірників. Де які сторінки життя та роботи дописувачів та її досягнення ще не досить відомі Бюро, бо де-які з дописувачів мляво відносяться до свого діла. Правда єсть велике досягнення в тому, що «Пр. Пр.» не тілько виписують, але й охоче читають, як у місті, так і на селі. На підставі досвіду складено новий план роботи на зімовий час. Ухвалено скликати на кінець лютого Округову нараду дописувачів (рокови на заснування першого Бюро дописувачів на Прилуччині), головна мета якої — познайомитись з новими завданнями роботи дописувачів, поставленими Московською нарадою дописувачів, а також дати вказівки Бюрові що до роботи надалі. У звязку з рухом робкорів та стінкорів міста Бюро поповнено двома товаришами; налагожено також звязок із прокурором. Тепер діло за дописувачами поділитись тим, що зроблено ними на селі. 
В. Шетсаков.
