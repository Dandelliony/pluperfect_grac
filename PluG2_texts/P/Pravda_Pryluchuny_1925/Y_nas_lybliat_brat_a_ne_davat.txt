У нас люблять брать, а не давать 
(с. Іванківці). Іванківська сільрада об'єднує двоє сіл — Дьогтярі та Іванківці. Рахується тут 173 члени КНС, але це тільки на папері, бо коли збіраються збори, то прибуває найбільше, як 30 душ, та й то третя частина під градусами. Коли ж торкається справи розподілу лісу, то зала переповнена членами КНС, і такий крик піднімається, що хоч тікай. Як же торкнеться справа лікнепу або ж про вступ до якої організації, то зала по волі зпорожнюється. Це свідчить, що члени КНС і досі не зрозуміли своїх завдань. 
І. Сисуненко.
