На засіданні Бюро дописувачів.
28 січня відбулось засідання президії бюро дописувачів при участі Прокурора тов. Козака. Тов Козак інформував про побої стінкора Олексієнка: діло буде розглядатись сесією Губсуду 15 лютого, а також і про инші переслідування дописувачів — тов. Романіка й Каптуренка. Зі слів Прокурора видно, що до насильників над дописувачами буде примінятись сувора кара. Президія розібрала питання звязку з Райпаркомами, щоб під їх керуванням скликати райнаради дописувачів у лютому й заснувати при хат. - чит. гуртки «Друзів червоного слова», щоб тим полегшити виховання дописувачів у дусі Ленінізму. Ухвалено надіслати листа до редколегій стінгазет на цукроварнях, що до цього часу вели свою працю окремо, аби звязатися з бюро дописувачів. 
В. Шестаков.
