Колись і тепер. АГРОКУЛЬТУРНЕ ЗРАЗКОВЕ ГОСПОДАРСТВО.
(с. Каплинні, Харківецького р-ну)
Не тільки капличане, а й з околиць селяне добре пам'ятають садибу бувш. поміщаків Пещанських. Садиба в 10 десятин. 
Кілька будинків, кухня, дворище з курником та конюшнями. Революція. Померла поміщиця. Занехаяне господарство почало 
підупадати цілком. Довгий час маєток не мав певного господаря. Були тут і військові частини і театр і... гулянки до 
пізньої ночі. Тим часом садиба все пустіє. Це так було раніш. А тепер зовсім не так справа стоїть. Не тільки 
капличанам, а й з околиць селянам слід ближче придивитись до зразкового господарювання та познайомитись із ним. Два 
роки, як в аренду взяла цю садибу Пирятинська філія Прилуцько сіль-госп. союзу. Під парк у садибі здавна занято десятин 
4. 6 десятнн виключно під культурними рослинами. Тепер тут парник, з ранньої весни вирощуються де-яка городина. Тут і 
рання морква й редька, й огірки були. Де колись густо, як щотина, ріс спориш, торік був — баштан на всю округу. Та й 
цього літа баштани скрізь загинули, а тут буде хоч на завод. Цього літа те місце під баклажанами — 300 кв. саж. Також 
є грядка, де будуть сині велик; баклажани. З одного кінця понад вулицею, замісць глухої крапиви, грядки клубники. Вона 
густо сплелась уже за 2 роки. У 300 кв. саж. грядка червоної малини роскішно розрослась, лише узенька борознастежка 
скрізь поміж кущами. Ліворуч — смородини пітомник: чорної та білої. З другого боку од солонців засаджено пів десятини 
м'яти: кудрява (темна) та холодна (англійська). М'ята лише 1 рік, але так густо вкутала грунт, ніби вже третій рік. А 
колись тут просто траву косили. Там же й буряк. В глухому кінці саду була висока жалюча крапива, а зараз через лісу 
кожному видно роскішна широколиста Браун — Шведська капуста. До 1 пуда вагою буває самої головки ції капусти. Досить 
цінно: занято пів десятини питомником фруктовим (у двох кусках), де нараховується 15 тисяч ріжної молоденької садовини.
Протягом липня провадиться окуліровка цього питомнику. Майбутньому року вони будуть, продаватись. 19 сортів назв 
досить цінних лікарських рослин тут культивується Досить чималий сад. З весни напала гусінь й йнші шкідники. Одначе 
вчасно врятовано: знято гусінь із дерев, що коштувало 250 крб., та обприскували з пульверизатора рощином садової 
паризької зелені. Яблуневих стволів багато. Кожна яблуня пересічно дає врожаю 15 — 20 пуд, але є яблуні, що дають по 
50 пуд. яблук. За короткий час відродження, каплинське зразкове господарство одержало на сіль-госп. виставках за 
видатні серед инши свої експонати дві нагороди: одну в Харківцях, а другу в Пирятині. Тепер слід селянам з околиці не 
лише придивитись до нового зразкового господарства, а і в свої дрібні господарства переносити культуру. В першу чергу 
посадить і в себе садовини із питомнику, клубники кілька корінців та розвести м'яту. А всі ці рослини будуть 
прориватись для розсадки, і щоб не густо було. Придивившись до зразкового господарювання, й окремим селянам слід краще 
вести садівництво та городництво. Це допомагає в сільському господарстві, зміцнює його, а таким чином буде підвищуватись
і загальне господарство. Каплинське агрокультурне зразкове господарство хоч і має ще може де-які хиби, але можна нам, 
селянам, брати його за зразковий приклад. 
