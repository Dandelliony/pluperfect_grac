Треба допомогти селянці стати громадянкою
Нашій селянці, що ще й досі дуже темна, доводиться бути майже єдиним вихователем своїх дітей. Батько здебільшого сновигає десь по - за хатою, роблячи надвірне діло, а мати цілими днями й ночами клопоче коло дітей, часто не доїдаючи й не досипаючи. Зрідка хиба одірветься, щоб побігти до сусідки чи до куми, або до церкви. Вона ще й досі дуже релігійна, бо та політосвітня робота, що провадиться в селі, її, що взімку и улітку прив'язана до печи, не зачінає. Жінвідділ провадить організаційну роботу на селі, але до нього вступають здебільшого
інтелігентки, а не жінки від гребіля, та печи. Для того, щоб краще організувати жіноцтво, сільради мусять закликати на сходи жінок, як і чоловіків, а не провадить десь зібрання жінок у помешканні мов нелегальні. А то здебільшого буває так: бевкнув дзвін. "Дзвонять на сход" , каже жінка. "То й піду зараз" — відповідає чоловік. Пішла б і жінка, так знає, що жінок там не буде зовсім, або обмаль. Старі традиції ще міцні на селі, й щоб їх поламати, треба скликати спеціяльні жіночі сходи, де б жінка вільно почувала себе. 
Селькор Скиталець