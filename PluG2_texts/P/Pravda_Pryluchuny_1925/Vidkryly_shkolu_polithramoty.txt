ВІДКРИЛИ ШКОЛУ ПОЛІТГРАМОТИ.
(м. Яготин).
Яготинський парт-осередок по своєму складу є осередок мо лодий. Члени осередку політично не дуже розвинені, а за літо, мабуть, і те забули, що раніш знали. На зіму і наш осередок приступив до роботи. 29 жовтня с. р. почала робить у нас школа політ-грамоти нормального типа; керовником її призначено т. Падалку, а груповодом — т. Рабіновіч. Всього до школи записалось 40 осіб, із них 31 членів і кандидатів партії, решта — комсомольці, жінделегатки й безпартійні. В день відкриття політ-школи майже всі з'явились, за виключенням 2-3, що виїхали на район на роботу. Школа відкривається співом Інтернаціоналу. Далі т. Падалка з'ясовує завдання школи, яке значіння повинна вона мати для кожного партійця. Навчання в школі провадиться не за лекційною системою, а колективно розроблюються питання. В розробці їх приймають участь всі члени школи. Такий метод найбільше вдалий і більш користи приносить кожному членові школи. Коли й надалі школа буде так продовжувать своє навчання, то осередок підніме в своїх членів політрівень. Погано тільки те, що від округи й до цього часу нам не надсилають літературу, яку мають надіслати.