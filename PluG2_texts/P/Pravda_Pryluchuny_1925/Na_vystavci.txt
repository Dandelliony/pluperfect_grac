НА СІЛЬСЬКО-ГОСПОДАРСЬКІЙ ВИСТАВЦІ.
(м Пирятин).
Недавно відбулась у нас с.-г. виставка. Не так багато дала вона кількістю, як своєю якістю. Були селяни, заходили з 
ярмарку, дивились. їх манила червона арка з написом про с.-г. виставку, гукав трактор, що був тут на виставці. Хто 
чого не бачив, то тут міг бачити. Селянам було цікаво, вони ходили валками. Слухали лекції про породистих тварин 
господарства, про садівництво, польоводство то-що. Одні дивувались, инші хвалились, що в них дома є краще. З боку 
хтось підзадьорував, що не треба хвастатись, а треба було принести на виставку... Ходили, дивились, слухали, балакали 
за господарство. І вже, коли закривалась виставка, то на тракторі - промова, подяка і нагорода за експонати. Селяни,
що брали участь на виставці й одержали нагороду, почували себе задоволеними. 