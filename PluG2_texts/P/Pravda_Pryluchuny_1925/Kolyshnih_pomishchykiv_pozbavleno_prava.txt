Колишніх поміщиків позбавлено права на землю.
Всеувраїнський Центральний Виконавчий Комітет і Рада Народніх Комісарів оголосили інструкцію про позбавлення прав на 
землю колишніх поміщиків, великих землевласників і нетрудових орендарів, а також про позбавлення їх права жити в тих 
господарствах, де вони жили до встановлення радянської влади на Україні. Виселити всіх поміщиків мають не пізніше 1-го 
січня 1926 року. Згінно з інструкцією, округовим виконавчим комітетам доручається негайно організувати комісії ріжних 
установ за головуванням завідуючого округовими земельними відділами в складі членів від державного політичного 
управління й прокуратури. Комісія повинна розглянути питання про виселення колишніх поміщиків-дворян та їхніх родин, 
значних землевласників не дворянського походження І їхні родини, а також багатих нетрудових орендарів та їхні родини. 
Комісіям надається право виносити постанови й скасувати угоди, складені із зазначеними особами на оренду 
націоналізованого майна Виселяти не моожна колишніх землевласників — кругового, або напівкругового типу, що в свій час 
купили собі землю з допомогою земельних банків, або иншими способами, а саме: брали землю на виплату і працювали на 
землі з своєю родиною і наймали тільки собі инколи допомагати. Виселяти не можна тих осіб, що активно боролися в лавах 
Червоної армії і близьких родичів тих осіб, що мають заслуги, відмічені урядом Не можна виселяти землевласників хоч і 
дворянського походження, коли вони до революції працювлли самі, або наймали, як допомогу собі в роботі і нічим не 
відрізнялися від сільського населення, що їх оточувало. Будівлі, живий та мертвий реманент, що придбали виселенці після 
передачі їм в користування націоналізованого майна, а також, коли вони будували їх до 3 січня 1922 року і 
націоналізовані потім — є власність виселенців і його вони можуть так вивезти, як і продати. Урожай озимини посіву 
1924 р. і ярини 1925 року не можна відбирати. Виселявцям потрібно дати такий срок, щоб вони мали змогу зібрати весь 
урожай. Не можна відбирати також і хатніх річей. Постанови про виселення повинні стверджуватися президіями округових 
виконавчих комітетів. Коли виселенці подадут скаргу на постанову президії округових виконавчих комітетів до 
Всеукраїнського Виконавчого комітету це виселення не припиняє. Виселенцям дається право одержувати землю в межах 
трудової норми із переселенського колонізаціоного фонду тих округ, де ці особи не мали власних земель. Керуватиме 
загальними справами виселення Народній Комісаріат Земельних Справ.
