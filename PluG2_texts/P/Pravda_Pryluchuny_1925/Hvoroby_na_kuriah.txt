Хвороби на курях.
Серед пошесних хвороб, від яких гине багато птиці, найнебезпечніші — дифтерит та холера. З цими страшними небезпечними хворобами на курей 
ми й познайомимо ближче наших читачів. У курей, що заболіли на дифтерит, гребінь синюватого коліру, курі починають хрипти, важко дихати, 
задихатись, очі слизяться, робляться мутні, а з носу тече жовтувата слизота. Пір'я стовбурчиться, птиця виглядає смутною, не їсть і дуже 
часто п'є, ходить хитаючись і ховається від світла, залізаючи в темні кутки. У птиці звичайно запалюється слизниця роту, дихало, паща, 
горлянка, воло, кишки або инші частина організму. Але не всі ці органи одразу починають хворіти, здебільшого хворіє або одна частина з 
них, або де-кільки; частенько хворіє навіть шкура птиці. Холера є найнебезпечніша, найважча пошесна хвороба, за причину якої є малесенький 
грибок-бактерія курячої холери; ці бактерії попадають у кишки й викликають велике запалення. Ознаки цієї хвороби такі: птиця не їсть, стає 
млявою, опускає крила, пір'я стовбурчиться, надимається воло й кривиться шия, з роту виходе начеб-то піна — рідка, з'являється блювота, 
пронос, птиця дуже часто п'є, зад і пір'я забруднено, гребінь синіє, дихати починає важко. Через де-кільки день птиця зовсім знесилюється 
й у корчах здихає. Не торкаючись справи лікування вже хворої птиці, — краще за все в цих випадках звертатись до ветеринара — особливу 
увагу сільських господарів звертаємо на заходи, що до попередження цієї хвороби. Треба негайно хвору птицю відокремити від здорової й 
перевести в сухе, світле та тепле приміщення, корм давати лише м'який, кашу яшну, гречану, або ин. Крім того, що ці заходи попередження 
зберігають иншу птицю від зарази, хвора птиця в кращих умовах, далеко легче переносить хворобу й коли не дуже небезпечна хвороба, то часто 
зовсім видужує, як що вчасно помітили хворобу. Спеціялісти птахівництва, при захоруванні курей, радять більше дбати не про лікування хворої 
птиці, що иноді буває вже пізно, а взагалі вжити запобітливих заходів проти ріжних захорувань. Для чого птахівникам радять звернути 
особливу увагу, головним чином, на будову та не гігієнічні умови пташарні, а також на корм та воду, що одержує птиця. Нажаль, не дивлячись 
на великий прибуток від птахівництва, сільські господарі частенько не звертають уваги на будову гарних пташарень, забезпечення курей 
потрібним кормом. Як що не чисто тримати пташарню, та коли в пташарнях курей більше, а ніж того треба, то по таких пташарнях легко хворіє 
птиця. Коли пташарню застелено соломою, то не мевш одного разу на тиждень, треба змінювати підстилку. Білити стінки та стелю треба не 
менше, як двічі на рік; кубла треба старано винищувати, ящики з під кубла обризкувати гасом; теж саме треба робити й з сідалами. Корм теж 
має важливе значіння для здоров'я птиці й попередження її від хвороби. Курей треба годувати тричи на день — ранком, в обід та ввечері. 
Давати корм треба так: ранком м'який — кашу, варену картоплю з висівками й т. ин., в обід давати солод — буряк, зелень, а ввечері — зерно. 
Давати корм треба в чистім посуді; вода щоб була завжди свіжа, а в зимку воду треба нагрівати. Корму треба давати не багато, щоб не 
обгодувати їх. Треба курям давати що-мога більше волі, навіть узимку, коли тепло, випускати їх на повітря. Таким чином, коли вживати 
запобігливих заходів та правильно поставити птахівниче господарство, то курі не будуть так часто хворіти, як по тих господарствах, де 
мало звертають увагу на цю справу. Як що в господарстві гине багато птиці, то перш за все винні самі господарі. Як що вчасно вживати 
заходів, як що тримати курей у чистій пташарні, та коли гарно годувати, то тоді птахівництво дасть великий прибуток.