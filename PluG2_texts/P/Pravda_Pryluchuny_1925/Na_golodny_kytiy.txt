На голодну Кутю.
(МАЛИЙ ФЕЙЛЕТОН).
Незаможник Іван Притика дорубував останні поліна дров і збірався йти на збори комнезаму слухати доклад про «Леніна та селянство» (саме ленінський тиждень). Жінка метушилась по хаті і все гримала на дівчину, щоб та нічого не їла — бо скоро вечерять будуть. Школяр Васько малював портрет Леніна і нишком з кармана щіпав пиріжок...
-	Їси, бодай тебе собаки ззіли.. А свячену воду пив?... 
-	Та... одчепіться... Яка вона свячена? Вигадуєте... Он у школі... 
-	Знають багато в твоїй школі... Дітей тільки перекручують... 
Через де-який час вона вже гукала на чоловіка: 
-	Іване, бери пиши хрести та святи оселю... 
-	Мені ніколи... на збори треба йти... 
-	О, господи!.. І сьогодні збори... Бери мерщій та святи!... 
-	Одчепись, бо ще засміють комнезамці... Чого ще не хватало взять кропило та по повітках лазить... хрести писать.. 
-	Ти вже й богові не віриш? 
-	І не вірю... 
-	О, рятуйте!... Пропав чоловік!.. 
А через де-який час знову: 
-	- Не заходь-же, поки повечеряємо. 
-	Без мене... 
-	Годиться ж разом... Що-ж воно й за кутя... 
-	Я вже йду... на збори... 
Побрів Іван на збори комнезаму, а жінка з пересердя: 
-	Бери, Улито, воду свячену, кропило, а ти Василю, паляницю, та ходімо самі посвятимо. 
А Василь: 
-	Овва!... Не бачив... Мені ніколи — домольовую Леніна... 
Крутнула стара і вдвох з дочкою пішла кропить та хрести писать. Пообписувала всі ворота, хліви, сажі, сани, та прикроплює зверху. А Улита пищить: 
-	Бо іорда-ані-крещаху-у-ся.. 
А потім до хати, і тут уже похрестили і горшки, й макитри, і всі двадцять сім ікон, і лутки, і решето для курей. Посідали і вечеряють самі. А Улита: 
-	А хто ж буде мороза кликати? Покличте, мамо... 
Почала стара: 
-	Морозе, морозе йди куті їсти (аж тричі)... Не йдеш? Не йди: ні на жито, ні на пшеницю, ні на телята, ні на поросята... 
Не вспіла й закінчить, як Василько од сміху як заллється:
-	ІІослуха він вас?... 
А стара зверху — трісь ложкою по лобі. На тому й закінчили вечерю... Улита поклала ложки в миску з кутею, щоб узнати — хто вмре, коли ложка перевернеться... А Василько, закінчивши малювати Леніна, уже ладнався привісити його на видному місці, не далеко від ікон. 
-	Куди ти мостиш його? (це мети). Отуди — на полу, коло печі прибий, а не рядом з іконами... 
-	Овва! То ікони ваші коло печі... 
-	Мовчи мені... 
Довго ще куойвдились, поки полягали спати. Ось надійшов із зборів і Йван. Сів сам, повечеряв добре і став лагодиться спати. Стара нарочито не злазила з печі і не говорила... Василько встав і нишком пришпилив партрет Леніна там, де йому хотілося ... Полягали спать. Іван і Василько добре поснули, похріпували. Стара з пересердя ворочалась... Думки, що сипались в час докладу, снувались в голові Івана і сниться йому, що село — все освітлене електрикою, селянство об'єдналося в колективи і чути, як гуркочуть трактори на ланах... Іде він тротуаром (на селі), а йому хтось говорить... 
-	Товаришу Першотравенський (уже тепер не Притика), це ви сьогодні лекцію читаєте в сельбуді... 
А Іван — «я».
Бачить він себе на трибуні, чує, як викрикує!... 
-	Колективи — шлях до комуни... Так учив нас учитель Ленін... Прислухається стара і чує: «колективи», «Ленін»... і дума: 
-	От помішався чоловік... 
А Васько в цей час перекинувся на инший бік та як закулеметить
-	Ленін, Ленін, Ленін... 
А Стара: 
-	От, господи прости... 
Глянула з печі, на піл, на ікони, де мигтіла лямпадка, і бачить — з стіни дивляться глибокі очі Леніна..
-	Що воно? Чи ввижається, чи справді Ленін з’явився?... 
-	Свять, свять, свять — хреститься стара... 
Вкутала голову рядном — і в куток на піч. А Ленін з с стіни прищулював око і прорізував темряву села. Тремтіли зорі: Лепін.
МЕТЕОРНИЙ.
