Хто нам поладнає місток?
(х. Високий). Як їхати по Курінській дорозі до Пирятина, то в дачах х. Високого (Пирят. р.) треба переїздити через місток. Ну й місток же! Не одній коняці попереломлювано там ноги, не один селянин, переїзжаючи, згадав легким словом хуторян із Високого. А хуторяне: - А нам що? Хіба ми сами їздимо? Багато сіл їздить із нашої округи, й з Лубенщино - хай вони й ладнають! І постановили селяне х. Високого - не полагоджувати містка... - Ми знаємо вилазки й обминемо місток… І їздять селяни ровами, засіяними нивами - нові дороги прокладають... А котрий погано скерує та перекине воза, обламає осю, то тоді на все горло й зіпа: - Отуди к чортовій матері! Таки перекинувся… Хоч би який чорт місток поладнав! А воно чорти не поладнають. Треба самим селянам подбати за це. Хто ж почне? Уже й район повідомляли, а справа не посовується... Треба, щоб хтось підстьобнув, бо будемо й надалі обминати цю справу, як обминаємо місток. - Підстьобніть! За дописом Яковенка - Метеорний
