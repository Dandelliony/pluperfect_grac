Яке вражіння справила поіздка т. Чічеріна за кордон.
Народній комісар справ закордонних Радянського Союзу т. Чічерін поїхав закордон на 2 місяці лікуватися Тиждень тому 
він проїхав Варшаву, а потім Берлін. З того часу всі газети всіх капіталістичних країн тільки те й роблять, що пишуть, 
де був Чічерін з ким балакав, про що балакав, що сказав та що думав. Словом сталася ціла подія й галас на ввесь світ.
Можна сказати, що досі ще ні одним міністром капіталістичних країн ніколи так не цікавилися газети, як оце радянським 
міністром справ закордонних. В чім тут справа? По-перше, й це зрозуміло нині вже для всіх, справа в тім, що Радянський 
Союз зробився вже такою великою силою, що всякий крок його комісара справ закордонних мусить викликати метушню в 
капіталістичнім мурашникові. По-друге, причина величезного шуму, що знявся навколо подорожі радянського комісара в 
справах закордонних, полягав в тім, що саме тепер найбільші капіталістичні держави збираються на конференцію, де 
Англія хоче прибрати до рук Німеччину й зробити її засобом боротьби саме проти Радянського Союзу. Все в Англії було 
вже підготовлено. Зі всіма капіталістичними державами вона, Англія, вже зговорилася. Залишилося лише з'їхатися на 
конференцію та підписати угоду. А тут саме т. Чічерін лікуватися закордон поїхав. Проїхав Варшаву — Польша почала 
запевняти ввесь світ, що саме Радянський Союз і є найдружня для Польщі держава й що за Радянський Союз, а не ва яку 
иншу державу, треба триматися Польщі. Посидів т. Чічерін кілька днів у Берліні — теж саме, що Польща, заспівали й 
німці. А щоб показати, що Німеччина дійсно на ділі, а не на словах лише, добре ставиться до Радянського Союзу, 
німецький уряд склав торговельну німецько-радянську угоду й ухвалив негайно цю угоду підписати. А на Німеччину та 
Польщу саме й покладалися всі надії англійських чорносотенців, що кують плани нового нападу на Радянський СОЮВ. Отже й 
виходить, що цим планам КОЛИ не зовсім кришка, то в усякім разі — на довгий час. Німеччина, наприклад, посилаючи своїх 
делегатів на конференцію, що її скликала Антанта, дала їм уже наказа їхати геть із конференції, як тільки конференція 
ця вимагатиме, щоб Німеччина тепер чи в майбутнім дозволила проходити через її землі війську Франції та Англії. А 
цього Франція та Англія домагаються саме для того, щоб мати змогу провозити свої армії на радянські кордони. Словом, 
поява т. Чічеріна за кордоном нанесла страшенного удару всяким планам капіталістичних держав проти Радянського Союзу.