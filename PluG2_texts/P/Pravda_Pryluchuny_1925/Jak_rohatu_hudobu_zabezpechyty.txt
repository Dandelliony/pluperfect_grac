Як рогату худобу забезпечити та як лікувати від здування.
Багацько рогатої худоби гине тепер од здування. Хворобу цю викликає здебільшого споживання надто соковитого харчу.
Велика кількість атмосферних опадів (дощі) цього року і збільшила цю хворобу.
Щоб уникнути ції хвороби не треба худобу виганяти рано голодною на пасовисько й після дощу.
Не давати несвіжого (того, що зацвів і загнив) харчу худобі, бо такий харч може викликати гниття в шлункові тварини й утворення газів.
Потрібно зауважити, що коли відтулина (дірочка) харчоводної трубки в шлунку не затулена харчовою масою, — тварина відригує той газ, що утворився в шлункові.
Отже цілком зрозуміло, що при здуванні з переповненим шлунком, тварину треба поставити так, щоб харчова маса відійшла назад шлунку, а гази наперед.
А це буде тоді, коли ми поставимо тварину на горку, або на горбику, тоб-то передня частина тіла буде значно вище від задньої.
Коли нема поблизу ні гори, ні горбика, — викопати під задніми ногами ямку.
В Австрії — горяна місцевість, і при здуванні худобу женуть у гори й воно проходить.
Далі, щоб цілком вилікувати від здування, треба залити тварину розчином креоліну (в аптеці можна дістати) — дві чайних ложки креоліну на пляшку води, або взяти ложку дьогтю й ложку гасу з водою, коли нема під рукою инших ліків.. Дуже добре допомагає палена магнезія — три їдальних ложки на пляшку води, куди, ще краще, додати дві чайних ложки креоліну.
В крайнім разі проколюють ліву здуховину; це тоді, коли бік зовсім не вминається руками й тварині став тяжко.
Проколювати треба спокійно й не де попало, а потрібно провести рівну лінію від маслака до першого ребра (перше ззаду) й посередині ції линії проколоти.
Коли проколювати троокаром (такий струмент — ручка з гострим кінцем — ніби швайка, на яку насовується трубка — є в лікарнях), не треба швидко спускати гази, бо це негативно може вилинути на внутрішній кровообіг, через що може надійти теж смерть.
А щоб уникнути цього, дірочку трубки, коли вийняти стилет (оту трубку), затуляти потроху пальцем, щоб повітря виходило поволі.
Поразку від проколу потрібно зразу ж змазати горілкою, аба. бензином (а це на селі найдеться), щоб не загноїлася та швидче загоїлася.
Коли тварину здуває часто, треба звернутись до ветеринарного лікаря. Бісля проколювання надмірного харчування треба уникати, доки не загоїться поразка.
Можна проколювати звичайним ножем. 