Не забувайте про ощадні каси
Ощадні каси в щоденнім нашім житті мало помітні, але для зібрання роспорошених дрібних коштів вони мають величезне значіння. Лишок внесків по всіх ощадних касах царської Росії на 1 січня 1916 року складав суму до 3 міліярдів карб, при загальнім державнім бюджеті на ту-ж суму. Хто ж підніс ощадні каси на таке високе й почесне місце, хто передав їм такі величезні кошти? По статистичних відомостях на 1 січня 1916 року (в теперішніх межах СРСР) соціальний (чи бідний, чи багатий) склад вкладчиків росподілявся так, що селян було до 36% зайнятих на міських промислах, на фабриках та заводах до 14%, службовців приватньої служби, громадської та військової до 25%, то до 25% інших осіб, тоб-то землевласників, крамарів то-що. Так от селянин, робітник кустар, урядовець, інтелігент передали через ощадні каси царському урядові суму, рівну довійськовому бюджету держави. Як же використовував уряд ці кошти? А на війни, на підтримку великих поміщиків та фабрикантів, що не було корисно вкладчикові. Інше завдання мають трудові ощадні каси при робітниче селянськім урядові й інше призначення дається зібраним у них коштам Господарство Рад. Республік: промисловість, сільське господарство, фінанси, транспорт — потрібують відновлення, а для цього треба величезних коштів, самодіяльности й допомоги всіх трудящих в утворенні господарчого й фінансового фонду, що його радянський уряд використає на відновлення фабрик, заводів, сільського господарства, торгівлі й поліпшення побуту трудящих. Звідціля ми бачимо, що рад. уряд, дістаючи гроші від трудящих, їм же їх і повертає. Окрім загальної користи ощадні каси дають певні вигоди й самим вкладникам: 1) по звичайних вкладах вони виплачують 6% річних, по тернових — від 6 1 / 2 % до 7% 1 / 2 2) В ощадкасі гроші в цілковитій безпеці від злодія чи огню, за їх цілість відповідає, держава всім своїм майном. Гроші в ощадкасі не можуть бути ні арештовані, ні конфісковані без
постанови суду; сума вкладів тримається в таємниці. 3) По вкладах, внесених у ощадкаси, можна складати умови при видачі, а тако-ж робити заповітні розпорядження на випадок смерти; умови ці складаються без усяких формальностів 4) В ощадній касі можна придбати державну позику, а можна дістати на дуже пільгових умовах позичку під придбання Держ. Позики. 5) Роблячи маленькі внески до ощадкаси, можна зібрати пристойну суму і тим допомогти собі в тяжку хвилину життя, для виплати податків. 6) Коли треба кудись перевести гроші (почтою, чи телеграфом) ощадкаса зробить це хутко й не треба йти на пошту і стояти там у черзі. Таким чином видно, що ощадкаси є друзі трудящих, що допомогають, їм у тяжки хвилини, треба тілько знати, що вони є і при всякій змозі ними користуватись. 
Клюєв.
