Праця дьогтярівського жінвідділу.
(с. Дьогтярі). 
Багацько лиха набралась жінорганізаторша О. Н. Шинкаренко, доки заснувала жінвідділ. Спочатку всі жінки дивились на цю жіночу організацію ворожим поглядом. Але дякуючи невпинній роботі, жінвідділ у сучасний мент поставлено на значну височінь. Зараз у своїх лавах жінвідділ нараховує 40 делегаток, 20 із них єсть членами кооперації, і 10 душ членами КНС. Всі делегатки беруть енергійну участь у будівництві села, а також провадять роботу серед неорганізованого жіноцтва. Треба відмітити особливу енергійну делегатку К. Коваленкову, котра охопила роботою молодих селянських дівчат і веде поміж ними виховавчу роботу. Коли б всі делегатки поставились так до роботи, то скоро б усе жіноцтво села брало б активну участь у громадському будівництві. 
І. Сисуненко
