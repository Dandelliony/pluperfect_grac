Стіна валиться.
М. Коршун. (Член «Плугу»).
(оповідання).
- «Ще вокзал, півстанок... одміряєм на батьківських десяток верстов і… здрастуйте рідні перелази!» весело промовив Грицько, пускаючи кільцями сиві хмарки диму. - «Роздайся, вулице: кісно буде! Аджеж правда, Дмитро?!». – «Егеж!» механично відповів Дмитро: його очі вп'ялися в сірі стріхи хат і думки хутко гасали по знайомих стежках, нивах та садках рідного села. І знову тиша в вагоні. Нервово погойдується потяг, шарудить глухим скрипом під одноманітне цокотіння залізних кроків коліс, залишаючи кошлато - кучеряву річку диму. Назустріч сунуться гони, села, мчать телеграфні стовпи, будки вартових, містки й місточки. Шматонув гудок повітря сколихнулось. Потяг урізався в натовп людей, зупинившися коло вкритого гулким галасом перону, який в спішінні, метушінні, нервовості й у вигуках дьоргався на всі боки. – «Скоріше... скоріше!. .Адеж квитки?!» звучало одчаєм. – «З приїздом!» І поцілунки цьвохкали дубцями й хляпали старими калошами. – «Да, єта вігадна будет! Ліш би во время!» Муркає пика - так і хочеться тріснути цеглиною. – «О, господі, где же Розочка?! Бегі, Боря!» А над усім - веселий регіт ватаги екскурсантів, що їхали на Дніпро. Дмитро з площадки довго дивиться в гущавину натовпу й усюди, шукав. Раніше бували на станції свої люди - тепер нема. – «По демобілізації ?!» з приємним усміхом спитав один екскурсант - на грудях «Кім». – «Так... Їду з Ленінграду... зовсім!» Знайоме обличча, «Кім». Десь бачив... і згадав червону хустку й пругкі груди Одарчині, на них теж був «Кім». Цокотіли колеса, гойдалися вагони. Забовванів гай (колись панський) за ним село. У хлопців важчали вії, хилилися голови на груди. На поготові корзинки. Гаркнув свисток - покотились згуки степом. Хлопці йшли в село.
ІІ. Важкі думки гнітили Дмитра й боляче тисли йому серце. Пригадувалися слова політкомові. Кожний м'яз його відчував їхню правдивість – «Боротьба», але як?» Зо всіх боків мури, перекопи, перекопи, без кінця. Безнадійно схилилась голова на груди. – «Чого ти, наче мокра куриця? гукнув увійшовши Грицько, чуб смола кучерява очі вугілля гаряче. – «А ти чого такий веселий?! Мабуть досяг таки свого?!» й із помітним призирством знизав його очима. – «Та де тем! Помилився!.. Здавалося - ось ось в руках, а як дійде до останнього форта - висковзне вьюном, ще й укусить гадюкою. - Я - каже шукаю певну людину, а ти - недогризок та ще й однобокий... Глузує. Чого в мене не вистача некаже. - Занівечила проклята комуна дівчину!. А добра б була баба - розумна, а главне - красива й роботяща». Дмитро з сумною усмішкою слухав, а Грицько продовжував: - «А ти оце мабуть знов із батьком?! Кинь к бісовій матері свої химери! Будь людиною! Ну, на віщо воно тобі здалося і що з цього вийде! Даремно лиш псуєш собі й иншим настрій! – «Я тебе, Грицьку, зовсім не впізнаю... А ще хотів до партії... Всі ви такі: за волами та десятинами й порога не бачите! Дійшов до порога став і далі не смій, бо люде те й инше скажуть... А я думав... - 3 сумом: та й справді, на чортинного батька воно здалося?! Живи в багні та бруді спокійно безтурботно, а після нас хоч земля провалися!» Грицько був ошпарений словами Дмитра, повними призирства. – «Так ти справді... Чи то пак... Ну, звичайно, кожний живе своїм розумом і по своєму казиться. Ми про це побалакаємо потім – облишимо: зараз мені ніколи - батько в волості на щот мого одділення від господарства й мені наказав полагодити воза. Ти будешь сьогодні в комуни - передаш Оксані цей папірець. Гуркнули двері і Дмитро вже в думці продовжував: - надійся політкоме, що ми на селі дінамітом будем рвати пута забобонів і розвівати віковічну пітьму! І сам чудно якось усміхнувся. А думка - в лабирінті поночі…
ІІІ. – «Брр! Ач, яка! Та пррр, шеймине стерво! Батько з млина сердитий. Пішов вирягати коняку. Батько кинув п'ятами на сива гостро мовчазним передгріззям і став заносити мішки. – «Облиште, я сам! Ідіть відпочиньте, бо ви ж ніч не спали. Мати ось принесуть сковороду від сусіди й поки зготують сніданок, ви подрімаєте! - Від слів віяло теплим сумом. Батько підвів брови й подумав: - «А може образумився! і пішов до хати. Після увійшов і Дмитро. Груди хвилювалися в об ценьках передчуття. Очі тікали від поглядів батькових. Метелицею метушилися думки: «так далі не можна, й клапоть казармових мрій стьожкою картин пронісся просторами: Веселе поле й усі веселі. Лунають співи під гуркотіння електроплугу й голос Одарчин покрива всіх... і раптово пріснула стьожка й перед ним із крейдяним обліччям мати й оскаженілий батько коло розбитої сулії самогону. «Так далі не можна! Само викрикнулось. – «Що не можна? Кажи! Яхидно й стурбовано всміхнувся батько Дмитро помаковів, але не розгубився, навпаки зрадів карлючці для може й останньої розмови – «Тату! Твердо з чуть помітним хвилюванням. – «Слухай сину! Підвів голову й слідкує за кожним рухом очей, що якось незрозуміло виблискували, здавалося провірчували наскрізь стару голову й у той же мент десь далеко блукали. – «Таке життя - пекло! Зайві нікому непотрібні страждання.. Так далі не можна! – «Порадь синку! у голосі згучали неспокій - Дмитро зовсім не Дмитро. – «Я дуже багато передумав після останньої сварки. Батько спустив очі додолу. – «... І прийшов до висновку: ми вкупі не можемо житии. Я не можу того робити, що мені огидне, як не знаю що!., - «Т – а – а – к – т – а – к ! Забігали очі. – «Я розумію, що ви не винні. Ви - пеньок, що перешкоджає молодому дереву ширити коріння... Скільки я цього не доводив - ви не розумієте...у вас захолов мозок!... – « Ні, Дмитре, не кажи... колиб ти був... а то все робиш мені наперекір... як і слід синові». Дмитро чекав грому, але мягкий голос батьків охолодив сина. – « Ну, чом ти не згодився рахувати себе окремим господарем? Земельки б ще дали... Та ти, як би захотів, як червоноармієць, вони б усі під твою дудку танцювали! А от хоч би й з самогоном. Треба ж ще одну шкапинку купити, все для тебе... Он Онуфрій!..» І замовк, ображений, що його не розуміє син. Серце в ребра било молотком. Не вистачало повітря. Старий не догадувався, що його останні слова ще вищу стіну збудували між сином і ним. – «Я більше не можу терпіти... живіть як знаєте, робіть що хочете, а для мене нічого не треба: сам здобуватиму житняка - буде смашніший за пшеничного. Наші шляхи росходяться: ви йдете стоп та ним дідами й прадідами, а мій»! – «Як це так?! А кому все залишиться?» - «Вам!» - «Боже мій милостивий, чим я тебе прогнівив, що ти мене караєш?!» З сірих очей закапали мутні сльози: слова синові боляче вдарили по старій сивій голові. – «Не треба хвилюватися: так повинно бути! - рішуче продзоніло - Цього не буде! Я тебе... проклену! грізно пролунало й батько підвівся з ослону. - Не тратте даремно слів, а краще побалакаємо востаннє. Наголос твердо підкреслив: «востаннє»! – «Кинути... піти... залишити старих батьків»... не звертаючись ні до кого, хитав головою. Дмитро дивився в вікно на поле. А перед ним - у думці - дивиться йому в вічі й щось шепче мати: це беззгучний, безслізний її плач, що тиснув груди, то роспірав, що здавалося ось - ось тріснуть. Потім політком: «шляхом до кращого - через довге поле нечуваних страждань, зойків і боротьби». Думка перескочила на Неву. Одарка... пругкі груди Кім. – «Любий, сину, ходи до комунії, вчи гнилу злидоту, смійся над божим храмом... нищ самогон, але... не залишай нас. 
(Далі буде).
