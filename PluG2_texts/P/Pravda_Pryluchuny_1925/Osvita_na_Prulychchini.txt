ОСВІТА НА ПРИЛУЧЧИНІ.
Вчителі взялись добре за роботу.
(Яблунівськкй район).
Протягом 1-го триместру 24/25 шк року правлінням Яблун. Райробосу в купі зо всім навчательством району пророблена великої ваги праця. За цей час в Яблунівці відбулося 11 — 12 районових вчительських з'їздів та райконференцій та кілька з'їздів тех робітників. На з’їздах заслухано й обговорено до 30 докладів, не рахуючи численних інформацій, що ставились у біжучих справах. З'їзди, в більшості двох-денні, пристосовані були до субот та неділь. Коли додати, що, крім цього, все районове навчательство, є росноділене на 7 профоб'єднань і збірається щотижня на наради по своїх об'єднаннях, що воно, крім прямої праці шкільної, мало не все веде ще лікпункти на селах та приймає ту чи иншу активну участь в позашкільн. культосвітній праці на селі, — то цілком звичайно буде спостерігати ту перевтому вчительства, чути від нього ті скарги в переобтяженні працею, яким є місце на з'їздах. Як на реальний добрий наслідок натрудженої шк праці всього навчательства в 1-му триместрі — укажемо на Районову шкільну виставку, що протягом 3-х день відбувалася в Яблунівці. За незначним винятком всі школи району (а їх 22) доставили на виставку (цілими корзинами) ті, чи инші дитячі вироби, малюнки, писані праці. Велика класна кімната не вмістила всіх ученських виробів, малюнків, діаграм то що, прийшлося росташовуватись і в суміжнім шк. коридорі. Звернули належну увагу на виставку не одні учителі, — цілими групами оглядали її й учні яблунівські і ленінці і підлітки есла (частково й дорослі). Не перелічити всіх експонатів, не охопити всього значіння виставки. По багацтву експонатів різко виділялось троє шкіл: Яблунівська, Линовицька семирічка та Линовицька при цукроварні. На останнім зїзді вчительства ухвалено з ліпших, оригінальніших експонатів виставки закласти районовий музей. Взагалі, мусимо відмітити, що як праця Райробосу, так і всієї сім'ї навчателів в біжучім шкільн. році іде не порівненно глибшим і жвавішим темпом, аніж ішла була в році минулім. 
Відгук.
