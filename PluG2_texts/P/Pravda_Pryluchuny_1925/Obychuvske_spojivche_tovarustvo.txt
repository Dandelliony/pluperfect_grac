Обичівське Споживче Товариство
До Всеукраінсьиого конкурсу кооперативів.
Мало - Дівицького району.
Обичівське т - во перейшло на статут добровільного членства в 1923 році. В районі діяльности т - ва 331 господарство, 1740 осіб всього населеная, з котрих 811 осіб дорослого. С. Обичів відноситься до бідніших сел на Прилуччині, населення хліборобське, на кожне господарство припадає в середньому 2,5 десятині пахоті та l1/2 десятини болотного сінокосу. У 1924 році згідно з продподатковими списками населення мало 222 коней, 310 корів та 40 пар волів. Тютюну було засіяно всього 30 десятин, інших інтенсивних культур немає. До міста Прилуки 22 верстві. Базарів і ярмарків у районі діяльности т - ва немає. Є сільсько - господарське т - во, але воно ще молоде, ше тілько набуває сили. Обичівське споживче т - во об’єднало коло себе 811 членів пайщиків цеб то все доросле населення; правда, повних пайщиків на 1 квітня 340, а решта не повні, але повний пайщик є від кожного господарства, а від де - яких і два. Робота т - ва полягає головним чином в постачанні населенню краму споживання й бере по крамозміну від населення всякі с. - г. продукти. З торговельного боку робота т - ва така: куплено краму за перше півріччя 25 операційного року на 5241 карб 58 коп., з котрих від райспілки на 3998 карб. 44 коп., або 76,3 % до всієї окупки, від держустанов на 241 крб. 40 к. - 4,6 %, приватніх осіб 810 крб. 72 коп. - 15,4 % і свого населення на 191 карб. 02 коп. - 3,7 %. Продано краму на 5740 карб. 11 коп. тоб - то за півріччя селянин на двір пересічно купив у т - ві на 17 крб. Найпотрібнішого краму продано: гасу на 205 карб., соли на 270 крб., мила на 67 крб., сірників на 111 карб., мануфактури на 750 карб. і шкіряних виробів на 487 карб. Нараховувалося на собівартість краму пересічно 14 %, доставка й герб. збір до купівлі 2,8 %. Заготовано за півріччя по крамозміну с - г. продуктів на 799 карб., зерно - хліба в незначній кількості, а решта квасоля й олійне насіння. Квасоля продається Райспільці а зерно - хліб своєму населенню за участю КВД. Оплата апарату т - ва до звороту складає 5,75 % разом із соцстрахом. Баланс т - ва 1/IV 1925 року. Актив. Каса 49 - 76 Крам по прод 1278 - 37 Майно 155 - 41 Пай в Райспілці 134 - 47 Витрати 490 - 74 Баланс 2108 - 80 Пасив. Пайкапітал 487 -08 Капітали 374 - 57 Кредитори 156 - 93 Ріжні прибутки 1090 - 22 Баланс 2108 - 80 Крім торговельної роботи т - во уділяє значне місце й культурно - освітній роботі. Має при сельбуді кооперативний гурток із власною книгозбірнею в 35 карб., передплачує газети, журнали для седьбуду й разом із силами сельбуду провадить освітню роботу. За півріччя було прочитано 4 лекції на кооперативні теми й 6 відчитів за роботу т - ва. Зараз т - во бере найжвавішу участь у відчиненні на літо в с. Обичеві дитячих ясел. 
А. Подуражній
