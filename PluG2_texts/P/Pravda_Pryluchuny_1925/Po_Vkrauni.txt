ПО ВКРАЇНІ
ЗАХОДИ ДО ЦІЛКОВИТОЇ УКРАЇНІЗАЦІЇ РАДЯНСЬКОГО АПАРАТУ. Раднарком похвалила проект постанови ВУ ЦВК і РНК УСРР «Про заходи до негайного переведення цілковитої українізації Радянського аппарату». Ця постанова викликана тим, що ВУ ЦВК і Раднарком УСРР визнають за недостатні досягнення в галузі українізації радянського апарату. ВУЦВК і РНК УСРР вважають за потрібне закликати всі радянські, професійні та громадські установи й організації до вирішення національних завдань об'єктивно висунених Жовтневою Революцією та зазначених у постанові ВУЦВК та РНК УСРР від 1 серпня І923 р. «Про заходи до забезпечення рівноправности мов та про заходи до розвитку української мови».
Згідно з проектом постанови «Про заходи до негайного переведення українізації радянського апарату» діловодство в усіх установах, торговельно промислових підприємствах та громадських організаціях привселюдно правного характеру повинно перейти на українську мову не пізніш 1 серпня 1925 року. Уже з моменту видання цієї постанови діловодство в зазначених установах та організаціях повинно вестися переважно українською мовою й повільно перейти до цілковитого українського діловодства. Для керовництва українізацією слід утворити центральну всеукраїнську комісію під головуванням голови РНК, а на місцях — губерніяльні та округові комісії під головуванням голови Виконкому.
