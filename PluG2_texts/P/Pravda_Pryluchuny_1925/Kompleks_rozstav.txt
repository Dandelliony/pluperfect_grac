Комплекс розтав.
(Малий фейлетон).
Марія Йванівна, захопившись комплесною системою навчання в школі, ще перед початком шкільного року, в вересні, сиділа дні й ночі й розписувала комплекси... – «Школа і її оточення» - в оці тижні пройду, «Жовтнева революція» - тоді, як таки ж вона й сталась... «Зіму» - зіму в кінці грудня, коли вже буде снігу багато й тріщатиме мороз... Розписала - й працює... Минула й Жовтнева революція, настав ось і грудень - аж снігу нема та й нема, а морози тобі не тріщать... Розквасились боги на небі та все дощем поливають... Грязь кругом - і вилізти ніяк... Ось уже й зімові вакації, а снігу нема... Біда з цими комплексами - нервує вчителька... Усе так хороше у плані розписала, а воно по плану й не виходить... Нема зіми... Прийдеться одкласти на січень - лютий місяці... Пише вчителька план на січень - квітень і знов таки вставляє оту зіму... - Треба ж її пройти, стоїть же в порадникові Соцвиху!.. Нічого - втішають колеги - ось у лютому таке завіє, що тричі ту зіму пройдете... Поставила учителька ту зіму на кінець січня й початок лютого... Находить цей час - а снігу тобі нема та й нема...Інколи випаде - й розстане, инколи немов і морозець, а після обід знов розквасить... - Як ти його пройдеш, коли і сніжинки треба розглянуть, і бабу скачать, і екскурсію на гору зробить… Підожду ще тиждень - два... Жде, нервує, кожного ранку загляда в вікно, чи не лежать сніг по коліна, а його нема... - Сам бог проти комплексів - сміються вчителі... - Природа - проти. Загубила вчителька всяку надію на зіму... - Треба скористуватись хоч тим, що є, хоч сніг розглянуть... І от, одного разу, вже в березні, вранці випав сніг... - Біжіть, хлопці, і внесіть снігу... Метнулось де - кілько і набрали в пригоршні снігу. І почали... говорили довго про зіму, про сніг, а потім учителька: - А покажи, Іване, сніг... - Нема... - А де? - Я ззів... - У кого єсть? - Ось у мене... Хлопець розняв жмені і показав калюжку води... – Розта - ав!. - Отуди к лихій годині... Ну - та ви знаєте його... Оно - но він виблискує на дахові... А в учительській учителька говорила з болем: - Пропав комплекс... Прийдеться на другий рік перенести зіму... - Одним словом - розтав комплек - добавили колеги... - Так і запишем - в 1924 - 25 учбовому році комплексу «віма» не було - розтав… Р – о – о – з - тав! От вам і порадники, от вам і комплексна система... Щасливі учителі тропичннх країн - вони не турбуються за комплекс зіма! - Бо - зіми нема! 
Метеорний
