Про робрту сельбудів і художній ухил у ній.
(З порядку обговорення див. Пр. Пр. від 10/іх ч. 72).
Безумовно, більшість наших сельбудів не відповідає своєму призначенню. Сельбуди наші стали здебільшого установами, що 
відвідує переважно молодь, а не дорослі селяне — господарі. Можете побачити там компанії хлопців і дівчат, що виходять, 
то заходять в помешкання; побачите біготню, метушню; почуєте бринькання зіпсованого рояллю, чи піянино, крик, шум, 
галас, але рідко ви зустрінете серйозну роботу, в помешканні тишу й селян-господарів за читкою газет, або бесідою. Така 
постановка праці відштовхує селян від сельбуду, а не приваблює. Сельбуд повинен бути зразком порядку й праці, а не 
будником галасу й некорисної метушні. Це можливо здійснити й при не великих коштах сельбуду, бо маючи одну, дві газети 
й декілько хоч маленьких книжечок за допомогою вчителя, або ще якої освіченої людини на селі, можна хоч раз два у 
тиждень провадити хоч яку небудь працю. Щож до методів праці між селянством, то доклади, лекції не виправдовують себе, 
як показала практика за де-кілька років. Більше захоплюють і приваблюють селян і більше їм дають користи, бесіди на 
певну тему, або в певний галузі, в яких селянин може бути не тільки слухачем, до чого він не звик, а й активним 
учасником бесіди. Це дає гарні наслідки. Щож до спів і музики, то безумовно, що більшість наших селян ходять до церкви 
того, щоб послухати співів і побути в емоційній (емоція — почуття) обстанові, що впливає на почуття людини й дає змогу 
спочити її розуму. Хор, або музичний гурток звичайно буде одним із кращих засобів приваблення селян до сельбуду й 
відхилятиме їх від церкви, коли ще в сельбуді не будуть голі стіни, а будуть скрізь малюнки, портрети й інші прикраси. 
