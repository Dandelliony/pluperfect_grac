На новий рік
1924 рік дав в житті Прилуччини організацію революційно селянських
письменників, всеукраїнської організації «Плуг». Організаційні шукання
злелись в певну течію. Філія «Плуг» стала на чолі літературного життя.
Молодші, початкуючі літературні сили, а також особи, що цікавляться
питаннями мистецтва, об’єднані нею в один літературний гурток, що має
своє постійне помешкання й працює при прилуцьких педкурсах — джерелі
молодих сил села. Що місяця відбувається два об’єднаних зібрання філії з
літгуртком, які навіщають всі бажаючі особи так міста, як і села. Ці дні
з’явилися трибуною для виступу молодих сил. Крім того, літгурток робить
двоє засідань, на котрих провадить свою студійну працю. Читання докладів,
нових українських творів, творів своїх товаришів — ось звичайна робота
зборів. Як наслідок цієї роботи гурток видав один написаний альманах
«Перша …», що і подає ряд цікавих статтів та літматеріялу. Філія «Плуг»
робить свої організаційні збори, дає ініціативу в роботі.
Систематично двічі на місяць, філія видає літературну сторінку в місцевій
газеті (видано уже 14 сторінок), в якій містить не лише твори плужан, а й ті,
що надсилаються товаришами з округи. Переглядає, також, всі літматеріяли,
які поступають з округи, дає відповіді товаришам (листами чи через газету. І
нарешті, разом з літгуртком улаштовує прилюдні літвечірки по клубах міста,
які стягують сотні слухачів. Робота дає певні наслідки. Але цим
задовольнитись не можна. Багато ще слід побажата на новий рік. Треба, щоб
селяне, які пишуть вірші, оповідання то-що, втягнулися до організації,
почували свій звязок з нею, треба, аби члени літгуртка більш активно
ставилися до праці, треба, нарешті, найти форми більшого впливу організації
через літературу на селянські маси. Не тільки шукати знання, а й давати їх
иншим — під таким ухилом слід провадити роботу надалі. В новому році ми
маємо поширити й поглибити свою роботу. О. В.