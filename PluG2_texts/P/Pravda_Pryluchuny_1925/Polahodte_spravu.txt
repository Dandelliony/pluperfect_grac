Полагодьте, справу з прийомкою тютюну.
(с. Лизогубова-Слобода). 
Наше сільгосподарське т-во оголосило прийом тютюну. Везуть селяни, а приймать часто-густо нікому. Ждуть де які селяни годин по 3, а де-які 
й додому вертаються... Хай йому біс отуть цілий день сидіть, краще Гершкові продам... Отак митикують селяни .. Слід цю справу налагодить. 
Єсть іще одна хиба в роботі. Без посвідчення сільради товариство тютюну не приймає. А на селі єсть де-кілько плантацій, що не зарегістровані 
в сільраді. Або, коли в селянина всього на всього вродило три пуди, то він і не хотів іти до сільради та брати ще посвідчення. А с-г. 
товариство од таких селян одмовляється брати тютюн. Треба правлінню с-г. товариства разом з сільрадою з'ясувати справу з такими селянами і 
все-таки тютюн од них приймати... Треба селянинові допомогти в роботі, отоді він цінитиме свою кооперацію. 