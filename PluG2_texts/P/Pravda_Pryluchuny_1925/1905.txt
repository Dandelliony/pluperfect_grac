1905.
Ол. Ведміцький 
Член „Плуга". 
Протести, страйки, пломінь гніву, 
Тривожні поклики гудків... 
Доволі злиднів! — мітинг канув... 
На площах скрізь — робітники. 
І вир поніс юнацькі кроки 
В червено-буйні зливи — дні... 
Встають з глибин криваві роки 
В знаменах жалю і борні.
А з ними — хмари в позолоті, — 
Червоний півень на селі... 
Повстання... Мітинги голоти... 
Плакати: «волі і землі»... 
А потім — розпач, смертні рани, 
Могили, зойки й перша кров... 
...Мовчать розстріляні майдани, 
Лежить розтерзане село... 
Суворий час ланцем терору 
Скував змагання юнака.. 
Забракло сили... 
Очі — долу... Повисла ранева рука.
В думках же — сонце, силИ грому... 
Осінній сумнів догорав... 
Димлять пожежі і погроми, А З ними — віра у царя. 
Юнак спинивсь вписавши кров'ю 
До днів нових дзвінкий пролог. 
А далі ріс і міцно йшов він 
Творить життя із перемог. 
І він дійшов .. Ударив Жовтнем — 
І розколов кривавий світ... 
Огонь спахнув і розійшовся... 
На тлі — гранітний моноліт.