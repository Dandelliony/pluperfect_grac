Міжнароднє т - во допомоги революціонерам (МОДР) та наші завдання.
Капіталізм усіх країн, особливо колоніяльних (що їх визискує чужий капітал) під час революційної боротьби особливо жорстокий та лютий до свого ворога. В'язниці, військові суди, розстріли робітників та комуністів - от ті засоби керування державою, що їх уживають буржуазні уряди. Ми недавно переживали тривожні дні суду в Естонії над 149 революціонерами - робітниками, що з них т. Томпа розстріляли, не допустивши до суду, не - щодавно ми турбувалися за життя т. Ланцуцького, Садуля й інших кращих провідників робітничої класи, що над їх головами буржуазія занесла меча. І тільки рішучі протести робітників та селян усіх країн врятували життя проводарів. Спілка Радреспублік і робітники всіх країн протестують проти цих насильств та знущання над робітничою класою та селянством західніх країн, але крім протестів провадиться й інша робота, це робота по матер'яльній та моральній підтримці революційних борців проти влади капіталістів через Модр: ця робота охоплює 40 держав, причому не скрізь однаково, по де яких державах її тілько роспочато. Рік тому до Модр'у увіходило 2. 500 000 чл. по всіх країнах, зараз ми маємо по - над 5 мілійонів членів Модру. У нас на Прилуччині, за відомостями останнього місяця, такі одміни: на 1 лютого - 25 р. по окрузі було 6239 чл., на 1 березня 6553, а на 1 вересня 24 р. їх було тілько 2523 чл. Числа світового маштабу й числа місцеві свідчать за те, що праця Модру притягує увагу широких кол трудящих. Округова конференція зробила оціновання праці за минулий час, відзначила помилки й виробила план майбутньої роботи. Від масового членства до індивідуального (особистого), від організаційної роботи в широчінь - до виховавчої в глибінь - от наші гасла на сьогодні. Кожен селянин та селянка, кожен робітник і робітниця мусять добре вивчити всю природу світової класової боротьби, мусять знати всю правду про муки та знущення над борцями революції по капіталістичних в’язницях. Через лекції, гуртки, доклади по цій справі ми мусимо з'ясувати робітникам та селянам правду про класову боротьбу, а вже поряд із цим устане само по собі питання про матер'яльну й моральну допомогу по - над 100000 політичних в'язнів по тюрмах Заходу та 500000 їхніх родин. Жахливий крик про допомогу 500000 жертв капіталу кличе нас до діяльної, швидкої й безпереривної праці в Модрі. 
М. Огурцов
