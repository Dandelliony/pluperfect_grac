З життя 1905 року на Прилуччині.
1905 року за Прилуцького повітового ісправника був Аксьонов. Цей царський попихач був великим катом.
Бажаючи вислужитися перед начальством, він вигадував „політичні" справи, мордуючи населення.
Не милував ні євреїв, ні селян. І ось, без жодних підстав ісправник Аксьонов заарештував у м. Прилуці трьох робітників євреїв, що з розпорядження міністра Столипіна мали бути заслані до Тобольської губ.
Одночасно Аксьонов привіз до Прилуки з однії волости 14 селян, яких де кілька годин поров нагаями й люто знущався.
Прилуцький лікар С. Фігуровський, довідавшись про це, надіслав до державної думи те леграму з проханням вжити яких-будь заходів проти сваволі ісправника Аксьонова.
З цього приводу в державній думі було подано заяву такого змісту: „Голові державної думи.
На ім'я члена державної думи А. Е. Тесля. З Прилуки днями засилають до Тобольської губ. трьох робітників євреїв Самойловича, Левітова й одного їхнього товариша.
Все це діти 16 — 17 років, яких заарештовано ще в січні і держать до цього часу (9 міс.), а тепер Столипін відряжає їх на повну загибель на Північ.
Провини за ними зовсім нема ніякої, від обвинувачення їх одмовилася вся судова влада.
Благаю, зробіть у думі все щоб спинити заслання їх, і зробіть запит що-до сваволі і злочинств Прилуцького ісправника Асьонова, що десятками зганяє в тюрьму селян, жорстоко катує їх і держить увесь повіт у стані облоги.
Нещодавно привіз до м. Прилуки з однії волости 14 селян, поров їх нагаями й замкнув у тюрму.
В тюрмі селяни починають божеволіти, 4 чоловіки вже збожеволіло. Прохаю від державної думи захисту й допомоги.
Завідувач міської амбулаторії мл Прилуки лікар С. Фігуровський". „Вважаючи на це, ми нижчепідписані члени державної думи, маємо за честь прохати вас внести на обговорення державної думи наше прохання. 1. Чи відомо йому, що згадані особи засилаються до Тобольської губ. без обвинувачення. й чи не вважає він за потрібне негайне звільнення їх од адміністративн. переслідування? 2. Чи відомі міністрові внутрішніх справ (Столипіну) беззаконні вчинки Прилуцького ісправника Аксьонова що-до селян і мешканців Прилуцького повіту, чи вважав він їх за нормальні й бажані? і 3. Чи має намір міністр внутрішніх справ притягти до відповідальности Прилуцького ісправника Аксьонова, що залякує ввесь названий повіт? Члени державної думи — 33 підписи.
Запит було прийнято. Але й державна дума нічим не допомогла: євреїв робітників, було заслано до Сибіру, а ісправник Аксьонов продовжував знущатися з селян.