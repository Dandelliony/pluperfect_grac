Лист до незаможників комуністів села.
Лист перший.
Селянство і пролетарська революція.
Зараз, більш ніж коли, потрібне цілковите взаємне розуміння й довір'я між иезаможниками та партією, бо коли це розуміння і довір'я буде порушено, тоді переведеиння нашої політики на селі натрапить на великі перешкоди і переведення її може піти на шкоду бідноті. От через що перш за все потрібне правильне роз'яснення незаможникам політики партії на селі, щоб не було ніяких неясностей і недоговоренностей. Договоритись до кінця — це є перше завдання і переведення в життя всякого серйозного почину. В моїх листах до незаможників я спробую простими словами росповісти про політику партії щоб вияснити той шлях, яким партія веде селянство до соціалізму. Більшовики відріжняються від меншовиків та инших со соціялістів - угодовців тим, що вони правильно розуміють революційну ролю незаможнього і середняцького селянства в пролетарській революції. Лише більшовики серйозно поставили питання про революційну спілку робітничої класи з селянством, як для завершення демократичної революції (повалення царату), так і для революції соціялістичної (повалення капіталістів). Більшовики при цьому брали на увагу, те що селянство не є суспільна, одноманітна маса, як на нього дивились соціалісти революціонери, а що в селянстві є три групи: куркулі, середняки і біднота. На бідноту більшовики покладалися цілком, тому що бідняк від соціалізму може тільки виграти. Середняка, тоб то основну масу селянства, більшовики також вважали за необхідне й можливе зробити союзником робітничої класи тому що й середнє селянство не належить до експлоататорів, бо воно не має прибутку з чужої праці (постанова 8-го з'їзду партії про середняків). Куркуль не є сільська буржуазія, а глитаї — їх більшовики завжди відносили до ворогів пролетаріату, найбіднішого та середняцького селянства. Відповідно до цього більшовики проводили свою політику на селі. Горожанська війна захопила й село. Біднота повстала проти куркулів. Більшовики організували комітети бідноти (комбіди) для розкуркулювання багатіїв і встановлення на селі міцної влади бідноти. Малось на меті, що до цих комбідів повинні були ввійти також представники середняки і тому комбіди повинні були допомагати і середнякам. Горожансьва війна набрала затяжного характеру, країна дуже бідувала. Не вистачало хліба. В таких умовах біднота не утрималась в рамцях боротьби з куркулями і поволі почала накладати руки і на достатки середняків. До цього ще прибавилась система продовольчої розверстки, яка важким тягарем лягала на середняків. В 1919 році вже намітилось, що середняцька маса селянства виявляє серйозне незадоволення зі свого становища. Тоді перш за все були розпущені комітети бідноти і, крім того, партія на 8 - му з'їзді (1919 р.), по спеціальному докладу Леніна ухвалила особливу резолюцію в справі про середняків, ява має величезне значіння й зараз. Зараз серед незаможників багато говорять про те, що останніми рішеннями партія залишає підтримку незаможників і ставить ставку на середняків. Такі балачки перекручують відношення партії як до не заможників, так і до середняків. У нас на Україні комнезами не були роспущені. як по инших республіках радянського союзу. Для цього була низка причин, найголовнішою з яких та, що на Україні після нової економичної політики ми зберегли комнезами не як органи влади на селі, а як організації бідноти для охорони її політичних, економичних і культурних інтересів. Але ж, залишаючи комітети незаможніх селян, комуністична партія України рішення 8-го з'їзду партії про середняків вважає для себе за обов'язкові. От через що слід нагадати всім незаможникам про це рішення. 
Е Квірінг.
