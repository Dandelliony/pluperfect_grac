Агросуд в с. Грицівці Сріблянського району зацікавив хліборобів.
9-го січня б. р. в нас у селі, Сріблянським агропунктом було утворено агросуд над відсталим та недбайливим господарем. Ще було далеко до відкриття суду, а зала, що вміщає до 400 громадян, битком набита. Агросудом найбільш цікавились бідняки середніх та старих літ, а також було багато з молоді. Суд пройшов при тиші й дав гарні наслідки. Зразу ж після суду заснували гурток любителів кращого господарювання, в який записалось членами 15 громадян. Цей гурток, маємо надію, при вмілому керуванні ватажка справою, за вказівками агрономії дасть гарні наслідки й селянство піде по шляху науки, по вказівках агрономії до кращого господарювання. Цим першим агросудом в нашому селі піднято багато балачок серед господарів про кращу й своєчасну обробку землі та вміле упорядкування своїх господарчих справ. Треба частіше робити агросуди на селі, а також з’являтись агрономії на села й читати лекції по кращій обробці землі, про знищення толоки а також про нові форми землеустрію. 
Дописувач Коваленко
