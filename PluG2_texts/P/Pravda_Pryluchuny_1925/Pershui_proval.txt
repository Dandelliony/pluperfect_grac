Перший провал.
Гомоиіли схвильовані літні дні. На розбурканих степах ще мирно шелестіли червоні і жовтоблакитні прапори... Шелестіли і слали виклик керенщині... Жовтий і блакитний колір обгортав червону думку. Лише зубожене село, пронизане гаслами землі і волі — червоно гомоніло, знімалось над блакитним туманом і розгортало червоний стяг. Шляхами і польовими дорогами поспішало назустріч промовцям... І то підносило їх на хвилях захоплення, то з підозрінням обгортало їх бризками недовір'я. Уже два місяці, як пронизує село і агітатор повітового громадського комітету молодий студент Микита Гонитель. У папці — справки — доказа за автономію України, статути селянської спілки й кипа першого універсалу Центральної Ради. Їде на баских конях бувшого земства і гартує міцні слова і вирази. Сьогодні у нього сходи селян у двох суміжних селах. Літній ранок до - кілько годин пестив його в своїх обіймах, поки фаетон не зупинився коло школи Лісових - Сорочинець. Заворушилися купки селян коло школи, загомонів клас і зачинив у свої стіни сотні слухачів. Із стін насупився Шевченко, промовляв своїми плакатами — заповітами і сіяв блакитний сум Грінченко. - Тут — «Просвіта», тут хтось веде нову роботу, — тим краще - подумав Гонитель. Збори розпочались... Гонитель розкрив трагедію історії і духом вільного козацтва стремив обвіяти зубожених селян... Москва, царизм і кривда України. Автономія, земля й селянська спілка... Слова повільно лилися, розбивалися об тишу й бризками западали в серце слухачів... Коли ось очі уп'ялись у його замислене обличчя. За кожним його рухом стежить панна... Біле, випещене обличчя, розумні очі... - Хто вона і чого тут? — промайнуло в Гонителя. А вона — уважно слухала. Слова швидче застрибали, голос лунав дужче... Гонитель зробив рух у бік Шевченка і закінчив його словами: - «В своїй хаті — своя правда, і сила і воля!..» Зала зашевеліла, закашляла... Загомоніли щось по куточках... Щось про волю, про Вкраїну говорили керовникн «Просвіти»... Гонитель уже познайомився з панною — курсисткою, дочкою місцевого поміщика і чув: - Це я організувала, «Просвіту», веду бесіди з селянами... Виховую в національному дусі... — Приєднаються до універсалу? - Безумовно ... Гонитель зачитав резолюцію — приєднатись до універсалу, організувати селянську спілку... Ніхто не виступав проти... Лише в кутку про щось тихо гомоніли й ховали свою думку... Новообрані організатори спілки вже голосно вигукували: - Іване — й тебе запишу... Давай руб!.. - Нащо? - Для помочі отділєнія нашої антономії! - Я ж давав! — Е — е... то друга стаття.. То — на «Просвіту»... Гонитель ховав резолюцію зборів і виходив з класу. Разом з ним ішла курсистка і про щось гомоніла. - Ви в Колесники зараз їдете? - Так. - Цікаво... там — бунтарі... Все збіраються руйнувати панські маєтки... Давайте і я з вами поїду - це недалеко. - Будь ласка... Гонителю було навіть приємно їхати з панною. Ось вони проїхали поуз будинок поміщика, по - під його садом, пересікли його широкі лани — і в'їхали в село Колесники. У дворі зборні стояв великий натовп людей. Стіл з хати було винесено й поставлено коло сіней; на столі — відро води й кухоль - для «орателів». Коло столу — табуретка — трибуна. Метушився диякон — писар і керуючий справами. Ряса його прудко бігала. Купа селян оточила свого селянина матроса, що недавно повернувся додому й гомоніла: - Почуємо, якої співатиме... Матрос важно затягався димом... Обличчя йому казало: «побачимо, ми тоже понімаємо...». Фаетон наблизився до двору. Всі встромили очі на невідомого, чужого їм інтелігента... - Хе... панич якийсь — здавалось говорили їх обличчя. І враз ці облиця вкрилися рисами здивовання й підозріння, коли побачили дочку відомого поміщика, землі якого так зіпхнули хати їх до купи. - Дивіться, — з дочкою поміщика... Мать підкуплений панами… Гонитель не чув цих натяків, спокійно подійшов до столу й привітався. Почав з'ясовувати мету свого приїзду. Селяне щось мнялися... Диякон прудко бігав очима... Раптом один запитує: — А той... у вас... удостовереніє єсть? - Бо бачите, улесливо добавляє диякон, — тепер усякі проповідники їздять... Гонитель подає посвідченвя... Уважно розглядають... — Та — а — к... І через де кілько хвилин Гонитель стояв уже на табуретці і говорив, не вперше вже казану промову. Курсистка стояла коло сінешніх дверей ї спостерігала натовп. Знову чулася автономія, слова універсалу, селянська спілка... Селянство мовчало. Не світили електричні лямпочки в їх очах. Напружена тиша розколювала слова промовця і носила подих маси: - Так то так... та де ж та земля? - Де та воля? - А дочка поміщика?.. Всі ці думку пробігали поверх слів універсалу, автономії, статуту селянської спілки... Гонитель скінчив... Натовп сколихнувся, загомонів... Купками об мірковували слова промовця... Найбільше скупчилося коло матроса. - Що нам скаже свій... Мент і матрос уже стояв на табуретці і простими, але запальними словами, говорив про революцію, буржуазію, робітників, злиденне життя селян... – Кажете — земля нам?.. Зараз — нам!.. Чиї то хліба кругом очеретом стоять? Панські? Раз революція — наші хліба! - Правильно! — загув увесь натовп... Матрос закінчив: Автоломії нам не треба, а організуваться солянам треба! За землю і волю! - Правильно!.. Розкотились дужі згуки нових сил села і ошпарили Гонителя. Він ще говорив, переконував, гарячився, але маса була непохитною. Думки матроса були думками маси. Спритний диякон уже написав резолюцію, де так коротко зазначено, що треба селянам організуваться... Резолюцію ухвалили. Гонителю нічого не залишалось як їхати назад. Диякон дав резолюцію й тихо шептав: - Я з вами згодний... я той... але люди... Студент сідав з курсисткою в фаетона, пронизаний поглядами недовір'я маси... Відчував, як горіло йому тіло... Коні мчали... Гонитель дивився на панські хліба і говорив задумано: - Це перший випадок... - Народ темний, національно несвідомий — втішала курсистка... - А все матрос... - Тут усе село таке… - Провал... мій перший провал!.. Коні зникли в тінях поміщиського саду й зупинилися коло будинку курсистки... ... Того ж літа селяне Колесоників возили копи з папськог поля... І перші зняли радянський прапор на розбурканих степах. 
Ол. Ведміцький.
