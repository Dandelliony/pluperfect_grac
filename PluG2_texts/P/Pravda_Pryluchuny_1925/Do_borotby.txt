ДО БОРОТЬБИ, ДО ПЕРЕМОГИ. 
(До II-го міжнароднього юнацького дня).
Десять років тому маленькі відділи соціалістичної робітничої молоди, переважно центральних країн, виступили проти 
імперіалістичної війни з вимогами загального обеззброєння. Вони ненавиділи буржуазію й соціял зрадників (меншовиків), 
але ще не знали тоді більш рішучих засобів боротьби проти імперіалізму. Вони не знали, що: "нашим гаслом мусить бути 
озброєння пролетаріату для того, щоб перемігти, забрати все у буржуазії й обеззброїти її“. (Ленін). Але дим пожеж 
війни застилав, несміливо піднятий прапор протесту. З того часу минуло десять років. Виникла нова держава пролетарської 
диктатури. Під Леніна виросла багатомільйонова армія світової пролетарської революці — Комуністичний Інтернаціонал. Рік 
за роком могутніші й визначніші стають демонстрації відділів Комінтерну. 6-го вересня святкуємо одинадцятий Міжнародній 
Юнацький день. Як і десять років підряд, буржуазна поліція всіх країн буде душити, розганяти демонстрації й зібрання 
наших братерських організацій. Тюрми й катівні стануть повні новими жертвами. Але ніякими лютими муками, ніякими 
вдосконаленими американськими засобами вбивства та катування не зупинити могутньої революційної хвилі До нашого табору 
йдуть нові поповнення. Західно-європійський робітник поволі скидає меншовицьку полуду з очей і поспішає нам на 
допомогу. Спогади про величезний героїзм тов. Фрідмана, Ботвина, Гібнера й інших героїв — мучеників назавжди лишаться в 
серцях молодих революціонерів, даючи їм завзяття на нові бої. Підраховуючи свої сили, — роблячи огляд своїм бойовим 
відділам, — дбаючи про схоронення й зміцнення робітничеселянської єдности комсомольських, лав про завойовання всієї 
робітничої молоди, — про дальніший рух наш на село для завойовання найширших мас селянської молоди, — про Ленінське 
виховання своєї півторамільйонової армії, — ми ні нахвилину не мусимо забувати за наші братерські організації на Заході й 
Сході. Остаточна й повна перемога комунізму можлива тілько в результаті світової революції. Вкупі з нашими зарубіжними 
товаришами до неї ми готуємось, за неї віддамо своє молоде життя. 