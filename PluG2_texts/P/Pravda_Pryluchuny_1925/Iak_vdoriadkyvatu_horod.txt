Як впорядкувати город.
В селі городи при кожному господарстві. Але ведуться вони в нас не так, як треба. Майже скрізь по городах ми бачимо, що, наприклад, садять капусту й картоплю із року в рік на однім місці. Часто чуються скарги в селян, що капуста й картопля гниють, або щось під’їда їх у землі. Але коли ми сами хочемо, щоб наша городина не гнила та її не під'їдало - то мусимо її чергувати. Бо мн знаєм, що кожний господар у полі чергує свої рослини, не сіє два роки підряд на одному місці жита, гречки, або инших культур. Так само і в городництві, наука та практика показали, що треба чергувати одну після другої рослини. Через що треба чергувати рослини? Бо одні рослини витягують із грунту одні споживні соки, а другі инші. Так, наприклад, капуста бере найбільше з землі азоту (така споживна річ), а мало калію, картопля бере з землі мало азоту, а багато калію. У залежності від цього, ми можем чергувути рослини, після капусти садить картоплю, що буде користуватись тими споживними річами, які залишились після капусти. У кожної городньої рослини є свої хвороби та шкідники, що в великій мірі розводиться тоді, коли рослина садиться на одному місці декілько років. Так, напр., капуста, що садиться впродовж декількох років на одному місці, легко піддається хворобі «капустяній кілі». Ця хвороба з'являється в червні та липні місяці, з'являються на коріннях капусти опухолі в кулак завбільшки й рослина від цього гине. Щоб позбавитися від цієї хвороби, треба капусту другого року сажати на іншому місці, а садити на попередньому місці можна тілько через два роки. При вирощуванні картоплі на одному місці теж з'являється хвороба - гниль клубнів, позбавитись її можна тільки перенесенням на друге місце. У залежності від цих причин в кожному городі повинно бути встановлено чергування рослин, плодозмін. Досвідні поля рають розбивати город на три частки. Перша завожується гарно перепрілим гноєм і на їй садиться: капуста, шпинат, салата та інші листові культури. На другий - без угноювання вирощуються, буряки, баклажани, морква, цибуля, часник і ин. культури. На третій картопля, горох і квасолі. Ось план трьохпільного сівозміну: 1 рік (1 клин) капуста, огірки, гарбузи, салата, шпинат; (2 клин) буряки, цибуля, морква, баклажани, часник і ин.; (3 клин) картопля, горох, квасоля і насінники (буряк і морква).
2 рік (1 клин) буряки, цибуля, морква, баклажани, часник і ин.; (2 клин) картопля, горох, квасоля і насінники (буряк і морква); (3 клин) капуста, огірки, гарбузи, салата, шпинат.
3 рік (1 клин) картопля, горох, квасоля і насінники (буряк і морква); (2 клин) капуста, огірки, гарбузи, салата, шпинат; (3 клин) буряки, цибуля, морква, баклажани, часник і ин..
Вживаючи такого сівозміну на городі, ми значно збільшимо врожай городніх рослин, а також краще використуємо угноєння, (і менше його використується, бо тільки одна третина угноюється під капусту). Нарівні з цим ми позбудемось тієї великої кількосте шкідників, що заводились на нашій городині. 
Селькор Калина
