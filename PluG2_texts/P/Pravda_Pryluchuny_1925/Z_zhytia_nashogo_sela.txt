З ЖИТТЯ НАШОГО СЕЛА.
(о. Ковтунівка).
За останній час робота нашої сільради помітна. Провадиться ремонт школи, сільради. Чимало селянством передплачується 
газет, хоч на 1 місяць, (на другий будемо бачити). Голова сільради каже, що навіть неписьменні передплачують газети. А 
для чого? мабудь курить. А членів т-ва лікнепу всього в селі 12 і то сім'ї голів і подібних, а рядового селянина ні 
одного. Зробили оце ревізію прикащику спож. т ва, т. Тищенку й виявилось, що до 82 крб. не вистачає грошей. Було й 
таке: прийде яке небудь хлоп'я купувати краму, прикащик неодмінно використав 11 заповідь — „не зівай". От і неси 
селянину пай, відроджуй кооперацію. Я гадаю, що прийдеться не тільки зтягти з прикащика ці кошти, а показати йому шлях 
до Бупр'у, хоч його уже й скинули з посади. 