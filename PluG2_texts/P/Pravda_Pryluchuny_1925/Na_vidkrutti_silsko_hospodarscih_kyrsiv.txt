На відкритті сільсько - господарських курсів.
(с. Переволошна). 30-го січня 1925 року в с. Переволошній Прилуцького району було відкриття сільсько - господарських курсів, на котрі з'їхались по першому заклику РайВК представники з ріжних установ та організацій ріжних сел, а також і вільні слухачі с. Переволошної. Перед відкриттям був проведений агросуд над недбайливим господарем, що зробив велике вражіння на слухачів. Присуд винесено такий, щоб господар, а також, і його прибічники, прослухавши сільсько господарські курси, надалі повели своє господарство по указаному плану агрономів. Після всіх привітань місцевих організацій т. Чуйко з'ясував завдання сільсько - господарських курсів. 31-го січня ц. р. лекції розпочалися. Учні всі задоволені, забезпечені всім потрібним. 
Курсант Чміль Д.
