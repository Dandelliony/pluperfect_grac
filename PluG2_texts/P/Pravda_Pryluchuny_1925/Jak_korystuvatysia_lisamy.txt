Як користуватися лісами.
Громади й об’єднання, що одержали в своє користування ліси, повинні: 1. Провадити лісове господарство цілком за планами й зокрема точно 
додержуватися плану господарства що-до розмірів місць та способів рубки лісу. 2. Зберігати лісову площу й не повертати її для якогось 
иншого призначення инакше, як з дозволу установ Наркомзему, а також охороняти ліси від пожеж і лісових шкідників. 3. Не дозволяти пасти 
худобу на лісосіках і в молодниках, що не мають 4-х аршин і взагалі там, де не дозволено господарським планом, а також повинні вживати 
заходів до відновлення лісів і лісо-насаджень. Громади й селянські об'єднання даремно користуються деревиною, також даремно пасуть худобу й 
користуються сіножаттям. Щоб одержати кошти на господарювання, громади можуть призначити оплату за деревину та инші побічні користування 
лісу. Право збирати хмиз, гриби, ягоди й инше надається всій трудовій сільській людності даремно. Крім своїх членів, сільські громади й 
об'єднання мусять давати деревину, а також право на побічне користування всій місцевій трудовій людності, як от: робітникам, кустарям й 
инш. за плату не вищу від установленої державними лісництвами. Поділяти селянські ліси на окремі ділянки для передачі в користування 
поодиноким групам та особам не дозволяється, крім випадків, коли це було зроблено ще до передачі лісів селянам і збудовано на цих делянках 
ріжні будівлі.