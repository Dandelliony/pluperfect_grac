"Безплатний" робітник

У м. Прилуці існує Товариство Взаємного Кредиту, члени якого виключно торговці.
Умови кредиту цього Т-ва остільки „вигідні", що неминуче значна частина членів стає невиплатними винуватцями й цілком закабалюється.
Найменший рормір кредитової угоди 36% на рік, а найбільший доходить до 50%. Кожна кредитова угода має особливий характер.
Після обліку векселя, при якому стягується цілком Зб% річних до терміну виплати по векселю, — гроші не видаються нібито через те, що в касі грошей нема, а лише після 10 або 15 денного ходіння пощастить, нарешni, одержати гроші.
Слід додати, що взаємний кредит обслуговується „безплатним" головою правksння І. А. Долгіним (колишнім власником 16 Держмлина). Гр. Долгін на перших загальних зборах при заснуванні Т-ва Взаємного Кредиту виставив свою кандидатуру до правління, запропонувавши свою працю безплатно.
Пропозицію його було прийнято загальними зборами і гр. Долгін був обраний більшістю голосів.
По закінченні з місяців, тобто на других загальних зборах, гр. Долгін заявив загальним зборам, що він не зрікається свого попереднього слова й охочий працювати на користь Т-ва „безплатно" й надалі, проте, виходячи з особистих його міркувань, він пропонує зборам призначити йому 10 червінців на, місяць, мотивуючи тим, що 10 червінців для нього — Долгіна (!) все одно що безплатно.
Загальні збори більшістю 2 голосів ухвалили призначити Долгіну 10 червінців на місяць.
На останніх надзвичайних зборах гр. Долгін заявив, що йому було б багато приємніше, вигідніше й навіть корисніше працювати на користь т-ва „безплатно" за 20 червінців, ніж за 10. І дякуючи купці верескунів, що танцюють перед Долгіним навприсядки й користуються в нього особливою увагою, — йому було призначено 20 червінців на місяць.
Тепер же для внесення на наступні річні загальні збори Долгін подав заяву до Ради Т-ва про призначення йому за „безплатну" його роботу ЗО червінців на місяць.
Хоча Рада відмовила Долгіну, але можна сподіватися, що загальні збори пожаліють сердешного, безплатного, народнього працьовника й ухвалять свою звичайну постанову про призначення Долгіну ЗО червінців на місяць.
У розмові з одним із членів т-ва взаємного кредиту з приводу цього він мені відповів: — „Ми майже всі не погоджуємося з Долгіним, але горе тому, хто осмілився б виступати на загальних зборах проти пропозиції Долгіна! — Тоді — прощай кредит, закривай торгівлю, поминай як звали! Нічого брате, не поробиш! У нас не взаємний кредит, а самодержаство в Т-ві Взаємного Кредиту!"