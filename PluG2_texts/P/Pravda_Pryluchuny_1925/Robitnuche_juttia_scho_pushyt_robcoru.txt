Робітниче життя
Що пишуть робкори
Робкор роб. Голечко пише, шо фабком Варвинського млина взяв шефство над Усівським сельбудом, але через велике віддалення (25 верст) роботи там майже немає. Окрім того й фабком бідний: немає коштів навіть на підводу. Ото тілько й роботи, шо передплачено декілько часописів, то раз секретар фабкому виїзжав до Усівки. Треба - б фабкомові поліпшити справу.
Робкор Жук росповідає про працю залізничого клубу. При клубі є школа політграмоти на дві групи: до 1-ої належать виключно члени й кандидати партії (35 тов) Праця відбувається 2 на тиждень причім 1 год. віддається вивченню вкраїнської мови. 2 група — з непартійних, що працює по одному програмові з 1 - ю. Успішно працює музичний гурток, що за короткий час утворив оркестру. Не погано працює й драмгурток, розбитий на дві секції: українську й російську. За місяць відбувається до 3 вистав. Погано працює гурток робкорів, не буває ніяких зібрань або нарад. Робкорів багато, а писати, як вони кажуть, ні про що. Бюро робкорів треба на це звернути увагу. Т. Селькор, із с Подолу Сріблянського району, пише, що на зборах батраків розглядалась суперечка між хазяйкою Павловичевою Ганною та її наймитом Щербиною. Павловичка виганяла босого наймита через 5 місяців праці, користуючись тим, що не було вкладено в Райсекретаріяті РЗЛ трудумови. Загальні збори ухвалили піднести через РЗЛ клопотання в суді, щоб Павловичку було позбавлено права найму робітників як сезонових, так і поденних. Всі присутні висловились за ухвалу такої постанови.