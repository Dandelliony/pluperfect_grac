Червоний суд.
20 — 21 липня Прилуцька Округова Сесія під головуванням т. Книжника, при прокурорі т. Прокопенко, розглядала гучну справу 
мешканці в с. Пасківщини Турівського р-ну — Харченка Миколи, Ковальчука Хведора та инших (усіх 10 душ), що 
обвинувачувались у самосуді. На суді було понад 40 свідків селян. 5 грудня 1924 р. в с. Павківщині було забито 6 душ 
через самосуд над ними. Забито їх із запідозрінням у крадіжках та підпалах. Протягом півтора року селяне с. Пасківщини 
терпіли ріжні злочини від злочинців, що не раз заарештовувались Д.П.У. й міліцією, але, за відсутністю матер'ялу 
обвиновачення, їх звільняли. Нарешті, в грудні 24 року із вітряного млина гр. Ткаченка було вкрадено зерно, що було 
знайдено на млині гр. Микитенка, який виявив, що це верно принесено йому гр. Харченком (тоді вбитого) і його товаришами.
Це спричинилось до заарештування всіх запідозрених громадян, яких привели до Пасківщинської сільради. Тут зібралась 
юрба селяа понад 300 душ. Під час трусу було найдено в Дибаня (тоді вбитого) ножа вголенищі, що схвилювало селян. 
Селяне з запалом накинулись на заарештованих і, втерявши свідомість, почали їх бити до-схочу. Чотирьох забили тут же 
на смерть, а двох побили дуже. Цих одправлено було до лікарні, де другого дня вони померли. У самосуді брало участь 
багацько селян с. Пасківщини. Під час слідства виявилось через допит свідків, що вабитих дійсно били підсудні. І навіть 
було доказано, що підсудній гр. Ковальчук кричав: „Хлопці, добивайте"! Окрсесія найшла цілком доказаним пред'явлене 
обвинувачення й що підсудні брали активну участь у самосуді. Судом було визнано, що підсудні навмисне затримали шість 
чоловіків, свідомо вбили з метою помсти, ніби то маючи на увазі позбавитись злочинного елементу. Самосуди є за наших 
часів побутовим явищем. Ці самосуди конче потрібно знищити, бо неприпустимо з погляду радянської суєпільности 
дозволяти юрбі провадити самосуди. Радянська влада сама має спроможність боротись із злочинним елементом, а тому 
громадяне, що порушили революційну законність, мусять понести відповідну кару. Окрсесія ухвалила: Хому й Олександра 
Харченків і Галицького Івана вважати виправданими; Хведора та Грицька Ганничів, Миколу Харченка і Хведора Пелюляху 
позбавити волі на 3 роки; Хведора Ковальчука, Грицька та Леонтія Харченків на 8 років позбавлення волі, але по 
28 статті кар. код. зменшити кару до 5 років; зважаючи на старість Ковальчука, вважати присуд для нього умовним. Таким 
чином, суд ухвалив відповідну кару тим, хто несвідомо дозволив собі занапастити без суду шість чоловік. 