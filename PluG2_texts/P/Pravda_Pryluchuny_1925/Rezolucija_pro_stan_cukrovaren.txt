Резолюція по доповіді про стан і діяльність цукроварень Яготинськоі, Шрамківськоі, Згурівськоі та Линовицькоі.
Не зважаючи на ріжні несприятливі об'єктивні умови, за яких перебували господарства цукроварень 1924 року, порівнюючи 
до попередніх років, сільське господарство цукроварень за останній рік має значні досягнення й стало на правдивий шлях 
відродження й підвищення сільського господарства. Навантаження цукроварень, їх продукційнїсть, якість цукру та 
споживання матер'ялів, палива та робітничої сили наблизились до довійськових норм і в де яких галузях навіть перевищили 
їх, що свідчить про дбайливе відношення робітників цукроварень до справи відновлення виробництва й потребу знижки ціни 
на цукор. Контрактацію буряків цілком проведено за допомогою сільськогосподарського союзу, що є найкращою запорукою до 
швидкого розвитку бурякової культури серед селян округи, об'єднання цукроварень із селянством і налагодження 
плантаторам допомоги агрокультурної та матер'яльної через цукроварні. Поруч із загальним налагодженням справи в 
цукроварнях і зростом їх продукційности, Пленум зазначає таки хиби: Не зважаючи на рішучі заходи цукроварень до 
вчасного переведення ремонту, є небезпека що-до вчасного пуску заводів через те, що замовлення цукроварень не 
виконуються Центром своєчасно, а врожай буряка біж. року вимагає цілковитої своєчасности що-до початку роботи. Примаючи 
на увагу досить значний відсоток накладних витрат, що становить 20%, Пленум визнає за потрібне скерувати роботу до 
зменшення накладних витрат по виробництву в усіх його галузях Поруч, визнаючи тяжкі житлові умови робітників цукроварень
Пленум вважає за потрібне асигнування центром коштів на ці потреби Визнати за потрібне зміцнення й поглиблення звязку 
селянства з цукроварнями, зокрема шляхом втягненая фахівців — агрономів до громадсько - культурної роботи села і крім 
того, потрібно, щоб цукроварні обмінювали насінньовий матер'ял у першу чергу селянам. Своєчасно виплачувати селянам 
гроші за буряки. Зазнаючи швидкий зріст культура цукрового буряку на території округи, Пленум доручує Президії 
Окрвиконкому вивчити й дослідити цю справу з тим, щоб уникнути можливого перевищеная продукції буряка селянством проти 
можливої переробки його цукроварнями округи, порушивши відповідне клопотання перед центром. Вважаючи на те, що цукрове 
виробництво майже виключно скупчено (коло 90%) на території Україн. Соціяліст. Рад. Республіки, Пленум вважає доцільним 
переведення центру управління цукровим виробницівом до УСРР. Резолюцію по доповіді Інспектури Наросвіти перенесено на 
затвердження Президії Окрвиконкому; по затвердженні буде оголошено.