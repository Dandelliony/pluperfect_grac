Чого провадяться перевибори сільрад.
Коли ми звернемося до наслідків виборчої кампанії, що відбулася в минулу осінь, то перш за все кидається в вічі невелика участь селянства в виборах. По багатьох селах брало участь у виборах накращий випадок до 20%, а поде куди не досягало й 10% виборців. Де-які сільради майже, виключно обрані з незаможників, у той час, як грунт радянської влади на селі складається не тільки з незаможників, а й із середняків. Середняки дуже байдуже ставилися до виборів, зате куркуль навпаки всіма силами намагався просунути в сільради своїх людей. З того менту, як при НЕПі куркуль винайшов можливість використовувати чужу працю, він простягав руки до влади, щоб політично закріпити за собою право на експлоатацію бідноти. Невелика участь селянства, у тому числі й середняків, у виборах почасти з'ясовується тим, що селяне об'єднаних Сільрадою де кількох сел майже зовсім не були присутні на виборах. Виявлено, що є численні випадки неправдивого позбавлення громадян прав виборчого голосу. В наслідок байдужости до виборів, а також незрозумілого підходу до питання позбавлення виборчих прав, у багатьох випадках обрані кволі Сільради, мало авторитетні й непрацездатні, що зовсім не здатні скерування творчістю трудових мас села. Особливо в зв'язку з курсом на розвиток активного радянського демократизму на селі й утягнення середняка в творчу радянську роботу, вибори треба вважати за незадовольняючі. Центральний Радянський Уряд визнав за потрібне виправити помилки, припущені під час попередніх виборів і надати трудяшим можливість ліквідувати недбалість до виборчих справ. З цією метою ЦВК СРСР від 16/1 — 25 року ухвалив скасувати вибори тих сільрад, де участь у виборах населення була меншою ніж 35% загальної кількости всіх виборців. Таких сільрад, де на підставі цієї постанови стало потрібним скасувати вибори, на Прилуччині налічується 58. Ось через що зараз у нас переводяться перевибори Рад. Часткові перевибори де яких Сільрад переводяться на терені всіх районів Округи, крім Харківецького, у якому участь населення в виборах не було менш за 1/3 всієї кількости виборців. Перевірка ж виборчих списків провадиться по всіх без винятку Сільрадах, щоб виправити помилки з незаконним і безпідставним позбавленням громадян виборчих прав. По директиві Центру в тих випадках коли кількість покасованих виборів до сільради досягає, або перевищує 40% всієї кількости сільрад району, мусять перевестись і районові з'їзди Рад. Щоб дати позапартійному селянству можливість узяти активну участь у роботі Райвиконкомів, постановою Президії ВУЦВК'у від 27/1 біж. року кількість членів Райвиконкомів збільшується: для районів сільсько-міського типу до 25 і для районів сільського типу до 17 чоловік. Для того, щоб дати змогу масі селян узяти участь у виборах, Центром дозволено перевести по великих селах куткові виборчі зібрання й вибори по окремих селах, коли сільрада об'єднує де кілько населених пунктів. Переліченими законодавчими актами і роспорядженнями центральний Уряд усунув таким чином всі менти, шо перешкоджали масовій участі селянства в виборах і склав сприятливі умови для об'єднання навколо сільрад та Райвиконкомів всього трудящого радянського селянства . 
Округовий виборчий комітет.
