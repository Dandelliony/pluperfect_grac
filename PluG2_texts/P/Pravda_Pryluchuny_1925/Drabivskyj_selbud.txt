Драбівський Сельбуд.
Смеркає Захожу в сельбуд почитать часописи, бо вчора була пошта, а тому повинні бути свіжі часописи. Хоч сельбуд не 
так давно одремонтовано, але якоюсь пусткою здавався б він, коли б не одна освітлена кімната, в котрій хтось бринька 
на пянино вальса. Чоловік з 10 виключно молоди голосно розмовляють, дехто курить, де хто переглядав часописи, що 
лежать на столі. Взявсь і собі переглядать, шукаючи новішого, але вони всі були давніми. Журналів немає, крім одного — 
„Радіо". Взявши „Правду Прилуччини“, розташувався читать про „свято врожаю". Не вспів ще закінчить, коли чую хтось 
гукав, щоб виходили з сельбуду і гасить лампу. Коли це враз з боку мене; „А ну лиш виходьте, бо й до вас черга дійшла, 
зараз зачиняю сельбуд". „Ще ж рано, кажу: 9 годин тільки". — „Моє діло маленьке, сказано мені, щоб через годину зачинить 
сельбуд, так я й роблю те, що мені загадано". Скорившись волі „начальства", я пішов, а за мною вслід потухла остання 
лямпа і якось сумно зробилось навкруги сельбуду. А рядом з сельбудом, за старою церквою, від якої простягся обсажений 
старими тополями, так званий, «проспект», далеко за північ голосно лунають пісні, далеко розлягається веселий регіт 
молоди. Молодь гуляє, а сельбуд спить. 