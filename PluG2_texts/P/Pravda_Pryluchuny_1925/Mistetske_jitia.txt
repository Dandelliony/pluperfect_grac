Мистецьке життя
Із постійних культурних закладів, де б’ється наш пульс мистецького життя — 
з'являються зімній театр і кіно-театр. В першому здебільшого гостролірують
проїзжі трупи і грає місцевий колектив українських артистів. В данний мент,
коли в центрі надається відповідна увага побутовому українському театрові,
слід і в нас звернути увагу на стан української трупи. Провінції ще довго
прийдеться користуватись побутовими п’єсами (старого репертуару й
п’єсами з сучасного побуту), бо утворити театр на нових основах (Біо-
механика, колективна дія) зараз не має ні відповідних сил, ні техничної
можливости. Життя виправдує існування побутового театру. Про це свідчить
і то, шо п’єси (навіть старо репертуару), які ставить український колектив
дають повні збори. Побутовий театр цікавить ті шари робітників, мешканців
передмісць тощо, що ще не пережили побутового театру, що до революції
навіть не мали змоги ходити до театру або навіть вважали «грішним» ходити
до нього. Захоплюючн ці шари населення, сучасний театр мав і виховати їх в
сучасному дусі. Тут, перш всього, треба з репертуару старого лише брати
художні речі, які подають моменти із соціяльної боротьби, що точилася на
Вкраїні. По друге, і головне, треба давати побутові п'єси із боротьби за
Жовтень, із сучасного побуту. Такі завдання повинен поставити собі і наш
колектив. Але чи він при сучасному стані річей може вибратись на нову
дорогу? Ні. По перше — трупі, як повітря, потрібний режисер, фаховець,
що може дати ряд постановок нових, радянських побутових п'єс. Трупа зараз
подає лише старі речі, постановка яких ними перейнята чи то в центральних
театрах, чи то в режисера Хмари. Режисера для нових річей — нема.
Потрібно, також, поповнити трупу героями, яких бракує трупі. Для цього
знову треба закликати актьорів із других міст. Чи дозволяють же цьому
фінанси трупи? Ні. Ось цифри: повний збор дає театр 115 крб (Квитки від 15
до 60 коп.). З них ріжних витрат (театр, музика то що — 65 %. Трупі в складі
28 осіб попадає 35%, цеб то приблизно по карбованцю з лишком. По
договору в місяць вони дають 8 вистав, значить актьор одержує 8 карб, (не
завжди ж повні збори). Безумовно, на такі кошти ніхто не поїде працювать.
Значить, трупа залишиться без нових актьорів, без режисера; цеб-то, буде
грати уже переграний старий репертуар. Висновок: або трупа в культурному
будівництві не відограе позитивної ролі, або треба підтримати її матеріяльно,
поставить на ноги, і зробити з українського театру виховуючий чинник для
мас. Над цим станом слід, кому належить, подумати і взяти певну лінію в
роботі. Найбільшою популярністю, безумовно, користується кінотеатр. Із
останніх фільмів звернули увагу громадянства фільми «Камергер его
величества» й «Шейх». Перша фільма витримана з ідеологичного боку, дає
нам малюнки розпутного життя виміраючої буржуазії, що викликають огиду
у глядача до всього царського устрію Друга фільма «Шейх» розіграна
артистами так гарно, що образи цих артистів запам'ятилися на фоні далеко не
яскрових инших фільм. Не даром де-які екзотичні панянки хотіли навіть
придбати на спомин фотографії Шейха. Що до решти фільм, то вони нічим
особливим не відзначаються. Звичайні картини з буржуазного життя,
збудовані на любовний інтризі. Герої фільм через ряд перепон досягають
своєї мети і, як правило, фільми закінчуються поцілунком. До менш яскравих
фільм можна віднести: «Один проти двох», «Всуботнюю ночь», «Шарк
Марно», «Человек, котрий убіл» й инші. Гарно виконана й комедія
«Похождення Бижу» з того ж таки буржуазного життя. Метеор.