8 роковини Жовтневої Революції на Прилучанні.
ЯК У НАС СВЯТКУВАЛИ 8-ми РІЧЧЯ ЖОВТНЯ. (м. Пирятині)
Напередодні свята збори в помешканні райсельбуду. Мигають гасла, прикрашені портрети проводирів, а чудова арка з п'ятикутною зіркою каже, 
що завтра — Жовтень. Доклад про жовтневі події читає секретар паркому т. Пірогов. В залі тихо. Багатолюдне засідання робітничої маси 
вслухується в події минулого. Встають стіни Смольного, боротьба, забиті проводирі, і вдається, що великий організатор Жовтня, тов. Ленін — 
тут серед маси. А потім нічна маніфестація. Вогні й вогні, — музика, прапори. І гулко лунає славетна пісня — Інтернаціонал.
Обходять город. Торохтять вози — їде карнавал.  — Йдуть до площі жертв революції і біля братської могили схиляються голови. Сумно несеться 
жалібний марш. — Тут багато забитих більшовиків — партизан. За Жовтень віддали вони своє життя. Пізно росходяться додому. А 7 Листопаду 
прапори вітають ранок. Знову, маніфестація, мітинги. У вечорі по клубах та осередках спогади, вистави то що. З пошаною святкували робочі 
маси 8 річчя Жовтня.
СВЯТО ЖОВТНЕВОЇ РЕВОЛЮЦІЇ. (с. Сокиречці, Сріблянсьного р-ну)
6-го листопаду о 7 годині вечору в помешканні сельбуду відбулись урочисті збори всіх сільських організацій з участю селянства. Тов. 
Евтушек зробив доклад — „Історічне значіння Жовтневої Революції". Потім декламація й інсценовки. 7 листопаду — широкі збори селян. 
Представник партосередку т. Романюта зробив доклада про міжнародній стан СССР, а навчатель трудшколи т. Яценко про „активність селянських 
мас“. Далі п'єса й декламація. 8-го листопаду на зборах селян т. Кучмін зробив доклада - "Господарчий зріст нашого союзу". Того-ж числа 
увечорі була поставлена п'єса — "Пора прокинутись". Потім жива газета. На зборах було багато селян, особливо молоди. Всі задоволені.
Свято серед допризивників. (м. Прилука).
Проїзжали допризивники з Бахмача на Одесу і їхали через станцію Прилуку. Організоване населення Прилуччини — зустрічало їх. Комісія на 
чолі з Окрвоєнкомом, з духовою оркестрою, з червоними прапорами ждали на станції приходу потягу. Аж ось показався потяг. Вагони уквітчані 
ялинкою. Море голів допризивників виглядав. Полвштувались всі на станції й командир оголосив мітинг одкритим. Представники Окрпаркому, 
Окрвиконкому та Профспілок привітали допризивників з 8 річчям Жовтня, зупинились на міжнародньому та внутрішньому стані й на інших завданнях. 
Криком „Ура“ покривали допризивники промовців. У слові допризивник від усіх допризивників запевняв, що вони міцно триматимуть рушницю і 
завдання, поставлені партією та радвладою, виконають. Мітинг закрито. Загув паротяг і допризиввики під крики: Хай живе Червона Україна! — 
від'їзжали далі до Одеси.
НАШЕ СВЯТО. (с. Лісові Сорочинці М.-Дів. р-ну).
Ранок. З усіх кінців біжить дітвора до школи. Через де-кілька годин почали зіходитись і старіші. Свято одкрите. Співи Інтернаціоналу. 
Голова сільради мовою привітав усіх селян а восьмиріччям Жовтневої революції. Потім виступало ряд промовців із привітаннями. Узявши 
прапори, пішли юрбою по селу. По дорозі теж виступали промовці, були співи. На другий день була улаштована дитяча вистава.
Змична робітників та сенян під час свята. (с. Васьківці, Сріблянського р-ну). Дуже гарно цей рік відбулось свято Жовтневої Революції. 
6 листопаду ввечорі урочисте засідання всіх організацій села. Відбувся вечір спогадів. 7 листопаду прибули робітники Тростянецького 
радгоспу з червоними прапорами і з трактором, щоб показать селянам наочно наукове досягнення в сільгосподарстві. Знову відбулись урочисті 
збори селян вкупі з робітниками. Були привітання від усіх організацій села, а також радгоспу. Музика грала Інтернаціонал і похоронний 
марш. Гасла Ілліча про єднання робітників та селян провадяться в життя.
СВЯТКУЄМО. (с. Попівка, Ялтинського р-ну). Темна ніч широко роскинула крала над селом. Дрібний проаизливий дощ січе землю, то стихаючи, 
то знімаючись із новою силою. До театру з усіх закутків села сходяться селяни й селянки. Біля дверей театру великий натовп, більшість діти. 
 — „Не напірайте, бо однак вас не впущу. Нехай зараз селяни заходять — кричить черговий на дверях. Але мить, — і черговий лежить на 
підлозі — широкою лавою прорвалась дітвора, ніякі сили її не зупинять. Впускають останніх селян та селянок. Починається святкування. 
Спочатку йдуть привітання від сільради, комсомолу, делегатських зборів. Потім доклад про Жовтневу революцію. Ось у першій лаві, схилившись 
на ціпок, уставивши очи на докладчика, сидить дід з довгою сивою бородою; ні одного слова не прогавив він з докладу — все прослухав. Ось 
сидить жінка, років 40, уважно слухав. Закінчився доклад. Іде вистава „Базар". Уважно дивляться селяни; у перервах обмінюються вражіннями. 
Закінчилась вистава. Розходяться селяни. Так само йде дощ, небо окутано темними, похмурими хмарами. Але соняшно на серцях людей, що 
виходять з театру.