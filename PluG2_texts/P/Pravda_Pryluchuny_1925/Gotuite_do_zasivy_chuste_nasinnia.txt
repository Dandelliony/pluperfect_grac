Готуйте до засіву чисте насіння.
Хліборобові не слід забувати, що «яке насіння таке коріння» — або «такий і врожай». Хай хлібороб, насіваючи насмічене насіння, пам'ятає, що він зорав землю не тільки для хлібів, але й для бур'яну. Бур'ян — це ворог, що обкрадає насіяний хліб. Бур'ян забирає від хлібів поживу з грунту, набирає світло, що його дає рослинам сонце, та воду, що дає йому дощ. Підраховано, що бур'яни набирають у хлібороба більше, ніж третину врожаю. Цього не повинно бути. Треба боротися з цим лихом. Як боротися?.. Ми маємо один з способів: Треба сіяти чисте, гарне насіння, не повертати на поле те бур'янове насіння, що попало на молотарку й залишалося з засіяним зерном. Що посієш, те й пожнеш!... Не забудьмо цього старого прислів'я. Тілько від частого насіння можна сподіватися на добрий урожай. На одній с.-г досвідній станції взробили такий дослід. Дві однакові частини землі засіяли: одну — чистим 1-го сорта насінням, а другу засміченим, 2-го сорту. Наслідки були такі (врожай в пудах на десятину): 1 й сорт Зерна 108 п. Соломи 182 п. 2 й сорт 97 п. 191 п. Висновок один: треба сіяти тільки добре чисте насіння. Не треба жалувати праці на те, щоб добре очистити насіння. Навпаки, коли все сміття не одійшло за один раз, треба вдруге перепустити насіння через сортировку. Зробите це, то матимете добре чисте насіння, від якого можна сподіватися найбільшого та найкращого врожаю. Все те, що одійшло (відходи) можна теж розсортирувати та частину лишити для помолу, а частину для годівлі птиці чи що. Перед тим, як чистити насіння, слід перевірити віялку або сортировку. У ситах не повинно бути дірок, бо через них просипатиметься сміття і псуватиме насіння. Такі дірки треба добре позатуляти. Потім, сита повинні бути рівними, щоб зерно правильно йшло по всьому ситові. ДОПОМАГАЙТЕ ОДИН ОДНОМУ. Коли в господарстві нема сортировки чи инших машин для очистки насіння, треба позичити в сусіди, що вже очистив своє насіння. Він не повинен одмовити в цьому: хлібороб хліборобові повинен у всьому допомагати — тоді буде легше й господарювати. Не забувайте також про зерноочистні пункти, що є при кожному агрономнчному участкові. Звертайтеся по допомогу також до с.-г. кооперації та до радянських господарств. Є один шлях, що допоможе скористуватися всіма с. - г. машинами, потрібними в господарстві. Це організація машинових товариств. Спільними зусиллями можна придбати всі потрібні машини, бо тоді на кожного пайщика припадатиме менше грошей і можна буде купувати в розсрочку або в кредит. Подбайте, щоб для веснянної сівби було очищено гарне насіння. Подбайте, щоб селяне вробили це. Бо коли один засіє очищене насіння, а другий засмічене, то з цього користи не буде, бо засмічене поле засмічує сусіднє чисте. Хлібороби, лагодьтеся до сівби! 
П. Галенко.

