Метеорологічна станція на селі.
В х. Іценковому Іваницького району на протязі цього літа засобами хати-читальні організовано метеорологічну станцію 
(станцію, що спостерігає погоду) На купівлю, будову та установку приладь витрачено біля 50 карб. Станція щоденно 
вимірює й записує: температуру та барометричне тиснення повітря; кількість опадів; хмарність, форму, напрямок та 
скорість руху хмар; напрямок та скорість вітру; записує явища в повітрі та ознаки місцевої погоди; збірає та перевіряє 
народні прикмети завбачення погоди; веде фенологічні (над животинами й тваринами) та сільськогосподарські спостереження.
Станція зв'язалась з Укрметом та С.-Г. НКУ (Українською Метеорологічною Служебок) та Сільсько-господарським Науковим 
Комітетом Україна), куди надсилає свої матер'яли й звідкіля одержує завдання, Інструкції, бланки, бюлетені погоди та 
періодичні видання цих наукових установ. Укрмет зацікавився організацією метеор станції при хаті-читальні на селі, щиро 
привітав вступ її на шлях дослідницької роботи і всебічно допомагає їй своїми порадами та вказівками через інструкції 
та власні видання. З свого боку станція принесе немалу користь Укрмету й науці надсиланням матер'ялів своїх 
спостережень, особливо матерялів етнографічно - метеорологічного та статистичного змісту, що їх збірання не вимагав 
труднощів. Будучи організацією селянською, масовою, станція ширитиме природничі знання серед селянства, особливо в 
галузі завбачання погоди, що є головним чинником добробуту селянства та що ним селянство найбільш цікавиться. Як 
осередок науково-дослідницький, станція привчатиме до наукового розуміння природи й селянські маси; вона служитиме 
гарним грунтом для поширення агрономичної освіти та виховання матер'ялістичного світогляду. 