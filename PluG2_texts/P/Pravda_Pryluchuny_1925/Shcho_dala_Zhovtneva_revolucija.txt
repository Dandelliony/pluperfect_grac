Що дала Жовтнева Революція національностям.
У царського уряду було таке гасло: „самодержавство, благочестя й народність". Дві третини цього гасла було скеровано проти національностей 
старої Росії, бо - „благочестя й народність" потрібні були цареві для того, щоб поділити маси на частини, — протиставити народи один 
одному, знесилити їх, щоб утримати самодержавство. Суспільство, в якому один клас живе за рахунок визискування чужої праці, буде завжди 
визискувати не тільки робітників та селян, але також і кволі національності, щоб нажитися з них. Національний гніт — це один із засобів 
зиску старого світу. Національності Росії ще далеко не забули всього страхіття, що пережили під національним гнітом. Тепер це вже здається 
далеким минулим. Проте, 8-ми років не досить, щоб зникло з пам'яти мілійонів те, що творилося протягом століть. Лютнева революція не дала 
народам визволення, бо тоді влада лише перейшла від поміщиків до капіталістів. Адже ж уряд Мілюкова та Керенського обстоював ще захоплення 
турецької столиці Констянтинополю. Звичайно, цей уряд не міг визволити національності в Росії через те, що він прагнув не до національної 
рівности, а до імперіялізму. Політика керенщини наструнчила проти неї національності Росії. Лише Жовтнева революція, що покликала до влади 
самих трудящих, зуміла рішуче змінити стан національностей. Радянська держава прагне до знищення визискування людини людиною й до утворення
рівности поміж націями. Вона зацікавлена в знищенні панування міцних націй над кволими. Нам пощастило збудувати Радянську державу на 
просторіні однії шостої частини земної кулі, де живе де-кілько десятків національностей і до сотні ріжних народів. Утворились братерські 
форми національного спільного життя. Позаду залишилось усе страхіття чварних сварок старих часів. Цілком одійшли в далеке минуле такі 
події, як татарськоармянська різня, єврейські погроми, бойовища поміж східні ми народами. На основі радянської влади народи найшли спільну 
мову поміж себе, віддаючи всі сили будівництву нового життя на основі справжньої рівности та братерства. Культурне життя національностей 
швидко рушає вперед. З'являється нова література, ціла низка нових силбудівників, освітників і керовників. Здобутки Жовтневої Революції 
виявляються в усіх галузях визволених народів. 