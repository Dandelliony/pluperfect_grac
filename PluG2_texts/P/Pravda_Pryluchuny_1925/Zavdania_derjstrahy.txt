ЗАВДАННЯ ДЕРЖСТРАХУ.
Радвладою введено страхування майна від стихійних нещасть. Велика кількість ріжних нещасть надзвичайно гостро одбивається на бідняцьких та середняцьких господарствах.
Першою й головною ціллю Держстраху є обслуговання оцих груп, даючи їм повну можливість по цілком приступних цінах забезпечувати своє майно від страти.
З цією ціллю Держстрах зменшив на половину проти минулого року платню по обов'язковому окладному страхуванню будівель від огню, худоби від смерти, і посівів від градобою.
Даючи цілу низку ріжних пільг, а зовсім бідних цілком звільняючи від страхплатні, Держстрах у той-же час залишав майно бідняка забезпеченням на випадок якого не будь нещастя.
Крім того Держстрахом введено, так зване, спрощене госстрахування будівель та посівів по ставках обов'язкового окладного страхування, даючи цим змогу слабим господарствам за безпечить своє майно до повної його вартости.
По добровільному страхуванню Держстрахом приймається на страхування будівлі, худоба, коні, домашнє майно, сільськогосподарські продукти, інвентар, товари і навіть саме життя людини.
Покладені на органи Держстраху завдання з повним поспіхом можуть виконатись тілько при активній допомозі сільських робітників та самого населення.
Населення повинно як найскорше скористуватись всими тими поліпшеннями й пільгами, які дає Держстрах, і забезпечить страхуванням від будь яких нещасть своє майно.
Веселов
