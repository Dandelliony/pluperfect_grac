Мистецтво.
В останні часи в кіно театрі демонструвалися фільми «Демон цирку» и «Старец Василий Грязнов». Перша. фільма подає нам життя циркових актьорів, ту інтригу, що панує в циркові, боротьбу за існування. Фільма вражає гарною грою актьорів. «Старец Василий I'рязнов» — радянська фільма. Вона подає нам життя Грязнова повне ханжества, експлуатації чужого труда. Цей злочинець все життя возиться з святим письмом, робить на людей вражіння богомільного, а з – під - тишка будує свою кар'єру на знайомстві з фабрикантом, допомагає останньому визискувати робітників. По смерті Грязнова навіть прираховують до «ліку святих»... І лише судовий процес при Радянській владі виводить наверх всю гниль буржуазного устрію, його прислужників — священства. У фільмі багато яскравих побутових малюнків з життя, характерних в 19 століттю. Окремі епізоди фільми — блискучі, але інтрига фільми слаба, не приковує до себе уваги глядачів... От чому фільма не користувалась поспіхом у публіки. З’ясовується це й складом публіки, що більш цікавиться натпінкертоновськими «Королевами лєсов», повними трюків, чим такою, повною реалізму фільмою, як «Старец В. Грязнов». Фільма корисна, потрібна, серед селянських і робітничих мас вона зробить своє діло. В зімньому театрі закінчила свої гастролі оперета. Закінчила гастролі, як і почала, безбарвно. Співи робили слабе вражіння. Задовольняючі лише акробатичні танки та гра окремих актьорів. Остання оперета (новинка!?) «Дочь Сильвии» пройшла слабо, не зробила вражіння, і по змісту — не цікава. В зімньому театрі продовжує працювати місцева українська трупа. Почала в день ювілею Шевченка — «Назаром Стодолею». Драмстудія Робітничого Клубу 12 березня поставила агіт картини «В ореолі» Ол. Ведміцького, в яких подано життя перед революцією, панування царату і врешті його повалення хоча картини по самій своїй сутні мало мають руху, одначе, під умілим керовництвом, т. Бровченка, вони справили на робітничу авдиторію приємне вражіння. Бутафорія, світові ефекти, місцями мелодекламація під п'яніно — все це приковувало увагу. Гарно виконали свої ролі Цар, придвірний співець і Свобода, гірше справа з декламацією у революціонера й робітника. Масові сцени менш удало пройшли — сама сцена не сприяла цьому. Треба одзначить, що режисьор неформально однісся до картнн, а вніс в них від себе ряд свіжих ярких моментів. Драмстудія робить поступ в своїй роботі. 
Метеор.
