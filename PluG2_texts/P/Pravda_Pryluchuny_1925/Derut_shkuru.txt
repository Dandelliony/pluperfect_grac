ДЕРУТЬ ШКУРУ.
Життя робітників та службовців Яготинської цукроварні та инших установ, що містяться біля ст. Яготина і цілком залежить 
від базару, далеко поганше ніж у Прилуці, або, наприклад, у Київі. А це через те, що тут на базарі панує приватній 
крамар та ті селяне, що як кауть, не зложать ціни на свій крам. Наприклад: коли хліб житній у Прилуці та в Київі 5 коп.
хунт, тут 8 коп., булка там 8-ю коп. тут 12 — 15 коп., картопля там по 1 коп., а тут до 5 коп. хунт і так більшість краму 
першої потреби. Є тут крамниця Лісняківського спож. т-ва, але вона чомусь сховалась за приватніми крамницями й торгує 
оселедцями, гасом, сіллю, цукром та й усе. А чому б їй не торгувати хлібом, картоплею, салом та инш., чому б не 
боротись з кожовдирством приватніх крамарів? Є тут також біля станції їдальня — приватня звичайно. Тут теж деруть добре 
Користуючись тим, що більш їдалень нема, а потреба в їй велика (багато робітників в ній примушені обідати) вона
дере за обід 50 — 75 коп., за снідання 35 к. Тут як вам захочеться, дадуть вам і чарку, і більш, так наче б то гіркої 
державної водки, але чогось міцнішого за неї і за чарку (звичайну, невеличку чарочку) такого «добра» мусите платити 
40 коп. Звичайно, що не кожний робітник може дозволити собі таку роскіш, але ж не кожний знає про це, бо, гадаю, що на 
таку корисну торгівлю гр. Стобецької (яка має цю їдальню) не має дозвілу від відповідних органів влади. Заробляв собі 
Стобецька та любо їй, а робітники мусять до неї як мухи до павука нести всі свої кошти, бо ні Нрхарч, ні кооператив не 
додумаються відкрити тут їдальню на користь собі і робітникам. А користь була б велика, аби тільки це зробили. 