Оживлення робити на селі.
(малий фейлетон).
Такий тепер курс на селі — оживлювати роботу... Щоб усе, що спало — ожило... А тут тобі в Мамаївці стоїть, мов якась потвора, гуральня, простягла трубу до неба і не курне тобі ні разу... А головне, завідуючий гуральнею, ходить собі з клепачкою круг неї і не думає оживляти... Як таки там був спирт, то селяне тоді оживляли гуральню, а як не стало — так сторож і не йде оживлять селян... Піймав це на гачок Райвиконком та й затягнув того завідуючого на засідання Райвиконкому, примусив його зробити доклад. Опирався бідняга, бо наказано йому Райправлінням Держспирту; що «відомости він мусить давати тільки по вимогах судових установ», але не допомогло... - Оживлення роботи на селі... розумієш? говори!... І почав він... Говорив він, що дах тече, що й вікна побито і горобці, капосні, літають, діла всякі «видєлують». Говорив з приємністю й про те «що в останні часи ціркулюють слухи, що гуральня буде пущена в роботу, але такі нічим не підтверджені». Слухали оце все на зборах Райвиконкому 10 осіб, що приймали участь і постановили: «доклад прийняти до відому... Надалі для підняття авторитету самого зава, рекомендувати останньому:» § 2. «Приймати жваву участь в ріжних громадських, культурно - громадськнх роботах і взагалі в роботі по радбудівництву, даючи інформаційні доклади про стан гуральні сільраді й РВК». §3. «В бесідах з населенням всебічно освітлювати питання про вначіння гуральні в радянській суспільності». § 4. «Інформувати періодично Райвиконком про господарчий стан та перспективи роботи гуральні в майбутньому». Оце найголовніші артикули постанови... Артикули самі «оживляють як ото у казках єсть «жива вода»... Знамениті артикули! Прочитає їх отой самий завідуючий та й скаже: - Годі клепачкою горобців гонить... Треба йти доклади робить «про значіння гуральні в радянській суспільності»... Вийде він, стане перед очі сільради чи Райвику й почне: - Дах того, шибки побитиї, плуги ржавіють, горобці літають... - Правильно; принять до відому... Артикул другий от уже й виконано... Трудніше виконать третій артикул... Тут треба й у бесідах з населенням всебічно освітлювати питання про значіння гуральні... Отже, завідуючий як зустріне дядька, зразу й повинен почать:... – Смотри... Стоїть, як озія... Горобці, звиніть за вираженіє, пачкають... А хто винуват?.. Скавав би тобі та... А як задимить — другий хвасон пойдьот... - Да. Конешно... Попопили ми спирту, попотаскали під революцію... - Ото ж то воно й є... З якого боку не подивись, а без спирту невозможно... Ото ж дивіться, як що — так ви щоб за гуральню галасували... - Понятно... Ми «значеніє понімаєм»... Коли ото вже всі в селі будуть «понімать значеніє», то тоді можна вважати й третій артикул постанови виконаним... Що до останнього артикулу, «про господарчий стан та перспективи роботи гуральні в майбутньому», то тут можна сказати Райвиконкомові так:... - Так що без перемєн... Разві што дошки почали красти, коли буваю на «громадській роботі»... А що до майбутнього, так говорив один з городу — што задимить скоро... Діла пойдуть вгору... Метеорний.
