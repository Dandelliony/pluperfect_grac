"Бунт" в церкві.
(МАЛИЙ ФЕЙЛЕТОН).
Хотілося б побачити, як воно навкулачки люди б'ються, та ще коли ці кулачки не розвага, як було в старовину, а церковні кулачки, коли й сидячого й лежачого б'ють коли це.. Та ось пише сам голова церковної ради м. Березані, Лавріненко Гаврило.. Послухайте: "в Успінській церкві вчинився бунт.. Відставлений від посади священик Сірельківський во время богослуженія зібравший коло себе якийсь гурток .. об'явив зібрання в церкві де подчиняясь на то церковній раді, а так же і ССР .. Бунтовщики виступали до кулачного бою, не подчиняясь порядка договора.. А по - сему прохаю т. голову Райвиконкому розібраться з бунтовщиками .." і т. д. Веселе життя на селі! Моляться, тобі, богу, моляться, а тоді кулаками по пиці... А ще ти мене у праву ланіту, — я тебе в ліву... Якою мірою міраеш, такою і я тобі одміряю. Та трах православного по зубах, а той - "за зуб — у зуби". І пішло, і покотило... Весело! Аби то кіно театр усе отеє зняв та показав у городі під назвою: "Собеседованіє з богом после молітви" — скілько - б він грошей заробив! От невідомо лише з заяви голови церковної ради, чи не намняли попові ребер, чи не запахло благодаттю по церкві. Невідомо також, чи боги мовчали в церкві, чи й собі пристали на бійку... Скажемо архангел Гавриїл з мечем за голову церковної ради, бо й його ж Гаврилом звать, а архистратиг Михаїл з "кинжалом на поповому боці.. А на коні, як Махно, виграє по церкві сам Юрій Побідоносець.. Мироносиці — перев'язку роблять... Тоді сміло можна битись за віру христову, до "послєдней каплі крові"... бо й Христос же страждав за віру ... Про це троба - б було написать ... А потім, коли вже робить "бунти", так треба, щоб піп не на "наблюдательном пункті" стояв у вівтарі та дивився у дірочку через царські врата чим кінчиться бійка а щоб і сам брав участь. Попрохать його треба "по - совісті" і починать з "помазаного", як ото і ми починали революцію з царя, з самого найпомазанішого. Отаке — то ... Образився голова церковної ради, що піп, якого церковна рада постановила скинути, провадить свою роботу "не підчіняясь на те церковній ради, а так же і ССР" ... Бач, куди сягнув — С.С.Р! (одно С чи Р у голови вискочило...). Це на те, щоб голова Райвиконкому став на бік голови церковної ради і допоміг йому в його церковних ділах ... Виходить: ти їх одділяєш од держави, а вони не одділяються... Ти їм кажеш: хоч лоби в церкві побийте, це діло вашої віри, а вони вам: Допоможіть, бо піп не слухає! Рятуйте! .. Ні, хай вас рятує мати божа та чудотворна ікона іржавська, а ми не втручаємося у ваші "унутрішні діла".. Бог бач тільки совку послав, а то ще нашле мишей, я потім посуху, гряд... ходи тоді а молебнями по полю та толочи останній хліб... Ні, вже самі управляйтесь... Де словом, де матом, де помишленіем, а де й кулачними боями а все таки підтримуйте стареньку віру... Пам'ятайте: "бог то бог, та й сам не будь плох", бо тепер багато ріжних живих, мертвих, та автокефальних церков і кожна хоче щоб бог лише їй належав... Бдіте убо... 
Метеорний