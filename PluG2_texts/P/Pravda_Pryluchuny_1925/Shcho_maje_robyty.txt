Що має робити сільсько-господарська кооперація на селі

Як тільки на селі виникло с-г. товариство, воно перш за все береться за торгівлю речами споживання.
Ця торгівля окрім збитків часто доводить до протесту векселів, а цим самим й до загибелі иноді с-г. товариства.
А перед кожним с-г. товариством лежить непочатий край своєї власної роботи.
Перед с-г. кооперацією в цілому стоять свої велечезні завдання, за здійснення яких і треба буде братися.
Спинимося на головніших із цих завдань: Плантаторство. Поширення та поліпшення якости інтенсивних культур — є одна із важливіших робіт с. г. кооперації.
В нашій окрузі поширені такі культури: тютюн, цукровий буряк, соняшник, кукурудза, м'ята й багацько инших лікрослин.
В цій галузі чимало вже зроблено с.-г. кооперацією, але ще більше залишилося зробити.
Скотарство. Мрія кожного селянина набути добру коняку та корову. Здебільшого селянин має шкапу та 2-3 корові, з яких на родину молока не вистачає Отже с-г. кооперація мусить узяти на себе роботу що-до поширення та поліпшення скотарства.
На Прилуччині для ції роботи маємо дуже гарні можливості. Випаси для скоту є зразу, та ще збільшуються за рахунок осушених болот.
Пахається буряк для 6 цукроварень, від якого залишається сила гички й жому, що є дешевим, тривким і смаковитим харчем для худоби.
Рільництво. Десятина нашої землі дає пересічно 50 пудів, замість 150 пуд.
То немає путньої скотини, то немає відповідної машини, а то бракує доброго насіння, і в наслідок цього ми маємо величезний недобір .Отже перед сілько-господарською кооперацією стоїть завдання усунути ці хиби шляхом поліпшення конярства, а то й купівлею трактора, заснуванням прокатпунктів та постачанням доброго насіння.
Невеликі зусилля в цім напрямку дадуть змогу подвоїти врожай наших земель.
Далі йдуть — використовування селянських ощаджень, а також видача селянам позики на поліпшення господарства, допомога розвиткові та поліпшенню пасічництва, птахівництва, садівництва та городництва, організація власних виробничих підприємств, страховка майна, заготовка та збут зерно-хліба, картоплі, тютюну, конопель, шкіри й иншого с.-гос. збіжжя, постачання населенню машин та знаряддя, штучного угноїння, сортового насіння, осушка болотяних земель, то що. Завжди більше користи дасть населенню не те с. г. товариство, що в річному звіті покаже де-кілька тисяч прибутків, а те, що підніме на певний рівень господарства своїх членів.
Оце приблизно та робота, що мусить провадити кожне с.-госп. товариство.
Оце ті безпосередні завдання, що на нього покладаються. Для здійснення їх треба піднести на певну височінь агрикультурну роботу.