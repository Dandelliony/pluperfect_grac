Як стати селькором та що він мусить робити.
Читав селянин нашу газету, а в газеті написано про те, шо діється в цілому світі, по Радянських Республіках на Вкраїні, на окрузі й у своєму селі. Читає в газеті й заклик Редакції до селян писати до своєї газети про життя - буття селянсько свого села, цеб - то бути селькором. Не в одного читача нашої газети й майне думка, а чи не можна - б часом мені написати до газети? І пише такий читач до редакції - я, мовляв хочу бути вашим селькором, або мене вибрали селькором, так от прохаю редакцію залічити. Редакція газети відповідає таким товаришам - пишіть. Читач думав - а чи залічили мене селькором і знову з проханням до редакції. От і виходить, ніби спершу треба, щоб редакція залічила своїм селькором, а тоді вже й писати. В дійсності - навпаки. Спершу треба написати. Хто вже пише до газети й дописи його друкуються - то і є селькор. Редакція знає таких товаришів і посилає їм свою газету. Що ж торкається посвідок, у яких би писалося, що такий то товариш є дійсно селькор газети «Правда Прилуччини», то цього вже нема. Колись було, а тепер нема через те, що шкідливо відбивається на газетній роботі. Так само для газети однаково, чи селькора вибрали, а чи він сам без виборносте пише, навіть ще краще, коли селькор сам почне писати, бо з тих, що обірають дуже мало пише до газети. Селькором може бути кожний читач нашої газети, аби писав про життя селянське й писав правдиво без каменюки за пазухою, шанував Радянську газету й дбав про те, щоб через газету зміцнити робітниче - селянську спілку, через газету виявляє болячки на тілі нашого села, щоб їх лікувати й через газету показував гарні діла, аби й наші цьому навчалися. От коли наш читач та буде писати про життя свого села, про те що є гарною й поганою й як треба лікувати, щоб Радянська Правда докотилася до хати вбогого селянина з глухого кутка - оце й буде селькор. Ну а писати до газети не трудно, навіть той може писати, що з лікнепу вийшов, дарма що літери в його горобцями плигатимуть на папері - це нічого, редакція виправить. Колись було нам, селяне, і близько до газети не підходь! Там сиділи вельми розумні буржуазні та міщанські писаки. Самої то селянської газети ще не було. Вона вродилась із Жовтневою Революціє. Отже нам селянам треба ставати селькорами й творити свою селянську газету. Спершу будемо писати, хто як зуміє, а далі навчимося. Кожному з нас не треба пнуться, щоб написати щось дуже розумне, мовляв, дивіться, я не простий оріх, а писати так, як розмовляєш - по нашому, по простому, по селянському. 
Т. Юрченко.
