Зачарований будинок.
(МАЛИЙ ФЕЙЛЕТОН).
В селі Половій хата-чнтальня має свій будинок... Стоїть цей будинок пусткою: обдертий дах поржавів, стіни гниють, призьба обвалилась.. Користуються з нього 
„птиці небесні", що "не сіють, не жнуть", а гнізда в димарі та в трубах кладуть і плодяться... „Птиці небесні" через те ним користуються, що цей будинок мав 
колись відношення до „небесних справ"... Належав він колись релігійній громаді... Вірою тією так од того будинка й віє... Та так віє, що ніщо не може 
втриматись у тому будинкові... «Сили небесні» стоять на варті й кажуть: Раз од нас одібрали, то й самі не покористуєтесь... І починають ті сили виробляти ріжні 
колінця, виганять кожного, хто думав користуватись з будинка.. От у 1928 році був там сельбуд.. Сельбуд собі сельбудує, а сторож сторожує... А "сили небесні" 
й почали виробляти оті колінця... Кажуть на селі: - Спить собі сторож на печі.. Спить, значить, бо вартує сельбуд... коли це щось як зашумить, як загуде, як 
занявчить... Дивись, підхопить того сторожа в печі і — геп його об підлогу... - Не смій тут ночувать, — тут живуть небесні сили... Прокинеться сторож, полапав 
гулю на лобі та: - Хай воно горить, щоб я тут дочував... Ну й ніхто не хоче жить в тому будинкові... Не тільки жити, а засідання робить бояться... От робить, 
скажемо, правління сельбуду засідання... Обговорює годин три справу, де найти 20 коп., щоб передплатить „Правду Прилуччини"... А воно у вікна, щось сипле та 
сниле піском; порошить так, що всі й дивляться на вікна... Що воно таке?... Дивляться та придивляються... коли це голова сельбуду: їй — бо, свиняча морда 
подавалась. А мені начу чорт в ріжками - це секретар... Тю, дурні, то вітер... Це ж будинок «небесних сил» — які ж тут свині та чорти?... А по селу балакають 
та й балакають... Страшно стадо... Утік сельбуд з будинку, утік і вмер... Народилась хата-читадьня, але боїться доторкнутись до будинку: Хай йому грець... Це — 
зачарований дім... Стоїть він собі пусткою та наводить на всіх жах... А треба таки використать його... Коли вже хата-читальня така боязка, то хай найме попа, 
посвятить будинок і почне тоді провадити в ньому антирелігійну пропаганду... Нічого не поробите — треба щось робить, бо будинок потрібний для поширення 
роботи... Робіть же що-небудь!