На нараді Бюро дописувачів
26/ІІ відбулось засідання Окрбюро дописувачів. Характерним у роботі Бюро являється більш широкий охват роботи, як от переведення райнарад дописувачів, зв'язок із робітничим клубом через газетний гурток («Друзів Черв. Слова»). Намічені доклади членів Бюро на підприємствах міста, щоб познайомить робітників зі станом «Правди Прил.» і з роботою Бюро. Розібрано питання про шефство стінгазет міста над стінгазетами села (робкорів над сількорами); шефство повинно бути над усіма районами через листування, обмін газетами; остаточно це питання буде розвязано Окрнарадою дописувачів. В звязку з організацією при Окржінвідділі Бюро жінок — дописувачів, ОкрБюро дало свого представника, що дасть можливість втягти широкі кола жіноцтва в цю галузь громадської роботи. Наші дописувачі на селах повинні також про це подбати. Що ж торкається районових організацій, то ухвалено дотримуватись такої форми: при стін газетах організовуються гуртки «Друзів Червоного Слова», що виділяють президію зі 3 - х осіб на селі й 5 осіб при Райсельбуді, у складі яких повинен бути дописувач «Пр. Пр.». Президія гуртка при Райсельбуді (при стінгазеті) керує по потребі селькорівськими справами району, являється проводирем постанов ОкрБюро, виявляє й свою ініціятиву, скликає наради й т. и. Свою роботу безумовно контактує з Райпаркомом, утягує до своєї роботи вчительство, турбується, щоб стінгазета при РСБ була гарно поставлена, усіма засобами допомагає шефству над сількорами, держить постійний звязок із ОкрБюро, стежить, щоб викликані на «Залізничий фонд дописувача» знали про ці виклики, а також вносили свої кошти завсельбудами, допомагає розповсюдженню «Пр. Пр.». Треба остаточно позбавитись тії кволости, що була дуже помітна з боку наших дописувачів на селі. Районам, де єсть цукроварні, утягти представників стінгазет у цю роботу. Т. т. дописувачі, сповіщайте, шо зроблено в цьому нампрямку в вашому районі та селі.
В. Шестаков.
