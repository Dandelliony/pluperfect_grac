Спогади за 1905 рік.
(c. Сониренці)
Хмарний, сумний і теплий жовтневий ранок. До школи швиденько поспішає селянин А. і, піднявши вгору руку, махав нею: маячить щось червоне. Наближається ще де хто з селян. Тут же скупчуються школярі, читають царського маніфеста про "свободи". Очам не віриться і хочеться вірити, що настає щось краще... Читають цього маніфеста за де-кілька день і в другому селі селяни обговорюють купками. Навіщо мені ті слободи, мені аби борщ з м'ясом. Коли ж воно те буде, й земля... Тоді, як Митин царем буде. Всі шахраї, всіх бий, бий і панів, і вчителів, бий і міністрів, а правительства та царя не смій трогать. А панство готується. Ось один з них пише й кличе на нараду. „Время тяжелое, население нуждаеться в руководстве. Ми должни организоваться и помочь" підпис — граф Ламадорф-Галаган. Велика графська кімната. Декілька вчителів уже ждуть. Хто з дороги гріється, біля грубки. Одні мовчать і слухають, инші балакають. В одно село, — повідомляє граф
 — приїхали студенти й кажуть: чого ви дивитесь, усе ж ваше, пора брать і ділить — Як це так, це ж анархія! "Я вот приготовил маленькую постанову, продовжував граф-здесь несколько революцій: ми берем на себя обязательство путем чтений и бесед удержать население от погромов именій и лавок, считаем себя не в силе не допускать собраний населення в школе, о чем обязуемся довести до сведения училищного совета и полиции». Отак погомоніли, на дорогу випито по чарці. „Приезжайте, привозите с собою крестьян". — Запрохує граф. Ідемо, коли один візник повідомляє, що як виходив до коней, то стражник успів у візників розпитати, хто з якого села. Селяни й росказали, а тоді аж догадались„ Краще було б не казать"... Через де-кілька день одержали розпорядження за підписом предв. дворянства Милорадовича: — „нікаких собраний в школе не допускать"... Ще через де-кілька часу почались арешти по селах. Почалась чорна реакція. Пішло багато товаришів по в'язницях і на Сибір.