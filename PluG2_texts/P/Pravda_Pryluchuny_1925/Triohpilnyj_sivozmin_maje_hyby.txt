Трьохпільний сівозмін має великі хиби.
У „Правді Прилуччини" від 13 вересня д. р. була стаття агронома Седлера за громадський сівозмін. Тов. Седлер висовує 
нову форму громадського сівозміну, дуже придатну для запровадження в землеустрійних громадах: це трьохпільний сізозмін 
із страховим клином. Не зупиняючись довго на тих хибах, що має цей сівозмін, зазначу, що запроваджуючи його в 
землеустрійних громадах ми введемо той сівозмін, якого Англія позбулася 300 років тому назад, Німеччина 150 років, а ми 
українці тільки тепер, вкладаючи величезні кошти, силу й енергію, хочемо позбутися цього трьохпілля Зважаючи за 
потрібне обговорити цей сівозмін хоч коротко, я хотів би запитати т. Седлера, в якій із трьох рук сівозміну він хоче 
заводити страховий клин? Коли в толочній руці, тоді ми не досягаємо того, що вимагає наука від сівозміну (чергування 
посіву зернових і просапних культур), ПО ОЗИМИНІ зійде ярина, а це недоцільно У великій громаді, де в руці багато 
гоней, не можна зробити так, щоб одна половина руки була чиста, друга зайнята, буде рябопілля, селянам деться кожному 
стерегти свій посів (як робиться тепер у тих громадах, що частково засівають толоку), щоб не вибила худоба, що після 
проведення землеустрію зовсім недоцільно. Коли страховий клин помістити (ввести) в яровій руці, то про чистий пар в 
страховім клині нема чого й говорити, бо він страшенно зменшить посівну площу. Зайняти ж страховий клин просапними не 
доцільно, по-перше через те, що ми посівом просапних поліпшимо грунт і не зможемо його цілком використати, бо на други 
рік ця площа повинна піти під толоку. По-друге, через те, що вводячи той чи інший сівозмін після землевлаштування, ми 
повинні неухильно йти до зменшення толоки, за рахунок якої вводити трав'яний клин. Отже, трьохпільний сівозмін із так 
званим страховим клином не рушить господарства вперед, а затримає його на місці, життя ж потрібує поступового 
розвитку.
