Адміністраторські свині опинилися в державному хліві.
(Червона (Згурівська) економія).
Наші управляючий та його помішник гав не ловлять. Вони, крім свого жалування, як люде поважні, зрозуміли, що можна мати й инші „прибутки". 
І що-ж? — т. Каретніков і т. Равіч годують своїх свиней за рахунок економії. А як це робиться, — ось слухайте: Вирядили вони по парі своїх 
свиней до Жовтневої економії. А там, виписуючи харчі, напр., для 50 свиней, одсмикують від кожного свинячого пайка за-для поважних
адміністраторських 4-х свинок. Отож, як кажуть, дешево й сердито. „І коні ситі, й сіно ціле". Бараняча голова до такого й не додумається. 
Без ніякогісінького тобі клопоту й думок — готовеньке сальце привезеться в самісінькій двір. Їж яєшницю та й годі. Але тільки не здорово 
це для нашого державного майна. Трошки теє..., бо свині заблудилися й попали в чужий хлів... Комусь доведеться виганяти. 