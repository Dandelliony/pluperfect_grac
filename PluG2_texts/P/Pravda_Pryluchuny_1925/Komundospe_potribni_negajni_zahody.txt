Комунгоспе, потрібні негайні заходи!
На розі вулиць Жовтневої та Костянтинівської (проти був. богадільні) є громадський колодязь, широкий такий та глибокий. Так ото стояв той 
колодязь, скілько йому там було треба, та й завалився: цябрина розсипалась і замісць колодязя — дірка. І клятая дірка ця на піваршина від 
пішоходу. І коли ото йдеш удень повз колодязь, то стає страшно, а що вже вночі — то обходиш його здалеку, поминаючи в молитвах тих товаришів 
наших, кому відати цей колодязь належить. Воно дивно, що ще й досі ніхто там не скупав себе навіки, але вночі та ще при „вдовольствії" на 
40° — напевне хтось утопиться к лихій годині. Треба його, колодязь отой, хоч загородити. Я вже не кажу, що селяни лаються, бо ніде конячини 
напоїть.