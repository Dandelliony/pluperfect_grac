Весняна засівна кампанія.
Умови осени та зіми були надзвичайно несприятливими для сільського господарства. Не було снігу, немає дощів - все це погані ознаки. Нічого гарного не кажуть і досліди будучої погоди, що їх роблять метеорологи. Квітень місяць, за їх повідомленнями можливо буде сухим. Коли ці пророкування справдяться, то можна чекати дуже скрутного становища всіх наших засівів, бо в квітень потрібує найбільше вохкости. Таким чином над сільським господарством висить загроза посухи. Але «посуха не є лихо, - а провина господаря», так каже нове прислів'я. Останні роки, показали, що з посухою боротися можна. Правда, що боротися з нею можна заздалегідь - підготовкою під озимину ранніх парів. Це вже багатьома господарями зроблено в 1924 році, але й зараз можливо зменшити тую загрозу де - якими своєчасно проробленими роботами в полі: боронуванням озимини, раннім боронуванням зяблевої ріллі, раннімзасівом то – що. Господареві не слід падати духом, а навпаки, ще більше напружити енергію для того, щоб перемогти лихо. Зараз більше ніж колись треба селянству звертатися за порадою до агрономів, бо тільки своєчасне виконання всіх робіт по вказівках агрономії може озброїти сільське господарство проти посухи. Особливу увагу селянам треба звернути на засів кукурудзи, картоплі та цукрового буряку. Всі ці рослини, а особливо кукурудза є страховкою сільського господарства під час посухи. Вони не бояться посухи і родять посушливого року приблизно так як і нормального. Кукурудзи цього року заготовлено багато і вона буде росподіляться по районах земорганами через с. - г. ксоперацію на засів. Цукровий буряк слід висівати скрізь, навіть там, де не можна його здати на цукроварню - він піде на годівлю худоби й особливо свиней. За останні роки в нас помічається скорочення площи під картоплею. Господар, що зменшує в себе в господарстві площу під нею є, сам собі ворог, бо картопля крім того, що страхує його господарство від руїни під час посухи, дає втричи більше прибутку ніж хліб. Розумний господар буде боротися не тільки в цьому році, але й підготовлятися до боротьби з посухою на майбутні роки. А підготовлятися треба тепер же. Головним заходом у боротьбі з посухою за данними всіх наших досвідних станцій - є ранні парі . Тому й треба нищити наше головне лихо - толоку зорювати її в квітні місяці та займати по можливості баштанами та городиною. Всі ці заходу до боротьби з посухою стають особливо важливими тепер, в цьому 1925 році, тому що вчені люде довідалися, що в 1926 р почнеться посушливий період, котрий тягтиметься сімнадцять років, аж до 1942 року. 
Агрон. Петро Храпко.

