З життя піонерів у лагері.
Ранок. 7 година. Сонце сушить росу й вона, переливаючись усіма колірами радуги, зникає. Дзвінок, і лагер — Комуна 
молодих піонерів-ленінців починає ворушитись, прокидатись. В одну мить піонер готовий і віддав салют червоному прапору, 
вітаючи початок трудового дня. День завзятої піонерської роботи почався. Після сніданку піонер лагер порожнів, кожний 
колектив виконує своє завдання Один колектив пішов провадити роботу серед своїх братів, неорганізованих пастушків. 
Другий працює в полі. Третій вивчає тютюнове виробництво. Четвертий прибирав лагер і п'ятий вартує. Жодний піонер не 
гуляє, кожний працює й набирається знання в піонерському лагері-комуні. 12 година. Один за одним сходяться колективи 
до лагеря й після праці набираються сили: снідають. Поснідавши, піонери расходяться по всьому лагерю: вільна година. 
Хто приймає участь в інсценіровці, — на веранду!... Ей хор до дому!!!.. Читати в лагері. Це після вільної години 
починається клубна робота, підготовка до міжнароднього дитячого тижня. Готують хорові пісні, виставу, декламацію, 
оркестр „ку-ку“ то що. Клубна культурна робота триває до обіду. 3 1/2 год,, дзвінок і всі діти, помивши руки, 
обідають... По обіді кожний піонер повинен цілу годину пролежати спокійно в саду — так звана „мертва година". Далі 
відкривають книгозбірню, читальню й піонери читають, набираються теоретичних знаннів. Дочитавши цілу годину, діти 
провадять фізкультурні вправи де загартовують своє здоров'я. Наближається вечір. Після вечері підходить та гадина, 
якої дітвора чекає цілий день, яку вона дуже любить, це огнище. Тісним родинним гуртком навколо огнища піонери уважно 
слухають своїх старших братів про боротьбу за визволення робітничої класи із під тяжкого гніту. Слухають піонери й 
переживають, і їхні маленькі серця твердіють і наливаються ненавистю до своїх гнобителів... Дуже не хочеться розходитись
спати, коли коло огнища так гарно й цікаво. Хочеться сидіти й слухати... слухати, але дисціплина й дітвора, проспіваючи 
Інтернаціонал, іде спати, після денної завзятої роботи, що виховує й готує з них майбутніх борців. 