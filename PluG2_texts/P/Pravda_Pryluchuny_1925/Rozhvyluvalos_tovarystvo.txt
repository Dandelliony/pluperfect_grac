Розвалюють товариство.
(с. Сотниківна, Яготиноького р ).
Добре живеться нашому правлінню с.-г товариства, бо з ревізійною комісією в згоді працюють. А де „згода в самействі, 
там мир та тишина". Куплять що — обмивають, продадуть — теж попойка, а вже як ревізія буває, так ціле весілля, на все 
село чуть. Та чому і не пити? Самогонка у дворі гониться, де контора міститься, самою хазяйкою, а по закуску теж не 
далеко йти, бо крамниця з боку. Надумали прибавити собі утримання, і прибавили по пять карбованців без всяких там 
загальних зборів. Найактивніше себе проявляють рахівник Калита Ів. їв , голова т-ва Марченко та від ревізійної комісц — 
Куць Г. Крамниця пустує, збитки збільшуються, а їм і діла мало Рятуйте, кому дорога кооперація, бо розвалять товариство! Дубок