БІБЛІОГРАФІЯ
Журнал «СЕЛЯНСЬКИЙ БУДИНОК» — орган всеукр упр. селян, будинками головполітосвіти УСРР. Місячник Листопад 1924 Ч. 1. Адреса: Харків пл. Рози Люксембург Ч. 23. Ціна 3 карб на рік. Уже одна назва журналу «Селянський будинок» свідчить, шо він присвячений політосвітній роботі на селі. Уже в першому числі є гарні статті, а саме: «Сектанство та завдання сельбуду», «як оживити роботу сельбуду», «що робити сельбудові й хаті-читальні в-осени й зимою», «як улаштувати живу газету в сельбуді», «як народилися сельбуди». Усі ці статті цікаві для політосвітнього робітника на селі. Є й літературний відділ, у якому вірш тов. Плискунівського «Батрацькі співи» покладений на ноти Богуславським. Так що хоровий гурток може вивчати й нові пісні. Є відділ «що читати». Ще журнал покращає, коли в йому згодом буде міститься матер'ял із місць 
Тодось Юрченко.
