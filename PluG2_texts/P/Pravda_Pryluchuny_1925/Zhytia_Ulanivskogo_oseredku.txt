Життя Улянівського осередку ЛКСМУ.
Наш осередок організувався в 1924 році з 4-х чоловік а зараз має 19 чоловік, з них 2 дівчини. По соціальному стану в осередкові 15 бідняків та 4 батраки. Актив осередку складається з 4 чоловік. Працюють члени осередку в сільраді (4 чоловіки, що переважно керують секціями), 1 чоловік у президії КНС. В хаті читальні беруть активну участь всі комсомольці. В юнсекції працює до 50 відсотків неорганізованої молоди. В літній період робота трохи занепала в хаті-читальні, а провадиться на дубках (співи революційних пісень та гри). Більшість молоди дуже захоплюється спортом, та на жаль нема інструктора, що керував би цією роботою. Зв'язку з партосередком нема. Робота серед дітей велась ще з літа 1924 року. Єсть колектив молодих піонерів. Також ведеться агропропаганда. Членами нашого осередку було посіяно 1 дес. проса, єсть баштан. Прибутки осередок повертає на політосвітню роботу. Єсть надія, що в зімній час наш осередок поведе роботу з більшою активністю й уникне тих хиб, які були до цього часу. Юнкор .