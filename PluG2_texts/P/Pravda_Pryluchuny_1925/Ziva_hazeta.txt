ЖИВА ГАЗЕТА.
Ольшанським сельбудом було улаштовано перший раз «Живу газету». Завсельбудом сказав коротеньку промову, в котрій зазначив завдання ції газету та її ріжницю від вищих газет. Потім відповідальний редактор газети оголошував поступавші дописи до газети, а завсельбудом тут же зачитував їх. Селянство страшенно зацікавилось газетою і на запитання редактора: чі потрібна селянам така газета? — Всі як один сказали, що газета потрібна і прохали частіше улаштовувать її. На підставі цього, гуртком «Живої газети» було вирішено улаштовувать її кождого тижня з такими відділами: Світові події, сільсько - господарський, кооперативний, літературний, колючки, хроніка і об'яви. Так у нашому селі єсть новий почин в культурно освітній глузі, що об'єднає навкруг себе широкі верстви не тільки молоди, але й людей старого зросту. Річ у тім, що в нас в селі єсть чимало людей неписьменних, а також і мало письменних, що не можуть ще гарно читать не тільки писаної від руки, але й друкованої газети, а в «живій газеті» йому все прочитають, тільки слухай! Крім цього з «живої газети» він узна не тільки про світової події, але і про життя свого села: як працює кооперація, що робить сільрада, а також і окремі особи. Прийшовши до дому — все роскаже там. От вам і «жива газета», бо вона дійсно буде жить між селянами.
Маяк.
