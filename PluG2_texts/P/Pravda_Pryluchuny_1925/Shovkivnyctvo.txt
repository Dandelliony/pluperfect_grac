Шовківництво в Грабарівці.
Спроба годівлі червяка — шовкопряда із грени доморослої закінчена зразково: хворости не помічалося, в завивку коконів 
пішли черви на 27 день, звичайно не всі, а початок кокони дали чудовий. Є рація взятись за це діло кожному, що має 
змогу користуватись листом із шовковиці. Коли в бідняка нема худоби, щоб прохарчувати,коли родина бідняка не має 
здатних до тяжкої праці робітників, — беріться за шовківництво. Червяк буде для вас даровим помішником і за харчі з 
листу шовковиці дасть чудову шовкову нитку, з якої можна без ніякої машини добувати кустарне шовкосе полотно. Коли ж 
кому це не під силу, то погодувавши червяка лише один місяць, можна продати кокони Київському шовкотресту, або 
Таганрогзькій шовкостанції, що працює в всеукраїнському маштабі. Потрібно лише знати, як вигодувати червей, а такі 
вказівки й поради я дам, як шовково — практик, що має діло з червяком ще з 1911 року, вивчивши цю справу досконально. 
Коли нема коштів на полички з дошки, можна зробити з очерету, хмизу, або з полотна чи рядна. Для решіток коконників 
можн насушити буряну, що перекотиполем зветься, в якому червяк намотає вам чудових шовкових ниток, з яких ви вже сам за 
допомогою тії ветушки (що баби розмотують прядиво) зробите цю нитку завтовшкатакою, як вам треба. Є для цього 
спеціальні шовковорозмотні верстати, але нам біднякам це не під силу. 