Червоний суд.
СПРАВА БАНДИТА ПОГІБКА. 
20 серпня Прилуцький Округовий суд під головуванням т. Книжника розглядав справу Прокопа Десятника та відомого бандита, 
що вже раз судився, Михея Погібка з с. Брагінець Варв. р-н у. Вночі на 25 січня 1925 р в хут. Мармизівці Варв. р-н у 
було вчинено збройне пограбовання гр. Пащенка та Суданського трьома особами. Ці бандити, загрожуючи зброєю, взяли 
ріжний одяг, 24г п. сала 150 крб. миколаєвського срібла. Через 2 дні було вчинено труса в Десатника і в його клуні 
знайшли речі, пограбовані в Пащенка. Тоді заарештували Десятника й було заарештовано по подозрінню гр. Погібка, їх було 
взято під варту в райміліції. Коли Пащенку було показано Погібка, той його впізнав й заявив міліції, що Погібко той 
грабіжник, який наставляв на його револьвера при пограбованні. На суді матер'ялами та свідками було встановлено, що 
Погібко Михей разом з інчими брав активну участь у пограбованні Пащенка й Сударського. Але обвинувачення Десятника в 
тім, що він грабував, нічим не доведено. Суд ухвалив, що те, що в Десятника знайдено речі, не може служити матер'ялом 
до обвинувачення, бо Десятнику ці речі в клуню підкинено. Свідченнями свідків доведено, що Десятник — людина чесна й на 
такий злочин не здатній. А тому суд присудив: Прокопа Десятника, за недоведенням обвинувачення, виправдати, а Михея 
Погібка, 24 років, визнати винним і позбавити волі в суворою ізоляцією на 10 р. з конфіскатою всього його майна. На 
цім справа не скінчилася. При допиті свідка Гельфгата судове слідство встановило, що М. Погібко славен і на Роменщині. 
Вночі на 12 квітня він пограбував сем'ю Гельфгата. Коли грабіжники вдерлися в хату, Погібко крикнув: Стій, ні з місця! 
Що в вас петлюрівське засідання? Ми старі революціонери по тюрьмах сидимо, а ви тут живете... Давай гроші! Пограбувавши 
Гельфгата й загрожуючи йому припікати свічкою під руки, взяли в нього кільця, портсигар, бінокль і багато одягу. 
Заарештованого Погібка Гельфгат впізнав. Суд, маючи на увазі, що Гельфгата пограбовано в Лохвиці, що слідство в цій 
справі переведено не цілком, ухвалив: матер'ял про пограбовання Гельфгата виділити й вирядити Погібка разом із 
річевими доказами до прокурора Роменської Округи. 