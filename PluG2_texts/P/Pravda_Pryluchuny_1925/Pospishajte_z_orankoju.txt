Поспішайте з оранкою під озимину.
Рання оранка під озимину завжди має велику вагу. Із досвіду Драбівської с.-г. досвідньої станції видно, що самою 
тільки ранньою оранкою можна підвищити врожай озимини понад ЗО пудів на сотню. Це стосується не тільки до оранки пару, 
а так само й до безпар'я, себ-то, коли сіють жито по стерні. От, про це саме зараз і йде річ. Бо жито по стерні сіють 
у нас чимало селян. Досвідна станція теж сіє щороку жито по стерні для спроби (що треба робити, щоб воно краще родило), 
і от спостерегли: коли орати зразу після жнив, ще поміж копами, то врожай жита збільшується на 33% пересічно (на 19 
пудів). А під инші роки рання оранка навіть може подвоїти врожай. Так було, наприклад, 1918 р: тоді так само, як і 
цього літа, протягом травня та червня випало біля 160 міліметрів дощів, це виходить біля 140 тисяч відер води на 
десятину, а потім, у липні міс., як і зараз, дощі зменшились і друга половина літа була сухою. Отже де було раніше 
впорано й заволочено, там ота дощова вода, що ввійшла в землю Де оранки, збереглася для споживку посіяній озимині й 
воно гарно розвинулася з осени і дала добрий урожай. Там же, де з оранкою спізнилися, дощова вода з грунту встигла 
зникнути, бо її добре висмоктало коріння тих бур'янів, що їх багато на стерні, а озимина, хоч і була посіяне тогож дня, 
як і на ранній оранці, вже не мала з чого розвиватися. Отже, зважаючи на це, Драбівська сільсько-господарча досвідня 
станція радить усім, хто сіє жито чи на толоці, чи на стерні, чи після віки з вівсом, або після иншого якого так 
званого „займаного пару" — орати, не гаючи жодного дня й ріллі неодмінно заволочувати в одну борону на кінець дня 
стільки, скільки виорано за той день. Керовник Драбівської с.-г досвідстанції Я. Левицький.