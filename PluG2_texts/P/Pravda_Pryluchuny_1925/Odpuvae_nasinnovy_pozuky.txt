Одпиває насінньову позику.
(с. Сергієвка, Яблунівського району)
Єсть таке розпорядження, щоб КВД допоміг селянам засіяти всю землю, щоб, значить, видав, у кого немає, насінньову позику... От і видав її голова Сергієвського КВД. Видає та й користується з цього. - Раз я даю, значить треба, щоб поблагодарили мене за це... І «благодарять» люде... Хто півкварти несе, хто цілого журавля, а хто закликає до - дому... - Пожалуйте, гражданин голова, до мене на вечір - саме капає, свіженької… А оце вам пляшечка придварітельно... І ходить голова од одної хати до другої, ходить і ільнує, як піп перед Великоднем .. Самогонкою од нього так і несе. Ніколи бідному й працювати... Поливає насінньову позику, щоб ізійшла (посуха й тут шкодить)... Хай поливає, може йому ота насінньова позика од самогонки проросте на пупі, щоб не ходив більш одпивати її. 
За дописом Тамбувалого — Метеорний
