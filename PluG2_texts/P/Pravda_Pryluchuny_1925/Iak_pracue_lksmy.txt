Як працює осередок лксму.
(с. Гнилиця). Гнилицький осередок існує з 1921 року, зараз в ньому членів 22 і 9 кандидатів. Дівчат в осередку 5, майже всі батрачки. По соціяльному стану члени осередку діляться так: батраків 5, бідняків 13 і середняків 4. Не дивлячись на те, що осередок існує вже давно, авторитет серед селян має малий, що виявилось при перевиборах ради, куди ввійшла тільки одна комсомолка. В таких організаціях як кооперації - комсомольців у правлінні нема. Самовиховавча робота йде гарно, хоч вона налагодилась і пізно, але зараз жваво розрішують життьові питання, такі як: що таке КНС, КВД то – що. Осередок керує роботою юнсексекції, що організувалась в січні, але роботи й зараз нема. Тут помічається мляве керовництво, на що слід звернути увагу осередку. Робота серед допризивників посувається вперед, одна хиба - що робота одноманітна, все спорт і спорт і більш нічого, політчасу нема. Осередок керує колективом молодих піонерів. Дітей в колективі - 55. Останнім часом робота велась погано, виникали ріжні непорозуміння, це тому, що не було керовника. Зараз - же керовннка призначено, й робота серед дітей повинна налагодитись. Одна хиба й дуже важлива в комсомольців - це недистиплінованість; цими вони навіть розбивають де яку сельбудівську роботу. Коли з молоди починає хто - небудь висовуватись уперед, де - які комсомольці починають, сердитись і вже той повинен кинуть роботу. Такі випадки бували при організації співочого гуртка і драматичн. в дуже гарячий час, коли готувались до свят «Дня жінки», «Шевченкового свята». Але, думаю, що комсмольці цю хибу виправлять, бо через це вони можуть мати авторитету не тільки серед селян, а й серед молоди. 
І. П - нь.
