НЕ ГАРАЗД РОБЛЯТЬ.
(с. Ряшки, Іваницьного району).
Більше місяца тому назад в с. Онекієвці в одного бідного селянина гр. Плечка згоріла хата, 2 сараї клуня саж і корова. 
Це нещастя привело цього селянина до зубожіння, без сторонньої допомоги його господарство очуняти не може. Крім того 
гр. Плечко має й инше горе: сліпий на обоє очей. Але-ж замісць того, щоб піти йому на зустріч допомогою, агенство 
держстраху Сріблянського поділу й до цього часу не виплатило належної страхової нагороди, а місцеві зборщики казали, 
що не можуть виплатити без дозволу страхового агента, а коли останній дозволив, то теж не виплачують, а чому не відомо. 
Майже що-дня ходить до Ряшківської сільради — цей селянин з своєю дружиною (бо без поводатаря він ходити не може), 
шукаючи зборщика Прилипну, ходячи з сільради до нього додому, а з дому знов до сільради, прохаючи поради та допомоги і 
врешті, без жодних наслідків, повертається до свого села, проклинаючи свою долю, поливаючи гіркими сльозами своє лихо. 
Допоможіть же, нарешті! Припиніть тяганину! 