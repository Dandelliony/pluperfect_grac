Виявлення позапартійн. сельактиву та керовництва ним.
(В порядку обговорення).
Тепер переводиться велика робота по виявленню позапартійного сельактиву. Завдання складне воно, потрібує довгого знайомства з тим тим чи иншим селом. Треба періодично бувать на засіданнях сільради, загальних сходах селян, на зборах інших організацій села, щоб більш певно виявить, хто з селян виявляв активність, приймає участь у розв'язуванні питань, а головне — в який бік росте активність. Слід вивчать авторитетність такого активу на селі. Тільки при таких умовах виявлення дасть гарні наслідки. Але виникає не менш важливе питання, — як керувать цим активом, як краще втягти його в роботу села. Я вважаю, що потрібно скликати наради активу. Всі важливі питання, що належать популяризації серед населення, як напр., питання сільськогосподарчого податку, хлібозаготовки то-що, слід проробить на цих нарадах. Цим ми досягнемо, що актив увійде в курс наших завдань, і через нього провадитимемо всі питання в гущу населення. Де які товариші бояться, що скликаючи нараду активу, ми складаємо ще одну неоформ леву організацію на селі й висовуємо цей актив як привілейованих. Це невірно. Активом треба керувати, його треба закликать до громадської роботи, ворушити його. Треба зуміти актив наблизити до мас, а то актив повернеться в пасив. 