Стан та робота організацій КНС Прилуччини.
Був час, що КНС здебільшого провадив виключно адміністративну роботу. Після 3 Всеукр. З'їзду поступово почали переходити
до роботи і на господарчому фронті. Трудно було їм (КНС) справлятися з цією роботою, бо без реманенту (на 100 дворів — 
17 дворів не мають скоту, 23 двори мають тілько одну голову скоту, така ж приблизно кількість і безреманентних) не 
давала ніякої надії на те, що КНС справляться з цією роботою. На поміч безреманентним стала приходить з одного боку 
широка громадянська допомога як тягловою силою, так і посівматер'ялом, а з другого — колективізація та до певної міри 
с.-г., та мангановий кредит. І коли на 1/5 — 24 р. малось 9188 членів КНС то на 1/5 25 ц. р. є 17319 членів, то 6 то 
збільшилось на 88,5%. Зараз між організацією КНС і заможньою частиною села, що в свій час розкулачувалась і була 
позбавлена виборчого права, відбувається одверта боротьба за прилучення на свій бік неорганізованої бідноти та 
середняків. Духовенство тако ж приймає в цій боротьбі жваву участь всілякими засобами. Землеустрійна робота показала, 
що середняк і неорганізоване бідне селянство ні в якому разі не може бути на боці куркуля з його духовенством. Були 
випадки, що КНС обстоює землеустрій куркулі-ж проти, але середняки завже приєднуються до КНС і мрії куркулів 
розбиваються. Є на окрузі всього 65 колгоспів, що на 75% складаються з семей членів КНС. Причина цьому безреманентність
з одного боку, а з другого земгромади погано йдуть на зустріч по одводу земель колгоспам, та й сами нові колгоспи 
прагнуть до того, щоб землю нарізували не по фактичному користуванню, а з прирізкою з громадських та инших фондів. 
Гарно проходить інтенсифікація та кооперування. У 35% незаможнього господарства введені цукр. буряк, тютюн, м'ята то-що.
Комнезамами толочні землі цілком займаються під зайнятий пар та пропашні рослини, баштани, віку і т. и. на грунті чого 
часто й густо виникають суперечки між заможньою частиною села та біднотою. В кооперації члени КНС із загальної 
кількости 17.ЗІ9 чоловік займають 80%, тоді як решта селянства тілько 42%, при чому взагалі там більше бідноти чим 
середняків. Йде тако ж уперта боротьба з боку КНС з старим гнилим побутом. За рік КНС проведено 73 похорони, 152 
червоних зводин і 37 шлюбів при великій участі селянства. Але все ж іще в релігійних общинах перебуває 50% членів КНС, 
тоді як до лютневих перевиборів іх нараховувалось тілько 10%. Де через вплив попів, що останнім часом почали похід 
проти безбожників та вербунок віруючих. В час лютневих перевиборів поде-куди в орган. КНС почувався пригнічений настрій 
а поде-куди ще й досі на сьогоднішній день окремі члени КНС, що в свій час викинуті з партії (с. Ольшана, Оржиця) не 
хочуть погодитись із узятою радвладою лінією по роботі на селі, але такі явища занадто рідкі і вони поволі усовуються. 
Дуже кепсько стоїть справа з техничним апаратом, як рай так і с.-КНС. Перевантаженість секретарів С Р., та обмеженість 
тех апарату РВК (КНС свого апарату не мають), не дає майже ніякої змоги своєчасно виконувать завдань центру, а тако ж і 
своєї безпосеседньої роботи.