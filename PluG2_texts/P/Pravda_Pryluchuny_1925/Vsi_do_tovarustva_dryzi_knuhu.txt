Всі до товариства «Друзі Книги».
Всі до товариства «Друзі книги». «Книгу массам»! - таке гасло виголосив ще ХІІІ - й з'їзд РКП. Сотні тисяч книжок випускають видавничі товариства, міцніє газетна справа й разом з тим виникає можливість просунути книгу й газету до самих низів, до найдальших закутків. Яким же чином це зробити? як привернути до них робітництво й селянство? Зрозуміло, що треба організувати наші книгозбірні, піднести роботу клубів, сельбудів, хат читалень, роботу, що в усіх своїх галузях спірається на тіж книги й газети. Вищі урядові органи подбають про призначення до ширших політосвітніх установ постійних, досвічених завідуючих книгозбірнями, допоможуть їм організувати й упорядкувати книгозбірні, але тут потрібна й участь самої громади. Треба, щоб усі, хто розуміє значіння книги, ролю її в справі народньої освіти, організувалися, скупчилися навколо своєї книгозбірні в товариство «Друзі книги». В йому може бути всякий громадянин, тільки ворог книги, науки - чужий йому. Иншим товариствам воно не стане на перешкоді, а такому, як «Друзі лікнепу» буде рідним братом. Товариство притягує до книгозбірні громаду шляхом улаштовання вечорів книги з відповідними лекціями, докладами, літературними судами, вечорів відповідів та запитань і т. ин. Для цього воно з‘вязується з партійними, професійними й радянськими організаціями. Виявляє стан книгозбірень у своєму районі, робить матер’яльву (грошову) допомогу книгозбірні членськими внесками, збіранням пожертв, улаштованням платних вистав, концертів, з'ясовує значіння книги й газети, росповсюджуючи їх у громаді. Організоване населення, як передова частина громади, повинна уважно поставитись до цеї справи. Молодь, незаможники, організоване жіноцтво, члени профспілок, усі до товариства «Друзі книги». Зробимо ще один крок до перемоги над ворогом трудящих, народньою темрявою. 
В. Тимофіів.
