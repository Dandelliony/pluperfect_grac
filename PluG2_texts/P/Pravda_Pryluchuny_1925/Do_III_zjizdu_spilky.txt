До ІІІ-го Округового 3‘їзду спілки, "Робітземліс" на Прилуччині.
Робітземліс із кожним днем зростає і міцніє. Коли ми до 2 з'їзду мали 1160 членів спілки, то тепер на 1/хі — 4121 член спілки.
Зокрема зріст спілки за рахунок наймитів маємо такий: на 1/хі 1924 р. — 469, на 1/хі 1925 р. — 1087.
Ці числа яскраво говорять за поліпшення масової роботи в спілці. Спільчаноьний апарат наблизився до маси.
Реорганізовано спільчанський апарат в районі. За новими райкомами закріплено всі підприємства й установи для безпосереднього обслуговування, передано діло прийому й виключення членів спілки до їх рук, уведено самостійне рахівництво.
Маючи організаційне зміцнення роботи спілки РЗЛ, потрібно кинути оком і на недоліки.
Наймитів охоплено лише на 40,5 відсотків, отже, потрібно підвищити масову роботу серед наймитів.
Разом повстають завдання поліпшити зміст виховавчої роботи серед них та скерувати її на плановий і глибокий шлях, а в першу чергу ліквідації неписьменности серед наймитів.
Правила Раднаркому ще й до цього часу широко не популяризовані серед населення наймитів, а подекуди є випадки, коли навіть профробітники мало знайомі з ними, подекуди ще не відмовилися від старих методів роботи й не з належною увагою слідкують за виконанням трудумови.
Мляве обслуговуваная с.-г. підприємств та установ Інспектурою праці й повна відсутність його в індивідуальних господарствах напевно примусять з'їзд висловитися за введення інспектора по с.-г. на Прилуччині.
Великий зріст спілки за рахунок цукровиків ставить завдання перед спілкою: утворення гарних форм обслуговування їх, зміцнення апарату та поглиблення роботи в усіх галузях.
Наші райкоми найбільшу увагу звернули на сільгосподарства, що навіть пошкодило роботі серед наймицтва.
Це напевно з'їздом буде засуджено. Потрібно усунути цю хибу шляхом зміцнення райкомів.
Великі завдання останніх, инколи бувають не під силу їм, от через що потрібно висловитися за збільшення їх кваліфікації через організацію відповідних курсів не тілько в окрузі, а і в центрі Республіки.
Крім того, доведеться накреслити шляхи до утворення міцного сількому по роботі серед наймитів, бо яка б там кваліфікація районового робітника не була, але коли безпосередньо нікому робити на селі, то далеко не заїдеш.
Робота серед фахівців теж вимагає свого поліпшення. Ось головні завдання, що стоять перед з'їздом.
Треба сподіватися, що, на підставі досвіду минулої роботи, з'їзд усуне всі перешкоди й накресливши шляхи на майбутнє, забезпечить їх успіх. 