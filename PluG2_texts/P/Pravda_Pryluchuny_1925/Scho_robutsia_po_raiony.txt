Що робиться по району.
Березово - рудський район.
Згідно з наказом партії, мені довелося робити порівнюючи довгий час в низовому апараті … селі. Таким чином мої дописи будуть висновками, або вірніше, збіркою перевірених спостережень, що я зібрав за час порівнюючи довгої практичної роботи.
Політико освітня робота. Мережа політико освітніх установ у районі досить широка: сельбудів 2, хат - читалень 14, куткових 15, лікнепів 14. Треба відзначити що зростання мережи йшло стихійно, без певного керування Райсельбуду. Останній відчит Райсельбуду має таку картину політико освітньої роботи в районі: членів сельбудів та хат читалень 1078, гуртків у сельбудах 32, що охоплюють 500 душ, відвідало сельбуди та х. читальні за місяць 11,100 душ. Членством у сельбудах охоплено населення в такому розмірі: доросле населення, що має право участи в виборах 8%, взагалі населення 3,5%. В загальній кількості членів жінок - 180, чоловіків 848, членів КНС 316 [по відомостях Рай КНС 214]. Обрахунок членів по віку не ведеться, можна лише приблизно встановити, що здебільшого це є молодь. Робота, як і зростання мережи йде також в загальній мірі стихійно, хоча райсельбуд має свої плани роботи, в останнє скликаються Райагітпропом наради, що здебільшого розглядають питання роботи сельбудів. Помітно не досить повне охоплення сельбудів з боку районового центру, а також недостатня вивченість з його боку як загального стану роботи підлеглих установ, так і тих причин, що впливають на стан роботи в кожнім окремім випадку. Статистика і взагалі обрахунок роботи не налагоджені. Причина перш за все ось у чім: за останні п'ять місяців зав - райсельбудом перемінилося п'ять душ — рівно по одному на місяць. Друге: райсельбуд не користується певною увагою з боку Райвиконкому, що стверджується уже тим, що за весь час робітники сельбуду помогли добитись права на користування кіньми Райвиконкому. Помітно, що Райвиконком хоче командувати роботою Райсельбуду. Третє: немає помешкання для районового сельбуду. Але незалежно від стану райсельбуду на місцях робота зміцнюється. Сельбуд з кожним днем все більш стає головним джерелом в справі розвитку радянської суспільности на селі. Бо справді, коли раніше сельбуд відвідувався лише молоддю, то зараз відвідування набірають характеру масового і що найцікавіше, так це те, що починає вже ходити й доросле населення. Під час різдвяних свят і водохреща сельбуди провадили свою роботу як і в звичайний час. Товариші, що ведуть роботу в сельбудах, свідчать, що «кутя» одвоювала лише половину постійних дорослих відвідувачів сельбуду. В Сасинівському сельбуді я був на «голодну кутю» і бачив, що приблизно … душ дядьків були в сельбуді з 5 — 6 годин вечора до 1 години ночі, слухаючи спочатку … доклад, а потім музику, яку … цей час запрохав сельбуд. Газета, що читається в сельбуді, все більше й більше приваблює населення: не раз мені приходилось бачити по де кілько десятків селян, що сами організували голосне читання. До речі про газети. Недостача газети — це нещастя Б. - Рудського району. Лише сельбуди до деякої міри постачаються газетами і то «свіжою» в сельбуді рахується газета московська на 6 — 7 день, а прилуцька в деяких місцях на 3 — 4, а в деяких теж на 6 — 7 день. Окремих передплатників на газети по району біля 150, що складає приблизно 1% дорослого населення. На мій погляд найбільшою популярністю користуються газети «Правда Прилуччини» та «Радянське сло». Приходилось спостерігать, що допис у «Правді Прилуччини», що торкається цього села, викликає серед селянства цілий фурор: його читали цілий вечір і на всякі лади. Але такі вирази, як «Кельнська зона» треба пояснювати, бо мені в одному місті прийшлось потратить добру годину, щоб розплутати, що «вона» і «зона» (буває на хлібові) не одне й те - ж. Гурткова робота в сельбудах, на мій погляд, поки - що — омана: немає ні керовників, ні звички до такого роду праці. Принаймні в де - яких випадках, коли в відчиті значилося «гурток», на місті я знаходив або звичайнісіньку масову лекцію, або пусте місце. Там тільки, де є ЛКСМ, йде політична робота. Загальна хиба сельбудів: в останній час занадто багато навантаження лекціями, читанням докладами й майже нічого щодо розваги. Така крайність безумовно шкодить роботі і те явище, що на селі і до до цього часу процвітають і «досвітки» і «грища» з їх музикою і співами, що гуртують навкруги себе ще добрих 70 - 80% молоді навіть там де є організація ЛКСМ, це явище в значній мірі є наслідок невміння керовників сельбудів зробити свою роботу ріжноманітною, вности в неї елемент розваги. Під кінець вважаю за потрібне зупинитись на ініціативі Смотринської хати - читальні, що на мою думку має надзвичайне значіння в поширенні роботи. Смотрини стали на шлях організації куткових хат - читалень. Цих хат зараз 11. Відвідування в середньому 20 душ, таким чином 250 душ дорослого населення втягнуто до читання газет, а це складає не більше, не менше як 21,5% всього дорослого населення. Цю спробу на мою думку треба поширити на всі сельбуди та хати - читальні. Що до ліквідації неписьменности, то досягнення тут безумовно є: по району існує зараз 14 лікнепів з загальною кількістю учнів до 500. Фактичне відвідування значно менше, але 350 - 400 учнів буде. Кепсько стоїть справа з обліком неписьменних. Складені в де яких сільрадах списки після перевірки на місцях оказалися нікчемними. В цілому вражіння таке, що справа вивчення письменности населення у низовому Рад. апараті стоїть як другорядна, на положенні техничвої роботи. Потрібні рішучі заходи до ліквідації такої консервативности. Слід також відмітити невірний підхід до втягнення в лікнеп, що його збудовано в значній мірі на силуванні. На приклад організації КНС посилають до лікнепу своїх членів під загрозою виключення з КНС.
В. Шкляр 
(Далі буде).
