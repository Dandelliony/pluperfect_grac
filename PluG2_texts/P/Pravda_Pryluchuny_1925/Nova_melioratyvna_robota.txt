Нова меліоративна робота Окрсільгоспсоюзу.
З вересня місяця нього року заходами Окрсільгоспсоюзу роспочато нову, третю по черзі меліоративну роботу. На цей раз 
будуть сушитись болота по р.р. Руді та Рудці в кількості 1800 десятин. Ці болота роспочинаються в землях с. Рудівки 
Яблунівського району й тягнуться поміж селами Ст. та Нов. Тарнавщиною, Каньовщиною, Дубовим Гаєм, Ковтунівкою, 
Вубновщиною, Яблунівкою і Сасинівкою. Коло останього із цих сел — Сасинівки — болота з'єднуються ще з більшим болотом 
„ Перевід". По своїй якості тепер ці болота уявляють із себе мало придатні, а в де яких місцях і зовсім непридатні для 
використання господарські землі. Власники цих болот селяне, платючи за болота державний податок як за добру землю, в 
той же час мають на 5 — 10 крб. осоки, якої навіть не кожна скотина вживає. Що ж до того, що скілько населення хворіє на 
малярію, сухоти, ревматизм та інші хвороби, які підтримуються болотом, то за це вже й говорить не доводиться. Держава, 
щоб розворушити у населення інтерес до меліорації, дуже допомогає в цій справі Перш за все всі землі, що належать 
селяпам як наділ, зпочатку меліораційних робіт на них зовсім звільняються від будь якого державного податку Подруге — 
на кожний зібраний або витрачений самими селянами на осушку болот карбованець, держава з свого боку дає довготермінову, 
за невеликі відсотки, позику, щоб прискорити роботу по осушці й цим самим дати селянові змогу одержувати з десятини 
не 5-10 крб. як зразу, а може в десять разів більше, як свідчать досліди на вже осушених болотах. Коли болото буде 
осушено й буде давать гарні доходи, тоді буде легка змога селянинові розрахуватись і за ту позичку, яку він позичив у 
держави при початку робіт Вся технична й організаційна робота по осушці на місцях покладається на меліоративні відділи 
при сільсько-господарських товариствах, а в с. Давидівці та Покровці на нові меліоративні товарисва. Таким чином, на 
місцеві кооперативні товариства лягає надзвичайно відповідальна й корисна робота. Вони мусять притягти до своїх лав до 
4000 нових пайщиків, що зацікавлені в осушці болот. Щоб найскоріше виконати цю роботу, треба вжити всіх заходів до 
поширення думки про меліорацію серед місцевого селянства. З цією метою треба використати всі заходи і всі місцеві 
можливости та сили, З свого боку Окрсільгоспсоюз буде надсилати своїх фахівців, що на місцях робитимуть доклади і 
читатимуть лекції, а також будуть технично допомагати налагодити цю справу. Треба напруджити всі зусилля для швидчого 
успіху в цій надзвичайно корисній меліоративній роботі.