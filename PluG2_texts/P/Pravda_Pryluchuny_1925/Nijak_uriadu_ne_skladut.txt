У

Польщі. НІЯК УРЯДУ НЕ СКЛАДУТ.
Скшинський, колишній міністр закордонних справ, що йому президент доручив утворити новий уряд, почав торги-переговори з проводирями ріжних політичних партій.
Велика сварка йде ось із-за чого: лівобуржуазні партії, як от меншовики (як їх у Польщі називають пепесівці) виступають проти теперішнього міністра військових справ Сікорського та вимагають, щоб його більше не було в урядові.
Чорносотенці партії навпаки стоять за Сікорського та проти того, щоб біля влади став Пільсудський — колишній польський меншовик.
Пільсудський — з 1918 до 1923 року — стояв на чолі Польщі. У міжнародній політиці його панування привело до війни Польщі з Радянськими Республіками 1920 року.
Пільсудський, коли був при владі, дуже велику допомогу подавав польським та російським білогвардійцям.
По Варшаві навіть почали шириться чутки, що він хоче збройною рукою вчинити переворот.
Сікорський узявся тоді за пілсудчиків. З наказу його, заарештовано б офіцерів, що заявили, що до армії треба повернути Пілсудського та дати йому диктаторську владу.
Так само по багатьох місцях Польщі поліція обезброїла громадські організації військової підготовки, що могли стати на бік Пілсудського.