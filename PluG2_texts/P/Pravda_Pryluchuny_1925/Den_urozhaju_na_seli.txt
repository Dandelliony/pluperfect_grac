День урожаю на селі. 
(Білоцерківка).
ГОТУЮТЬСЯ. 
„Що воно буде" — запитували селяни, що снували повз арку, на якій красувалась величезна п'ятикутна зірка, виквітчана 
колосками Зверху сніп пшениці, на якому ніби вросли обнявшись серп з молотком. „Трудове селянське свято, — день врожаю 
будемо завтра святкувати" — відповідали комсомольці, що втрамбовували стовпи арки. 19 серпня. Була вже 10 година, як 
почали сходитись селяни на майдан до арки. „Комса" кінчала роботу. Арка — в портретах, гаслах. „Здається все?" Скінчили.
ТРАКТОР. 
З-за повіток загуркотів трактор, впряжений в здоровенну гарбу, прикрашену снопиками, з двома десятками жінок та 
чоловіків. Це Яцинівський та Білоцерківський колективи приїхали на свято. Молодь, старі, діти жінки й чоловіки, що 
покинули „обхожденіе" під церквою, валом валили за трактором. З трактору махали зіркою з колосків та прапором. Крутий 
поворот, чмихнув разів зо-три й спинивсь в середині арки. Селянство сходилось.
СВЯТКУЮТЬ. 
Уже дванадцята голина. Трактор — трибуна. Відкриває свято представник райпаркому т. Білаш Хор з активу гримнув 
«Інтернаціонал», під співи котрого комісія урочисто прийняла експонати революціонерів землі — колективістів, а агроном 
продемонстрував експонати перед селянством. Ось скінчились привітання й доклади у про день врожаю. Офіційна частина 
оголошується закінченою. Демонстрація. Загуркотів трактор в ріжнокольоровому одягу селян, що ватагою рушили за ним. 
Майже о 4 годині розійшлись селяни від сельбуду, щоб знов на вечір з'явитись у школу, де, казали, буде кіно.
КІНО. 
Просторий коридор школи забитий селянством. Яке воно кіно? На стіні люди бігатимуть! І балакати бдуть? Еге-ж! Так це, 
значить, теятри? — знову перший. Рвавсь терпець. Хвилина здавалась за годину. Та й не диво. Перший раз на селі. Затихло. 
Селяни сидять. Гуркіт ручки з ручного дінамо. Завертілась причілкова стіна лісами, горами, будинками, морем, людьми, 
тваринами то що. Ішли видові картини, під кінець пропустили гумористичне. З великим незадоволенням 200 душ селян 
зустріли слова «сеанс окончен». Трищали одвірки, пропускаючи селян. Давай в сельбуц кіно, хоч раз на місяць, то й не 
виженеш — казали, росходившись. Ну зовсім живий, і руками й губами, а голосу не чуть... Всі розійшлись. Кіно зробило 
великий вплив. Даєш кіно в Білоцерківку!