Поїхав, а відчиту не дав селянам.
(Лозовий Яр Ягот. району).
В нашому сільсько-господарському т-ві було обрано за голову громадянина Олександра Зубенка, що працював в т-ві з квітня місяця до середини жовтня біжучого року. Головуючи, т. Зубенко посіяв буряків для т-ва десятин п'ять та такі й собі лигнув п'ять пайків буряків (пай кожного члена т-ва 8 саж). Купив парову машину в борг, щось і задатку дав за неї чималенько. Відкрив закупку тютюну, якого куплено до 1500 пуд. Взагалі, діло пішло як по маслу. Але з половини жовтня Зубенко тим маслом підмазав собі п'ятки й зник, а куди — це відомо правлінню, що складається з 2 членів, бо воно йому дало відпуск без відому загальних зборів. Ось З1-го жовтня правління скликало загальні збори т-ва для виборів голови. Де ж голова! Зубенко не хоче бути за голову, а поїхав до Харкову учитись на інструктора докладувало правління. А де ж його відчит про роботу? Нема. Отак у нас відчитуються.