СТО ЧЕРЕПКІВ.
(Теплівка, Березово-Руд р-ну).
Станція Кононівка. Гуде гудок.. . Урочисто й поважно суне потяг, бо везе... Що везе?  — Везе не машини, не плуги, не 
коси, й не кукурудзу, а вагон горщиків для Теплівського й не аби — якого, а для Тенлівського сільсько-господарського 
т-ва (чули? — дивіться, не вибудьте). Слухайте далі. За горщики заплатили вісімдесят карбов., — це як на жито, то й не 
вберешся... Уквітчали горщиками всі полиці, бо горщечків тих чималенько ж... Селяне не купують: не дешево, та й виріб 
не до смаку. Риплять селяне: „Тільки горщиками й торгують"! Добре намулили очі ті - горщики — їх же... аж он скільки... 
Стоять горщечки, стоять, деякі лежать, а инші вже поснули, бо обридне ж довго стояти та сидіти. Аж од зі ми стоять... 
А далі що? А далі метикувало Правління й дометикувалось таки... Приходять до крамниці рахівник і скарбник (він же і 
член Правління) й до прикащика: — „Слухай, хлопче, як ти гадаєш, вийде сотня черепків із горщика?" — Вийде! (прикащик).
 — Ні не вийде! (скарбник). — Та вийде! — А я кажу, що не вийде! — Б'ємось об заклад! — Ось ди... ви... сь... І брязь об 
землю горщик. А потім лічать черепки... — Он бач, вийшло більше сотні, я ж казав, вийде! Як бачите, т-ші кооператори, — 
прикащик виграв.. Шкода, що це тільки в самій Теплівпі. Як би ото скрізь... по всіх сіл.-господарських і споживчих
товариствах таке розумне Правління — можна було б швидко кооперувати, тільки не селян і не робітників, а... горщики. і 
Нічого, хлопці, — бийте... сміло! — вибирайте тільки найбільші й розганяйтесь добре .. А ще що? До закінчення жнив 
пропонується Правлінню добити горщики і знов закупити, бо нічого ж буде робити. Отоді як у друге привезуть, мабіть не 
сто, а двісті черепків вийде, — до того часу вимуштруються добре. 