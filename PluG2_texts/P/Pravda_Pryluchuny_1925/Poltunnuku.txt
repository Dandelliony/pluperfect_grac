Полтинники (с. Озеряне).
- Оце ж диви! Узяв 30 копійок і зразу - ж на канхвети, або на папіроси й ростратить. - Та як же це так, це ж гроші чужі? - Так що - ж, що чужі? А коли ж йому хочеться по панському жить. Ті - ж, бач, так по млинах заробили, ну а ці соромляться, то й видумали легший спосіб. Та тиж бачив? Він нікуди, ні в яку книгу їх не заносив, так що куди схоче, туди й зросходує. - Ну а голови ти не питав, для чого це береться? - Та що ж, питав, так він мені: «Ето не ваше дело, раз треба, значить берем!» От такі балачки можна почуть у помешканні Озерянської Сільради від селян, які звертались до Сельради за якими будь посвідченнями або справками. Річ у тому, що в нашій Сельраді, щоб одержать посвідчення про матер'яльний стан, чи то яку - небудь справку, то потрібно крім гербового збору в розмірі одного карбованця, заплатить і ще «якісь» 50 коп. Селянин поки доб’ється, щоб десь йому, у чому небудь яке полегшення зробили, то на місці вже витрать 1 крб. 50 коп. Але це все нічого, коли - б воно робилось на підставі яких небудь данних і ці 50 коп. де не - будь заприходувались по книгах, цього ж як раз то в нас і бракує. І мимоволі виникає питання: «Де - ж то вони діваються ті полтинники?». На мою думку треба з'ясувать, для чого вони беруться, щоб не викликать непорозуміння між селянами. 
Око
