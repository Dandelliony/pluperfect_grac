Землеустрій і колективізація.
Більшість колективів Прилуччини організується по тих селах, де зараз не переводиться землеустрій і де село в цілому ставиться до землеустрію байдуже. Члени колективів — це найбільш передовий елемент села переважно з незаможнього селянства, що не зміг помиритися з трьохпільною системою господарювання, намігся вирватись із лабет відсталої громадської форми трьохпілля і знайшов вихід в організації артілі, в колективному госпо дарюванні. Отже переведення землеустрію дає артілі в такому разі багато клопоту тим, що вибраний артіллю шмат землі без суперечок не віддається громадою й часто діло доходить навіть до суду. Безумовно, коли такий шматок не має громадського значіння, суд завжди закріплює його за артіллю, але всеж таки одведення землі затримується на кілька місяців і шкідливо впливав на настрій членів коллективу. Зовсім инше діло буде в тих селах, де провадиться землеустрій всього села. Тут далеко краще гуртуватись селянам, що бажають колективно господарювати, в артілі, чи т-ві по спільній обробці землі і вирізать собі семлю, чи то в окремому шматку, чи в кожному клині сівозміну. Навіть супряжники і ті моглиб поруч, чи недалеко один від другого одержувати землю, щоб краще було допомогати один одному. При загальному розмежуванні землі завжди виявляються лишки і колектив може одержати ще й додатково частину такої землі. Гуртуватись же в колективи маломіцному селянству дуже треба. Колектив зберігає кошти і на живому, і на мертвому реманенті, бо його потрібується далеко менше. Гуртом далеко легше придбать через с-г кредит машини (молотілку, жатку, сіялку і т. ин.), що будуть зберігати ручний труд, а ручну силу можна тоді вложити на поширення міцних просапних кул тур. Виходить, шо в колективі праці менше витрачається, а достатки кожного більші. Це підтверджують існуючі наші колективи. Коли-ж закінчиться землеустрій, тоді колективу зорганізуватися далеко тяжче, бо звести землю до одного місця в кожному клині сівозвороту буде не так легко. Значить, в тих селах, де в скорому часі мають приступити до землеустрію, треба не гаяти часу тим селянам, що хотіли-б гуртом обробляти землю і заздалегідь прийняти статут і зареєструвати, а тоді при загальному землеустрію виділить собі чи в одному місці, чи в кожній руці сівозміну землю й спільно господарювати. Колективізатор ОЗУ Бородиня.

