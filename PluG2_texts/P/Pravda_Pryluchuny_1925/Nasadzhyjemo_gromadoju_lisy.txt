Насаджуємо громадою ліси.
З самого початку революції й до цього часу в нас на Прилуччині зрубано величезну площу лісу. Багато його зрубано свавільно, багато і для державних потреб за 
часів революції, але „ліси врятували революцію", а революція для селян. Біжучій рік, завдяки новим положенням про ліси (як передача лісів селянству), викликав 
ще більшу порубку лісу, ніж була до цього часу. Зрубані площі лісу, з'їдені та попсовані худобою молодняки та наспіх залишені свавільними порубщаками вночі 
високі пні до півтора аршина, — скидаються на пасіку, що заросла глодом та ріжними чагарниками, від яких ніколи не можна сподіватись лісу. А ліс потрібний. Ліс 
потрібний для людини, як їжа, вода і все те, без чого вона не мо же існувати. Треба селянству подбати за те, щоб на місце зрубаних лісів виросли нові, а це 
така річ, що не потрібує ніяких особливих витрат. Цього року врожай на жолудь. Засіяні жолудем з осени, або по-весні пустирі зрубаного лісу за доглядом самих 
селян, дадуть гарні наслідки. Районові лісництва підуть завжди селянам назустріч допомогою, техничними фахівцями, також і приладдям для роботи по облісенню. 
Черга за селянами потурбуватись, щоб не вивелися ліси на Прилуччині. 