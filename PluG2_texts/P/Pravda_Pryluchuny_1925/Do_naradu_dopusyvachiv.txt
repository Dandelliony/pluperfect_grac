До наради дописувачів газети «Пр. Пр.»
22 березня скликається Округова нарада дописувачів газети «Пр. ІІр.». Це вже четверта нарада дописувачів на Прилуччині. Коли на першій нараді в лютому місяці 1924 р. було більше 20 дописувачів, а на третє — більше 50, то на четвертій нараді мусить вже бути більше ста дописувачів. Багато дописувачів запитує редакцію про свої дописи. Редакція подає коротенькі відповіди, але таких порад, яких хоче сам дописувач, редакція через газету не подає, бо не дозволяє розмір самої газети. Кожному дописувачеві кортить свій допис побачити в гаветі, а редакція містить тільки кращі дописи. От і виходить, що дописувачі насідають на редакцію, сердяться, де хто перестає писати. Через віщо це так? А через те, що сердяться найслабіші наші дописувачі, дописи яких рідко коли попадають до газети. Сердяться всі ті, що не бувають на нарадах, не вміють писати, а вимагають, щоб їх дописи друкувалася. Для газети ж краще, коли будуть міститься гарні дописі. Де в газеті гарні дописи, то та газета більше має читачів, тираж її збільшується, стає дешевшою. От через віщо кожна редакція й бюро дописувачів при газеті дбає, щоб більше мати кращих дописувачів. Для цього скликаються наради дописувачів, на яких дописувачі взнають, як треба писати й про віщо. Наради — це курси дописувачів. Зараз у нас дописувача з посвідченням нема. У нас дописувач той, хто пише до газети й повчається на нарадах як ще краще писати свої дописи. Таких дописувачів редакція знає. Хто охочий писати до гавети й надалі, й писати не аби - як, (не біда, що зараз виходить і погано), той прибуде на нараду й узнає, як треба ще краще писати дописи. Отже 22 березня треба всім дописувачам «Пр. Пр.» прибути на нараду. 
Тов. селяне, контора «Правди Прилуччини» надсилає всім своїм передплатникам газету акуратно. Коли не одержуєте, повідомляйте негайно контору газети.
Тодось Юрченко.
