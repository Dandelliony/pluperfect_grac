Виховання сліпих в Америці.
В своєму коротенькому відчити про з'їзд у Москві в кінці листопаду (див. «Правда Прил.» 25 грудня 1924 р.) я зазначив нові погляди на справу виховання сліпих, що були висунуті на цьому з'їзді. Зараз ми одержали відомости, що в Америці ці погляди вже провадяться в життя і дали дуже корисні наслідки. Головним принціпом виховання і забезпечення сліпих з'являється там — не відокремлювать сліпих від оточуючого життя, а зв'язать їх, як і видючих, з організацією праці в Америці. Ця ідея належить сліпому вчителю Роберту Ірвінгу, що почав її пристосовувати до життя з початку 20-го сторічча в місті Клевеленді. В той час міста в Америці росли дуже швидко, як то кажуть, чисто по-американському. В Клевеленд зібралось багато нових мешканців серед яких було до 150 сліпих дітей. Ніякої спеціальної установи для сліпих в цьому місті ше не було. І от у Ірвінга в'явилась думка розмістити цих дітей для дальнішого навчання в звичані школи. Ця спроба була початком нової ери в справі виховання сліпих. Наслідки цієї спроби були настільки блискучими, що нею зацікавились в усій Америці, і скоро вона зовсім знищила стару європейську систему відкремлення сліпих од видючих. На практиці Америка показала, що стара європейська система, коли сліпих пристосовували тільки до ручної праці, (до вироблення корзин, щіток і т. инш), не віповідає вимогам життя. Треба було найти для сліпих роботу на фабриці на тих же умовах, на яких працюють і видючі. Це завдання, при допомозі спільної роботи друзів сліпих і самих сліпих, удалось розв'язати в Америці. В середньому сліпі вироблюють в Америці 75 — 100% звичайного заробітку («Взаимопомощь», 20 січня 1925 р.). 
Проф. А. Щербина.
