КОГО ПОСМЛАТИ ДО ВИЩИХ ШКІЛ. 
(МАЛИЙ ФЕЙЛЕТОН).
Закінчуються жнива. Час молоді села прокладати стежку до вищої школи. І прокладає тую стежку молодь. Ріжно прокладає. 
Сини дійсних незаможників щирою працею на селі, а „антілігенція“ невимовним галасом... Це я прочитав стільки лекцій!... 
Це я за шість вечорів розповів селянам, як творився світ!... Розказується в старих книгах, що „бог ото утворив світ за 
6 днів", а який-небудь „шустрий пістолет" за 6 вечорів такий світ утворить, що нічого не розторопаєш. (Тож таки — бог, 
а то — «пістолет»!) А потім до КНС: Видайте посвідчення, що я щиро працював на селі... І видає КНС, і підтримує всіх, і 
посилав до вищих шкіл, а потім: Отакий анахтема з його полудився... А як же розпинався... Чухає голову оце і 
Олексинська організація КНС (Сріблянського р-ну). Як же й не чухати? Був у них селянин Лещенко. Вступив у члени КНС. А 
КНС дало йому командировку до вищої школи: Іди, мов, учись... — потому-ком-незам — авангард на селі... І пішов, і
учивсь... Як із члена комнезаму, з нього, звичайно, не брали платні за навчання. Мо там і стипендію дали чи безплатне 
помешкання для життя — про це невідомо. Приїздив він що-літа і читав, певно, лекції, як ото світ утворився. А коли 
скінчив вищу школу, то довго метикував: Куди його тепер? чим віддячить комнезамцям, що допомогли йому вивчитись? Чим 
подякувать державі за науку? І подякував. Усім подякував: і комнезаму, і державі. взяв і ПОСТРИГСЯ НА ПОПА. Підходь 
тепер, члене комнезаму, та цілуй попа, свого ж таки колись члена комнезаму, в ручку. А ручка та так і киває: Подай, 
господи! (що-небудь у руку). Цікаво, що тепер каже отой з благодаттю „член комнезаму", — отець Петро, про утворення 
світу? Ясно, що тепер бог утворив, бо хто ж на свій млин не хоче вітру?! От він свої знання й посіє між народом, та 
так посіє, що засмітить кукілем усю пшеницю. А Олексинському комнезаму можна лише проспівати: Радуйся, комнезаме, 
члена свого на попи посвятивши і сам у дурнях лишившись, — радуйся! А РайКНС так просить притягти Лещенка до суду й 
стягти з нього ті гроші, що держава затримала на науку. На це можна сказати: Стягай, коли чоловіка витягло... Плачте, 
очі — бачили, що купували... А в тім... прибавилось на одного попа. Тепер же нема попівських бурс, то хоч таким чином 
протягуйте селян на попів! Більше посилайте таких «членів комнезаму» до вищих шкіл! „І господь воздасть вам хвалу свою".
 