Суд та громадський обвинуватель.
Радянська влада зорганізувала Прокуратуру, як суворо централізований апарат (що підлягае центрові). Таке будування 
Прокуратури потрібне для забезпечення успішної боротьби з порушеннями революційної законности усякими злочинами, що їх 
чинять як приватні, так і офіційні особи. Але, чим більше централізовано який-небудь радянський орган, тим більше треба 
зміцнити звязок між ним та широкими масами трудящих. Однією з ланок такого звязку, що єднає Радянську Прокуратуру з 
широкими робітниче-селянськими масами, має бути інститут Громадських Обвинувателів. Всю роботу, що до цього зв'язку ще 
не було зплановано не тільки на селі, але й у місті В. І. Ленін у свій час писав: Радянські закони дуже добрі, тому що 
дають усім можливість боротися з бюрократизмом та тяганиною, можливість, що її жодна капіталистична держава не дає 
робітникові й селянинові. А хто користується з цієї можливости? Майже ніхто, і не тільки селянин, — значний відсоток 
комуністів не вміє користуватися радянськими законами. Чому-ж нема поспіху в цій боротьбі. Тому що не можна досягти 
його однією пропагандою, а вдається досягти його, як що сама народна маса помагає"... Отже мільйони трудящих мусять 
поволі навчитися діяльно захищати ту законність, що її творцем вони самі. А цього ми досягнемо тоді, як широким масам 
трудящих прищепимо свідомість потреби громадськоправового захисту порушених законів, а не тільки право скаржитися на 
порушення їх. А це дається досягти широкою та правильною організацією мережі громадських обвинувателів у місті й на 
селі. Громадський обвинуватель є тим голосом, що передає судові погляд громади трудящих. Нам скажуть: адже є народній 
засідатель, що подав погляд трудящих на суді. Але одна справа брати участь у суді як народній засідатель, а друга, як 
громадський обвинуватель. Нарзасідатель, як суддя, відбиває погляд та настрій широких трудових мас тільки в присуді, а 
громадський обвинуватель розгортає перед судом погляд громади на ту, або иншу справу. Це не тільки полегшує судові бути 
в курсі погляду трудящих, але відограє величезне виковавче значіння в боротьбі з руїнами старого буржуазного побуту, 
тому, що ще так дуже багато дрібниць, що глибоко увійшли до нашого щоденного побуту, а їх слід висвітлити не лише зі 
сторінок наших газет, але й із трибуни наших судів. В справі боротьби зі злочинністю і взагалі з порушенням революційної
законности треба твердіше взяти курс на широкі маси трудящих. Інститут Громадських Обвинувателів під керовництвом 
Прокурора в місті і на селі є однією з форм втягнення широких трудових мас у боротьбу з порушенням революційної 
законности й дасть можливість ширше використати наші суди, щоб витруїти з свідомости мас сліди буржуазних упереджень, 
вперто розсівати ту димову завісу, що її віками утворювало рабство, а також шукати в кожній справі класової правди та 
виявляти її. Таке вдячне завдання обвинувателя в радянському суді.