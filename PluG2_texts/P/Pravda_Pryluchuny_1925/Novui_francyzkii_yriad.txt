Новий французький уряд.
Французький уряд формується. Формує його один із ватажків того ж таки лівого дрібно - буржуазного блоку - Пенлеве. Пенлеве є член тієї самої партії радикальної, що й Еріо, уряд якого оце повалено. Те, що новий французький уряд формує самий Пенлеве свідчить про те, що велика французька буржуазія не хоче ще одверто взяти владу в свої руки. Еріо вона скинула, щоб показати дрібній і середній буржуазії, що вона, велика буржуазія, є фактичним хазяїном у країні і що вона дозволить існувати лише такому урядові, що слухатиметься її й, головне, не зазиратиме в її, великої буржуазії, кишені, мовляв, пам'ятайте, що сталося з Еріо й обережніше на поворотах, коли хочете сидіти в міністерських кріслах. Під таким знаком і відбувається,
власне, формування нового французького уряду. Пенлеве намагається скласти такий уряд і щоб великій буржуазії догодити й середню дрібну не скривдити. Французькі меншовики - соціялісти обіцяли Пенлеве всебічну підтримку. Одже, з одного боку уряд Пенлеве вже підперся. Але, з другого, він ще тільки шукає способів підпертися. Один із цих способів, це запрошення на міністра справ закордоних Бріяна. Цей Бріян був колись соціялістом, а нині обслуговує велику буржуазію й ця буржуазія вірить йому, як своєму агентові. Бріян згодився ввійти в склад уряду Пенлеве. Все це говорить за те, що Пенлеве сформує таки уряд. Але чи довго цей новий уряд існуватиме, то инша справа.
