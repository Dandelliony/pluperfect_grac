Червоний СУД.
ЗА ОБРАЗУ ПРЕДСТАВНИКІВ РАДЯНСЬКОЇ ОРГАНІЗАЦІЇ — 6 МІСЯЦІВ.
17 серпня 25 р. члени Боршенської сільради Білебородько й Андрій Калениченко збирали на селі сільгосподаток. І, між 
иншим, вони вимагали виплату сільгосподатку в Івана Калениченка, з якого належало 50 коп. ів. Калениченко відмовився 
виплатити 50 коп. й почав ображати членів сільради й навіть граблями хотів ударити Білобородька. Суд беручи на увагу, 
що ображено представників сільради під час виконання службових обов'язків, присудив: Івана Калениченка позбавити волі 
на б місяців.
ВБИВСТВО ДИТИНИ.
25 березня б./р. в с. Іржавці, Іваницького р-ну Олена Петрівна Бугаева вродила дитину в сінях. Дитина була жива. Олена 
загорнула дитину в рядно й поклала під бовдуром у сінях. Прохор Бугай (не родич), проходячи повз хату, почув, що в 
сінях плаче дитина. Зайшовши в хату, він там нікого не Застав і вдома розповів про це своїй матері. Мати, вислухавши, 
Зауважила: Піди до них і скажи, щоб забрали дитину в хату. Прохор пішов удруге. Зустрінувши матір Олени, він сказав, 
що в сінях якась дитина плаче. Але мати відповіла: — Та що ти! — У нас нема ніяких дітей. Коли Прохор утрете прийшов 
до Олени, то в сінях у рядні знайшов дитину, але дитина була вже мертва. На суді Олена Бугаева пояснила, що вона ходила 
зробити аборт у с. Городню до однієї жінки Гапки Куприненкової, що й зробила вколи. Олена думала, що дитини не буде, 
але помилилась. Окрсуд визнав Олену Бугаєву винною і присудив до 8 років позбавлення волі, але беручи на увагу, що 
Олена вчинила злочин уперше й в несвідомости, суд вменшив кару до 2 років. А бабу Купривенкову за аборти віддано під 
суд. 