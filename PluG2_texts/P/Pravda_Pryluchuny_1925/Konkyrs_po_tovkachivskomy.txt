«КОНКУРС ПО-ТОВКАЧІВСЬКОМУ».
Бувають ріжні конкурси: на кращу хату - читальню, сельбудинок, кращого організатора чого-небудь або що... Мають на увазі конкурсом підвищить яку-небудь справу... Що мала на увазі «інтелігенція» села Товкачівки (студент і учень музичної школи), улаштовуючи свій, товкачівський, конкурс — про це догадайтесь самі... Та й конкурс не абий який! Хто ззість без хліба два хунти ковбику — той нічого не платить за його. Ось в чому «гвоздь сезона» в Товкачівці! I студент таки програв, бо учень музичної школи злопав два хунти ковбику. І наслідки єсть: Як почалася з часом музика в кишках «музичного учня», як заграли ковбаси на тромбони й тулумбаси, то ригав бідолаха цілу ніч і слідуючий ранок. Наслідки конкурсу, як бачите, блискучі. Дописувач хвилюється і каже, що краще-б на ті гроші передплатити газету... Але, гадаємо, таких «учених» людей і газета не проучить, а от ковбик — провчив. Молодці, товкачівська «інтелігенція»! Прикладають науку на практиці.
