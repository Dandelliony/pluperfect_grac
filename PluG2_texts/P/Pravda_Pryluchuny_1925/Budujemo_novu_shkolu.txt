БУДУЄМО НОВУ ШКОЛУ.
(м. Яготин).
Щоб більше охопити дітей шкільного зрісту, Яготинський РВК поставив перед собою завданвям закінчити будувати школу на Підварках (куток м. Яготина). Будується вона з 1923 року й ніяк не закінчать. РВК відпускає на цю потребу 150 крб., не дивлячись на скрутний стан свого бюджету. 7 річна школа влаштувала виставу на користь Оідварської школи і зібрала 42 крб. Артіль рибалок бере на себе всі витрати по оборудованню школи. Що ж робить село? Виносить постанови та пише резолюції, а далі ні на йоту. Пора пора вже перейти від обіцянок до діла! Годі вже ганяти обраних на зборах уповноважених по збору грошей на будову школи. Селяни, допоможіть самі собі! 