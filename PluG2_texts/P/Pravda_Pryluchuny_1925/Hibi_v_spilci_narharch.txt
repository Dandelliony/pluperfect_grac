ХИБИ В СПІЛЦІ «НАРХАРЧ».
м. Яготин.
В нашій спілці «Нар харч» є багато досягнень, але є й хиби. Приклад: безробітніх тілько троє але й ці були б на роботі, коли б секретар спілки т Шерціс звернула увагу на тих робітниць, шо посідають ураз по 2 а то й по 3 посаді. Таке явище в нас дуже практикується. Служить, скажемо, робітниця в господаря по умові, а в тім же будинкові живе інчий господар, вона й на його робить, а він не платить за те ні в спілку, ні в соцстрах. Або так: служить робітниця уборщицею й каже, що живе в господаря тілько за кватирю, а сама дістає утримання, помешкання, одяг і їжу. Це питання підіймалося на загальних зборах та й так особисто де-які робітниці казали про це т. Шерціс, але в неї завжди одна відповідь: «вона не буде більш на двох посадах». Але з цих слів не було діла. В районі однієї профуповноваженої служила робітниця без умови аж три місяці й коли ця профуповноважена сказала про це т. Шерціс, то-та відповіла: «Ти в цю справу не втручайся, я тут на кватирі й сама знаю, що робить, а ти не лізь, куди не слід». На зібрання стало ходити багато менче робітниць, ніж раніше. В лікнепі зовсім пусто. Бува так, що вчителька прийде та й піде собі, бо нікого вчити. Стінгазета виходить нерегулярно. За весь час випустили тілько 5 чисел. Причина в тім, що робітниці не пишуть, а не пишуть, бо не розуміють значіння стінгазети. Окрім того в газеті можна писати гарне й погане тілько про робітниць, а про т. Шерціс тілько гарне. Коли одна робітниця написала про неї правду (а правда в вічі коле), то нажила собі лютого ворога на все життя й тепер тов. Шерцис не дає їй ніякої роботи. Вже чотирі місяці, як вона безробітна. В чім же річ? А річ у тім, що т. Шерціс уже перегоріла- 1 се-б то: «нова метла чисто мете». Робкор Е. Нечаєва
