Работа по секціях сільради.
(с. Горобієвка Сріблянського р.). 
Після перевиборів сільради, нова сільрада була розбита на секції. Але робота зразу по секціях провадилась кволо. Засідань секції не робили, плану роботи не було. Починаючи з січня місяця ц. р., робота стала ширшати та поглиблюватись. Сільрадою складено плани роботи для кожної секції, а також терміни виконання плану. Кожна секція робить засідання в намічені по календарю дні. Що ж ці секції зробили і намічають робить? Земельна секція приймає жваву участь у виявленні затаєної землі. А також усі земельні справи перевіряються та перероблюються на ново. Адміністративна секція неухильно стежить за злочинствами та за самогоненням. Відібрано 3 куби та винних передано до суду. Господарча секція стежить за своєчасним забезпеченням школи та сільради дровами, а також стежить за обсаженими шляхами, охороняючи посадки. Культурно-освітня секція готує доклади на ріжні теми, а також заснувала при хаті читальні сільсько господарчий, природознавчий і допризивників — гуртки. Ця секція відстає від инших. Санітарна секція притягла до роботи лікаря, що читає лекції селянам по санітарії, а також стежить за чистотою й знімає питання про те, щоб виділить де за селом землі для закопування дохлих тварин. Всі секції відчитуються на зборах сільради про свою роботу, де й виправляються їх хиби й направляється робота. 
Сількор Калина.
