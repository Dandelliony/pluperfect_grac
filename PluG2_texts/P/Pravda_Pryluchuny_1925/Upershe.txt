УПЕРШЕ.
(с. Білоцерківна, Харківецьк, р-ну).
Нарешті і в нас відбулися перші жіночі збори, або як кажуть селяни — «бабський сход». В помешканні сільбуду зібралось більше сотні жіноцтва. 
Одні чемно сидять, другі соромливо зазирають у двері й ховаються за ними. Щось буде.. Нащось скликали... Селянські хлопці кидала глузливі 
слова дівчатам, що соромливо скупчались коло сельбуду. Райорганізаторша т. Рикун розказує селянкам, чого вона приїхала і хто вона така. 
Почались збори. Вказали де-яких осіб до президії, але неохоче йдуть жінки до столу, хоч на налигачі тягни. Насилу впросили їх; посідали й 
сидять голови понахиляли, соромляться. Протоколу писать не вміє ні одна. Попросили зава сельбудом, щоб написав. Рекун почала свій доклад 
про завдання жіночих делегацьких зборів. Докладчиця, що добре знав болючі місця селянки, звертає увагу головним чином на ці болючі місця 
жінки — селянки і не красномовством, а щирістю захоплює жінок. Вона розказує, як спочатку й до кінця тягнеться життя жіноче в гірких умовах 
„хазяйки". Хлопці, що на зборах були, повішали носи, — їм соромно за поведінку з дівчатами на початку зборів. Дівчата мовчать, мов води в 
рот понабирали, тільки очі зосереджені в одну точку, в лице докладчиці. Жінки, яким тяжко живеться, які не бачили нічого крім кочережника 
та чоловічого кулака, та вдови почали плакати. Тов. Рекун запевняє жінок, що сльози гарно не допоможуть, а допоможе тільки освіта, бо 
темнота всьому винна та наша неорганізованість. Потім зробили запис у делегатки. Записалось 42 душі. Багато ще соромились підійти до столу 
і через те тільки не записались. Потім обрали сільорганізаторшу для керування делегатками. Збори закрились. Жінки почали розходитись. Сміху 
вже не було чути. Всі йшли мовчки, стиснувши губи і тільки очі в кожної горіли новим огнем.