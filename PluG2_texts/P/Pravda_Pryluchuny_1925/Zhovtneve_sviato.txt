ЖОВТНЕВЕ СВЯТО.
(с. Білоцерківка).
Напередодні свята в сельбуді праця. Де комсомол прикрашує сельбудинок, роблять вінки, малюють гасла, готують прапори то-що. Редколегія 
працює над випуском стінгазети майже до 3 годин ночи. Стінгазета готова. Прибили її й розбрелись по домівках. Свято. Збори організованого 
й неорганізованого населення. Комсомол і члени осередку в сельбуді, селяни біля сільради, діти — в школі. Годині о 10 прибули з колективу 
з трактором. Тоді від сельбудинку всі пішли до сільради. Голова сільради т. Тищенко оголосив урочисті збори одкритими. Привітання. 
Маніфестація. Першим їхав трактор, біля якого було причеплено воза, ва якому повно сиділо школярів. Приходять на майдан до школи. Тут 
виступають із привітанням від ріжних організацій, а потім доклад „Жовтень і його досягнення". Увечорі в школі ще був доклад про міжнародній 
та внутрішній стан СРСР. А потім суд над неписьменним. Струнова оркестра виконала Інтернаціонал. На цьому й закінчили. Селяни задоволені.