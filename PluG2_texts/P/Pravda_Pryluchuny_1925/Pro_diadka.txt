Про дядька, що викликає дощ
(МАЛИЙ ФЕЙЛЕТОН).
У селі Коломиці, Драбівського району живе селянин Йосип Щербак... Не звичайний собі селянин, а такий, що клопоту всім 
завдає... Кожного року, як тільки він починав молотить, так над селом чиста біда скоїться... Починає вихор крутить, 
дощ, ціла буря... Розтаскає солому, розверне стоги... і так рік у рік... Селяни давай уже його просить: Як будеш 
починать молотить, так попереди — ми на той день припинимо молочу... Розсердиться Щербак, картуза, сорочку рве, 
заприсягається: Я тут не винен... Не од мене це, а од бога... Трапилось таке оце і в цьому році. Молотять люди... 
Одного ясного дня почав молотить і Щербак... Почав — а сонце давай ховатись, вітер, дощ, буря... Закрутило, завертіло 
над селом таке, що й ожереди поровкидало, стоги поперекидало, потрощило дерево в берегах і навіть на церкві 
православній хреста божого зірвало... Не минає ця лиха година й самого Щербака — і йому багато шкоди заподіяло... Хто 
цьому винен, запитує дописувач? І відповідає: Ясно, що Щербак, бо це трапляється що-року в той день, як молотить 
Щербак... Селяни ЗГОДНІ вже й виселити Щербака на власні кошти, щоб здихатись з села... Отака то людина з того Щербака. 
Що ж воно за причина? Причин дві: або Щербак дуже божественна людина, або зовсім не божественна... Коли божественна, 
то тоді оту бурю піднімають чорти, щоб накапостить Щербакові .. Не даром ото вони й до хреста церковного добрались, з 
пересердя — дерева з корінем виріваготь.. От тільки не зрозуміло: нащо чорти шкодять і безбожникам? Це ж для них 
невигідно... Коли ж той Щербак людина зовсім не божественна, то явно, що оту всю вавірюху піднімає сам милосердний 
господь... Оце, мов, вам, щоб не забували мене... Але знову неясно: Нащо господь хреста на церкві зламав і стоги 
поперекидав у церковного старости? Адже староста — свій чоловік. Заплутана справа... Неясно, хто винен: чи Щербак, чи 
чорти, а чи ж сільські забобони... А в тім виселяти Щербака не слід. Він може велику користь принести... От, скажемо, 
сіяти час, а дащу нема... Зразу зробити наказа Щербакові: починай молотить!... Він почнена тут зразу вам і дощ... Так 
саме і літом... Треба тільки, щоб Щербак попереджував хліб і одразу всього не молотив... і не треба вам тоді а ні 
попові платить, а ні хліба толочить... Як що дощу не буде, то попова молитва не допоможе, а от Щербак зразу допоможе...
Щасливі селяни Коломиці! Не страшна їм тепер посуха. МЕТЕОРНИЙ.