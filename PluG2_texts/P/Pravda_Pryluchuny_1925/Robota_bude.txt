РОБОТА БУДЕ!
(Радгосп. "Тростянець").
Оце три дні тому закінчено обслідування роботи нашого робіткому. Виявилося, що професійна робота не налагоджена, 
культурноосвітня і зовсім не провадилась, план роботи робіткому проведено в життя лише на 20%, взагалі, становище, як 
це було визнано й на засіданні робіткому, — загрозливе. Наслідком чого це сталось? А ось: 1) відповідальний секретар у 
своїй діяльності зробив цілу низку помилок та хиб: так замісць того щоб утворити профактив, згуртувати навкруг себе 
частину робітництва і спиратись на них, він у своїй роботі спирався лише на свій партійний авторитет; 2) ініціятива та 
самодіяльність де-яких робітників зустрічала перешкоди з боку робіткому; 3) недисціплінованість окремих членів 
робіткому, що призвела до розвалу робітком; 4) відсутність належного авторитету складу робіткому в очах робітничої маси.
Звичайно це становище треба виправити; надалі треба все це усунуть; робота повинна піти як найжвавіше. На заг. зборах, 
секретар Окр. відділу Всеробітземлісу і дав директиви в цьому напрямку треба лише їх провести в життя, тоді робота буде.
Це ми і повинні загальними силами зробить. 