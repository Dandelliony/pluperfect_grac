Пирятинська лікарня.
В кожній галузі нашого господарства ми маємо ті чи інші досягнення. Але не так справа стоїть у Пирятинській лікарні. Коли ми подивимось із зовнішньої сторони, то здається все іде гаразд, - робітник утримання одержує своєчасно. Але хворий одержує 10 коп. у день. ІЦо хворий може купити за 10 коп.? Ясно, що приходиться голодать. Крім того, у лікарні єсть коняка й колись була не аби яка, а тепер хоч вижми, бо нічим годувати, та і їздити нічим, - справили сані, так снігу не було, а воза справити нізащо, збруї теж хоч не торкайся. Коли кинутись до інструментів для операції, то теж не без «гріхів», усе зносилося і треба змінити, або поладнати. Що торкається ліків, то теж не вистачає. Аптека посилає до округи, а округа наклада резолюцію в аптеку і так довгенько тягнеться справа. На конференції спілок, де були представники Робмеду т. Хоменко й ОПБ т Незлін, у докладі указано, що Пирятинській лікарні Робмед дає дотацію в 150 карб. у місяць і добавляє 5 ліжок, для родильної палати, бо Пирятин у цьому почуває велику потребу. Але все осталось на словах. Робітники незадоволені. Як на це дивиться Робмед та Окрздрав чи думають усунути всі ці хиби? 
Робітник Сахно
