Нам пишуть.
Не переїхати, не перелетіти. У нас на Вкраїні з кожним часом виявляється все більше та більше курортів. От хоч би взяти й Прилуку. Не було курорта й не було, а тут тобі й на. На хуторі Ракитнім відкіль же візьмись — калюжа, та ще й яка! Купаються в ній люде разом із кіньми та возами, й цілісіньке літо купались. Купаються й тепер. Та лише від цього купання не хворіють самі вови. А об'їхати її неможливо, бо з обох боків хати, а калюжа розляглася на всю широчінь дороги. Он яка ця калюжа! Хиба перелетиш. Так біда в тим, що не навчились крила прироблювати до коняки з возом. Може хоч догадаються вимостити цю калюжу жужелицею, якої чимало є на залізниці та держмлин, з якого візники возять борошно й що разу дякують усім за те, що влаштували курорти на Ракитнім хуторі. Від кого залежить загатити яму? Одгукніться!