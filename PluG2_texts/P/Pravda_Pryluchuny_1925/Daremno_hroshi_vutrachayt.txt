Даремно гроші витрачають.
(с. Вейсбахівка).
В с. Вейсбахівці землеустрій ще не переведено. Роспочинаться теж не думає, бо куркулики гальмують цій справи. Крім того в справі по землевлаштованні й де - які непорозуміння єсть і сусідні села трохи обрізали с. Вейсбахівку при переведенні свого землевлаштовання. Ось через це саме, а здебільшого й через те, що куркулям землевлаштовання, не під ніс, стали в нас виряжати «делегацію» аж у самий Харків до Наркомзема. Громада під впливом куркулів дала подорож до Харкова чималенько карбованців (більше сотні). Поїздили «наші» делегати, полюбовались славетнім Харківом та й приїхали ні з чим. Сказали тільки громаді, - шо Наркомзем обіцяє прислать ревізора аж із самої Полтави. Сподівались ревізора, але він не приїхав. І чого він має приїхать, коли Вейсбахівка відказалась розпочинать вести підготовчу роботу до землеустрію? Тепер знов збіраються посилати делегатів до Наркомзема, хоч і знають, що справа від цього не поліпшає. Знов потрібні гроші, а школа знаходиться без палива, є багато громадських потреб. Але куркулі замазують незаможникам очі. Треба КНС і Сельраді таке свавільство приборкать і кого слід взять у руки. 
В. Світовий
