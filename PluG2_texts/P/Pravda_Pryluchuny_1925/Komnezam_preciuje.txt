Комнезам працює.
(с. Вейсбахівна, Турівського р-ну).
Написали ото колись, що роботи в КНС немає, в цій же „Правді Прилуччини". Коли це дійшло до наших незаможників, то 
зразу прочитавши почали братись за роботу. І так стали працювати, що аж курява пішла. Зразу ж скликали президію КНС, 
де вирішили як надалі провадить роботу, а потім загальні збори. Але тільки не всі члени КНС ходять на збори, тоді 
взяли та й постановили, що хто не з'явиться на збори КНС без зглядних причин, того виключати з організації КНС. На 
перших же зборах засвоїли новий курс. А тепер уже ставлять на зборах КНС звіти всіх організацій та установ села: 
сільради, радгоспе, кооперації і т. д. Крім того, вивчають земельний кодекс, у зв'язку з землевпорядкуванням, що зараз 
і провадиться в Вейсбахівці. Майже що разу обговорюють питання про колективізацію, годин дві чи й того більше все 
балакають про колективізацію, а потім виносять постанову відкласти до других зборів. Вже й комісію обрали, але ні як не
заснують колективу, хоч ти кричи рятуйте! Що його робити нашим незаможникам для того, що б заснувати колективе? Може 
хто відгукнеться та дасть пораду нашим незаможникам. Тільки швидче, бо саме провадиться ж землевпорядковання, то треба 
не прогаяти. 