Червоний суд.
У газеті «Пр. Прилуч » від 24 у/п 1924 р. ч. 54. був допис. „До уваги окрздраввідцілу", в якому завідувач 
Білоцерківської лікарні лікпом Міщенко Ів. Пет. обвинувачувався за вимагання хабарів од селян за лікарську допомогу.
Судове слідство виявило, що Міщенко, працюючи 1928 і 24 р., був єдиний фельдшер у своєму районі й через те не мав змоги 
обслуговувати все населення. Одначе, фактів одмовлення від допомоги селянам у надзвичайних випадках не було. Що ж до 
вимагання грошей, то суд визнав, що підсудній, перебуваючи в скрутному матер'яльному стані 1921 — 23 р.. лікував за плату,
але не в формі хабарів. Прилуцька Окрсесія суду Міщенка Ів. виправдала. 10 серпня 1923 р. селяни хут. Шафранівщини 
Прил. р. гр. Самійлейко й Тарасенко пізнали грабіжників, що вночі пограбували в них вулики з медом. Запідозрених — 
Сергія й Івана Коваленків та Андрія Ждана було взято на допит до сільради. Соцький Тарасенко і член Прилуцького 
райвиконкому т. Лебедів під час допиту дуже побили запідозрених. Потім направили цих злочинців до Райміліції, де до 
них нікого не пускали до того часу, поки не пройшов опух. Після допиту двох із затриманих посадили у свинюшник. Допит 
свідків виявив, що Тарасенко й Лебедів дійсно побили цих злочинців, яких, між иншим, декілька місяців тому назад 
засуджено за ріжні злочинства до Бупру Окрсуд, під головуванням т. Гохмана, присудив Тарасенка Мих. й Лебедева 
Олександра до позбавлення волі на 1 рік. 