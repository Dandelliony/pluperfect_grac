Нарада по ліквідаціі неписемности
(Прилуцький район)
27-го січня відбулася нарада навчателів лікпунктів і голів т-в допомоги лікнепу імені Леніна Прилуцького району. Прибули на нараду товариші з таких сіл: з Полової, Мацієвки, Трубаровщини, Боршної, Валок, Лисків, Переволочної, Охіньок, Онищенків, Ладану, Івковець, Голубівки, Дубового-Гаю. Не було товаришів з лікпункту села Високого, Замістя та з кутків Малківського й Краслянського. Останні села, як Дідівці, Мільки, Заїзд, Богданівка, то зовсім не мають лікпунктів. Дивна ще річ, що Мільки організовують лікпункт та нема вчителя, а в Дідівцях навпак — учителів багато, є осередок ЛКСМУ, є шеф, пів села неписьменних і малописьменних і нема лікпункту. На нараді були представники райграмчека й окрграмчека. З докладів з місць виявилося, що треба звернути увагу на
організацію КНС села Івківець і на голову КНС Трубарщина. Також звернути увагу на такі села, як Богданівна, Дідівці, в яких навіть і до цього часу не приступили що до організації т-ва допомоги й відчинення лікпунктів. Нарада ухвалила частіше збіратися в округовому кабінеті ліквідатора, де провести декілька бесід по методології. На нараді де-кілька слів сказав завідуючий округоввм кабінетом ліквідатора про те, як треба провадити працю в лікпунктах. Також ухвалено повести підготовчу роботу, що до обліку неписьменних та піднести роботу т-в допомоги лікнепу. Є надія, що до 1 травня неписьменність серед організованого населення буде знищена, коли райліквідатор і райграмчека прикладуть зусилля до організації лікпунктів у тих селах району, де ще нема. 
Ліквідатор