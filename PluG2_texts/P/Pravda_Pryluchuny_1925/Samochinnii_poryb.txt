САМОЧИННИЙ ПОРУБ.
В с. Гурбинцях Березово-Рудського району самочинний поруб лісів ще не припинився, кожного дня, як тільки осмеркне, то вже чуєш - шумить ліс, немов від вихру валяється. Не встигаєш навіть підслухати, де саме і в якому місці це твориться. Адміністративна секція чи то спить, чи то вона в лісі теж позирає на вершини, бо не може бути, щоб такого злочинства до цього часу не можливо було припинити. Зовсім не видко ніяких рішучих заходів проти такого великого самочинного порубу як не на будівлі, так в м. Пирятин або ж до Грабарівського млина. Треба звернути увагу й Адміністрації млина союза спож. т-в. й припинити прийомку дров свіжого порубу. Треба самі рішучі заходи проти руйнування державного майна. 
Блискавка.
