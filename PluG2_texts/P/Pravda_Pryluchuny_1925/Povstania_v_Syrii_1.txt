Повстання в Сирії.
ПОВСТАННЯ ОХОПИЛО ВСЮ КРАЇНУ. Повстання охопило майже всю Сірію. Проводир повстанців, султан Ель-Атраш вимагає скасування французького панування в Сірії, звільнення французьким військом сірійської території і утворення національного сірійського уряду.
Для війни з тим населенням Сірії, що повстало, Франції доведеться збільшити число свого війська до 50 тис.
Усунення генерала Сарайля, що заслужив назву „кривавий“ з посади найвищого комісара Сірії не задовольнило населення.
Сірійці вимагають цілковитого звільнення країни французами. ДАМАСЬК ОТОЧЕНО.
Повстанці Дамаського р-н у утворили 5 загонів. Дамаськ оточено. Французьке командування вживає надзвичайно суворих заходів проти приєднання мешканців Дамаську до повстанців.
Що-дня на площах виставляють тіла покараних на смерть та вбитих у бою повстанців.
Не зважаючи на недавню бомбардировку Дамаська, що зруйнувала більшу частину міста, а також на винищування за підозріння в участі в повстанні, тутешні мешканці масами переходять на бік повстанців.
Останнім часом з Дамаську виїхало більш 15 тис. європейців та місцевої буржуазії.
Загони повстанців складаються, головним чином, з робітників, ремісників та дрібних торговців.
В Дамаську всі магазини, банки й установи закрито. ФРАНЦУЗЬКЕ КОЛЬОРОВЕ ВІЙСЬКО ВІДМОВЛЯЄТЬСЯ ВОЮВАТИ в СІРІЇ.
Великий французький загін з тубільців запротестував проти відрядження його до Сірії для придушення повстання.
Посаджені на кораблі, мароканські салдати заявили, що краще вони загинуть у морі, ніж стрілятимуть у своїх братів. 80 салдатів кинулось за борт і потонули, а решту загону було втихомирено французькім військом.
Нині французи посилають до Сірії тільки сенегальських муринів та чужоземні легійони (військо платне). Серед кольорового війська помічається масове дезертирство.