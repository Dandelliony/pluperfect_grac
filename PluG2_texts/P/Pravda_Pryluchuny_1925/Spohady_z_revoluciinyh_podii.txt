СПОГАДИ З РЕВОЛЮЦІЙНИХ ПОДІЙ 1905 р. в м. КИІВІ.
1905 рік на довгий час залишиться в мене в пам'яті. Тоді я служив салдатом при першій роті 14 саперного батальону й бачив як відповідала буржуазія на великий вибух народнього гніву проти зграї правителів — катів.
Юрба чорносотенців йшла по вулицях Київа 8 трьохкольоровими прапорами та стьожками на грудях.
Вони несли корогви, портрет царя і брутальними голосами ревіли — „спаси господи", а над усім цим лунало по всіх вулицях — „бий жидів, спасай Росію". А бідні перелякані євреї тікали по де-кілька душ хто куди міг.
Я бачив, як один єврей студент зупинився перед божевільним натовпом чорної сотні, підняв у гору руки й почав кричати щось неви разне, немов хотів висловити озвірілий юрбі веоь біль, все своє горе, всю ненавість до жорстоких катів.
Але ж над ним у ту мать піднялися страшні окрівавлені руки, повалили на землю й катували до нестями.
Чорна сотня, поліцаї й передягнені шпики три дні справляли свій жахливий бенкет.
Три дні лилася кров на Подолі, на Хрещатику й на Бесарабці. Викидали з верхніх поверхів єврейських помешкань у вікна меблі й дітей.
З'являлися якісь підводи, якісь візники з звірячим обличчям, тягли на підводи все, що можна було й кудись одвозили.
Уряд допомагав грабувати, на вулицях роздавалася чорносотенні листівки, де „всі росіяни" закликалася до погрому і тільки четвертого дня припинився погром.
Хвилювалися робітники, повсталі салдати, що стояли в Київі. Частина війська перейшла на бік революціонерів; і перелякана поліція не внала що їй тепер робити.
Знову по вулицях майоріли червоні прапори. Чорна сотня кудись зразу зникла.
Але ж не надовго: вийшло декілька полків салдатів та де-кілька сотень виїхало на конях козаків і почалась жорстока ровправа.
Бодай не вгадувати.