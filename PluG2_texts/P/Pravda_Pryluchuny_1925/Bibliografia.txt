БІБЛІОГРАФІЯ
«НАРОДНІЙ УЧИТЕЛЬ» щотижнева газета радянськаго учительства Ч 1. Тираж 25000 коштує на 1 місяць 25 к. на 3 міс. 70 к. Адреса: Харьків, вул. К. Лібкнехта № 11. 4 січня 1925 р, вийшов перший примірник учительської газети «Народний учитель». Газета ставить своїм завданням бути газетою не для вчителів, а газетою самих учителів. У передовиці Народній Комісар Освіти тов. Шумський пише: «Вивченню методів служить наш журнал «Шлях Освіти», його популярізацією й спеціяльними справами народної школи займається «Радянська освіта». «Народній учитель» є головним чином газетою, що звязує учительство з пролетарським суспільством. Це його відкрита трибуна. Звичайно й матер'яли методологичні і всякого роду инші спеціяльні матер'яли відбиватимуться в газеті, але все це повинно розглядатися під певним кутом зору... Учительство радянське не тільки може, воно повинно одверто й прямо заявити про все, чого шукає й чого потрібує... І голос такого радянського вчителя повинен лунати голосно
й невимушено. Здобутки й хиби в культурній роботі на селі, успіхи й поразки, добре й зле, гідне наслідування й гідне ганьби повинно бути оголошено тут до загальної відомості. І яка б не була не приємна для радянської суспільности та істина, яку відкриває в своїй газеті учительство, її вислухається, і радянська суспільність підкреслить приклади успіху і, навпаки вживе заходів поправити викрите зло. Аби тільки й добре й зле викривалося без класової ворожнечі, без зайвих інтелігентських ваганнів — бадьоро й упевнено, по — пролетарському! Отже кожному вчителю газета дає місце написати про досягнення в його праці, про стан школи, про громадську роботу, про всі перепони на селі, запитати редакцію і т. и. Уже першій примірник газети «Народний учитель» має дописи з села про життя вчителів, про стан шкіл, про громадську роботу. «Народній учитель» є єдина газета вчителів на Вкраїні, газета вчителя масовика, газета надто потрібна, а тому кожний учитель не тільки повинен знати про її існування, а й стати передплатником та дописувачем. 
Тодось Юрченко.
