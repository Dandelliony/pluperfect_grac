Робклуб на кустівцях завмирає.
Робота в Кустівськім клубі до січня 1925 року провадилася досить добре. Потім між завід. клубом гр. Азовським та правлінням клубу виникла незгода, а це закінчилося тим, що правління було переобрано. Тут то й почала падати праця клубу. Зав клубу окрім виходного дня в понеділок та гурткової праці в місті в п’ятницю днів по 3 - 4 підряд не бував в клубі, їздить до Ічні, то знаходить інші причини, а то й зовсім без причин. З усього видно, що робота його не зовсім цікавить, а матер'яльно він не зацікавлений. Звичайно він перевантажений іншою роботою, але зза цього не мусить падать робота в клубі. До нового правління обрано дуже гарних товаришів — Лазутіна й Ярмака Петра, але вони теж обтяжені роботою і не віддають потрібного часу клубові. А робота в клубі не клеїться. Є два гуртки політграмоти, що ними керують т.т. Азовський та Ярмак. І от більш двох тижнів роботи в гуртках немає, в той час як раніш вона провадилась 2 - чи на тиждень. Організувався гурток ревруху під керування т. Койлеса, але не було ні одного зібрання. Тов. Азовський на початку жовтня взявся керувати газетним гуртком, а потім у грудні відмовився:- ніколи. І от після ленінських днів і до цього часу газети немає. Хоровий гурток занепав, занепадає за браком коштів і драмгурток. Книгозбірня працює погано. Потрібен за книжку або заклад в 1 крб., або запорука профспілки, а в кустівської малоди немає ні того, ні другого. У читальні є газети, але читачів у будні дні мало. Взагалі немає тієї масової праці, що була на початку. Інтерес до клубу одпадає. Ще в 1924 році заклалася юн-секція. Записалося до неї душ 80. Азовський призначив збори бюро. З'явились усі, але Азовський не прийшов, так і розійшлись. А хлопці дуже цікавляться юн-секцією і все питають коли буде роаота. Коли буде об'ява. Окрім цього є й інчі хиби в роботі клубу. 
Член клубу.

