П'єса „97“ на селянській сцені.
(с. Замісти, Прилуцького р ну).
9 і 16 серпня — два рази Заміська хата-читальня влаштовувала виставу п'єси Куліша "97“ і два рази людей було повно на 
цих виставах. Страшні малюнки голоду, героїчна боротьба незаможників, куркулі з їх безжалістю, їх "віра" в бога й 
діяння, — все це пройшло перед очима селян, всі зрозуміли, що незаможники перемогли тому тільки, що в них була міцна 
віра в радянську владу, „яка й голодові ребра полама". В очах глядачів незаможник був і надалі буде тією силою, „що 
повагом повагом та й виведе на рівний шлях" ваше село із його злиднів через колективи, артілі незаможників, позбавить 
його від „темної сили", через лікнепи, хати-читальні. На останній виставі були виключно селяне — незаможники; 
відношення їх до вистави було не як „до комедії", а як до дійсної правди. Уже це хата-читальня ставить третю виставу, 
в якій малюється боротьба на селі і цим завойовується увага до них з боку старіших селян. Селянська молодь із охотою 
береться до роботи, в день „свята врожаю" була влаштована вистава „Незаможник". На осінь зала х.-читальні буде 
пристосована до театру і тоді ще ширше можна розвинуть роботу х.-ч. Крім докладів і читання газет, селянам потрібні 
вистави такі, як „97", що взяті з їхнього життя.