Червоний суд. СПРАВА ВЕРНИГОРИ.
Павло Максимович. Вернигора, з Іваниці, в 1917 році повернувся з війни й почав працювати в сільському господарстві. 
В 1918 році під час гетьманщини до Іваниці приїхав Петро Ковтун, разом їв Вернигорою й іншими організував повстанський 
загін, щоб скинути гетьмана й встановити Ради. Після кількох боїв гетьманців із Прилуки вигнали й по петлюровщині було 
встановлено Радянську владу. По весні 1919 року до Іваниці прийшла банда Ангела. За вимогою Ангела було скликано сход,, 
де він казав, що він "український більшовик". На цім мітингові виступав і Вернигора, що ніби-то закликав селян вступати 
до банди Ангела для боротьби з комуністами. Виходячи з Іваниці Ангелівці розстріляли 7 гром. євреїв. Другого дня до 
Іваниці прибуло радянське військо з П. Ковтуном на чолі. Довідавшись із чуток, що Верни гора виступав на мітингові 
Ангела, Ковтун скликав сход, де Вернигору й іинших було оголошено по-за законом. Вернигора сховався. Коли в 1919 р. 
Деникинці захопили Прилуччину, в Іваниці знову з'явився Вернигора. В той час у Іваниці деникинці арештували лікарку 
Фейгину, Мартина Сидоренка та Дениса й Микиту Гнид, двох перших було розстріляно, Дениса Гниду було відпущено, а Микита 
Гнида втік. У 1919 р. в Іваниці Сидоренко Мартин та Микита Гнида забили червоноармійця Махіна, наслідком чого було 
оголошено в Іваниці червоний терор; тоді там було спалено поверх 300 хат. Після цього Вернигора організував у Іваниці 
«комітет допомоги селянам від червоного терору, вчиненого більшовиками - комуністами». Коли Деникинці пішли, Вернигора 
в 1921 році працює в Іваницькім волвиконкомі ; на посаді війському й виконує свої обов'язки совісно, як це ствердили 
свідки. В той час до Іваниці заскакує банда Скрипченка, громить волвяконком і розстрілює 2 комуністів — Харченка й 
Черненка. Але посварившись із Ковтуном, що тоді був головою волосної ради, у 1922 р. Вернигора виїзжає до Москви. Не
знайшовши роботи в Москві, Вернигора їде до Симферополю з фальшивим документом, а звідти до Керчи й працює на морі по 
перевозу вантажу. У 1924 р., довідавшись, що його шукає ДПУ, він таємно з'явився до Іваниці й проживши дома кільки 
місяців, поїхав До ВУДВК'у. ВУЦВК дав йому право проживати в межах Іваниці. 16 березня 1926 р. Вернигора заарештовується
й віддається до СУДУ-19 та 20 вересня Окрсуд розглядав справу Вернигори. На суді встановлено, що під час перебування в 
Іваниці Ангела Вернигора виступав на мітингові, з'ясовував селянам програму Ангела', підбурюючи проти червоних. Але 
свідки рішуче заперечували участь Вернигори в убивстві 7 євреїв. Також було доведено, що Вернигора не брав ніякої 
участи в розстрілі лікарки Фейгіної та Мартина Сидоренка, в арешті братів Гнид, та вбивстві червоноармійця Махіна. На 
суді також встановлено, що Вернигора не мав ніяких зв'язків із бандою Скрипченка й участи в розстрілі т.т. Харченка й 
Черненка не брав. В присуді зазначено, що Верни гора не визнав себе винним в усіх цих убивствах і участі в бандах, що 
вся справа виникла на грунті особистої злоби П. Ковтуна й Іващенка до нього, що встановлено судом. Вернигора, за його 
свідченнями не зносив непевного поводження Ковтуна й Іващенка, що своїми вчинками дискредитували радвладу: Ковтун 
піячив, а Іващенко присвоїв золоті цінности з каси волвику. Окрсуд, визнавши доведеним провину Вернигори в тім, що він 
виступав на мітингові Ангела, що був членом „комітету по допомозі тим, що пострадали від червоного терору", чим 
агітував проти радвлади, що з 1922 року до вересня 1924 року жив по фальшивому документу, ухвалив: Засудити до вищої 
міри кари - розстрілу, але беручи на увагу, що злочин зроблено в 1919 році, суд розстріл замінив на 5 років позбавлення 
волі з суворою ізоляцією й поразкою в правах на 3 роки по виході з БУПР'у, а також виселити на 3 роки з України. 