4 округова нарада дописувачів
22 березня відбулася округова нарада селькорів і робкорів газети «Правди Прилуччини». На нараду прибуло понад 70 дописувачів, майже половина постійних дописувачів газети. З привітаннями виступили: од ім'я комуністичної партії секретар Окрпаркому т. Шуб, од ім'я об'єднання профспілок т. Рогозін, од Окр. ЛКСМУ - т. ІІідзюмський, од ім'я Окрвиконкому Т. Шум. Доклад – «підсумки всеукраїнської наради редакторів і стан газети «Правда Прилуччини» робить редактор т. Гончар. Він зупинився на рості тиражу газет на Вкраїні, на значінні й поширенні селянської преси, підкреслив, що ок ругова газета по типу - селянства, тому вона має задовольняти потреби села. «Правда Прилуччини» міцно звязалася з селянством, одержує до 1000 дописів що - місяця, що одбивають наші досягнення й хиби в житті. Газета майже бездефіцітна. Коли Редакція візьме в своє розпорядження типографію, то видатків зменшаться на 40 % і тоді можна ці кошти повернути на поліпшення газети. По докладу виступило ряд селькорів, що підкреслили поганий стан з розповсюдженням газети на селі; а також підкреслили потребу поширити газету, оскілько Редакція багатьох дописів не може використать. В резолюції по докладу нарада підкреслила потребу давати двохтижневі огляди міжнароднього й внутрішнього стану Радреспублік; підтримує те, щоб типографія була передана Редакції; вважає потрібним, щоб було простежено просунення газети аж до самого підписчика. В сельбудах і хатах - читальнях слід установити передатчиків газети підписчикові. Для використання всіх матер'ялів - вважати потрібним, щоб газета виходила тричі на тиждень. Для підвищення тиражу - поширить індивідуальну передплату через агентуру, селькорам повести в цій галузі агітацію на місцях. Доклад «Робкори, селькори, й молоді письменники» робить т. Смушак. Співдоклади - про молодих письменників Ол Ведміцький і про діяльність Окрбюро дописувачів т. Шестаков. Тов. Смушак одмічає те значіння, яке мають селькори й робкори в радянському будівництві. Курс партії - увага до села викликав велику активність селян; Селькори - виразники творчих сил села. Але треба стежити, щоб до робселькорів не примазувались ворожі елементи, що думають використати пресу в особистих своїх інтересах. Докладчик зупиняється на складі робселькорів газети «Правда Прилуччини», одмічає здоровий ухил у їх роботі, про що свідчить характер надсилаємих дописів. Далі докладчик зупиняється на постановах Московської наради дописувачів, підкреслює, що слід стати на шлях селькорів - добровільців, що по власному бажанню пишуть до газети, знищить мандати, як непотрібні для селькорів і про вадити організацію селькорів і робкорів навколо стінних газет і газети «Правди Прлуччини», не утворюючи окремих бюро дописувачів. Дописувачі можуть мати псевдоніми, але краще, коли одверто селькор бореться з хибами. Слід також практикувати шефство робкорів над селькорами. Єдинною організацією на селі для селькорів, стінкорів і молодих письменників має бути гурток «Друзів червоного слова». Нарада погоджується з висловленими думками й ухвалює їх у своїй резолюції. Тов. Ведміцький зупиняється на завданнях спілки селянських письменників «Плуг», на потребі організації всіх революційних письменників села навколо філії «Плугу», у літгуртки «Плугу». Первісною формою організації письменників на селі - має бути гурток «Друзів Червого Слова», де письменники разом із селькорами мають підвищувати свої знання. Літгуртків «Плугу» - два; при Прилуцьких і Пирятинських педкурсах. Філія «Плугу» видає літсторінку в газеті «Правда Прилуччини». Тов. Шестаков інформує про пророблену роботу, звязок із робкорами, прокуратурою, про стан фонду кореспондента. Окр прокурор т Козак робить доклад – «Прокуратура й радянська пресса». Зупинившись на переведення в життя революційної законности, докладчик зазначає, що робселькори, ці «малі прокурори» багато допомагають радянській владі в її будівництві. Прокуратура уважно відноситься до всіх заміток, що друкуються в газеті, і що Редакція надсилає до розслідування. 107 заміток селькорів розслідовано Прокуратурою й справи передані до суду. Прокуратура також екстренно розслідувала справи утисків над селькорами й робкорами. Винних у насильстві над селькором Олексієнком присуджено на 5 років до Допру. Передано справу в суд за селькора Каптуренка й ведеться справа т. Романіко. Промовець відповідає на ряд заміток. Нарада цілком задоволена уважним відношенням Прокуратури до справ дописувачів. В резолюції нарада вважає потрібним збільшити боротьбу з переслідуванням, що носить прикритий характер. Знайдено потрібним, щоб не виявляти призвіщ селькорів, щоб селькори в дописі (в кінці) указували, хто може бути свідками в справі, зачепленій в дописі. Тоді Про куратура може не виявляти селькора і допитати самих свідків. Тов. Юрченко робить доклад про стінну газету. Він підкреслює, що стінна газета повинна складатись із коротеньких статей і дописів, мати малюнки, писатись літерами ріжного розміру, на листах (вшир), щоб можна було разом багатьом читать. Газета тоді жива, коли має кадр дописувачів, об'єднаних навколо газети в гурток «Друзів Червоного слова». Що до характеру дописів, то тов. Ведміцький у співдокладові зазначив, що селькори весь час подають сухі дописи, статистику подій, перераховують факти, а не подають малюнків справжнього життя, з його настроями. Селькор має бути художником і подавати такі дописи, що вплинули б на свідомість селянина, на його почуття Далі він приводить приклади вдалих, художніх дописів і підкреслює, як не слід писати. Нарада приймає уваги. В заключному слові т. Смушак одзначає, що селькори з'являються чинником зміцнення змички села з містом, будівниками нового села. По пропозиції його нарада тепло вітає давніх селькорів газети т.т. Юрченка й Шокодька. Збори за кінчились під спів «Інтернаціоналу».
Метеор.
