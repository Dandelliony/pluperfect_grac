КУТОК ДОПИСУВАЧА. 
Стінні газети та гуртки друзів червоного слова.
Стінні газети народились так само стихійно, як утворилась і організація робселькорів. Будучи організатором колективних 
думок, виявляючи громадську думку, стінна газета взагалі, а на селі особливо, набуває тепер великої ваги. У зв'язку з 
новим курсом нашої партії на селі виникають непорозуміння. Незаможне селянство, не уявляючи добре цього курсу, думає, 
що партія взяла курс на куркуля, а через те поміж незаможниками та середняками немає згоди. Стінні газети в цьому 
напрямку можуть багато зробити шляхом широкого з'ясування тих завдань, що партія ставить на селі: 1. Дати змогу 
заможньому селянству пошировати своє господарство. 2. Активно допомагати середняку організувати його, втягнути до 
кооперації. 3. Організувати бідноту в колективні господарства та артілі, дати кредит і допомагати чим можна.
4. Поліпшити умови життя батрака, захистити його від визиску куркуля, організувати коло профспілки. Стінні газети 
повинні поясняти, що чим краще та жвавіше працюватимуть сільради, КНС та КВД, тим швдше буде задоволено інтереси 
батрака, незаможника та середняка. Кооперація повинна бути оздоровлена; на тих, хто цього не розуміє, або не хоче 
розуміти, стінгазета має вплинути. Виконуючи ці завдання й разом виявляючи зловживання окремих осіб, що не розуміють 
сучасних завдань, стін газета повинна мати постійних дописувачів, що є її будівниками. З цього колективу дописувачів, 
що складається з стінкорів, а більшість їх є й робсількори, має утворитись гурток „Друзів Червоного Слова" Завдання 
цього гуртка великі. Перш за все він є підвалиною самої газети, а по-друге — першим порадником селянина, а особливо 
неписьменного, що може одержати братерську пораду від члена гуртка. Потрібно також, щоб кожний гурток тримав 
найтісніший зв'язок з Бюро робселькорів при редакції газети „Правда Прилуччини" (шляхомлистування). Бюро та редакція з 
листів бачитимуть, де гурток кволий й яких потрібно вжити заходів, щоб справу поліпшити, допомагаючи йому організаційно 
й матер'яльно. Маючи міцний зв'язок з Бюро та редакцією, а також за допомогою прокуратури, КК та РСІ, Робселькори з 
зазначеними завданнями справляться, а разом з цим підвищать свої знання, щоб стати справжніми пролетарськими 
журналістами. Будемо сподіватись, що в найближчім часі редакція вже матиме з Бюро листи від утворених робселькорами 
гуртків „Друзів Червоного Слова", і спільними силами роспочнемо роботу.