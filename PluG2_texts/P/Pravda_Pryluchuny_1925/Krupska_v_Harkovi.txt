Н. К. Крупська в Харкові.
Промова т. КРУПСЬКОІ на поширеному пленумі Центральної Контрольної Комісії
Дуже рада, — каже т. Крупська, привітати пленум ЦКК КО(б)У. Мені дуже приємно бути тут і придивитися до вашої роботи в 
ваших українських умовах. Коли дивититися зі всесоюзного маштабу, то українська ЦКК друга після РСФСР по своєму обсягу 
роботи. Після останнього пленуму ЦКК РКП у нас стоять нові завдання і завдання дуже великі, їх треба розв'язати, як 
найскоріше і найкраще. Особливо нам треба звернути пильну увагу на наш державний апарат, що про його хиби завжди 
говорив Володимир Ілліч. Його турбували всі ті ненормальні явища, які ми ще й досі спостерігаємо в роботі. Нам треба 
буде поглибити контроль усіх радянських організацій, починаючи від центрального Радкомату до низової державної одиниці.
Треба поменше адмініструвати і глибше придивлятися до потреб місць. Треба, як з найбільшою увагою поставитися до потреб,
що їх відчуває селянство, і по можливості задовольняти їх. Тов. Ленін завжди турбувався про селянський добробут. Перед 
органами КК РСІ (Контрольної Комісії Роб.-Сел. Інспекції) завжди стояли великі завдання, а зараз особливо великі, у 
звязку з вашим підйомом, як у сільському господарстві, так і промисловості. Я гадаю, що всі ці справи, що стоять на 
повісці денній, ми разом із вами розв'яжемо, як найкраще. Дозвольте ще раз од душі привітати вас і побажати успіху в 
роботі.
ПРЕМІЮВАННЯ СІЛЬСЬКИХ КООПЕРАТИВНИХ ТА КОЛЕКТИВНИХ ОБ'ЄДНАНЬ.
Наркомзем і Укрдержплан внесли на затвердження Раднаркому проект преміювання сільських колективних і кооперативних 
об'єднань, а також і окремих господарств поліпшення сільського господарства. Преміяльний фонд мають заснувати 
відрахуванням півтора відсотку від с.-г. податку.
НАСІННЬОВЕ ЗЕРНО ДЛЯ СЕЛЯНСЬКИХ ГОПОДАРВТВ.
За планом Наркомзему наступного господарчого року українське селянство одержить 6 мільйон. 420 тисяч пудів 
чистосортового посівного матеріялу, при чому пшениці вистачить, щоб засіяти 27% усієї селянської площі.