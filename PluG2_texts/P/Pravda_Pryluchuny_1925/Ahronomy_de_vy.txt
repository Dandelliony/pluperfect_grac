Агрономи, де ви?
(МАЛИЙ ФЕЙЛЕТОН).
Був оце я на селі. Їздив провітритись, а то в місті все пишеш та читаєш, пишеш та читаєш, аж нуд узяв. На селі, як на селі: бідняки, середняки, заможні. Глитаї насідають, бідаки не піддаються, середнячок тютюнець продає, реманент поновляє. Потяг до культури величезний. Захожу до хати-читальні. Дим тютюновий хмарою в'ється по хаті, а за столом і по лавах бородані сидять, на всю горлянку селянськую діла якісь обговорюють. Дорові були, чесна громадо! Драстуйте й вам, сідайте до гурту та пред'ясніть нам вопрос один... А що... про сороківку? Ні, про агрономів... Що ж, агрономи річ хороша: он у Германії... чи то пак у Бельгії пшениця родить така, що 300 чи 200 пудів... — Та ми не про те. — Ми про наших, прилуцьких. Оце ми всі любимо газетку нашу, „Прилуччину", почитати. Так ото хлопці й помітили, що агрономи прилуцькі перестали до гавоти писати. То було що не газета, то й пропише чи то Седлер, чито Храпко... От ми й базікаємо, чого це вони? Балакайте, товариші, а наприкінці й я своє слово вставлю. Я так думаю, — це дід Микита з печи, — що припав такий вийшов, от і спольняють. В ні, діду, совєцька вдасть не то... я, братця, чув, що далі віяти муть не сіялкою, а з єроплану, щоб швидче. От агрономів усіх і мобілізували, щоб вивчити літати, так їх дома немає, на курсах значить... Га-га-га... хо-хо-хо! Сідай, Нечипоре, сідай додолу... агроном полетить?!... Ето не його прохвесія. Я, хлопці, так собі митикую: — бояться. Чого? От він, скажемо, пише... цілий рік пише, а що ж він казатиме, як приїде на село, коли про все вже прописав наперед... от і боїться. Мо й так. Ну, а ви (це до мене) як думаєте, ви ж там, слишно, в газетці на дольжності? Тут я червонію й кажу: Хоч бийте, братця, хоч милуйте — не знаю. Ровпитаю в городі й сповіщу. Та скоріше до міста. Секретар редакції сумно хитає головою А каже: І Храпко писав, і Ролін писав, і Столокотвій писав, і Седлер писав, і Кріт писав, і Шебіко писав... А тепер не пишуть; що ви, т. редакторе, скажете?
А хто ж їх знає?... Агрономи хороші, знающі й раніш охоче писали — знизує плечима редактор. А може й справді заборонено? — догадуюся я. Біжимо до зав. земвідділу тов. Шума. Так і так — не забороняли? Та я і сном, і духом... їй-пра... не винен! Хочете присягнуся трьохпіллям і клином, чотирьохпіллям, а то й шостипіллям?! Що ж його робити? А може з Наркомзему якийсь декрет... — подає думку секретар редакції. А зав. конторою рішуче хитає головою й заперечує: — Що в них роботи немає, жоб такими дурницями гратися! Воно й правда. А далі я підхожу до нашого агента (проворний такий чолов'яга, що весь час бігає та за передплату воює). Товаришу, ви ж усе на світі внаете, скажіть, чого агрономи вмовкли? Ви ж розумієте... селянська газета без агрономії?! Дайте, — каже, — два дні, подумаю. На третій день приходить такий серйозний і каже: А ви ж їх, агрономів, питали? Тю... диви й не поспитали. Отак іноді заб'є робота баки, що й себе забудеш... Зараз спитаємо, а щоб ие ходити до кожного зокрема (бо ніколи) то спитаємо всіх разом: Агрономи, де ви? 