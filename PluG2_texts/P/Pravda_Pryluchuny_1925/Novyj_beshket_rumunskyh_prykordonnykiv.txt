Новий бешкет румунських прикордонників.
Нещодавно 6 маяцьких рибалок ловили рибу нижче села Маяки на радянському боці річки Дністра. Румунські прикордонники почали вимагати, щоб рибалки пристали до 
бесарабського берегу. Рибалки відмовилися виконати ці незаконні вимоги. Тоді румуни почали загрожувати рушницями. Рибалки мусили скоритися та пристали до 
бесарабського берега. Там рибалок було заарештовано і їх під вартою потягли до міста Акерману. На допиті рибалки протестували проти такого насильства і вимагали, 
щоб їх звільнили. Потім таки рибалок звільнили. Цим румуни самі себе визнали за винних. Але на цьому, звичайно справа не кінчиться; її передано до мішаної 
радянсько-румунської комісії на розгляд.