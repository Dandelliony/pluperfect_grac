Колючки. Прибуткова стаття.
Пишуть що в Рудівці в помешкання сільради не йди без троячки... Діло чи зробив, чи ні - а на троячку тебе оштрахують. Справа так стоїть - Всі селяне звикли ходити до сільради через парадний хід. Щоб попасти в кімнату голови сільради, то треба перейти кімнату судді... Тільки який селянин поткнеться в час засідання суду пройти, а тут зразу - Ви оштраховані на 3 карб. за «хождєніє во время заседанія»... Трапилось отаке із одним дідом. Вийшов він та й чухається... - А ви, діду, зайшли б із кухні. - Та там сторож кричить - добавля хтось із селян... - Там знов переходь кімнату слідчого...Сторож зразу й гука: куди преш... там допит саме... - Хоч у вікно лізь... - Заждіть, діду, поки сонце пригріє, - тоді голова вікна порозчиня, у вікно побалакаєте... - Або, діду, у щит, куди голуби літають... - Хай йому біс - більш не піду, додає дід і прямує додому... - Оце так сусіда в сільради... І не поткнись тепер без троячки... - То прибуткова стаття... І Пішли ото ріжні балачки по селу... А сільрада?... «Оживлює роботу на селі»... Щоб ніхто не перешкоджав її праці, залишилось порадить ще - прив'язать рябка коло вікна... Отоді вже буде спокійно. 
Метеорний

