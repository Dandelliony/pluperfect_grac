МАЛОДІВИЦЬКА РАЙМІЛІЦІЯ НА РОБОТІ ПО РАЙОНУ
Приїхали в с. Сезьки і зараз же в сільраду. Нагреміли на де яких дядьків, що не виконують податку. Аж ось голова КНС веде п’яного бувшого поміщика х. Тишківки. Починають складать протокола на нього за піяцтво й порушення громадської тиші. Поміщик тут-же почав скаржитись на голову КНС за те, що той зводить із ним особисті рахунки, про які він у присутності членів сільради та КНС не сказав, а попрохав т. міліціонера по «секрету», в окрему кімнату. Що там бадакалось не відомо, але тілько те відомо, що через годину вся братія на чолі з т. Вовком, старшиною райміліції, опинились у поміщика і через де-який час рачкували по двору, понапивавшись до ригачки. Запивали мирову, бо поміщик це вже вдруге штрахується за піяцтво. А наші незаможники це все бачать, бачать і мовчать, додержуючись старої приказки: «З дужим не борись, з багатим не судись». Але все-ж таки варто б і поборотись, і стати переможцями. 
Акчорінець.
