Що треба робити зараз на полях, садах та городах, щоб не було шкідників?
Перш за все треба пам'ятати, що шкідники на наші поля, садки та городи не прилітають (звідкілясь), а розповсюджуються „заводяться" на них самих, через те, що або самі шкідники, або їх гробачки, лялечки та яєчка зимують у землі, у не зібраних частинах урожаю, а найбільше в залишених на молі бур'янах.
Тому перш за все треба потурбуватися, щоб наші поля на зиму були чисто від усякого сміття прибрані, а ще краще, коли їх переорано.
У полі ми бачимо скрізь і всюди залишені на зиму незібране кукурудзиння та соняшничання.
Правда, від цього є де яка користь, бо в таких чагарях за-зиму набирається більше снігу, що забезпечує грунт вохкістю, але зате, тут в стеблах, у пазусі листя та в ріжних захищених куточках перезимовують усякі шкідники та зародки грибних хвороб.
Як що господар бажає зберегти це бадилля до весни, то все-таки їх знищити треба до початку травня місяця, щоб шкідники не встигли повилазити.
Потрібно усі ці лишки стебла гарненько зібрати, та спалити, щоб не було шкідників.
На полі ми часто бачимо не тільки цілі хощі бур'яну, покинутого на зиму, але не рідко по обніжках та межах поля, лежать цілі купки, при осінній оранці, зібраного сміття, що дає гарний притулок усякій нечисті.
Ці купки обов'язково треба попалити. Треба не забувати зараз-же на городах, де шкодив вовчок, (земляний рак) поробити ямки завбільшки та завширшки в аршин та набити їх на 3/4 кінським перепрілим гноєм.
Сюди будуть збиратися на зиму вовчки й як тільки почнуться гарні морози та сніг, ці ями треба розорити, та вовчків розкидати на снігу.
У садках треба також пеклуватися про чистоту як на землі так і на дерешах: опале листя треба зібрати та попалити, а також і сухе гілля.
Пам'ятайте господарі-садівники, коли все це зараз не зробите, весною буде вже пізно. 