Відповіді філії «Плугу»
Ст. Гребінка. Ю. Прищепку - Газету за надіслані гроші передплачено Вам на 4 місяці (березень — червень), по пільговій ціні. Анкети для перерегістрації Вам можна не заповнювать, поскільки Редакція знає, що Ви будете писати дописи (пишіть дописи). Вірш «Братам з за кордону» слабий з художньо о боку і не буде вміщено. Оповідання вмістимо тоді, коли на черзі не буде більш яскравого, кращого, оскільки філія в літсторінці подає те, що єсть у неї кращого і відповідаючого менту. Пишіть оповідання на теми з сучасного життя, щоб мало воно в той же час агітаційне значіння. Вам і Південному треба хоч раз на місяць з'являтись до Пирятинського літгуртка «Плугу» для участи в праці, одержання уваг, оскільки Пирятин для Вас ближче. Гурток працює по вівторках при педкурсах. Надалі відомости слід подавати навіть тоді, коли Ви нічого не зробили. Єг. Шолудькові. Ви зараховані членом літгуртка, і Вам слід подати відомости про працю. Вірші Ваші читали на літгурткові. Вони слабі з художнього буку і не будуть вміщені, пишіть краще байки, але не дуже довгі, висміюйте в них хиби сучасного життя, а не таке, як у байці «Вовк покаявся». Дописи містимо. Инколи навідуйтесь на збори. Перепелину О. Вірш «На смерть Леніну» не художній, слабий. Лемешівка — Реп’яху. Вірш «Селяне» зовсім слабий, — Ви не знайомі з технікою. Байка краще далась Вам, але вона по змісту — стара, потім довга і написана одноманітними віршами. Пишіть байки з сучасного життя. Рудівка, Тичині. Вірші Ваші слабі з художнього боку, хоч по змісту «Риски вуглем» цікаві. Немає у Вас міри художника і Ви переходите од поезії до віршованого допису. Членом «Плугу» ще Вам рано бути, а членом літгуртка «Плугу» — можна, коли Ви будете навіщать гурток і мати од того користь. Для вступу у гурток треба подати заяву, що Ви поділяєте статут «Плуга, життєпис і зразки творів. Змініть свій псевдонім, бо Тичина це призвище визначного українського письменника. Грабарівка - Гриценку, Прокопенку й иншим. До літгуртка Вас, безумовно зарахуємо. Зверніть увагу на художній бік своїх творів, бо вони слабі з цього боку. Нам приходнться перероблювать Ваші вірші. На художній бік кульгають і вірші Прокопенка та Пащенка. Краще з цього боку справа у Тищенка. Поскільки Вас у одному селі аж 4, то ви повинні утворить гурток «Друзів Червоного Слова» при сельбуді і об'єднать коло себе всіх стінкорів і взагалі селькорів. Про такий гурток і роботу його повідомляйте. Ряшки. Костриці. Ваше оповідання не підкреслює основної думки. Чому мара помішала: одружінню чи мріям? Коли одружінню, то знов чому? — Про це не сказано. Крім того, оповідання з старого життя, не подає моментів боротьби, а збудоване на фантастичні й основі — і губить ціну. Пишіть з нового побуту на селі. Пирятин, Кравченкові. Зверніть увагу на художній бік творів. Вам слід знати теорію образу і давать вірші образні.
Відповідь на дописа.
Інспектура Здоровоохорони оповіщає, що с приводу допису «Чи довго нам чекати лікаря», уміщенного в часописі «Правда Пралуччини», за Ч 11/182, Інспектурою Здоровоохорони вжито заходів до призначення лікаря в лікарню Згурівського цукровареного заводу. 
Окрінснектор Здоровоохорони Сердюк. Діловод Селезнєв.
