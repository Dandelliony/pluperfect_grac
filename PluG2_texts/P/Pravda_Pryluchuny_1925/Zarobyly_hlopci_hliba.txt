Заробили хлопці хліба, та мабуть миші поіли.
(с. Білоусівка, Драбівського р.).
Білоусівська організація КНС ще з 1923 року почала господарювати. А саме: 1923 року орудувала паровою молотаркою. Рік 
був хороший. Ну й заробили, щось понад 8000 пуд. ріжного хліба. Звичайно, не без витрат. Росплатились із орендою, із 
робітниками за ремонт то-що, щось біля 1500 пуд., а може трошки більше. Бачте не можна опреділити, бо розумієте, давно 
діялось. А люди доказують, що ніби так. Може й брешуть, ну та щож, і я за ними! Повино б ще застатись на 1500 пудів. А 
де вони? — Сам дідько знає! — а з ним разом може й президія КНС, та й ревізійна комісія повинна теж напевне бути «в 
курсі справ». І до цього часу справа ця перебуває у „строжайшему секреті, бо скільки загальні збори не прохали сказати 
їм — де- ж таки хлібець, так хоч би тобі, як то кажуть „хто пару з вуст пустив “ Отже, заробляли, вираховували, 
рахували і врешті ревізували, а потім, щоб ніхто не докучав, так і кінці поховали 1924 рік: в оренді теж молотарка... 
Заробили... Правда тут урожай був поганенький і заробили мало. Розплатились за оренду, з робітниками, покрили витрати 
на ремонт, позатуляли всі дірки, й вийшло що... нічого не заробили. 1925 рік. Багатий рік.. Урожайний рік... „А що 
вийде? які будуть жаива? побачимо". В оренді аж дві молотарки однією орудує сама організація безпосередньо, а дрУгу 
здала в оренду. — Хліб прямо тисячами так і перевертається Але звикли вже що тільки й того, що перевертається. Добре як 
добре, а то знову дорахуються, як дорахувались, та доревізувались 1923 року, чого доброго знову забудуть, де й склали 
хлібець. І вийде, що незаможник знов заробить латку на шапку. Цього року ще й земельку КНС взяв у оренду, на сіно та на 
пастовень — l04 десятини. Половину скосили на сіно, що від дали Драбівському агропункту за оренду, а решту пустили під 
пастівник. Прийнято було пастись аж щось на 40 пар волів. За кожну пару брали по 20 карб. А скільки це вийде? А все ж 
це не куди, а в кишеню ж таки організації, й не чужої ж таки організації — незаможницької! Дуже б добре було, як би 
воно в кишеню попало, а то замість кишені, иноді буває посунеться в самісіньку горлянку. Тут уже не тільки щось, а й 
розум навіть потеряеш! Всяке буває, б чите. І вже до того розбагатіли, що не тільки чужих, а й своїх членів чотирі 
місяці на збори не докличемся. І вже хто, хто, а ревізійна комісія, не теперішня, бо тепер її на превеликий жаль немає, 
а та ж таки, що колись була, напевне зразу зрозуміє про що росповідаю цю казочку. ОкрКНС! Полічи будь ласка наші 
прибутки, бо в нас уже голови позамакітрювались! 