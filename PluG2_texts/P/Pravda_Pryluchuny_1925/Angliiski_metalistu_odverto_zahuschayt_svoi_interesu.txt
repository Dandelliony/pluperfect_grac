Англійські металісти одверто захищають свої інтереси.
Страйковий рух серед робітників електриків та механіків поширюється й погрожує крім урядових установ, охопити, взагалі, увесь Лондон. Переговори генерального комісара громадської праці, лорда Піля з страйкарями до цього часу не дали жодних наслідків. У Лондоні гадають, що конфлікт не буде ліквідовано в найближчих днях. Тим часом страйковий рух серед робітників електриків, що обслуговують міські залізниці та трамвай, поширюється. Робітники вимагають перегляду заробітньої платні та умов праці. Компанії пропонують робітникам перенести конфлікт на розгляд так званого «Індустріального суду». Професійна спілка електриків заявляє, що вона не відмовляється від розгляду конфліктів у «індустріальному суді», але не може взяти на себе зобов'язання, згодиться на його рішення.
