Про оживлення роботи сільрад.
 (Доклад тов Касяна).
Сільрада є органом влади й у той же час організатором громадської самодіяльности селянства, що навколо себе об'єднує громадсько - політичні, культурні, адміністративні й господарчі інтереси села. Зараз сільрада застряла в методах (способах) командування над селянством, що вбиває самодіяльність мас. Сільрада дуже часто припускає порушення революційної законости та зловживання, що відхиляє від радвлади село. Спосіб адміністрування був потрібний під час. військової боротьби з контрреволюцією; зараз ці часи минули й треба будувати держав не життя на глибокій самодіяльності робітників та селян, втягуючи середняків та вчительство. Остаточне поліпшення сільского господарства можливо тілько через колективизацію, але це річ не скора. Мусимо от же зміцняти окреме дрібне господарство. Середняк, що не визискує чужої праці для баришу, а власними руками здобув достатки не є куркуль, а навпаки бажаний співробітник радвлади. Сільрада мусить дбати про з'вязок поміж середняками та незаможниками. Щоб виправити й оживити роботу сільрад треба остаточно й назавжди знищити беззаконство: сваволю, хабарництво, рострати громадських сум, незаконні штрафи, незаконні арешти, незаконні податки, перевищення влади. Все селянство мусить взяти участь у ліквідації цих хиб та оздоровленню низового радапарату. Треба рішуче припинити грубе поводження з селянством у Сільраді, розуміючи що не селяне для сільради, а сільрада для них. Сільрада повинна твердо знати свої права й обов'язки, а також дбати про підвищення своєї кваліфікації, (освіти, знання своєі роботи.) Є сільради то до них гидко зайти: обідрані, облуплені, запльовані. Селяне в них поводять себе нечемно, бо не поважають обідраного мешкання. Треба щоб сільрада зовнішнє себе упорядила меблями, портретами то - що. Щоб у ній було привітно, чисто й затишно. Щоб селяне охоче йшли туди й поводились чемно. Треба оживити секційну роботу, щоби всяке питання перед розглядом сільрадою, було розглядено комісією (секцією). 2 - чи на місяць сільрада мусить заслухувати за роботу своїх секцій. Свою роботу сільрада мусить поглибити, на її засіданнях треба розв'язувати не випадкові, а питання зв’язані з життям села. Засідання треба робити відчиненими Сільрада мусить допомагати громадським організаціям, а не командувати ними. Сільрада і її комісії мусять працювати по плану й мати календарний росклад праці на найближчий час. Сільрада повинна не менче разу на 2 місяці відчитуватись перед на селенням, особливо давати точні справоздання про витрати сум, добровільно зібраних населенням на ріжні госп. потреби села Сільрада мусить відмовитись від участи в вирішенні справ про добровільні збори, щоб не говорили, що влада вводить ріжні додаткові податки, але окремо кожен член сільради (не як орган влади) нарівні з усіма може брати участь в сході. Потрібен найщільніший зв'язок сільрад з райвиконкомами для виправлення роботи й інструктовання. Потрібні часті збори сільрад та їх секцій в райвиках, а також виїзд пленумів Р. В. К. до сільрад. Треба назавжди знищити зневажливе відношення членів органів, що стоять вище від сільради, до членів сільради й про найменчі в цій справі хиби повідомляти прокуратуру. Остаточно треба відмовитись від призначень на посаду голови сільради: голова сільради мусить бути обраним. Коли його треба зняти за нездатність, то сільрада сама мусить встановити кандидата. Треба розвантажити сільраду від зайвої канцелярщини й не переобтяжувати зайвою відчитністю.
