Порядок подачі скарг та клопотань про знижку єдиного с.-г. податку.
Клопотання єкодиноосібних кооперативних та колективних господарств про знижку податку через стихійне лихо подаються до 
Районових Податкових Комісій, на які Положенням про єдиний с.-г. податок на 1925 — 26 р. покладено розгляд і 
розв'язування цих скарг та клопотань. Клопотання округових державних установ, клопотання цілих сіл та оскарження 
постанов Райподаткомісій розглядає й розв'язує Округова Податкова Комісія; останні оскарження подаються до 
Райподаткомісії, що надсилає їх із своїм висновком до Окрподаткомісії. До клопотань потрібно обов'язково прикладати 
акта, складеного представником сільради за участю двох громадян та затвердженого Райвиконкомом. В акті мають бути 
відомости про кількість землі та худоби в господарстві, та про розмір нанесеної лихом шкоди. Під стихійним лихом треба 
розуміти: грядобій, повідь, пожежу, загибель посівів, падіж та крадіж худоби, а також смерть або тяжку хворобу єдиного 
працездатнього робітника в господарстві. Райподаткомісії розглядають акти про стихійні лиха й в разі потреби виїздять 
на місце для обслідування. Коли буде виявлено в актах неправдиві відомости, винні притягатимуться до судової 
відповідальности. Клопотання приймаються до розгляду тільки в тім разі, коли стихійне лихо сталося після 1-го червня 
1925 р. й можуть подаватися до Райподаткомісії;протягом одного місяця після того ,як сталося лихо. Після зазначеного 
терміну клопотання можуть прийматися до розгляду тільки тоді, коли платник не з своєї вини спізнився своєчасно подати 
клопотання. Всі скарги на неправдивий облік об'єктів та суб'єктів оподаткування (їдцї, земля, худоба) та на неправдиве 
надання пільг, що зазначені в Положеннях про єдиний с.-г. податок, подаються до Райподаткомісії протягом 1-го місяця з 
дня одержання окладного листа платником. Скарги, що подано після зазначеного терміну, можуть розглядатися лише тоді, 
коли платник не з своєї вини спізнився подати своєчасно скаргу. До скарги має бути додано відповідні документи. Для 
цього до скарги на неправдивий облік землі потрібно приклададати посвідчення округових, або районових земельних органів.
Але податковій комісії дано право, коли виникає сумнів, вимагати акта обміру землі землеміром з участю представників 
сільради; до скарги на неправдивий облік їдців та худоби потрібно і прикладати посвідчення сільради, або відповідних 
установ. У посвідченнях про склад сім'ї має бути зазначено вік кожного члена сім'ї та ступінь родинства. Коли платник, 
подаючи скаргу чи клопотання, надсилає не всі потрібні документи, йому дається трьохденний термін для надіслання цих 
документів.