Як боротися з озимою червою.
Минулого року на Київщині, більш як 70 000 десятин озимини знищила озима черва. По всій Україні минулої осени попсовано 
озимини червою більше мільйону десятин. Цього ж року вона може зробити ще більшу шкоду, коли число червяків не 
зменшиться від хвороб і коли не буде з нею вестись боротьби, що мусить, головним чином грунтуватись на самодіяльності 
населення. Цього року потрібна уперта боротьба з озимою червою. Щоб захистити культурні рослини від озимої черви, треба 
вживати таких заходів: 1. Парові й инші поля, призначені для озимини, а також межі та обмежки мусять бути чисті, тоб-то 
на них не повинно бути бур'янів, бо на бур'янах метелики відкладають яйця, а черва бур'янами годується. Що до обмежків 
(меж по-між нивами), то їх совсім треба-б було знищувати. , 2. Не пізніше, як за 2 тижні до сівби на полях і на межах 
того участку, де буде сіятись озимина, мусить бути знищено всі бур'яни. 3. Як тільки буде помічено черву, то 
пошкоджений у часток треба зараз же обкопати канавою в піваршина завглибшки й у чверть аршина завширки; землю з канавки 
треба викидати в бік непошкодженого участка. Крім того, приблизно через сажень, на дні канавки викопуються ямки в 
чверть аршина завглибшки і чверті дві завдовшки. Черву, що збирається в таких канавках і ямках, треба знищувати. 4. На 
полях, заражених червою, розкладають купки бурякової гички, закопуючи її зрізом у землю, щоб не так скоро висохла, або 
кладуть шматочки гарбузів, прикриваючи їх капустяними листями або бур'яном Червей, що туди зібрались за день, — 
знищують. 5. Є ще способи боротьби з озимою червою за допомогою отруєної принади. Беруть п'ять відер натертих 
(наприклад на тертушку) буряків і до них уливають одно відро маляси, в якій розпущено фунт арсенового натру (в аптеці 
можна дістати). В таку мішанину додають стільки висівок, щоб можна було ліпити маленькі млинці, завбільшки в срібний 
карбованець. Такі млинці розкладають на буряках на один кв. аршин один од одного й злегенька прикопують. Черва їсть 
отруєні принади й гине в великому числі. 