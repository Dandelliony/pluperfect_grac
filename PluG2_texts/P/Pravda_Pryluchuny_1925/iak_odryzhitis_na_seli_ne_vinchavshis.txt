Як одружитись на селі, не вінчавшись
(Малий Фейлетон).
Просить ради у нас селькор. Треба допомогти вирішить питання. Пише він: "В зв'язку з тим, що мій брат збірається женитись, цеб-то дружитись як кандидат Компартії з 21 го грудня 1924 р бажає свадьбу відбути червоним побутом, але його невеста навпаки цеб-то вимагає церковного шлюбу, будучи уже вагітною, що привело брата до вагання і не рішаєтся на вишук вихід з нього, то цікаво чи припустимо в цьому разі йому задовольнити бажання невести і коли задовольнить то чи не вичистять із лав партії. Дайте будь ласка на це відповідь, виведу з вагання свого брата". З пошаною П. З. Да, справа закрутиста, особливо для кандидата партії а 21 грудня 24 р., що мешкає десь на хуторі... Єсть від чого вагатися, бо в політграмоті Коваленка, певно, не знайшов відповіді... А треба вихід находити і негайно, бо "невєста... будучи уже вагітною", чого доброго розсиплеться, не діждавшись церковного шлюбу. Цілий тоді шкандаль вийде! Тільки ровчепить рота мале створіння, крикне — у — а, а під загс зараз його і запише: Незаконорожденноє.. І хоч ти тому підзагсові доказуй, що дитина родилась по всіх правилах медицини, що баба — пупов'язка й пупа перев'язала коноплями (і не плоскінню-ж, щоб множилося), і що отець його громадянин 3. з дівчиною, отією самою "невестою - неневесною", "проїзвів", ще не будучи кандитатом, — все рівно підзагс запише: Незаконорожденноє... А клопоту скільки тоді!... Виросте дитина, а жевжики так і почнуть: Байстрюк, байстрюк! Краще б було ото женитися, не вступаючи ще в кандидати... Тоді сміло — в церкву, а тоді пий гуляй... А там і син знов до попа, і знов пий та гуляй.. А тепер не таво... якось воно для кандидата не личить... А вихід якийсь же треба знаходить! Раз молода вагітна, то "должон" же молодий жениться! Так от, чи "задовольнить бажання невести"?...
Ясно, що задовольнить... Хіба ж можна "бажання невести" не звдовольнять! Задовольнить та ще і в ніжки поцілувать, і в руці, і куди там належить молоду цілувать, бо Один той день навіку, коли батько в плахті... А от, як задовольнить, — над цим слід поміркувати... Коли просто йти до церкви, нести ікони, одержувать благословення од попа, то на другий день одержиш "благословення" і од партії, і вже отого "кандидат" не буде коло призвища молодого... Тут треба так зробить: Не поспішать з вінчанням. Вирахувать добре, за допомогою лікаря коли саме молода розсиплеться (нишком од молодої, бо молода на тиждень прощита...) На той день призначить вінчання, наготовить все що слід до весілля: самогон, холодець і т.д. і т.д. Договорить попа верстов за 12 (мов, кандидату в своєму селі "нізя" вінчаться)... Коли цей день надійшов берете тройку добрих коней з дзвінками, садовити молоду (і на всякий випадок бабу — пупорізку) — і гайда по нашій струбулькуватій дорезі, та все бігом, та все бігом... Повна гарантія, що тільки проїдете верстов сім — молода неодмінно розсиплеться (хоч би строк і не вийшов). Повертаєте з середини дороги назад, потихеньку приізжаєте додому і... Вас зустрічають гості, що зібрались на весілля, усі вітають З хрестинами... І ви сідаєте, п'єте й гуляєте, справляєте хрестини... (і їжа, бачите, не пропала). Ви вже, звичайно, перед цим записались у підзагсі — значить дитина "законорождена"... "Невєста" ваша мовчатиме вже півроку про вінчавня, а як і згада коли, то ви тоді: Хто тут муж — я чи ти? Хто старший! Дивись мені... І "невєста" ваша й пари з уст не пустить. Отоді ви і "достоїнства" свого не загубите, і "невєсту задовольните"... Плодіться і розмножайтесь, і наполняйте землю!... 
Метеорний