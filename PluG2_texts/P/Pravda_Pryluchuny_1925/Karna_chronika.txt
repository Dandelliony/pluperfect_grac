КАРНА ХРОНІКА.
11 вересня із Варви з ярмарку поверталися додому селяне з Антонівки Йовхим Кобзар та Аврам Мороз. На них напало 5 бандитів, один з них мав рушницю. Вони одняли в Кобзаря 350 крб. та 2 парі чобіт, а в Мороза кобеняк та 40 крб. Каррозшук затримав Бабенка Петра, Сердюка Василя, Хажанця Макара, Ляшеяка Дениса й Крамаря Миколу. Бабенко й Сердюк призналися. Грабіжників посаджено в Бупр. Вночі на 29 вересня в Береаово-Рудськім районі коло с. Крючківки на пастівні вкрадено 6 коней та 3 лошат.
 Каррозшук затримав 5 конокрадів: Якова Смілянського, Нечипоренка С.  й циганів: Стеценків Ів., Василя та Дмитра. Коней знайдено в Пирятині. Злодії — в Бупрі. 24 вересня на ярмаркові в Прилуці затримано громад. Сірчанського Хв., що дурив селян на картах, наперстках (така гра) тощо.  До суду по підписці шахрая було відпущено, але через 3 дні він знову попався на „наперстках", коли селянин віддавав йому 5 крб. за гру. Шахрая посаджено до Бупру.