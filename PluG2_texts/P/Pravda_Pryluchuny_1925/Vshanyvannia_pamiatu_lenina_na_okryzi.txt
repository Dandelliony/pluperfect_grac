Вшанування пам'яти В.І. Леніна на окрузі.
В ДНІ СТРАТИ ТА ЖАЛЮ (с. Полова).
21-ше січня. Біля школи, хати-читальні та сільради вже мають темно-червоні прапори і наводять на селян великий смуток та жаль. Сьогодні велике траурне свято — свято вшановання пам'яти дорогого Ілліча. Вечір. Загальні збори селян. Всі класи трудшколи переповнені селянами. Збори відчинені поширеною призидією в представників від всіх організацій, т-в, селян і Райпаркому. Хор виконує Інтернаціонал. Голова зборів тов. Іщенко висловлює глибокий жаль і хор виконує жадібний марш. Потім доклади: «Життєпис та діяльність Ілліча», «Ленін і селянство», «Ленін як організатор Радвлади» і «Ленін і кооперація». Збори закінчились співом заповіту та Інтернаціоналу. 22 січня. О 4-й годині дня об'єднані збори всіх організацій і т-в села. Вечір. Знов школа переповнена селянами. Вечір жалю відкривається співом Інтернаціоналу. Вшановують пам'ять робітників — «Гапоновщини». хор виконує жалібний марш, далі доклади: «Гапоновщина», «Роля Ленінізму», «Ленін і селянка» і «Рік без Ілліча». — Хор виконує декілька відповідних ревпісень, і далі учнями школи лікнепу ставиться п'єса «Боротьба». Підчас антрактів струн-оркестр теж виконує декілька відповідних номерів. Свято закінчилось о 4-й год. ранку. Селяне дуже задоволені вшануванням Ілліча. 
Селькор. П. Яременко.
