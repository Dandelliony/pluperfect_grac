Розводьте гуси!
В умовах нашого селянського господарства хатня птиця є взагалі дуже корисна річ, а найбільше прибутку - від гусей. Ще до війни з Полтавщини вивозилося дуже багато гусей. Живі гуси гонилися величезними зграями з України до Німеччини. В зв'язку з поширенням окремих галузів сільського господарства, селянство повинно звернути особливу увагу й на розведення гусей.
Найкращі породи гусей. Наша звичайна гуска — з рідні тій дикій гусці, що ще й досі зустрічається в великій кількості по болотах. З найкращих закордонних порід гусей є „Емденська“ та „Тулузька* породи, а з наших, себ-то російських, — „Холмогорска" „Арзамаська" та „Тульська". Наш звичайний, сірий український гусак при пильному догляді не поступиться закордонним породам. Закордонні породи гусей важать від 20 до 40 фунтів, але наша гуска має від 12 до 15 фунтів ваги й лише коли її від головувати добре потягне од 25 до ЗО фунтів.
ОДГОДОВУВАННЯ ГУСЕЙ. Відгодовувати гуску треба з 4-х місяців. Найпростіший спосіб одгодовування гусей такий: гуси треба зачинити в тіснім закуті й три тижні годувати що дня 3 рази вівсом. Овес треба давати так, щоб його не залишалося, але щоб гуси й не були голодні. Одгодовувати гусей можна й кукурудзою. Одварена картопля, замішана кукурудзяним борошном, дається гусям удень. Увечері, на ніч, гусям дають вареної кукурудзи, аж поки вони схочуть, але на ніч харчів не залишають. Через 2 тижні відгодовування скінчене. Можна також одгодовувати гусей і просом.
ЩО ДАЄ ГУСКА? Наша сіра українська гуска дає пересічно 15 фунтів м'яса, З 4 фунти жиру й до 1 фунта пір'я. Все це коштує багато більше, як витрачений харч, що обходиться не більше 2-х карбованців. Селянству треба звернути більше уваги на птахівництво і в першу чергу на розведення гусей.