Пізнали вовка в овечій шкурі.
(Замість фейлетону)
До 1905 року на селі про царя балакали так: Так от наш білой цар і говорить турецькому царю: — Чого ти, сукин син, сала не їси? Я на тебе за ето війною піду... Або десь на почесній беседі: Зобрав цар усіх панів, генералів та й каже: — Довідався я, як бідний народ живе, що ні їсти в нього, ні зодягтися. Хочу я йому усю панську земельку віддати. Що ви на це? А пани як крикнуть: А не буде цього до віку! Оддам! — каже цар. Животи покладемо, а цього не попустимо! — репетують пани. Вас стреблю, а землю оддам бідному народові. Не видать тобі нашої земельки як свого вуха! — це пани. А, так ось як! - крикнув цар та за шаблю, та тілько раз, раз... і одрубав собі ухо. А що, сукини сини, не побачив вуха?! Так ото через те на партреті в царя й немає одного вуха.
Прийшов 1905 рік. Заворушилося село, запалали панські гнізда, по Вкраїні залунало: Бий панів, не жалій гадючого кодла!... а царя не займай, не руш! Цар не винуватий, царя дурять. А подекуди то ще й додавали: Ои баба Секлета хвалилася, що як була вона в Київі, то бачила, як цар заплакав, уздрівши обірваних селян... так-то... як би цар угнав усе!... Вірили темні люде в „правду божу“ на землі, вірили що цар найвищим оборонцем цієї „правди".
Аж ось загуляв по селянській спині козацький нагай. Тріснула свита, тріснула шкура.. Рятуйте! — за що ж б'єш?! Хиба ми що? Бунтовать, на гасударя сваво руку подняли, на помазаника божаво?! Ах ви ж хахли пррр-аклятиї!... Рятуйте! хиба ж ми на царя, ми ж на панів.... На павов?! А пани разве не слуги царскіє? А царь не пан?! І вже потім, ховаючись по очеретах, висижуючи по тюрмах та засланнях — зрозуміли, що таке цар і селяни: Одне гадюче кубло; що пани, що царі — парш на тілі народньому. А як прийшла війна то й баба Секлета: Воно як би й царевих дітей в окопи, то не забирав би наших на ту війну прокляту, шукин шин! А салдати на фронті: Ось аби тільки війну закінчити, доберемось до Миколчиної шкура, погладимо й Грашку з його імператорською стервигою! Зашуміла революція, червоним буруном перейшла країну. Одностайно піднявся народ і сказав: Хай живе влада праці! Узяв за хвіст царя з усім панським кодлом... та на сонце.