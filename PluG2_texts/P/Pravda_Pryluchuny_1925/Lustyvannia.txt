Листування редакції.
Т. т. Рейзеру й С. Низовому. Ваші дописи 3/ХІІ і 5/ХІІ, що своєчасно не були вміщені за перевантаженням відділу Роб. життя, зараз утратили свіжість і тому не підуть. Яготин. Незаможнику. Дописувач повинен подавати до Редакції дійсне призвище й адресу на той випадок, коли за невірний допис будуть притягати через суд до відповідальности. Але дописи в газеті можна підписувати псевдонімом, яким Ви схочете. Селькора може обрата яка організація, а в більшості — селькори по своєму бажанню пишуть до газети. Треба заповнити анкету селькора, а потім Редакція розглядає й затверджує дописувача. Безпартійному можна бути селькором, але коли селькор буде невірно описувать події, то його потім Редакція може виключити з складу дописувачів. Влада до селькора повинна ставитись прихильно, бо селькор одбиваючи наші досягнення й хиби, тим самим допомага радянському будівництву. Маслику. Допис «неписьменний Прилуччині» — не містимо, загальні твердження, нема фактів. Усу. Пишіть дописи. Фейлетон слабий. Кузьменку. Допис про 5 річчя радвлади запізнився. Кустівському осередку КСМ. Резолюцій Редакція не містить. Пишіть у формі дописів про працю осередку. Іржавець Березняку. Допис «гарний приклад» не містимо. По справках допис не відповідає дійсності. Вертуну і Чужому. Допис «дайте пояснення» передаємо Інспектурі Наросвіти. Барвінкові. Допис «оце вже погано» цікавий, але він відноситься до різдвяних днів на селі й тому загубив свіжість.

