СВЯТО ВРОЖАЮ.
19 — (6) серпня святкується день урожаю. Радянська суспільність, добре зрозумівши нахабство церкви, що використовує всякі 
моменти для затемнення селянства і його свідомосте, в день спаса 19/8 висунула "свято врожаю" , в яке селянин підводить 
підсумки своєї річної праці, підкреслюючи її досягнення й хиби в господарюванні за рік. Свято врожаю — свято праці 
селянина, а тому його урочисто має святкувати все селянство. В день цього свята потрібно виявити й визначити кращих 
господарів села; ці господарі є революціонери землі а особливо ті, хто тепер користується засобами агрономії, зміцнюй 
своє господарство. Система нашого господарювання вимагає основних змін, цеб-то революції в сільськім господарстві, 
революціонери землі, господарі, що з агронаукою, одержують гарні врожаї, в день свята врожаю, всім Радянським 
суспільством мають бути окремо відмічені, а на останніх лежить обов'язок перед широкими селянськими масами дійсно 
доказати, яким звичайним зрозумілим засобом досягають вони цього. Село мусить святкувати свій трудовий день. Для міста 
дано план святкування з практичними вказівками. Селяне всіх сел округи! Організовано, урочисто святкуйте своє трудове 
свято!
ГАСЛА ЦЬОГО СВЯТА: 1) Підвести підсумки праці селянина за рік і вдало реалізувати здобутки своєї праці — врожаю. 
2) Виявити відмітити господарів, що провадять господарювання за порадою агронауки і цим досягають гарних врожаїв. 
Поставити питання, щоб на майбутній рік селянин у щоденній праці запроваджував у своє господарство всі засоби агронауки,
що сприяють кращим врожаям. Черговим заходом має бути вдале переведення засівної компанії: обміняти звичайне зерно на 
сортове, перечистити, протравити насіння, завчасно виготувати ріллю й засіяти лише сіялкою. Свято Врожаю є свято 
селянина — трудівника, а не попа здирщика. У цей день, хай усі села округи покриються великими зборами селян і довгими 
вбраними валками погянуться до місця, де урочисто відбуватиметься це свято. У цей день мають відбутись агрономичні суди 
над недбалим господарем. За темряву і несвідомість не слід його осуджувати, але зобов'язати надалі вести своє 
господарство під керовництвом агронауки й Радянської влади.