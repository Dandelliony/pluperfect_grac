Тіні минулого.
Порожніми шляхами котились осінні дні. Сірою павутиною колихався сум над селом. В селі було тихо, так тихо, і... То не зраджена руда дівка - го осінь понура в бур’янах сновигала; блудила; серед шляху, чуманіла, слухала - прислухалась: десь за левадами, за жовтими садами буйні вітрі голосили. Хтось на скрипках журився, плакав на шовкових струнах!. А Грицько ІІроченко третій день на воротах стовпом на порожній шлях чуманіє. Третій день як деникінці сина Макара заарештували. Забрали. Макар — усьому селу більшовик. У Червоній Армії вороним конем літав. Усі знають. Серед ночі заскочили, прикладами били. Зв'язали руки, гарбою до міста повеяли. Що з ним, де він? Грицько на знає. А в хаті-ж бідна мати плачями серце розріває! Третій, день.. Тої ночі І2-ть хлопців забрали. Усе село скаламутили. По дворах стріляти, пляшками з самогону вікна били. Там «комбедчика» у клуні до сохи прив'язали, насильно самогоном споїли і наганом тоді по тім'ї краяли: зброю випитували. Там кабана у хліві застрелили, забрали. Одбивали замки од скринь: одежу, полотно брали. А на ранок підводи вигнали і до міста все повезли. У Грнцька ІІроченка і конячину забрали. Навіть і собаку прокляті душі у дворі встрелили. А як уже шомполували, над самим Макаром як знущались, як руки крутили!.. Тяжко про це й розказувать. Недаром, як скриню вже одбили та полотно на гарбу носити стали, Грицько не витримав: вхопивсь за серце, на одвірок похиливсь - на 64 році одолів плач. Він плакав тихо, без голосу. Але хто з якими муками той плач порівняє! А тут як підскочить якийсь високий у погонах, як блисне звіриними очима, та: Ещо і плакать, скотина, вздумал! Да разве это твойо, Ето ти ж награбіл, сволочь, с комбада получіл. І вхопив Грицька за сиву бороду, на боки сіпнув. Загарчав: — А признайсь, старая собака Где награбіл?.. Ой, яка зневага, яка образа Тяжка. Давлюча. Рипнули сінешні двері. З хати вийшла Марина — жінка Грицькова. Вийшла, стала. Схилилась до причілку, мовчала. І мовчало село, і мовчало горе. Грицько біля воріт. Бараняча шапка кудлата, путом свита підперезана. А очі сіренькі ніби павутиною засновані під навислими бровами, туманіли глибоко. - Грицьку, а ти все виглядаєш? - Виглядаю, Мариино. - Нема? Сивою млою - мрякою летів вечір на село. З околиці вечірні присмерки наступали. Над жовтими садами галич кружляла, каркала — щось не добре віщувала. Грицько думав; - Скоро сніг упаде, скоро. Галич на вітер в'ється. А на вигоні в останнє заскрипів журавель над колодязем брязнув ланцюг об цямриння: Палажка, дівчина з вигону, над відрами стала. Загадалась. В думці постать Макара Проченка миготіла. Ще недавно ось тут на колодязі до світу вдвох сиділи, до нього горнулась, чула, як билось його серце лицарське... Чорною стьожкою галич на сади спустилась Замовкла. Палажка глибоко зітхнула!.. На село упала темна жовтнева ніч. Якось боязко червоними плямами заморгали віконця по хатах. А як в полі на зелених житах холодні вітри застогнали, по селу темні тіні пішли. На перехресті доріг сходились шептались і знов росходились. І як всюди погасло світло по хатах, тоді тіні біля млина на вигоні на таємну раду стали. Довго гомоніли, каламутились... То незаможницька молодь повстання лаштувала! 
Ол. Гладкий.
