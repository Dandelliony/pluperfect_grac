Агросуд над недбалим господарем.
(м. Срібне на Прилуччині)
Не так давно у нас при сельбуді організувався гурток прихильників кращого господарювання та боротьби з посухою. Окрім лекцій, бесід, що ведуться по відповідному плану — цім гуртком 6 січня ц. р. був улаштований агросуд над недбалим господарем. Обвинувачували громадянина м Срібного Горкавенка А. в тім, що він погано провадить своє господарство, не визнає колективізації, землеустрію, виступає проти кооперації то що. Агросуд продовжувався більше 4 годин, зала була повна селянами. Все селянство, що одвідало суд, має таке вражіння, що дійсно тілько черев землеустрій можна своє господарство підвищити, незаможне селянство висловилося за колективізацію і взагалі за те, що сільське господарство зараз треба відроджувати за допомогою агронауки. Агросуд гр Горкавенки визнав винним, відібрав у нього за недбайливе господарювання землю, але беручи до уваги його несвідомість, зобов'язав вступити до с.-г. гуртка й перейти на кращі форми господарювання. Агросуди мають велике значіння в напрямку агітації за кращі форми господарювання, а тому нашій агрономії їх треба поширити. 
Райкор Д. Капустянський
