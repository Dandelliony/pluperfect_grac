Крамар подолав кооператив.
(с Іваниця)
Кажуть люди: „Нічого, коопераціє, не справитись тобі з Носимом, (це приватній крамар в Іваниці), він більше вторгує". 
Так і є. Раніше було в крамниці Іваницького споживчого товариства ніколи прикащику відпочити, хоч їх і два, а тепер 
одному нічого робити. А чого? Та того, що отой „Но сим" перейняв на себе 75% всії торгівлі. Особливо це помітно в той 
час, коли робота кипить на полях. Кожен селянин, як сходить сонце виїзджає на поле, а заходить — то їде з поля. Тому 
дьогтю, тому риби, або ще чого. Кожний селянин іде й купує ранком, або ввечорі, як саме час є. А в кого купує? В Носима,
бо він і рано й пізно сидить на порозі. А кооператив пізно встає, годин із 9 ранку і раніше лягає. Тут і переважив 
Носим, бо він пристосовується до сільських умов. Мені здається, що й кооперативу треба всю свою роботу пристосувати так,
як того вимагає життя. Здається, воно скріз так, а тому раю звернути на це увагу кому слід. Ми б і 8 годинного робочого 
дня не побільшили б, і рушили б далеко вперед, бо тоді селянин ніколи б не минув свого кооперативу. 