ДОРУБУЮТЬ ЛІС.
(с. Сергієвка, Яблунівськ. р-ну).
У нас є ліс. Його рубають хто тільки хоче. Було де-кілька розпоряджень з райвиконкому виділити комісію по охороні лісу. Комісію виділили. Піймали злочинців, що рубають ліс, передали справу Нарсудді 3-го поділу. Думаємо, тепер менше будуть рубать. І ми не помилилися — стали менше рубати. Коли це викликають до суду селян, що рубали ліс. Приїзжають із суду й сміються: — „Не помогли ваші протоколи — нас оправдали"... Тепер ніхто не хоче йти стерегти лісу. Кажуть: „все рівно до суду не притягнуть"... А ліс рубають і більшістю рубають куркулі, що мали свій власний ліс. Кажуть вони поміж населенням: „коли був наш власний ліс, то був цілий, а коли перейшов до громади, то дивіться, що з його сталося!"...