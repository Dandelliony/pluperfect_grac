Новий побут.
ДІДУСІ ТА Й ТІ КИДАЮТЬ ПОПІВ.
(с. Сезьки). 
Уперше в нашому селі відбулися червоні похорони. Наші незаможники ховали по-новому 75 літнього дідуся. Покійний уміраючи заповів, щоб поховали його без попа. Селяне, почувши про червоні похорони, великим натовпом зібрались до хати помершого. О 2-й годині дня незаможники, сільрада та допризивники з прапорами організовано прийшли ховать небіжчика. Тов. Корсун сказав про життя небіжчика, його антирелігійні пригоди з попами (покійний вів суперечки з попами ще за довго до революції). По скінченню промови труну зі співами жалібного маршу понесли на кладовище. Над могилою т. Парченко в палкій своїй промові з'ясував безпідставність релігійних вірувань, а т. Стоян, сказавши про новий побут, доповнив картину. Труну спусстили в яму, хор співав жалібного марша та Інтернаціонал. Велика кількість селян може була викликана тім, що це було вперше. От-же вислухавши промовців, вони уявили собі ту релігійну фальш, котрій вони так глибоко вірили. Селяне були захоплені і йдучі назад говорили, що так краще. Можна з певністю сказати, що попівський дурман незабаром зникне на завше. 
Олень.
