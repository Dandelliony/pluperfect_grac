Червоні вводини
Ол. Ведміцький 
Член "Плугу".
Сколихнулися стріхи од чутки; по переулках мчить новина: незаможник а дорожної будки хоче сина "христить" без попа. Каже: — годі нам бути рабами... Слава бога — втекла на мечах!.. Уста вулиць шаліють словами в очах вулиць — жах. І сьогодні — це вперше — в сельбуді стріне вечір розбурканий син. Ой ходімо - ж побачим, що буде... Кажуть: з ріжками він... Тільки в небі проспалися зорі — гомонить щось веселий сельбуд. Повна зала... у сінях... на дворі... Вороги і прихильники — тут. Під прапорами — люде на сцені. Щось гукають до маси плакати. Таємниче дивився Ленін: щось збірався сказати. Та лунали гарячі промови, ваблять очі нові подарунки. Батько мовив дві слові, мати — тиснула руки. Дзвоном оплесків крикнула зала, приголомшила шопоти звичок. І розбуркали поклики "слава" почуття більшовичок. Прикувалися очі до місця, де з туманних, закинутих скель прилетів на жовтневих листях молодий Нінель. І так м'яко слова поринали, ніжно танув збентежений жах. В серці — поклики зали, зорі щастя — в очах. І ще довго в    сельбуді гукали: посилали проміння до зорь. А в кінці — до газети писали, — колектив — селькор. 1924 рік.