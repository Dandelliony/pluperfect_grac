СОРОКОГРАДУСНА.
(МАЛИЙ ФЕЙЛЕТОН).
Гонили та й гонимо самогонку. Спочатку — жовту, з попільцем, а потім такої тобі техніки досягли, що гонили чисту, як скло, як сльози 
матери божої... Почали боротьбу з нею... Боролись і сільрада, і комнезам, і міліція — всі її шукали та випивали. нищили її. Ніяк у хаті 
гонить — дядько в хатині приладнавсь, ніяк в хатині — на горищі, гонять з горища, він «ой у лузі та ще й при березі», а все таки гонить...
Треба „клин клином вишивать"... Випустили спочатку 32-градусну. Дорога — кричать дядьки... Та наша й кріпча... І почали хитрить. Наставлять 
пляшок з 32-градусної, а поналивають туди манджосівської — і п'ють на «законном основанії»... Не допоміг перший клин. Забили другий — і 
з'явилась сорокоградусна... Хліба будуть менш селяни переводить та хоч і дадуть заробить, то не спекулянтові, не куркулеві, а державі... 
Підхопили горожани та селяни: — Чув — сорокоградусна... Пішли наші вгору... Поздоровляю вас, куме... З чим? З сорокоградусною... Хе-хе-хе... 
І почали гониться за тією сорокоградусяою. П'ють. П'ють і ті, хто зроду її не пив... Як же — така новинка!... В городі кодо ЦРК, Спілки, а 
потім коло спеціальної „марнопольки" з'явилися „хвости", немов за пайком, що ото колись по хліб стояли... Це ви що, дядьку, продподаток 
платите, що стоїте в черзі? — жартує один... Ні, це він до Хвинвідділу, - облігації купує... Купують і п'ють... П'ють і валяються п'яні, 
немов би так і слідує... Міліція бере п'яних протвережувать, а вони: Я правительственну п'ю, не імеїш права!... Пий, та ума не пропивай! — 
та протокол на п'яного... А селянин і собі: приїде, купить, розташується на базарі на возі й хилить, астрономом зробився... А на селі 
буває й гірше .. Пишуть привезуть сорокоградусну в кооператив... Члени правління кооперативу зразу: Марш, марш з крамниці всі... У нас — 
розценка... І починають «розценювать сорокоградусну», ноки покотом полягають .. Гарне тобі кооперування населення — пишуть сількори, — коли 
З крамниці гонять селян!... От-таке то наробила сорокоградусна. 