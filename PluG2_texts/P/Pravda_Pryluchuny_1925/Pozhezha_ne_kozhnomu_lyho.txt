Пожежа — не кожному лихо.
(Замісць фейлетона).
Кажуть на селі: нема нічого гіршого, як погоріти. А ні тобі хати, а ні тобі до хати, а ні тобі стіжка, а ні тобі 
хлібця. „Хоч сядь та плач, хоч стоя реви"... Ходи тоді по селах та й збірай на погоріле. Гірке життя погорілого! Кому 
гірке, а кому й не гірке — одказують селяни села Харківець. Нашому Шахраєві так пожежа в руку. А сількор підслухав
балачки селян, розкумекав у чім справа та мерщій до газети: Селянство не дійна корова, а Шахрай його доїть... Отакий-то
Шахрай! (призвіще таке, а не через те, що він шахраїть у житті)... Так Оцей Шахрай — головою рай - КНС. На радянській з
землі збудував він собі будинка. Трохи ще не добудував, як він згорів. Раз згорів — діло швах: треба инший будувать. 
Де ж коштів дістать? І почав Шахрай збірать на погоріле... Окрвиконком підтримав і погодивши справу з Оврземвідділом 
дав Шахраєві колишній поміщицький будинок в с. Каплинцях, наказав ще Райвику видати йому авансом за три місяці утримання
(126 крб.). Здається, досить. Можна перевозить будинок і будувати. Але Шахраєві мало. Пішов він в Окрсоцзаб і відтіля 
написали до районового комітету Взаємодопомоги видати Шахраєві коштів. Написав Шахрай „товариські листи" усім сільським 
комітетам незаможних селян: Жертвуйте на погоріле!... Дають селяни. Зявився на сход селян с. Харківець і знову: 
Жертвуйте на погоріле! Вибірають уповноважених і збірають на погоріле. Зазначає селькор, що якимсь чином і страховку 
зумів одержать Шахрай, хоч хата була недобудована. Одним словом, скрізь Шахрай «нажав кнопку», звідусіль збірав на 
погоріле. І як наслідок: Шахрай збудував собі доброго будинка, справив новий костюм ля — франше", іде вулицею, а селяни 
підсміюються та гомонять: От і кажуть, що пожежа — не-щастя ... Бач який будинок! Бач який костюм!... Висновок: Гарно 
бути головою Харківецького райКНС, та погано доїть уві установи й селянство... Селянство бачить, та на вуса метає. 
Скоса дивитьея на Шахрая. Ох, як скоса! 