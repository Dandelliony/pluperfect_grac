Що може дати селянству сільсько-господарське машинове товариство?
З кожним днем селянство все більше та більше упевнюється, що самими голими руками й бажанням багацько поліпшень на землі не зробиш. У Москві є найвища сільсько-господарська школа — це Темірязівська с.-г. Академія. І деякі з студентів ції Академії, наші майбутні вчені — червові агрономи, — казали: Треба агронома, як тільки скінчить Академію, посадити на селянський, незаможницький шматок землі, дати йому захарчовану шкапу з дерев'яною сохою, — нехай отоді попробує підвищити селянське господарство до рівня закордонного, фермерського! Питали: «підвищить чи ні?“. І вийшло так, що з порожніми руками, нехай то буде хоч який учений господар, з нічого не зробить гарного господарства. Сільсько господарська машина скорочує працю селянина, поліпшує якість цієї праці, підвищує господарство веде нарід до культури.
МАШИНА ОБ'ЄДНУЄ НЕЗАМОЖНЕ СЕЛЯНСТВО. А може, наприклад, купити зараз селянин, скажемо, хоч би добру молотарку, паровика, або "Фордзона"? Ні — не під силу.. Але без машини зараз нашому селянству, а тим більше незаможницькому — ніяк не можна господарювати. Нам усім відомо, що закордонні господарі, хоч би у Канаді, зараз із усієї сили намагаються випередити нас своїм хлібом, збивають нам ціну на хліб. У них скрізь машини та машини... А в нас, — де найгірша справа з приладдям? У кого кепсько оброблена земля й через що? Та все ж у того ж самого не заможника, бо в нього нема чим тую землю обробити! Всі ці обставини примушують купувати сільсько-господарську машину гуртом. Коли збереться який десяток, або два селян, що схочуть купити Машину гуртом, — то це й є початок будування машинового товариства. Отже, ми бачимо, що великі машини, як трактор, паровик та инші вимагають, щоб селянство з'єднувалось у гурток. У першу чергу ці гуртки повинні зорганізуватися серед незаможників.
А ДЕ ВЗЯТИ ГРОШІ? Організуючи машинове товариство, треба пам'ятати, що це вже буде громадська організа ція, якій держава дає цілу низку пільг. Вступаючи до т-ва, незаможній селянин платить тільки вступний внесок, скажемо, 1 карбованець, та ще мусить взяти один або два паї — в 3 карбованці, чи як там буде вже встановлено загальними збора ми. Як вступний, так і пайовий внесок можна вносити поволі, частинами. Цих грошей на купівлю дорогих машин, звичайно, не вистачить. Тоді на допомогу йде держава. Вона через сільсько-господарський банк дає таким товариствам довготермінову позику й чим більше членів буде в машиновім товаристві, тим ця позика буде більшою.
ЯК КОРИСТУВАТИМУТЬСЯ МАШИНАМИ ЧЛЕНИ ТОВАРИСТВА? Дрібні с- г машини члени т-ва можуть купувати в товаристві, виплачуючи гроші частинами протягом одного чи двох років. Крім того, такі ж машини за невелику платню т-во буде давати селянам на прокат, себ-то в тимчасове користування. Дуже дорогі машини, як, наприклад, трактори, паровики, молотарки товариства можуть купувати виключно для загального користування всього населення. Обробка землі в членів т-ва такими машинами провадиться в першу чергу, по їхніх заявах. Ще краще, коли „Фордзонзразу виоре ввесь клин членів т-ва. Тоді можна хліб убрати й змолотити гуртом, і, нарешті, розподілити зерно, в залежності від кількости десятин землі в кожного члена т-ва. Сільсько господарська машина наближує нас до того ясного майбутнього, що зрівняє всіх людей, зробить їх рівними, неголодними задоволеними. Це майбутнє життя, коли бідність і багацтео зникнуть, коли зникне визискування праці, зрівнюються й задовольнятимуться всі людські потреби — ми звемо соціалізмом. Через с.-г. машину ми найближуємось до нього!