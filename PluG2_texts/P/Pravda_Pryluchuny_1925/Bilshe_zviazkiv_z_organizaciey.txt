Більше звязків з організацією.
На прилюдному відчиті нашої філії письменників «Плугу» було підкреслено ту значну роботу, що проробила філія з літгуртком. Провадячи громадську роботу, члени літгуртка дбали про вивчення сучасного письменства, вивчали техніку творів, зрозуміли, чого вимагає од творчости сучасне село. І багато товаришів, членів літгуртка, зробили значний поступ вперед. Коли раніше вони давали римовані дописи замісць віршів, то зараз біль шість із них друкується в літсторінці, дають більш менш художні твори, разуміють вимоги письменства Де хто з членів літгуртка разом з плужанами друкуються навіть у центральних виданнях (напр. вірш селянина Ященка надруковано в читанці «Червоний шлях»). Все це свідчить, що перебування початкуючих письменників в організації корисно впливає на їх розвиток. Можна сміло сказати, що без організації мало хто з них вибрався б на широку дорогу. Але в нас єсть члени літгуртка, що розкидані по окрузі, що мешкають за десятки верстов від центру, що майже не бувають у центрі, не приймають участи в праці. Єсть члени літгуртка, що подали заяву, зараховані членами, ні разу не з'явились до «Плугу» щоб хоча зачитати свої твори, одержати вказівки. Ці члени майже не роблять поступу в своїй праці, подають безбарвні твори, не розуміють, як і про що треба писати. Такий стан — безпорадний. Відповідями в листуванні філія «Плугу» всього не може сказати. Треба шукати инших шляхів для поповнення знань (про ці шляхи скажемо иншим разом, почасти уже й писалось) і серед них не забувати, одного — це бути хоч декілько раз на рік на зборах філії й літгуртка (а такі збори бувають регулярно двічі на місяць) Тут кожен товариш може й почитати свої твори, обміняться думками, почути критику багатьох товаришів. В данний мент засновано літературний гурток імени «Плуг» при Пирятинських педкурсах. Товаришам Пирятинського й Харківецького районів зручніше приймати участь в праці при цьому гурткові, инші товариші мають безпосередньо з'являтись на збори філії «Плугу» й Прилуцького літгуртка. Одно ясно, що коли товариш вступив до літературного об'єднання, то слід тісніше триматись його. Тільки через об’єднання лежить шлях до поступу. 
О. В.
