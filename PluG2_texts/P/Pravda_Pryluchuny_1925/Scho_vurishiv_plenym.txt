Що вирішив пленум (поширені збори) центрального комітету російської комуністичної партії.
В справі розширення бюджету ухвалено було, щоб у роботу по складанню та затвердженню бюджету більшу участь брали представники Союзних Радянських республік та областів. В звязку з тим, що в Союзному бюджеті передбачається 187 мілійонів прибутку, виникло питання про те, як краще використати ці гроші, на яке діло їх повернути. Вирішено було дати великі пільги селянській бідноті що до виплати єдиного сільсько-господарського податку. Крім того буде закуплено багато краму, що потрібніший єсть для селянства і якого ми не встигаємо виробляти. Частину ж коштів буде витрачено на підвищення та поширення нашої металургичної промисловості. На цьому ж таки пленумі стояло питання й про постачання грішми нашого Донбасу. В довійськовий час Донбас давав в 4 раза більше чавуна, а-ніж Урал. Типер же Урал дає більшу половину чавуна і сталі. Було це тому, що Уралу краще постачали гроші, а ніж Донбасові. Після довгих суперечок вирішено було налагодити цю справу і підняти металургичну промисловість Донбасу. Вперше на пленумі Центрального Комітету поставлено було питання про роботу серед робітниць, селянок та жінок Сходу. Розвиток жіночого руху на Сході йде тепер великими кроками. Культурні робітники буржуазних країн сотні років працювали серед народів Сходу, але нічого не зробили в справі розкріпачення жінки. Наша ж, комуністична партія, дає рішучий удар темряві, яка панує серед жіноцтва і навчає жінку поруч із чоловіком, боротися проти панського визиску, який і досі є в буржуаз. країнах. На цьому шляху партія проробила вже велику роботу й надалі вона буде втягати трудящих жінок у державну, громадську, професійну та кооперативну роботу. Кращі з робітниць та селянок приймаються в лави Комуністичної Партії нарівні з чоловіками.

