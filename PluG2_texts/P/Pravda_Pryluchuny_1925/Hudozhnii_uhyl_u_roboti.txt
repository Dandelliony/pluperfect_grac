Художній ухил у роботі сельбудів.
(В порядну обговорення).
В ч. 72 „Пр. Прилуччини" від 10/іх — 25 р. порушено досить цікаве питання в галузі праці селянських будинків — „Художній 
ухил у роботі сельбудів", і дійсно, цей ухил треба провести. Подекуди гадають, що ставити п'єсу, дать концерт, тут хор 
і музика, є наслідок „просвіти". Я гадаю, що це помилковий погляд. Наші навіщателі, наші слухачі, селянська маса, 
втомлена працею й їй потрібний відпочинок, а цей відпочинок і знання дає вистава і добре влаштований концерт. А наша 
робота взимку 1924 — 25 року була в цифрах лекцій і докладів, якими ми вже, гостро висловлюючись, приїлися навіщателям і 
є думка, що коли нема промовця та докладчика, то й не робота. А багато докладчиків не користуються серед населення 
авторитетом і слова його ідуть поза ушима. Отже потрібно з'єднати лекційну роботу з художньою. Наші сельбуди треба 
зробити затишними, а саме: більше надати художнього вигляду, ще багато сприяє та обстановка, в якій перебуває андиторія,
коли чисто, гарно, гарно розвішено плакати, а то буває, що такі вішаються, які попали в руки, аби до стіни; треба 
зробити так, щоб кожний плакат, щоб кожна діяграма пристосовувалась до широкого навіщателя, тоді навіщателя бере охота 
слухати. Для культурних потреб, для більш успішної роботи реорганізувати в один художній гурток драм-хор-оркестр. 
Завідувачів треба мати постійних і платити їм, бо від них залежить вся робота й тут нема чого скупитись. 