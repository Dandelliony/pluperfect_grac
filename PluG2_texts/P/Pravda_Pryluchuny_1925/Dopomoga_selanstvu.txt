Допомога селянству
Останні дощі сприяють засіву. Селяни тим задоволені, що Згурівська цукроварня своєчасно забезпечила їх сортовим та 
очищеним насінням, якого видано селянам 3448 п. 20 хунтів. Жита 1839 п. 20 хун. та пшениці 1609 п. Допомогу зроблено 
велику, бо багато селян ще не обмолотились і почали турбуватись про зерно, а тут тобі як знахідка, — цукроварня дає в 
позику засівматер'ял. Бідне селянство одержало зерно по умові 1 п. за пуд, жита 1491 п , пшениці 997 п., заможні селяни 
одержали з розрахунку 1 п. за 1 п. 07 хун, жита 348 п. 20 хун., пшениці 612 пудов. Попит на сортове насіння є й зараз, 
певно кількість відпущеного з цукроварні засівматер'ялу ще збільшилася. Треба зауважити, що селяни мають змогу 
користуватися мертвим реманентом: сівалками, культиваторами то що, що їх видає в користування Цукротрест та 
Вейсбахівський Радгосп. 