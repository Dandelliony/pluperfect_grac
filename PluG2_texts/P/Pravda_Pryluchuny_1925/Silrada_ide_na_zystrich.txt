Сільрада не йде назустріч (с. Дейманівка, Срібрянськ. Р.) Усюди, по всіх селах, відбуваються як не октябрини, так червоні похорони, а то й червоне весілля. Росте новий побут, в корні подріваючи старий, скрізь про це іде чутка і немає такого чоловіка, щоб про це не чув. Чули і в нашому селі. За тиждень до річниці смерти В. І. Леніна один селянин незаможник забажав в честь провідника і вчителя робітників та селян - Леніна, «охрестити» свою дитину по новому. Пішов оповістив сільраду, що й пообіцялась влаштувати цю справу. Жде незаможник, жде... не один тиждень проминув після жалібного тижня і вмерла надія в нього на сільраду, та й каже: «то мабуть на сміх пишуть та балакають про октябрини... а все таки підожду». Та й досі жде. Сільрадо, чи довго ж прийдеться йому ждать. Треба б поспішити, а то незаможник і жданики поїсть. 
Свояк
