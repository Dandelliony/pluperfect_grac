Огляд стінних газет
«Молода громада» — тижнева стінна газета Стрільницької хати - читальні Ч 8. Редагує — Редколегія. 
Розмір стінної газети «Молода Громада» такий як і треба-. Написана гарно й на гарному папері. У заголовку гарний малюнок, але дуже великий (третина всієї газети). Більше в газеті малюнків нема. Редколегії треба малюнок зменшити й містити ше малюнкц в газеті. Потім сам малюнок змінити, бо заголовок газети «Молода Громада», а на малюнку стара селянська хата, коло якої навкруги зелено — сідай та й гуляй. Передова стаття написана так собі тільки довгенька. У відділі «По селу» дуже довгі дописи й написані погано — не по селянському, не так як селянин міркує про хиби в громадській роботі села. Не треба у відділі «По селу» містити такого дописа як «вражіння» завідуючого х. - ч, т. Омельченка, бо такі вражіння нудно читати. Для стінної газети гарно, коли є вірш, але не такий, як у «Молодій Громаді» : «Сховалось далеко в тумані Безжурнеє серце моє. Мрії розбиті в кохані Вгасає чуття молоде! І в душу запали холоднії хвилі, А думка за хмари літа І сумно акордами ліри Б'ється по серцю нудьга!» В. Омельченно. Щось мало віриться, щоб у т. Омельченка «вгасає чуття молоде». Треба читати більш творів нових письменників і приглядатися про що саме вони пишуть і учитися в них як писати. Не треба такого заголовку в стінній газеті, як «літературна сторінка» , під яким написано один лише вірш т. Омельченка та й взагалі ква це сторінка? У «хроніці» теж нема хроніки, а написано ось що: «в 7 числі нашої газети вкралася помилка, дякуючи перегрузці працею і т. д.» Завіщо т. дякувати? Одне слово зовні газета робить вражіння гарне, треба редколегії подбати, щоб і зміст газети покращав. 
Тодось Юрченко.
