ДОГУЛЯЛИСЬ ХЛОПЦІ, ПОКИ Й МЛИН ПРОГУЛЯЛИ 
(с. Антонівка Варвинського р.)
До 1923 року в нашому селі не було кращого млина від віт ряків. Селянам остогидло їздить верстов за 15 30 до млинів. І от заходами де яких громадян було перевезено на кошти самих селян (Антонівців) парового млина з с Каплинець, де він мало потрібний був, бо там їх зібралось де - кілька. З самого початку, коли до селян звертались, не жаліли селяне нічого, аби тільки був у селі млин. Хто їздив перевозив своєю худобою, хто гроші давав, були такі, що й останній пуд віддавали аби тільки млин був. І млин став, замолов. Але все робиться по-семейному. Не було гарного кваліфікованого робітника біля машини і млин більше стояв, чим молов. Прибуток став не покривать і ремонту. Борг збільшувався з кожним днем і врешті млин зовсім закрутився. Причиною всьому було — піяцтво, самогон. Не вспів після довгої стоянки піти, як компанія на радощах гуляла цілими днями. І догулялась, що приїхав судовий виконавець і млин із торгів продано. Кому ж більш купить, як не кооперації? І кооперація пустила млин. Компанія не погодилась із самим продавцем млина і через суд хотіла повернуть. Але не вигоріло і млин залишився за Антонієською кооперацією. Антоновець.
