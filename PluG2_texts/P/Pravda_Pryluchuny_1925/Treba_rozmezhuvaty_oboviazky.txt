Треба розмежувати обов'язки споживчої та сільсько-господарськоі кооперації на селі.
Кожному кооператорові відомо, що споживче т-во на селі мусить торгувати річами споживання, а сільсько-господарське — провадити агрокультурну 
роботу, допомагати поширенню інтенсивних культур та поліпшенню домашньої худоби, постачати населення с,-г. машинами та знаряддям, 
заготовляти та збувати с.-г, збіжжя, задовольняти населення кредитами і инш. завдання, що ведуть до удосконалення та зміцнення сільсько-господарства. 
Але це тілько завдання, а в дійсності ось що робиться: споживче т-во із шкури лізе та заготовляє с.-г. збіжжя, а иноді навіть утворює на 
зло с.-г. товариству власні виробничі підприємства, а с.-г. т-во тим часом зі всієї сили намагається забити споживче т-во і з цією метою 
заготовляє асортімент ріжного споживчого краму. Працюючи таким чином, споживче т-во завжди пролітає в трубу на своїх „власних підприємствах", 
а сільсько-господарське — несе збитки на псуванні краму та на недоліках за прикащиками, бо ця робота чужа й випадкова. Як те, так і друге 
кооперативне товариство береться не за своє діло. Провадиться завзята конкуренція, гине даремно сила громадських коштів і витрачається 
безліч цінної енергії. Вищими кооперативними та партійними центрами ведеться рішуча боротьба проти цих не явищ, але й сільським кооператорам 
пора пильно підійти до цього й налагодити цю справу. Споживчим товариствам треба прагнути до цілковитого і всебічного обслуговування селянина, 
як споживача, а не заніматись „універсалізмом". Приватні крамниці, що існують на селах говорять за те, що отут саме не все гаразд, отут 
як раз потрібно скупчити всю увагу споживчому товариству. С.-г. товариствам треба раз назавжди рішуче відмовитись від торгівлі речами 
споживання. Коли с.-г. товариство хоче бути дійсно тим кооперативом, що дбає за поліпшення сільського господарства, то воно мусить зуміти 
провадити безпосередньо свою роботу, якої скрізь непочатий край. На селі кожен кооператор мусить виучувати місцеві умови й особливості та 
відповідно до них уже будувати план своєї роботи. Замісць того, щоб заплющивши очі кидатись не в своє діло, конкурувати й даремно витрачати 
на це свої зусилля й кошти, треба завчасно самим подумати й на місці — погодити справу з розмежуванням обов'язків між обома видами 
кооперативів. Коли це самим не під силу буде, звернутись до інструкторів союзів, що й допоможуть правдиво й доцільно вирішити цю справу. 
Тілько після цього можна розпочати ту, чи иншу кооперативну роботу на селі. Така планова робота піде на користь самого кооперативу, 
селянства і всієї Радянської держави.