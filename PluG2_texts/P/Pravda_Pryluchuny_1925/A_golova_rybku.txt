А ГОЛОВА РИВКУ ЛОВИТЬ.
(с. Радьківка, Мало-Дівицьного району). 
Більшість членів нашої сільради ніби — то і працездатні, але без голови далеко не поїдеш. А голова сільради гр. Гришко 
ніяк не візьметься до роботи й навіть гальмує всю справу. Трапляється таке, що голова замкне канцелярію, забере печатку 
й гайда на річку рибу ловити. Ловить собі рибку й велику й маленьку, а секретар ходить із селянами коло й навколо 
сільради та зазирає в замок, дожидаючи хазяїна. А буває ще і так, що наспіє на це голова райвиконкому. І от тоді вже 
вкупі з головою райвику секретар лізе, немов злодій, у вікно. І так було не раз. А до смаженої рибки й чарки треба й 
ходить голова, тиняючись по селу. "Іване, що це ти, самогонку пив“? „Та це я... теє. випив сім пляшок дубняку"! Воно 
звичайно, голові сільради рибку ловите не забороняється, так селянам же ніколи чекати, а голові райвику тричи ніколи, 
а в вікно незручно лазити, — можна і стіну поколупати й шибку ненароком розбити. А коли ще й чарка, тоді вже, звичайно, 
не буде коли того капосного замка відмикати. А ключа брати на річку небезпечно, — можна загубити із-за капосної рибки — 
от тобі й ціла буча. 