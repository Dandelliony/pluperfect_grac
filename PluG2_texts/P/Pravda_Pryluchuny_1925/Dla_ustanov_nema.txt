Для установ нема, а на церкву є.
(с. Райківщина, Яготинськ. р-ну).
Ще в липні м-ці ц. р. були збори селян райківщинського об'єднання, на яких стояло питання „ремонт та опалення на біжучий рік школи та сільради". Постановили самообложити та негайно зібрати гроші. Але справа від цього не поліпшила. Вийшло так, як в тім прислів'ї: «Казав пан кожух дам, та слово його тепле». Вже осінь, а сільрада з обдертими стінами, розбитими вікнами, виставленими дверима та небом укрита. Трохи краще, а то б вовсім добре стоїть справа церковної ради. Недавно відбулись збори парафіян. Стояли питання такого змісту: „закінчення будівлі церкви, що в революційний час зісталась незакінченою". Тут постанова не зісталась лише на папері, а в самий короткий термін утворився біля церкви „лісовий склеп". Робота розпочалась, дякуючи місцевій с.-г. кооперації, яка в рахунок плантаторів видала векселя Яготинській конторі Окрсельсоюзу на забір лісоматеріялу. Ось як дбає селянство про сільраду та школу, а кооперація про церкву. Голова сільради звертавсь до послуг кооперації, але його слова зістались „гласом вопіющого в пустелі". Сором селянству за недбайливе відношення до громадських установ. А ще гірший сором правлінню т-ва, що порушило загальні положення про завдання кооперації.