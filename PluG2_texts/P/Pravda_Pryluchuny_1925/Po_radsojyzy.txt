По Радсоюзу
ПРИЗНАЧЕННЯ ТОВ. ФРУНЗЕ 
Президія ЦВК СРСР ухвалила задовольнити прохання т. Троцького про звільнення його від обов'язків Народного Комісара військових і морських справ СРСР і Голови Реввійськ ради СРСР і призначити Народнім Комісаром військових і морських справ СРСР і Головою Реввійськради СРСР Фрунзе Михайла Василевича.
РОЗПОВСЮДЖЕННЯ СЕЛЯНСЬКОЇ ПОЗИКИ.
Зважаючи на майбутній випуск біжучого року 2-ої селянської вигришної позики, Союзний Раднарком запропонував Наркомфіну поширювати облігації позики безпосередньо поміж селянських мас надавши селянству найбільших вигід од цієї позики. Всяке примусове поширення облігацій Раднарком категорично заборонив і доручив Наркомфіну суворо за тим стежити. Реалізувати позику доручив Наркомфіну головне через низову сітку фінансових кредитних і инших установ. Не одмовляються притягати до роботи центральні кредитові й господарчі органи з тим, щоб реалізація провадилась переважно поміж селянством.