Сільське господарство
Шкідники цукрових буряків та боротьба з ними.
Цукрові буряки приваблюють до себе дуже багато ріжних шкідників. Буряководу треба стежити за своєю плантацією й як тільки він помітить шкідників, треба зараз же вжить тих чи инших заходів. Тут ми перелічим тілько тих шкідників, що частіше виявляються й найбільше шкодять бурякам. 
БУРЯКОВА СВИНКА. 
Бурякова свинка - чорносірий невеликий жучок, з довгим носиком. З'являється він на плантації рано по весні й ззідає молоді сходи. Самиця свинка парується з самцем і кладе яєчка в землю до 150 шт. кожна; із яєчок виходять через 7 - 12 днів гробачки. Ці гробачки виїдають коріння буряків. Найкраще боротися зі свинкою так: 1) Збірати руками ранком і ввечорі, коли вона не дуже швидко бігає. Зібраних жучків треба спалити в огні. 2) Бурякові плантації треба обов'язково окопати рівчаками 6 - 8 вершків завглибшки і 4 - 6 вершків завширшки. Ці ровчачки вгорі повинні бути трохи вужчі, а внизу - ширші, свинка, особливо з початку свого життя, не літає, а лазить і, воли вона попаде в рівчак, то назад не вилізе. Рівчачки треба щодня оглядати, де осунеться - підладнати, змітати віниками, збірати жучків і нищить. 3) Обризькують сходи буряків отрутою, паризькою веленню або хлористим барієм. Жучки їдять листя разом з отрутою і подихають. 
МЕТЕЛИЦЯ. 
Дуже велику шкоду бурякам робить гусінь метелиці. Метелиця літає рано по весні, кладе свої яєчка на бур'ян, із них виплоджується гусінь, що харчується ріжними рослинами, а охотніше за все поїдає буряки. Крім весни, ця гусінь вдруге виплоджується в кінці літа, але вона не так шкідлива, як перша. Гусінь метелиці часто з'являється в великих розмірах і зовсім знищує плантації. Иноді ції гусені росплоджується так багато, що вона лізе суцільною масою на протязі декількох верстов і по дорозі їсть усе, залишаючи після себе чорну землю. Коли така маса гусені перелазить через залізницю, то зупиняються потяги, бо колеса паровиків росчавлюють гусінь і буксують. 
ЗАСОБИ БОРОТЬБИ. 
1) Всі землі треба держать чистими від бур'янів, щоб не було місця, де виплоджувалась би гусінь. 2) Коли з'являються метелики, то треба розставлять коритця з малясом, в котрих метелики й будуть топиться. Ці коритця треба щоденно обдивлятись і метеликів з них викидати. 3) Обризькувати буряки тих плантацій, де з'явилась гусінь, паризькою зеленню або хлористим барієм. Коли дуже багато з'являється гусені на буряках, або травах (особливо ця гусінь любить бобові трави: віку, люцерну, конюшину), то тоді ці бур'яни, або трави треба обризькувати паризькою зеленню або хлористим барієм, або скосить і згодувать худобою, поки гусінь мала і не розлізлась. 4) Копати рівчачки кругом плантацій такі, як для нищення свинки, і також щодня оглядати ці рівчачки, збірать і нищить гусінь. 5) Робить лущовку літом тих земель, де розповсюджувалась метелиця. На таких землях є яєчка метелиці, що при лущовці будуть вивертаться наверх і нищиться.
Агроном Шібіко