Пантелеймон Александрович!
Либонь Бога не боїтесь Ви, либощо: за сього Петра] Александровича] - хай йому!.. - Присікались до мене таким москалем, що Боже!.. Галас такий підняли, що я з переляку ледви дух переводив: того й дивись - ось-ось молодий князь заціде в ухо!.. Та вже - мерщій навтікачи!.. Ухопив кала-мара, згарбав аркуш - кланяюсь і лепортую:
Отже ж, коли Петро] Александрович] навсправжки чоловік цнотливий -як там кажуть - чоловік-друзіка, дак нехай же міні абищо, коли в мене в самого не одлягне на серцю!.. Що ж робитимеш? - Панове миряне чимдуж допікали й допікають тебе, мов той шершень бджолу, попавши в лапи. Кожний так і нататуриться, щоб тобі шваби дати!.. Дак тут прямеє діло: як тілько хто белькне про кого яку-небудь каверзу - уже чи по волі, чи по неволі, а прудко ймеш віри, але похвальна рація - зараз тебе в губу вколе!.. Така вже, бачите, людська натура божевільна!.. Се, признаться, навздогад буряків, щоб капусти дали!.. Про Петра] Александровича] - батечки! - скільки то міні наговорено й нагу-торено!.. й дітись нігде було з осудами!.. Плавузкано таке, що гай-гай!.. Сам же я його не знав та й не знаю. Може, я тут винен?.. Хіба тим, що про се не держав язик за зубами, як балакав з Вами? (Вибачайте за рифму!) Уже на що, на що, а на теє у мене достало глузду, щоб ув очевидьки чоловіку не ганити того, кого він поважає, якби тільки я не приймав себе за Вашого приятеля, да не мізковав собі з лихом, що і з моїх речей Вам дещо здасться, що Вам треба роззирати в обоє, де, може, Ви були не вельми осторожливі...
Я помиливсь: і слава тобі, Господи!.. Правда, міні таки й самому - нічого гріха таїти! - не горнулась до серця поведенція Петра] Александровича], тільки ж тепер, як я поміркую, дак воно на те виходе, що якби він себе інше показував - не добрався б туди, де й по сей день вештається, а розумні люде кажуть, що риба шукає глибче, а чоловік, де лучче... Господь з ним, нехай панує!..
Шевченко, його милость, у Вас вінця держав!.. І там-то, мабуть, винця дмухнув!.. Може й у самого Бахуса на тім світі волосся дибом стало!.. Уже запевне:
Із Кулішового пуздерка Утер не раз він з піввідерка!1
На те ж бо він мочиморда!.. Навдивовижу міні сей чоловік, да й годі!.. Як читаєш його компонования, чуєш якусь вищу силу поезії; да тілько в його якось їй не до шмиги!.. Подивіться лиш: стих у його - кажу про «Гайдамаків», бо се послідня його праця, - завжде не шкандований, завжде невмивака, якийсь жилавий, луб’яний, дублений, таке м’яло, такий каплоухий, такий нечумазний!.. А треба б, щоб стих був жвавий, порський, сторожкий, зальотний, хльосткий! (тілько не гнучкий!..) Правдабак, інколи трапляється в його й стишок щуплий, завзятий - але в рідку стежку, да й то якось ненароком, спотиньга! Мабуть, поет пише знічев’я, як Основ’яненків маляр-ша-храй, причитуючи: «Ничаго... Для хахлов и такой стих бряде!»3. Або вже він почитає себе за прездоровенного поету, да може ще утовк собі у кабак, що як тілько поет - і даровитий поет, дак уже йому й байдуже на все й про все -ухопе перо, да дриґ-дриґ! - от тобі й поема!.. Хіба тілько рифми й прибирає, а там, що до мислей, до чуствія, до художества - хоч вовк траву їж!.. Але Горацій був поета немаленький, а те і не знав, що твердив: Saepe stylum ver-tas!4 Я недавно бачив рукопись Мицкевичову: крий Мати Божа, як вона ізчеркана, ізхирена!.. Поезія Шевченкова - се дівчина ліпоти такої, що не здумать, ні згадать, да і в казці не збрехать; але як вона вихожає? - Нажлух-тившись чиколдихи5, затьопана, задрипана, волосьє їй розпатлане, одежі їй розхристані, розкуйовджені - шльондра шльондрою, по коліна в твані, з сулією6 під мишкою, навіжена, скаче халяндри7 або гедзається по багну, а інколи пану читателеві з реготом пускає в ніс тимфи!.. Се не богиня - де ж там! Се й не яка-небудь цьохля8 дзигльована; се - осоружна, нікчемна, гидкая, бридкая, хвиндюрка, да й годі!..
Ніхто не прохатиме, щоб поезія чепурилась чепурухою, але кожний бажає, щоб вона була розсудлива, уродлива, охайлива, улеслива, гречна. Щоб вона галилась” до читателя, а не брикалась, як скажена кобила; щоб вона не скакала по калюжах та по шеритвасах“' з дьогтем і не бризкала на людей усяким нечистим калом..." Лепськая, сутая, притаманная поезія -се - спілоє, дужоє воображение, путеводиме модними мислями, гарними, погожими чуствіями, щирим уподобаньєм до всього цнотливого, до всього істого, до всього ліповидного і тією дотепою, тією хистію, що не швиргає куди-здря жодної краплі слова, жодної крихти мислей, жодної гаріли чуствія, що в три вирви пхає до себе усякий розгардияш, що не пускає поетичного злаженья збиватись із толку, а притьмом доглядає, щоб воно виглядувало скусно, а не абияк компановано, нешпетно, натурально, вірно, щоб воно гармонічно додавало часть до часті, кінець до початку, і мудро виходило усе цілеє. Вображения не здобудеш, коли його не маєш з пупку, та й мислей, або чуствій не позичиш, як буває кабак та серце не туди дивлються; але з однією художою хистію чого то чоловік не зробе!.. І от сяя ж то хисть і добувається через розсудливе чтеніє Міцкевічів, Пушкіних (про чужих мовчу; а Шиллер, Гете, Шекспір, Байрон, або й Гюго, Гейне - тут би в великій пригоді стали!), через бесіди з людьми розумними, через мислительні розмови з самим собою: от єї ж то й Бог дасть у пана Шевченка!.. А Костомаров тим-то й гору бере над ними, що вона в його є, хоча й його талан поетичний не досягне до Шевченкового!.. У Костомарова знайдеться десяток або й більш стихозложеній безз’яну, а у Шевченка ні одного, дарма, що у одного там іскорка мріє, де у другого жевріє полим’я!.. Для поети мало самого заятренья: тут ще - глузд треба!.. Се не живопись або музика, де й без сього дива можно геть-геть майнуть, а тут - ні! Ув одних кунштиках кохатимешся!.. А де в поети моцний глузд - там і художество поезії - се вже безпремінно! Іначе буває й так, що глузду й не вельми - то й не художого хиста до ката: вона тоді за все про все надолужає, хоч тут уже нічого великого зроду не вийде. Так і глузд - сам у поезії не втне нічого путящого; теж і воображеніє, й чуствія - самі нічого не вродять!.. Бо ще за царя Горошка люде дошли щосили, поки вкупі, тяжке лихо коють, а скоро пішли врозтіч - пуття не буде!.. В кожного великого поети сила поезії була вкупі, хоч не у кожного одна другу не переважували: може бак у во всіх, опріч одного Шиллера. У Гете перемагали усе мислі, у Байрона - вображениє, у Гюго - художня хисть. Тим-то примірно сказать, Гете або Байрон не кожного проймуть до серця, як пройме Шиллер: дарма, що той мислями, а сей воображением візьме гору над Шиллером.
Шевченко - художник у живописі, да ще й, як іде чутка, мастак художник: чом же він не хоче зробитись художником у поезії? Кажу: не хоче, бо в його тілько за охотою й діло стало!.. Чи вже ж таки йому не втямку, що який би здоровенний геній у мозку не розгніздивсь, а того зроду не було й не буде, щоб сей геній зхопив пензель і - сусиль! - так зразу і вчистив «Последний день Помпеи», ніколи й не нюхавши, що то таке за скуство - живопись!.. А поезія - теє ж скуство, та ще й розумне скуство: коли ж там треба наука довга, щира, працьовита, дак тутечки й поготів!.. В Петербурсі йде прочутка, що Шевченко ні на що не вважає, що йому ні кажи, і, заткнувши уха, верзе свої теревені-вені, да й годі... Скажіть, будласка, чи сьому ж правда? чи вже ж Шевченко такий сподар бушний та бундюшний, що ти йому кажи - смалене, а він усе стриже стрижене!?, чи вже ж чоловік такий здатний, такий тямущий, такий неквапний та гонний, несеться так високо, що носом аж хмари оре - веде себе таким дундуком запеклим, що з кобезистою ганьбою та пихою гне кирпу на всіх і на все?!. Щось не йметься віри!.. А коли се неправда, дак Ви, як жичливий його приятель, роздовбайте йому, що поезія - нехай вона буде й чулая, й мисливая! - нізащо в світі не буде художеством, не розколише як слід нічийого серця й незабаром згине без сліду, без прослідку, поки не розцвітатимуть, як квітки на весняному сонечку, поки вона не вишколе себе так, що як заговоре - як у дзвони дзвоне; а як засміється - Дунай розільється!.. А не зробите сього, - великий гріх на душу примете!.. Буде Вам каяньє, да вороття не буде!.. Може Ви й губки на мене ододмите за Шевченка - силькісь? Що буде, то буде!.. У мене ж, кажу Вам, як перед Богом - серце щимить, мліє та ниє, що він топе свій талан і запропастить, зведе його на не на що!..
Тут ходе поголоска, що Шевченко тлумаче псалми. Шкода! Уже коли тлумачить, дак тлумачить пророків, або Соломона лібо Іісуса Сираховича -се тож гарні книжки. Соломон - се жидівський Байрон: не ймете віри? - прочитайте його Екклезіаста, його Пісню Пісней! Ну, да Бог з ними!..
А от жона Ваша дак нехай на чужу поезію очей не пориває, бо своя під боком, та ще й не кирпата... Правдабак!.. поцілуйте її од мене, жону, а не поезію, - не жахайтесь, не жахайтесь! - Не в губки і не в твар зовсім, а в ручку: хоч мода вже на се й минулась, да моя парсуна, як і самі знаєте, держиться не за остатню моду, а за першу, - дак чому ж би мині не покош-товать гарненької ручки? Хоч тепер і піст, тілько ж у сьому скорому нема ніякого... Колись, -
Когда я юн и молод был!
а було се в Петрівку, - у Тарутині, - мині прип’яли до посту проказну таки трішки смальцьолизу; а може ви тепер говієте?., дак воно про смалець... теє... Да запевне Ви її знаєте на практиці: у мене вона була в натурі...
А на що Ви унизили дом Дьяконової?11 Ет же він не в один ярус, а в три! Знизу - погріб, а зверху - горище, а на горищу - дітськая. Якби він був у в один ярус, дак я б сюю зиму ніс не одморозив!.. а то ж скандальна мос-кальва так умудрилась, що в хаті завсігди на дві степені було холоднійш, чім
на дворі. Знаєте, на дворі вогкий вітер подме з моря або припече сонечко, дак там і потеплійшає, а тут з погреба такії вітри сівернії дують, що й сам Василь Кирилович не сказав би - гулять не пойду, хепинув би може уво всі лопатки. Хай йому халепа, як же то холодно: перо замерзає в атраменті...
Од Бодянського книжок не бачив ні й-ока... 
А як ся має, як живе висок[об]лагородний пан Юскович-Красковський, його милость, Іван Данилович? Як навідаєтесь до його милості, дак, будласков, привітайте його од мене низеньким поклоном да ублагайте його жону, щоб вона дозволила йому хоч на тей раз нанюхаться кабаки досить. На тім тижні почав я злагати «Похожденыя батурынського Одиссея»15 - там і Йвану Даниловичу містечко буде...
Змаганьє було невелике, що се за змаганьє! але вельможний пан Імрек журиться та позирає сторч та зашморгом... Що було, те бачили, а що буде -те побачим...
Срезневський викинув штуку: узяв та й заломив Прейса! Я слухав його лекцій зо три16: видно, що чоловік читав чортову пропасть. Усі студенти ув один голос гудуть, що він заткнув би Прейса за пояс, і що Прейс против його і в хлопці не годиться: от такая ловись!.. Правда, Прейс таки в’ялий був на лекціях: (тілько ж куди було удку закине, дак уже вицупе рибки!!. Та се не всякому було у прикмету...). А сей - такий дзиндзивер-зух, що хоч «в оренду на танець»17.
На акті (8Ш февраля) читали рацію Сенковського - здається, «О значении слова Русь»18. Панове професори аж за животи брались да реготали: нехай би вже хто, хто - нехай би реготали Соколови, Рождественськії і прочії, і прочії, і прочії, які тілько сунься до історической критики, дак тут зараз вони в першу голову лізуть, а то й Топчибашев туди ж, що й досі вірує у сім кліматів Птолемея, і Грефе туди ж, що по-московськи й тяме одно тілько слівце: «потоп», да й теє заповзло до його якось зненацька, як писав
о	зродстві руского язика з санскритським. Отце чтець скаже: Георги, - Грефе зараз у хохот. Гилеї- він аж репається од реготу. Мабуть, він причвалав на акт по воєнному звичаю, з горілкою напившись чаю...19, бо хоч він і не був у «статних воїнах», але пунш жмуле на взаводи... Якийсь петербурзький мартопляс злапав половину Демидівської премії за те тілько, що гарно, до смаку пунш робе, а приклепом були якісь мізерні пісеньки.
Сенковський говоре, що слова «Рус», «Гот» і «Скиф» - одно значненьє. Про «Рус» і «Гот» ми з Вами колись самі балакали і в нас теж виходило, що «Рус» - теє ж, що й «Гот»20; про се хоч до ста бабок іди питаться, дак воно так
і	є. Правда, Сенковський щось тут дуже корнесловив: за чужим реготом не можна було дослухаться, але що правда, то правда. Коли де він уже загостривсь вельми, дак се коло вудинів: їх він оселя' на Волині (Волинь у його йде од волів, - хіба од волі? - так як жаринь, теплинь - од жар, тепло), тоді як у Геродота вони ген-ген пробираються на схід сонця21. Ну да се дарма: а то вудинський город Гелон він уже переносе на Волгу!.. Уже ж коли перед береш із Геродота, дак бери й зад: коли береш ім’я і корнесловиш над ним, дак уже не цурайсь і того, що він додає отут, бо се певне буде справедливійш, чим коверкане та перековеркане ім’я; не знаю тілько, чи добре я вслухавсь.
Ох, прощайте! Утомивсь - утомивсь так, що крий мати Божа! Очі злипаються - спать хочуть. А тут же то ще книжку треба зашить.
Февр[аля] 2Г°. С. П[етер]б[ург],
Трёхярусный дом Дьяконовой.
Лист Ваш дошов до мене на 13й день, а перший - уже на 10й був у мене в руках: от чого б се? - Основ’яненко коли не в Вас, дак у Борзні.
Зроду міні не було такой приведении, як з Вашими книжками - із Основ’яненком22 та й з Шевченком23: нехай їм осина горька! Тепер мовчу, бо на дворі світ, і я вже 40 часов як спав, а в 8м часу треба з двору чухрать. От побачите!
Ну їй-богу все, як на сміх, або в наругу... Приходжу сьогодні до почтамту - питаю: чи можна лист не запакований уложить у посилку? Можно, кажуть, чому не можно? Тілько хто прийматиме, той штрафу 90 коп. сріблом заплате!.. А нехай же Вам триста погибелей з вашими штрафами!., чкурнув додому - ближній світ! - од почтамта до Дьяконовой!.. Підбігаю до Неви, дивлюсь - стежка, о, слава тобі, Господи, тут навпростець буде ближче! Йпійшов, й чимчикую собі гарненько, зир! - аж се до ополонки!., божевільна москальва, мабуть, невод тягнула либощо!.. Вертатись назад далеко! Я й попхався по снігу: плиг-плиг-плиг! (Чи легко ж се міні було?) Що скокнеш, так по пояс у сніг і в’їдеш!.. Напослідок таки доплигав до берегу: батечки! В голінищах снігу повнехінько! Тут уже, підібравши поли й задубівшу кирею, драпака такого дав, що аж москальва жахається, де ж бо, як по приску біг!.. Прибігаю запихавшись додому, хочу розпечатати книжку - сургуч пристав! Я ножиком його ковир! а ножик - хрусь! Й остались наші не в сих, не в тих. Зараз перепечатую і знов потяну до почтамту - тільки вже не по гіпотенузі - нехай їй цур!.. Ох, сії гіпотенузи - в мене в шлунках сидять: ще з Москви вони мені дались знаться!..
(Февраля 22ш, 12 часов вранці)
Над літерами ніяких поличок не ставлю, бо пишу до чоловіка письменного, який добре тяме - де, що і як.
На звороті: Его Высокоблагородию Николаю Ивановичу Костомарову, Господину профессору Императорского университета Св. Владимира, для передачи Пантелеймону] Ал[ексанровичу] Кулешу. В Киев. Квартира на Старом Киеве в Рейтерской улице в доме Клименовой.
