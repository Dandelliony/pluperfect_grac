
Ще до Коліївщини пішла раз по Черкасам чутка, що орда йде, і вже недалеко. А се було зімою. То народ так і хряснув на той бік. А там збіглось десятків п'ять гетьманських козаків на Кручину редуту [вище села Паньского]: «Стійте! Нема указу!». Не пускають через гряницю. А народ сперся на льоду, то лід аж реве. Крик, гвалт, діти плачуть. Біда такая скоїлась на льоду, що, Боже, твоя воля! Те саночками самотужки, а в кого воли, то на волах; а хто коні має, то кіньми. Тут і корови, тут і овечки, тут і збіжжє всяке.
Отож, зупинивши народ на льоду, один козак побіг до суда в Золотоношу, чи можна пустить; а наші люде сіли на коней та побігли аж до Смілянського мосту, чи йде орда. То прибігає гетьманець: «Можна!». Аж тут і наші вернулись: «Нема орди!».
А вона таки була, да тілько розграбила Журавку да Бовтишку - там десь коло Кам'янки - та q вернулась.
