4	іюля, 1848. Тула.
Високоповажний Пане Земляче!
Щиро дякую Вам за позику книжок: Аврамия Палицына и Летописи о Мятежах. Що то таки, як є своє на чужині, то й допоможе при нужді! Що ж мині в світі робити, що немає в Вас Никона VIII книги? Купити, кажете, її не можна? А чи не знаєте, що пан Бередников надрукує у четвертому томі Полного Собр[ания] Русск[их] Летописей?2 Чи ще сей том не вийшов! Лихо та й годі нашому брачику на одшибі од такого місця, як Петербург або Москва! - «Сказания современников», ізданниї Устряловим, маю, а Арцибашева3 і Бутурлина4 прочитав би з великою охотою, та не знаю, де взяти, а куповать для одного разу не хотілось би, бо, може, вони й не дешеви. Чи немає в Вас? то вже не полінуйтесь і не поскупітесь запомогти мене ними на який схочете час; та тут же скажете, чи скоро вертать вам Палицина і о Мятежах. Коли скоро, то, покинувши все, пороблю зараз виписки та й одішлю. А Соловйова читав я з великою увагою5. Після його, може б, нашому брату, чоловічку простому, не годилось би й мізковати, та подумаєш одно те, що це критика історична, а не істория, а друге, що який би той пан професор ні розумний чоловік був, а всього не збагне: є дещо в московській істориї таке, що наш брат українець инше міркує; дак от і візьме охота, а ке лиш восписнем словом нехитрим, та всякому розумним, - що з сього буде! - Хапаться мині нічого, бо за шию не тече, та я таки й не вмію нічого робить швидко. Хоч же б я й написав цю історию скорійш, ніж треба, то і то їй не завадить. Нехай се буде підмальовок, а як знайдемо фарби правдивійши, то й наложимо, де подобає; тим часом око привикне сягати ширше, дак дещо збагнем опісля таке, що може б не пришло й на думку, прокладу-ючи(а) зразу битий шлях. А за Ваши побитки об моїй книзці і за Вашу раду благую щиро вам дякую. Як знаєш, що є під боком чоловік з добрим до тебе духом, то й на душі якось теплійше, і діло лучче спориться. - Об козацтві я таки чималеньку річ розвів і зв’язки їх з московськими голо-дранцями-бурлаками познаходив, і козацтво в мене не послідня закарлючка в цій мудрій та химерній істориї. А от як би Ви були добри та на-дослали мині на часину опу польску книжку Дзялинського о Лісковчи-ках6, то б ще лучче воно в мене на картині заграло. Тут уже без сорома казка: коли що можна, то допоможіте мині, во ім’я того світу, котрому служите і покланяєтесь. А поки приде та осень, то багацько ще можна наробити діла. Я ж тепер так любо собі квартеру спорядив, що в саду й днюю, мов циган під шатром сижу та все читаю та пишу, - дак шкода таке дороге врем’я упускати. - За 9 книжку «Чтений» велике таке, як вона сама, спасибі. Нічого мовити, огрядна таки пані! Заглянув я оком у неї разів ізо три: усе смашне та й дуже смашне; а що вже стихи Кірєєвсько-го, то істинно ласощи!7 - До Срезневського направлю ще одного та вже презавзятого козарлюгу, - коли знаєте - Петра Сердюка. (Об московських же піснях дам Вам, бо бажаєте, одповідь, як усі прочитаю). А ректор8 не знаю, чи візьметься за Срезневського так цупко, як треба; бо він хоч чоловік уже й куди який добрий! та великий пан, дак не потурбує себе так, щоб аж офіціально приструнити Срезневського; а хиба чи не візьме він їх у його соромом. Проситиму, щоб при всіх поров йому очи, поки не оддасть; та все-таки скажу, що не знаю, як він за се візьметься і чи візьметься. Тепер же, як на те, і час не гарний до сього: люде мруть, дак рідко всі між себе бачаться; а ще як порозлазяться по дачах, то до осени мов жаби з болота ледве носи витикають. А на Сердюка певнійша надія: ось побачите!
Вернадский поїде в Петербург, то настройте й його од мого ймення, а я писульку Вернадському посилаю для передачи тому гаспиду9. - Посилаю ще листок пісень. Достав я їх аж у Варшаві, і ось тілько тепер вони мині впали в руки після того розруху, що поставив усе моє книжництво ногами догори.
Чи не будете часом їхати коли через Тулу? То от як знайти моє шатро циганське. Треба йти або їхати Новою Дворянською вулицею вгору трохи не до самого поля, та як доїдете до остатнього перехфестя, то по ліву руку буде дерев’яний в два п’ятра дом, жовтий із білими стовпами, на ріжку, а по ліву на ріжку поганенькі будинки чорномазиї, чи дикі, чи попеляста; за сі будинки за ріжок повернуть управо і іти або їхати просто з пів-гоней; от на лівій руці перший домок - три оконця з зеленими виконничками на вулицю - моя кватера. Домок дерев’яний поганенький, попелястий, над хвірткою написано: Титул[ярной] Советницы Параск[евии] Ивановой. А уличка все-таки зоветься - кат її знає зачім - Нова Дворянська, як і її сусідка-пані: мабуть, родичі.
Обіймаю Вас
П. Куліш
