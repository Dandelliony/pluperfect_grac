1853,	янв[аря] 15. С. Петерб[ург].
Спасибі тобі, коханий друже, за твої хлопота об моїх паніях; не гарно тількі вони зробили, що на дорозі, захапавшись, не сказали вам і прощайте. Не здивуйте, будте ласкави: їм здавалось, що та огненна кобила так і помниться мов скаженна. Дуже дякують вони й тобі й твоїй сестриці за всі Ваші ласки й за Вашу ввічливость. На чугунці покинули мої землячки якийся кожух. Коли він у тебе (може, Андрій підхопив таки), то нехай полежить, поки їхатиме Білозерський. А що вже ласу ти мині прислав книжку, так так! Велика моя дяка пану Кирієнкові і за це, і за його компонование чи що (ще не достали з чемодана). Передай же, будь ласко, йому оці гроши 3 р. сер. Тут ЗО к. лишніх, то се вже нехай собі візьме на оріхи Андрій. Еге! та вже моя пані й заплатила, - ну й добре. Ось, може, я скоро оддячу яким-небудь гостинчиком і тебе, й його. Пошарпаний тільки, та ми полатаємо. Бувайте ж здорови та окликайтесь і до нас іноді. Обидві землячки преусердно вам кланяються разом із мною.
До услуги готовий іщирий земляк П. К.
