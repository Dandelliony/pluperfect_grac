Р. 1847, лют [ого] 7, хутор Мотроновка.
Сердюков, мабуть, не получив ще од Вас тих книжок, що мині, з Вашей ласки, слідують. Ось його адрес: Петру Яковлевичу Сердюкову в С. Петербург. Доставить в университет швейцару; для передачи по адресу Прошу Вас довідатись, чи одослано йому, що треба1.
Орлика вже послав Вам. А тепер посилаю Ексцерпт з прав мало-россійских. Тут єсть преважниї речі, для внутреннього биту українського. Коли надрукуєте, то 20 екземплярів] отпечатайте для Ник[олая] Дан[иловича] Білозерського (бо се його книжка), а 20 для мене, да до його усе й одошліте при малесенькім листику. Як же не надрукуєте, так верніте йому рукопись. Вона принадлежала генералу Простоквашину, коменданту Глуховському, за Розумовського. Так список хороший, мабуть, у Коллегії написанний.
А Єрлича не дають, бо там єсть против Петра Могили каверзи5, так бояться, щоб не пропустили, друкуючи. А ляхам того-то й хочеться, щоб те було надруковано. А важна штука! Жаль, да нічого робити! У Києві побачусь із Грабовським, так іще попробую благати. Чи Ви можете усе друковать, щоб ні написано було на попів?
Коли послали лист на ім’я Юзефовича, то одберу у Києві, а тут ще нема його(а).
Тепер же до Вас от яка просьба. Пише нам Плетнев, що кн. Шихматов звелів одправить на моє ім’я у Берлин лист «касательно распоряжений департамента, из каких миссий я могу требовать своего жалованья». Дак тепер треба мині дать знать Берлинській міссії, щоб те письмо вислали мині в Варшаву на ім’я Петра Николаевича] Очкіна, товарища министра финансов. А я не знаю, як писать (адрес) у ту міссію, да й чи на ім’я секретаря (а як його зовуть, чи що, не знаю), чи може як инше. Дак будьте ласкави, напишіте лист од мого імени і внизу зробіте мій факсіміле: П. Кулеш(а), да і одправте в Берлин, щоб вислали мині той лист у Варшаву. А то, каже Плетнев, «может вытти неприятное для Вас недоразумение», як та міссія одрапортує, що й не бачила й не чула про такого чоловіка. Коли ж так не можна, то прошу Вас написати мині адрес і один екземпляр його послать у Киев, на ім’я Кастомарова, а другий у Варшаву на ім’я Очкіна, щоб я зараз ісписався з Берлином; бо я в той Берлин зараз не поїду, а поїду у Прагу чеську, як ви мині пораяли.
Жінка моя Вам кланяється низенько.
Занотуйте, що один екземпляр «Преданій» треба послати у Полтаву Боровиковському Леву, учителю гімназії. Одорвать же сей екземпляр] од тих, що назначені Н. Д. Белозерскому.
Ваш П. Куліш
Іще, в середині приписка адресу. Дивись ізбоку.
Адрес: Помпею Михайловичу Белозерскому, поручику Е. В. Короля Нидерландского гусарского полка, для передачи П. А. Кулешу. Царства Польского, в г. Бяли
В рукописі лежать пісні, записанниї Білозерським. Про Йвася Коновченка сама краща. Іще один варіант пришлю.
