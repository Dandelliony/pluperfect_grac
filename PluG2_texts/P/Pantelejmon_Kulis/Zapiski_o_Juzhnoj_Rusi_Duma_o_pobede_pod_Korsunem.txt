
Ой обозветься пан Хмельницький,
Отаман-батько Чигиринський:
«Гей друзі-молодці,
Браття козаки-запорозці!
Добре дбайте, барзо гадайте,
Із ляхами пиво варити зачинайте.
Лядський солод, козацька вода;
Лядські дрова, козацькі труда».
Ой з того пива
Зробили козаки з ляхами превеликеє диво.
Під городом Корсунем вони станом стали,
Під Стеблевом вони солод замочили;
Ще й пива не зварили,
А вже козаки Хмельницького з ляхами барзо посварили.
За ту бражку
Зчинили козаки з ляхами велику драчку;
За той молот
Зробили ляхи з козаками превеликий колот;
А за той незнать-який квас
Не одного ляха козак, якби скурвого сина, за чуба стряс.
Ляхи чогось догадались,
Від козаків чогось утікали,
А козаки на ляхів нарікали:
«Ой ви, ляхове,
Пеські синове!
Чом ви не дожидаєте,
Нашого пива не допиваєте?».
Тогді козаки ляхів доганяли,
Пана Потоцького піймали,
Як барана зв’язали,
Та перед Хмельницького гетьмана примчали:
«Гей , пане Потоцький !
Чом у тебе й досі розум жіноцький ?
Не вмів ти єси в Кам’янськім Подільці пробувати,
Печеного поросяти, куриці з перцем та з шапраном уживати,
А тепер не зумієш ти з нами, козаками, воювати
І житньої соломахи з тузлуком1 (уплітати).
Хиба велю тебе до рук кримському хану дати,
Щоб навчили тебе кримські нагаї сирої кобилини жовати!».
Тогді ляхи чогось догадались,
На жидів нарікали:
«Гей ви, жидове,
Поганські синове!
Нащо-то ви великий бунт, тревоги зривали,
На милю по три корчми становили,
Великиї мета брали:
Від возового - по півзолотого,
Від пішого - по два гроши,
А ще не минали й сердешного старця —
Відбірали пшоно та яйця!
А тепер ви тиї скарби збірайте
Та Хмельницького їднайте;
А то, як не будете Хмельницького їднати,
То не зарікайтесь за річку Вислу до Полонного прудко тікати».
Жидове чогось догадались,
На річку Случу тікали.
Которі тікали до річки Случи,
То погубили чоботи й онучи;
А которі до Прута,
То була від козаків Хмельницького доріженька барзо крута.
На річці Случі
Обломили міст ідучи,
Затопили усі клейноди
І всі лядські бубни.
Которі бігли до річки Росі,
То зосталися голі й босі.
Обізветься первий жид, Гичик,
Тай хапається за бичик.
Обізветься другий жид, Шльома:
«Ой я ж пак не буду на сабас дома!».
Третій жид озоветься, Оврам:
«У мене невеликий крам:
Шпильки, голки,
Креміння, люльки.
Так я свій крам
У коробочку склав,
Та козакам п'ятами накивав»»".
Обізветься четвертий жид, Давидко:
«Ой брате Лейбо! Уже ж пак із-за гори козацькі корогви видко!».
Обізветься п'ятий жид, Юдко:
«Нумо до Полонного утікати прудко!».
Тогді жид Лейба біжить,
Аж живіт дріжить;
Як на школу погляне,
Його серце жидівське зів'яне:
«Ей школо ж моя, школа мурована!
Тепер тебе ні в пазуху взяти,
Ні в кишеню сховати,
Але ж доведеться Хмельницького козакам на срач, на балаки покидати!»
Отсе, панове-молодці, над Полонним не чорна хмара вставала;
Не одна пані-ляшка удовою зосталась.
Озоветься одна пані-ляшка:
«Нема мого пана Яна!
Десь його зв'язали козаки, якби барана,
Та повели до свого гетьмана».
Озоветься друга пані-ляшка:
«Нема мого пана Кардаша!
Десь його Хмельницького козаки повели до свого коша».
Озоветься третя пані-ляшка:
«Нема мого пана Якуба!
Десь (узяли) Хмельницького козаки та, либонь, повісили його десь на дубі».

