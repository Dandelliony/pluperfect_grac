Москва. 1856, февраля 27(Ь).
От бачте, добродію, де опинивсь! Випав гарний сніжок - я собі й подумав: «От би добре навідаться до москалів!» Сів на пошту - дмы! Через тиждень і вродивсь у Москві. А пані моя не схотіла зо мною биться по далеких дорогах та й зосталась із братом у Київі, а послі поїде до хрищеної матери і там виглядатиме мене з Московщини.
Похвалились Ви, добродію, що прибудете в Київ, да й пошкодили самі собі, бо я тілько що хотів переслать Вам книжку од Аксакова, «Хроніку», да й не послав, а зоставив на руках у Тарновських. Коли прибудете в Київ, то вони Вам оддадуть; як же ні, то передайте їм вісточку, щоб переслали Вам книжку, бо я прохав їх переслать3.
Не знаю, що Вам і казать про ы. Глаголете міні щиру правду, що воно до нашої мови не годиться; я й сам те добре знаю і колись його
покину, тілько не тепер. Ще наши перевертні не вивчились читать по-свойому, то, надруковавши и замісь ы, якраз помоскалим свою материзну. На те нічого вповати, що простий чоловік прочитає коли, так, наче друковано колы. Се правда, тілько то горе, що простим людям у нас не до книжок. Скоро забудуть уже й Богу молиться, а не то що. Наш язик підніметься на ноги через людей просвіщенних, а просвіщенний народ так уже привик ікать по-московські, що тілько круте ы переламле знов його язык до християнськой речі. Нехай попоєрикае років з десяток, - тоді підсунемо йому й мякеньке и. А що ви натякнули про филологию, то нехай їй цур, - вона міні обридла ще в Варшаві. Се наука німецька; нам нічого про її дбати: не візьме її враг і без нас. Наши миряне народ ще молодий, статечних літ недійшлий; у нас іще не знать ні істориї, ні звичаїв рідних; ще й розум наш не знявся на ноги щодо мізкування богобоязного чи до громадського толку, - так що ж нам думать про химерниї заїдки, коли ще ми й хліба насущного не наїлись? От же хоч лайте мене, добродію, хоч що, а вже зроблю по-свойому4. Перва книжка про Южну Русь випущена з цензури5; оце поїду до Блатенська та й надрукую хутенько. Коли соблаговолите до мене обозваться, то от Вам адрес: Матвею Терентьевичу Симонову,
для передачи П. А. Кулишу.
В С. Петербурге, в Государственном контроли.
Москва грає, як пиво; притьмом бажа войни6. Багато б дечого найшлось розказать, та ніколи і в потилиці почухаться. Весною чи літом побачимось неодмінно на Михайловой Горі.
Оксакй вам кланяються, а більш нікого ще не бачив. Панійці Вашій - чолом до самих ніжок.
П. Куліш
