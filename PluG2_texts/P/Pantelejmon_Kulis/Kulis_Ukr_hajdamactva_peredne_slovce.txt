Українського гайдамацтва переднє словце
Слово гайдамаки у ляхів було те ж саме, що розбишаки. Гайдамаками прозвано первих козаків, що встали проти ляхів та недоляшків, а проте козаки не вважали себе за розбишак, тільки з досади почали самі себе звати гайдамаками. Відомі великі речі, на які вони підіймались, обороняючи свою волю й віру. Вони в лядської шляхти були гайдамацтвом. Страшенна боротьба козаків з ворогами закінчилась тим, що правий дніпровий бік зостався пустинею. Пустиня ся, засіяна пожарищами й людськими кістками, ще раз досталась у шляхетські руки після Андрусівської рядни, що постановили з ляхами лукаві московські бояре та дяки на безголов’є того народу, що ним зросла сила розхитаного царства. Тоді лядська шляхта добирала всякого способу, аби як-небудь залюднити покинуті городища і селища. Пани манили народ у нові слободи, обітуючи людям таку волю, якої й не зазнав ніхто на Вкраїні. Тим часом на лівому дніпровому боці, Гетьманщині, Самійлович , Мазепа і інші гетьмани, потоваришивши з столешніми дуками, попускали їм попуск у всяких кривдах та й самі, за їх приводом, налягали на простолюддє. Втікали селяне купами з лівого боку Дніпра на правий. Як залюднився ж правий бік — лядські пани почали знов орудувати своїми селами по-давньому. Люде переказували про панську неправду на Запорожжє. Запороящі, живучи по Дніпровому Низу, далеко від гетьманської і лядської сили, вважали себе по-давньому вольним народом, давали притулок утікачам з України і добре мстились над лядським панством. Мало не щовесни виходили в лядську Вкраїну купи козацтва, затягали до себе селян і, звучись гайдамаками, пустошили панські добра вогнем і мечем. Так велось поти, поки цариця Катерина несподівано наслала на Січ своє військо і зневолила запорожців розтектись, куди хто втрапив4. Після сього гайдаматствували по лядській Україні тільки запорожці-волоцюги малими купами. У посліду і сі мстеці панських кривд або захиріли від старості по хуторцях, або перетнули в нападах на панів, або ж попритаювались проміж селянами від розвідок лядських команд, і зосталось
після них саме тільки ім’я гайдамака, що й досі лядський шляхтич має в розмові своїй заодно з розбишакою. Тим часом українські селяне не перестали до нашого часу співати про гайдамак те ж саме, що співали на початку козацької війни з ляхами:
Товариші гайдамаки,
Вчиніть мою волю:
Що нам треба відплатити Вкраїнську недолю!
І
Давно вже се діялось — може, років десятків з чотири назад. Вертавсь я з чужини на дніпрові узбережжя, довго не бувши дома; та невесело на душі було. Дві журби пригнітали мене: одна журба, що не застану живого панотця, а друга — розлучивсь із коханою дівчиною. Все ж таки хотілось бачити рідний будинок, рідне Дніпро і тих людей, що зріс проміж ними. Оце ж остання станція. Дорога потяглась узберіж. З дніпрового корита видко вже сині горби. Се ті гори з гаями та байраками понад Славутою, де крились гайдамаки, де й досі розлягаються гайдамацькі співи.
Поштар, що мене віз, був ніби по знаку мені, та, загадавшись про своє, дививсь я на його мовчки. Вродливий був парубі-яка, гарно прибраний по-поштарськи. Бриль у квітках, пояс крамовий, люлька з сріблом. Дивлюсь на його, а він озирається на мене. І хоче ніби сказати щось і не скаже.
 — 	А що, брате? — озвавсь до його. — Чи не по знаку?
 — 	Авжеж по знаку, коли ви син крутоярівського пана, царство йому небесне!
 — 	А ти добре знав мого панотця?
 — 	Ото б не знати! Хіба б я дурний був, чи що? Крутоярівка ваша стоїть по сей бік над Дніпром, а наша — під горою по той. Батько мій — рибалка. Мало не щодня, було, рибу вашому панотцеві возимо.
 — 	Чом же ти не рибалка? Чом тобі в поштарі заманулось?
Замість одвітувати поштар зітхнув і понурився.
 — 	Що ж мовчиш, брате?
Махнув рукою, ніби казав: не поможе мені розмова! А хвилинку назад здававсь веселим, як дитина. Мовчки поганяв коней. Далі обернувсь до мене:
 — 	Не знати мені вашого панотця! Та він — пером над ним земля — оборонив мою матір від каліцтва. Занедужала мати очима, та вже так, що нічого й не бачить. Так батько: «Повези її до крутоярівського пана: він помага людям». Царство йому небесне, подививсь, дав ліків, мов рукою зняло. Еге! так се ви
на своє господарство? Ну, Боже вам поможи. Одружітесь та й живіть собі з Богом. У нас є панночки гарні.
 — 	А ти жонатий?
 — 	Ні ще.
 — 	Чом же й досі не одружився? Пора!
Поштар зітхнув ще важче і знов погнав коней. Серце моє було чутке тоді: догадавсь, що в його болить, та мовчав, щоб не вразити.
 — 	То-то мені зараз ви здались по знаку! — почав поштар, помовчавши. — І хочу спитати, і опасуюсь. Інший так загне тобі, що нехай йому цур. Ну, слава ж тобі, Господи, що вернулись ви додому! Та ще коли б зараз і дружина знайшлась... От би вже потанцювали ми в Крутоярівці!
 — 	Найди, брате, перше собі дружину.
Се слово заволокло хмарою веселий вид парубка.
 — 	Нема в мене дружини і не буде! Туга, досада — от моє подружжє! Гей, соколи! — крикне на коні. — Розбийте хоч ви мою тугу!
Зрозуміли його коні — помчались вітром. За малу годинку вдержав їх:
 — 	Ні, соколята! Не розбити вам туги моєї. Ось вона йде мені назустріч!
Саме тоді минали ми хуторець, що приник до степового озера. Верби обступили воду, мов дивовижу. Під вербами зроблено наметик над криницею. Вода з криниці стікала жолобком у озеро. Назустріч мені вийшла вродлива дівчина з повними відрами на коромислі. Зараз було знати, що піджидала поштаря.
Зупинивсь, підбіг до неї води напитись. Минуту хіба простояв проти неї, державшись за відро, і, може, двома тільки словами перекинувсь. Була в його очу́ шана якась до дівчини. Обоє вони своїм видом і поставою здвигнули мені серце. Розумно мені стало, що воно є.
Як помчались ми далі, я почав знов:
 — 	Ну, брате, знаю ж тепер, чом ти кинувсь рибальства.
 — 	Коли ж знаєте, то й знайте, — каже понуро.
 — 	Скажи мені, що в тебе за печаль? Не мала вона в тебе, я бачу.
 — 	А нащо вам, добродію?
 — 	Вподобав я твою вдачу; хотів би знати, яке в тебе на душі горе.
 — 	Щоб було з чого глузувати? — каже, глянувши скрива.
 — 	Ні, брате, я не такий.
Поштар споглянув на мене ще раз якось чудно і мовчки погнав коні.
 — 	Як тебе звати? — спитав я, аби чим-небудь замутитись.
 — 	Звуть мене Яків, а прозивають мого батька Дундук; то я по батькові — Дундученко. Ось як мене звати!
Знати було, що поштар пишався своїм родом.
 — 	Ну, брате Якове: коли хочеш, виявлю тобі, чом я бажав знати про твій смуток.
 — 	То й почуємо, — каже байдужливо.
 — 	Як засумую чого... Бува часом великий сум і нашому братові. Як тобі здається?
 — 	Не знаю. Не пробував я бути паном.
 — 	Ну, знай же, приятелю, що воно так. От як засумую чого, то нічим себе не розважу: хіба обернусь до якої прихильної людини і все, що в мене на душі, виявлю. Як виявлю, то й полегшає. От тим же то й допитуюсь у тебе. Шкода твоєї молодості. Ось розкажи, що там за лихо тобі склалось; може, й тобі полегшає.
За сю мову наградив мене Яків Дундученко поглядом таким, наче сонце з-за хмари визирнуло. І не зараз гордовитий дніпрових одвітував мені словом. Вже я починав думати, що шкода з ним розмовляти. Аж ось він пильно подививсь на мене, ніби міркуючи, чи я стою щирої мови про таку річ.
 — 	Бачу, — каже, — по всьому, що ви хороша людина.
Проглаголивши таке, помовчав.
 — 	Горе моє наче й невеличке, та узловате. Оповідати його — два слова, а перенести... нехай би хто спробував, як переносити таке горе!.. Ви в свого панотця один були син?
 — 	Один.
 — 	Ну, так ви знаєте, чи дорогі ви були йому на старості. Се ж то ще в вашому, панському, побуті, а в нас — іще дорожче: у нас отцеві-матері син і втіха, і підмога, і послуга. Я також один син у своїх старих, і дарма, що мої старі — люде прості, а люблять мене так, як і пани своїх дітей, коли не більш. Мій батько й мати — убогі собі люде, а віддайте їм за мене повну скриню золота, то й не віддадуть... Та й на потираннє в чужі руки не оддадуть за повну скриню золота, не то що! — Тут зупинивсь і знизив голос та й каже з притиском: — Отже, я покинув їх… покинув, таки-так, як бачите, і замість служити їм при старості, послуговую чужим людям. От моє горе, добродію! Таке горе, що там уже, може, половина серця зотліла. Та вам, здається, не так-то розумно, про що се я базікаю?
 — 	Ні, брате Якове! Розумно воно мені та ще й геть.
 — 	Куди вам! Коли б у вас така гадюка обвилась круг серця... Та що ж се я, дурний, плещу? Не дай, Боже, такого лиха нікому! ! ворогу такого лиха не хотів би. Убогі, недужні, одинокі — а я покинув їх... Ой, коні!
І погнав поштар прудко, шукаючи собі пільги.
 — 	Нащо ж ти кидав їх, коли тобі так важко? — спитав я трохи згодом.
 — 	Нащо? А ви й не догадались?
 — 	Хотілось частіщ бачитись із тією кралею?
 — 	А правда, що краля? На ввесь світ краля!.. Як же б я не вмирав за нею? Та я зовсім стерявсь, добродію, от що! Сам я не знаю, що роблю. Се ще не все, що я покинув старих: я їх руйную. Бачте, яка на мені одежа? Чи поштарі так ходять?.. А сорочку се вона мені вишивала, і червона стрічка від н е ї... Чи мені ж би то вбиратись, мов на весіллє? Щодня мені свято, щодня ганяю мимо криниці, а моєму отцю-матері хата — темниця!
 — 	Слухай же, брате Якове: чи не лучче б тобі одружитись із сією дівчиною та жити вкупі з отцем-матір’ю, аніж так мучитись?
 — 	Одружитись! Легко вам се казати, а спробували б ви вблагати мого старого?
 — 	Що ж? Хіба вбога?
 — 	Ні, вона всім багата, та не тим, чого йому треба. Байдуже йому врода її препишна, і добра вдача, і серце голубине. Воли, корови — от йому чого заманулось!
 — 	Як же се ти казав, що батько не пустив би тебе в чужі руки за скриню золота, а не хоче твого щастя через придане? Оце він тебе так любить?
 — 	Авжеж, любить! Дорожче йому син усього в світі. Тим-то й не хоче, щоб я взяв убогу. Я вже казав йому... не сам я казав, а через матір... у самого мене і язик не повернувся б... що ми — люде молоді, робитимем, наживемо собі худобу.
 — 	Що ж? Мені здається, ти до ладу казав.
 — 	Еге! По-вашому, до ладу, а по його — ні! Каже матері: «Сама знаєш: ми з тобою побрались убогими і от працюємо до тридцяти вже років, не покладаючи рук, а багацько надбали? Та ж хата, що досталась від діда, той же садок під горою, ті ж самі човни на Дніпрові. Нехай викине дур з голови та візьме отецьку дочку, а не сироту; нехай візьме з плугом волів та вчиниться ратаєм, то житиме краще рибалки, та й нас при старості літ зупокоїть». От що каже мій батько! Я був і надумавсь: «Викину з голови дур! Нехай буде по його! Тільки ж така напала нудьга, що трохи не збожеволів. Пливу човном — так і кинувся б у воду. Плеще весло, а мені наче хто шепче: «Не життє тобі на світі!» Мучився, мучився, а далі думаю: «Ні, погублю я тут свою душу! Осирочу батька-матір!» Та, не сказавши нікому й слова, кинув рибальство і пішов у поштарі.
 — 	І твої старі й досі не знають, де ти дівся?
 — 	Мати навідується до мене. Серце сказало їй, де мене шукати.
 — 	Чом же ти попереду з ними не порадивсь? Чом хоч матері не признавсь, що їх покидаєш?
 — 	Тим, що коли б захотів їй сказати, що от покину вас, то вже певно не покинув би. Я свою натуру знаю. Да й тепер оце: не наймись я на всю осінь у поштарі, дак мати одвела б мене додому, як дитину. Нанявсь — як продавсь. Тільки се й дає мені силу; а то ходив би як навіжений, з сього боку на той, а з того на сей. Мені то й тепер не легше; тільки що тоді я був би ні рибалка, ні поштар і зоставив би своїх старих без шматка хліба. Вам здається, легко носити на душі батькове та материне горе! Покинути самих на старості! Бачу, що й Господь мене покинув: нема в мене радості в серці, дарма що вбираюсь, наче молодий князь, і щодня бачу свою Настю.
 — 	Да тобі б, Яков, одружитись уже зразу, та й годі. Тоді б старому нічого було впиратись.
 — 	Як се? Без батьківського благословення? Славно! Се тільки в панів так буває. Та й моя Настя, дарма, що дівчина собі вбога, а не прислав би я до неї старостів по закону, із хлібом-сіллю з отцевської хати, то хоч би як мене любила — не пустилась би на такий сором.
 — 	Якого ж ти ждеш кінця, Якове? Батько не благословля тебе женитись, а ти без його благословення не смієш.
 — 	Ніякого. От, буду ввесь вік от так поштарювати, а вона ввесь вік виходитиме проти мене з відрами, поки минуться наші молодощі і станемо, як свічка.
 — 	Ну, вже ж хоч тоді буде тобі своя воля, як умре батько?
 — 	Нехай мене боронить Бог про се думати! Зароблятиму йому гроші поштарством, поки він жив, а прийме його Бог до себе та не поблагословить мене, вмираючи, — і тоді не оженюсь довіку!
Дуже вподобав я вдачу сього парубка. З доброго кореня вибуяла. Здоровий той народ, що в його молодіж кипить, та ,й не скипає.
 — 	Ну, брате Якове, спасибі тобі за оповіданеє. Ніколи його не забуду.
 — 	І вам спасибі, добродію, що не погнушakись розмовляти з нашим братом. Справді, мені стало легше на душі, як розказав вам про своє горе. А то мовчу та душу серце, мов гадюку. Наші поштарі — зубоскали; з ними мушу шуткувати, сміючись на кутні, щоб не прозвали квашею; а що в мене на душі, того ніхто не знає.
 — 	Ну, а Настя знає все?
 — 	І десятої частини не скажу їй того, що ви від мене випитали. Знали ви, як підойти під мене! Не доведи Боже, щоб Настя знала всю мою тугу. Я перед нею веселий і щасливий. Співаю пісні, ідучи мимо. Задля неї вбираюся у хорошу одежу. Нехай думає, що й на душі в мене сіяє. Ой, коні, коні! Вже близенько!
І справді було близько. Повернули наліво попід дубами, попід липами. Ось і дома — серед рідного двора. З двора виднісінько Дніпро з горами-крутоярами. Над Дніпром — під горою — Дундукова хата.
II
Взяли мене думки про щербату долю Якова Дундученка.
«Треба йому помогти якось небораці. Малої речі недостає моїм сусідам... Нехай же хоч вони не сумують».
Так міркував я. Душа моя бажала тоді доброго вчинку, як ліків. На другий день уранці поплив я човном до старого рибалки. Низенька хата стояла над самим Дніпром. Оселя була вбога, а проте ввічлива якась. До такої оселі прибивсь би залюбки під завірюху, як на небі верне сивими хмарами, а внизу Дніпро почорніє і запіниться.
Стара Дундучиха, з куделею за поясом, гнала з гори корову. Згадав я тугу молодого поштаря, споглянувши на сиве волосся, що вибивалось у неї з-під очіпка. У всякій морщині на її обличчі засіла важка думка про сина. І справді, ледве промовив до неї слово — зараз вона оповідувати, як вона ходить по горах, щоб дивитись на той шлях, де їздить її син від станції до станції.
 — 	І оце б то бачиш ти що-небудь на такій далекості? — спитав я.
 — 	Бачу я тільки, як той пил в’ється в кучері по дорозі, та й від того на серці стане легше. І як задивлюсь на ту куряву, то й забуду, що се тільки слід мого Якова: здається мені, що се його кучері в’ються по вітру.
Старий Дундук привітав мене ласкаво. На його похмуреному обличчі та ласка засіяла, наче сонце крізь хмари. Улюбив сусід-рибалка мого панотця покійного; сподівавсь і з сином жити в приятстві. Бачивши його ввічливість до мене, хотів я тим користуватись і зараз приступив до речі.
 — 	А я до тебе, Харко, прийшов оце сватом.
Сиві брови старого піднялись, мов запитаннє; та мовчав довгенько, далі каже:
 — 	Як же се, добродію?
 — 	А так-таки, озиваюсь до твого сина сватом.
 — 	До мого волоцюги? Не стоїть він того, пане.
І Дундукове обличчє захмарилось; тяжкий сум проступив у морщинах.
 — 	Коли б не стояв, то й не турбував би я для його. Яков твій — парубок-друзяка.
 — 	Ледащо він, пане, а не друзяка! Не стоїть він доброго вашого слова.
. — Та не про його одного я дбаю: шкода мені твоєї і материної старості.
 — 	Спасибі вам, пане; тільки з вашого жалю нічого не буде.
 — 	А може, й буде. Ти собі упиряка, а я — собі, що задумаю, те й зроблю. Хочеться мені, щоб у тебе повеселішало в хаті.
 — 	Химерні ви, пани! — сказав, усміхнувшись. — Як же ви се зробите?
 — 	Ось прийми мене сватом до твого Якова — то й побачиш, як.
 — 	Кого ж ви свататимете?
 — 	Та хоч би й Настю.
 — 	Настю!.. Ні, вже сього не буде!
 — 	Чом же не буде?
 — 	Я то вже знаю, чом!
 — 	Ну, ти від мене не відкараскаєшся, сусіде. У віщо ж се ти мене важиш, що говорити зо мною не хочеш?
 — 	Ой пане мій любий! Що вам за охота втручатись у чужі справи? Хіба в вас мало своїх?
 — 	Мало не мало, а твоє горе важко лягло мені на серце.
 — 	Химерні пани! — каже знов, почухавши потилицю. — Мені байдуже, а їм важко лягло на серце.
 — 	Ну, подумай сам. Хата твоя навпроти моїх вікон. Чи весело ж мені щодня дивитись і думати: «Бідолаха Дундук! Щоб, здається, одружити сина з Настею? І всім було б добре, і мені було б весело споглядати на його оселю».
Старий понуро хитав головою.
 — 	Чим же Настя не пара твоєму* синові? Хоч скажи, чим?
 — 	Чим не пара! — досадливо мимрив старий і, навернувши руки на груди, потупивсь у землю.
 — 	Та вона ж, я чув, зросла у вашій же таки хаті сиротою.
 — 	То-то ж і є! — гримнув Дундук, стоючи в тій же поставі, а морщини його ще гірш захмарились.
 — 	Вже ви знаєте її норови, — казав я далі.
 — 	Авжеж, знаємо.
 — 	Дівчина розумна. Всі про неї се кажуть.
 — 	Враг її не взяв, — миркнув Дундук, а потім додав нехотя: — І розумна, і вродлива, а що вже робітниця, то праведно — невсипуща. Не взяв би її враг: знайшли б ми їй пару і вирядили б заміж чесно; дак, на лихо ж собі і нам, узяла думку не кидатись нашої хати довіку.
 — 	Що ж у тому за лихо?
 — 	А те, що Якову нашому також заліз у голову дур — не шукати пари дальше свого порога.
 — 	То що ж? І добре!
 — 	Добре! Вам усе добре: ви що задумали, те і зробили; ви не своїми руками хліб заробляєте; а нашому брату хотілось би на старості літ відпочити. Нехай би Яків узяв отецьку дитину, хоч з двома парами волів, а тут ось на горі знаходиться земелька в шляхтича; продав би я свою пасіку та сяк-так і виторгував би; то стало б на ввесь вік і йому, і його дітям.
 — 	Так ви оце і прогнали сироту з двора, що в неї немає двох пар волів?
 — 	Борони нас, Боже, випхнути з хати сироту! Сама вона — тільки довідалась, що я сказав Якову, подяковала нам за хліб, за сіль і пішла в наймички. В одній свитині пішла, не взяла більш нічого.
 — 	А тепер, може, й жаль вам небоги?
 — 	Атож і не жаль! Хата без неї здається пусткою. Слідом за нею понесло і його дурну голову. Бог з ними! Нехай живуть своїм розумом, а нам, старим, коло них не панькати.
 — 	Ну, Харко, — сказав я тоді, — а що, якби діти прийшли та впали тобі в ноги?
 — 	А нічого! Що я сказав, те й мусить бути. Натерпівсь я змолоду недостатків — буде з мене!
 — 	Ну, а коли б вашій Насті упало з неба дві пари волів з готовим плугом?
 — 	Як би то се?
 — 	Та хоч би й так, що я подарував би?
 — 	Не візьму я, пане, за свого сина дівчини з дарованими волами.
 — 	Розумно мені, се нехай буде й так. Слухай же ще. А що, якби твій Яков знайшов на шляху добрий капшук грошей? Бо й таке буває.
 — 	Буває, пане; тільки що добра слава краща від грошей. Людської думки нічим не впиниш. Відома річ, що поштарі возять п’яних і всяких... Не дорекали б Якову, так дорекали б його дітям. Гуляючи на улиці, дітвора бовкнула б що-небудь про ті гроші; як же його слухати?
 — 	Коли так, то я ззову громаду і перед громадою подарую тобі самому, по-сусідськи, дві парі волів у плузі, а ти клич мене на весіллє.
Задумався старий.
 — 	З вас, пане, таке станеться! — каже. — Чудний ви, бачу, пан, нехай вас Бог милує. Тільки і перед громадою не принада мені взяти таку велику худобу дарма.
 — 	Чом же се вже?
 — 	Тим, що не йде чоловікові в руку добро незароблене.
 — 	Не буде воно незароблене, Харко. Є в мене для тебе служба, та й немала!
 — 	Ануте ж, яка там служба?
 — 	Найми мені твого Якова на три роки, — у яку роботу, се вже буде моє з ним діло. Через три роки матеме він дві парі добрих волів та ще й ту земельку, що продає шляхтич.
Ні зрадів, ні здивовавсь Дундук. Нижче та нижче хилив голову. Вже думав я, що й тут нічого з ним не вдію; коли ж він зглянув на мене сумовито і промовив наче не своїм голосом:
 — 	Добре, нехай буде по-вашому.
І після сього ще ніби гірш засумував старий. Здалась йому неволею моя прихильність. Та байдуже мені було про його: я думав про стару матір, про молоду пару.
Попрощавсь я з жорстоким дідуганом, вернувсь додому і зараз послав по Якова.
НІ
Жив у нас уже здавна садовничий 3ота, на прізвище Лапко. Довідавшись, на що мені знадобивсь Яків Дундученко, зрадів не помалу.
 — 	Ой слава ж тобі, Господи, — каже, покладаючи на себе великого хреста, — що моєму побратимові така благодать випала!
Рідко таке слово почуєш між нашим простолюдцем: стиха радіє, стиха й сумує українець. Почав я розпитувати.
 — 	Та ми ж, — каже, — з ним побратими: задля його зрікся я й Марусі, тієї-то Дундучихи, тепер старої. Побачили б ви її дівкою! Та задля побратима зрікся. Батько в неї був багатий та гордий, а я собі парубіка вбогий. От і кажу Дундуку Харкові: «Сватай, брате, Марусю. Душа щира; шкода попустити в чужі руки».
 — 	А Дундук багатший був за тебе?
 — 	Ні, такий же, як і я, нетягя.
 — 	Як же за його віддав Марусю гордий батько?
 — 	Ге-ге! — каже Зота. — Тут, я вам скажу, таке було, що Бог його знає, як і міркувати. Бачте, побратимові моєму, Харкові-рибалці, довелось так же само, як і мені. Хоч він жив у своїй хаті і рибалка собі змалку, а все-таки гарбуза підсунули. Ходить бідолаха понад Дніпром мов окаянний, і уже такі думки зносять його: чи не лучче наліпити камінь на шию?.. Ходить, сумує; коли же дивиться — а ніч була ясна — із води лізе щось у червоному жупані. Уси — мов у грача крила, із-під шапки — оселедець, ще й за ухо закручений. «Дурень ти, дурень!» — каже до Харка, а в Харка вже й душі нема: злякавсь. «Чорт зна чого, — каже, — забажав єси!» Харко тільки хреститься. А той йому: «Не хрестись, дурню: я не чортяка, а такий же християнин, як і ти. Я — козак Байда, той самий, що висів ребром на гаку в Царіграді». — «Як же ти козак Байда, коли його замучено
на смерть? — пробовкнув тоді Харко. — Та й діялося ж се тоді, як ще, може, й мого пращура не було на світі?» — «Дурень ти! — каже Байда. — Хіба ти не знаєш, що в запорожців були на Низу такі тайники по комишах, що й сам дідько не знайде?» — «Та се-то я знаю». — «То-то ж, дурню!» (А все лається вразький запорожець: се вже в їх така мода.) «А се, — каже, — знаєш, що як зруйнували Січ, дак військова скарбниця провалилась у землю?» — «Ні, — каже Дундук, — про таке не чував». — «Знай же, що вона й тепер під водою, і стережуть її такі козарлюги, як я, козак Байда, як Сомко Мушкет або Морозенко і інші лицарі-невмираки. Усі добрі козаки, всі там зібрались докупи, обступили кругом свою скарбницю та й гуторять про старовину; а часом заведуть пісню таку, що ввесь Дніпро заколишеться. Ви, дурні, на сьому світі думаєте, що то вітер понад Славутою бурхає, а то гуде запорозька пісня». — «Нащо ж вам, — каже Дундук Харко (уже й байдуже про свій страх, заслухавшись річей запорозьких), — нащо ж вам стерегти ту скарбницю?» — «А на те, — каже, — що вона знов зрине серед миру, і дасться той скарб у руки нашим правнукам, і розбагатіють вони на диво всьому світові...» Так оповідував козак Байда Харкові; а Харко слухав його, слухав та й каже: «Коли б мені знайти хоч невеличкий скарбі Не тинявсь би я понад Дніпром мов окаянний! Коли б мені хоч сто карбованців, то був би я самий щасливий чоловік на світі». Запорожець зареготався. «Дурень ти, дурень! Чорти батька зна в чому здумав шукати щастя! Баба й сама по собі — лихо, а як до баби та ще гроші — пропаде чоловік — і не схаменеться!» Стеменно так говорив запорожець, бо на те він запорожець. «Ну, та дарма, — каже, — нехай буде по-твойому». Засунув руку в кишеню. «На, — каже, — тобі сих цяцьок, забався!» Та й вийняв жменю самих червінців. При місяці горять — жар жаром.
Догадавсь я, слухаючи, що воно. Дундук любив часом, щоб такий чоловік, як Зота, розвішав уши.
 — 	То й оддав, — питаю, — ті гроші Дундукові?
 — 	Оддав. Така була в запорожця ручище, наче ківш.
 — 	Чом же Дундук і досі вбогий?
 — 	О, да тут, пане, історія була предивна! — каже Зота. — Я б, може, й сам не поняв віри, коли б не був на весіллі в Харка. А то я бачив своїми очима, як прибув до його під той час запорожець і яку викинув штуку.
 — 	Ну яку ж?
 — 	А ось яку. Брязнув Харко червінцями — батько зараз і оддав за його Марусю. Весіллє було на ввесь мир. Тільки на другий день саме тоді, як бояре виставили на щоглі червону запаску , а надворі завелись танці, звідки не взявсь запорожець на сивому коні, в червоному жупані. Пропхався в купу до
танка та як учистить навприсядки, то ніхто б не сказав, що се людина: вихор вихром! Довго була видна на тім місці яма, де танцював запорожець. Потім випив горілки та й каже молодому: «Послухай ти мене, дурню! Коли б я схотів, то погубив би тебе з тілом і душею, та славно ти співаєш пісень про нас, козаків, — за се тебе помилую. Жінка — так тому й бути — нехай зостанеться тобі, а гроші верни мені зараз».
 — 	І Дундук вернув?
 — 	Виніс із комори всі до останнього червінця і оддав запорожцеві. От чом він і досі вбогий!
 — 	А запорожець же тоді що?
 — 	А запорожець сховав у кишеню гроші і сів на коня. Тим часом закрутило так вітром, що всім пісок позасипав очі. Дніпро спершу почорнів, потім посивів; водою бурхало під саму хату. Люде вжахнулись; а запорожець так і кинувсь у піняві хвилі. Сивого коня його не видко було за піною; сам він спершу бовванів у кармазинах, далі й його стало не видко.
 — 	І ти оце все бачив своїми очима?
 — 	А як же? Я в Харка був старшим боярином.
Я добре знав, що наші українці, під веселий час, вбачають у своїй виобразні великі дива.
Легенда про Дундукове весіллє вдарила мене з іншого боку. Дундук, скільки я пам’ятав, здавна здававсь нашій челяді узловатим чоловіком. Часом чуєш, було, про його, що в його закопані для схованки якісь розбишацькі гроші; іноді говорено про його нищечком, що він — химородник якийся, а іноді — що його батько роздобував хліб гайдамацтвом, та й сам він знається з розбишаками, а ті з ним дуванять свою здобич. Ще ж я чував не раз про якогось маляра-чорнокнижника, що нібито пробував колись у хаті в Дундука і змалював з його таку парсуну, що поки не згорить, поти й Дундук житиме на світі — хоч би й двісті років. Згадав я про всі такі казки, що було слухано проміж челяддю, та й думаю: чи вже ж то все плескали люде дурно? Що Дундук — чолов’яга чесний, — се річ була певна, а все ж оттой запорожець тогосвітній натякав на якісь таємності з гайдамацького побуту. Видно, то вже одружившись, занедбав Дундук давні свої звичаї. Так я собі міркував, слухаючи Лапкове чудне оповіданнє. IV
IV
На вечір прибув до мене Яков. Зрадівши, що батько подається на його залицяннє, поступивсь господареві частиною свого заробітку і, мов з неволі, вирвавсь із поштарства.
 — 	Ну, Якове! — кажу йому. — Забирай весла. Подивлюсь, як твій старий плакатиме з радощів.
 — 	Не знаю, пане, хто з нас плакатиме, — каже, всміхнувшись.
 — 	А що?
 — 	Да те, що його карбач походить по моїй спині.
 — 	Що се ти? Чи вже ж бо?
 — 	Да й таки! Не спустить у нас батько синові!
 — 	Ти ж до його вернешся з покорою!
 — 	От тут же то він і покаже, що він — батько.
 — 	І добре-таки він тебе пошмагає?
 — 	Да так, щоб знав, скільки ще в старій руці сили.
 — 	Жаль же мені тебе, брате. Се він тобі попише спину так, що не загоїться й до весілля.
 — 	Да таки й так, пане.
 — 	Я пощу обороню тебе.
 — 	Як же се можна, пане?
 — 	Я сам уведу тебе в хату і не дам ударити ні разу.
 — 	Та що се ви, пане? Господь з вами! Хіба я не син своєму батькові?
 — 	Дак ти не хочеш моєї оборони?
 — 	Та й не хочу-таки, пане! Батько не вб’є мене на смерть; а горе, кажуть, тому синові, що не дасться батькові вдарити!
Я подумав собі: «Ось де Біблія робить своє діло!»
 — 	Ну, коли не хочеш моєї оборони, то не погнівайся — поїду дивитись, як тебе батько битиме.
Нічого не сказав на се Яков. Поплили човном. V
V
Ніч була зорява. Повний місяць гуляв по чистому небу, мов той козак по дніпровому степу. Як причалили, я послав Якова попереду, а сам став під вікном. Старий рибалка сидів із своєю жінкою коло каганця. Він лагодив невід; вона пряла куделю. Якась досада поривала Дундука; грізно позирав на жінку і, перестаючи робити своє діло, махав рукою. Глухо бубонів його голос. Жаль було мені Якова, що він нагодивсь у таку пору; боявсь, що батьківська наука буде аж геть жорстока. Отже й вийшло не так.
Як припав Яков батькові в ноги, старий сказав не так сердитим, як смутним голосом:
 — Устань, вражий сину, устань та подивись на двері!
Дверей було мені в вікно не видко.
Яков, уставши, озирнувсь і, здивувавшись, поглядав на батька й матір.
- Се твоя дурна голова наробила! — сказав Дундук.
Тим часом стара мати, обнявши синові голову, почала голосити:
 — 	Дитино моя! Мій соколику, мій орле сизокрилий! У яку нещасливу годину народивсь ти на світ Божий! Молила я за тебе Господа, та й не вимолила! Один ти в нас, як зернятко в орісі, да й тобі, мабуть, не буде щастя.
 — 	Бог з тобою, мамо! — каже Яков, одвівши її руки. — Чого се тобі здався таким страшним запорожець?
Слово запорожець привело мені на пам’ять Дундукову легенду про козака Байду.
 — 	А ти шуткуєш з ним? — озвавсь старий. — Правда, тепер тобі ніщо не страшно, коли не побоявсь покинути батька.
 — 	Тато! — каже Яков. — Приніс я тобі виновату голову. Бий мене, як хочеш, тільки не вбивай словами.
 — 	Сам ти вбив себе і свою долю! — гримнув цтарий.
 — 	Ой лелечко ж, лелечко! — голосила, сплеснувши руками, Дундучиха.
 — 	Чим я вбив її, тато? — спитав Яков.
 — 	Чим убив! Безголовий ти хлопець! Тобі все здається іграшками. Якою силою опинивсь ти зараз на сьому боці? Ти думаєш — людською?
 — 	А то ж якою?
Старий показав на двері.
 — 	О Боже мій, Боже! — заголосила знов стара мати.
Недобачав я крізь віконце, що там було на дверях, і дивним
здавалось мені, про що вони турбуються! VI
VI
 — 	Бувайте здорові! — сказав я, увійшовши в хату. — Що се ти, Харко, так насупився? Та й твоя стара ніби чого плакала? Хіба не раді, що син вернувся?
 — 	Та правду сказавши, — рече Дундук, — не знаємо ще, чи нам радіти, чи смутитись.
А стара стирала лавку, щоб я сів.
 — 	Як же се так? — спитав я, сідаючи кінець стола, тимчасом як старий Дундук сів з другого боку, а син його став проти мене так, що дверей мені не, було видко. — Дивуєш ти мене, Харко, своїм словом!
 — 	Та й ти, добродію, здивував нас незгірш.
 — 	Що ж таке?
 — 	Да те, що не встиг я озирнутись, а ти вже й зробив з мене, що сам схотів.
 — 	Що ж я з тебе зробив?
 — 	Ех, добродію! Трудно мені говорити з тобою! Говорити мені з тобою — все одно, що проти вітру брати.
 — 	Чом же?
 — 	Да тим, що ти — добрий пан; дивишся так ласкаво, і слово твоє таке приятне; оддав би тобі, здається, душу; а як подумаєш про вас, панів, сам із собою, то й стане якось ніби сумно.
 — 	Чи справді? Чом же се? Невже ж ти сподіваєшся від мене якої пакості?
 — 	Від тебе, добродію? Ні, від тебе — ніякої. Ти — добрий собі пан, се вже так; і покійний твій панотець був добра людина. Може, й багацько вас таких є; та ви самі не знаєте, яким духом водитесь. Вам іноді здається, що ви робите добро собі і іншим, а ви тим часом по тонкому льоду ходите і самі не знаєте, коли провалитесь.
 — 	Ну?
 — 	Ну, так як подумаєш про се, то й страшно нашому братові вкупі з вами ходити, щоб і собі не провалитись. От що я тобі сказав, добродію. Вибачай за моє нерозумне слово. Я вже такий собі вдався, що кожному ріжу в вічі, що думаю.
 — 	Чом же ти думаєш, що ми ходимо не по землі, а по тонкому льоду?
 — 	Да тим, що я не бачив ще панського дому такого, щоб стояв твердо, як простацький.
 — 	Ні, сусіде, дуже далеко вже ти зайшов. Наші доми стоять по дві сотні років, а сини в нас приймають по отцях чесне ім’я і достаток.
Поки ми розмовляли, стара Дундучиха розгнітила на припічку багаття і поставила сковорідку до ієшні на триніжкові.
 — 	Побіжи, — каже, — синку, вхопи сухеньких скіпочок!
Тільки ж Яков зам’явся, що йому хочеться послухати батькової розмови; а старий озвавсь до жінки:
 — 	Підмаж там швидче! Не люблю, як осиплеться глина.
Мені було якось ніяково додивлятись, що там на дверях...
Мусив терпіти.
 — 	Так що ж, брате, — кажу далі, — що ти скажеш проти нашого панського побуту?
 — 	Те, що якийсь він собі непевний; говори там що хочеш. Рідко син у вас робить те саме, що робив батько, і навряд, чи зоставсь хоч один унук у тому будинкові, де звікував дід. Нема на ваших панських домах благословення Господнього. Може, я й дурний собі чоловік, та що ж, коли так воно мені здається?
 — 	Се, брате, здається тобі так через те, що не бачив ти поблизу добрих панських семей. У нас багацько внуків живе по предківських будинках. Маю в Бозі націю, що й мої внуки житимуть в Крутоярівщ.
 — 	Не пророкуй, ой не пророкуй, добродію! Хто знає, у яку минуту ти се говориш? — сказав Дундук та й поглянув на двері (вони від його не були закриті, а полом’є з припічка
обливало їх жовтим світом). — Ну, так от воно-то й стане нашому братові сумно, як подумаєш, що в кого в самого нема щастя, то й не дасть його й тобі. Спершу я був зрадів від твоєї ласки, та як подумав добре...
Я перебив Дундука: брала мене досада.
 — 	Хто ж тобі сказав, що в нашому побуті нема щастя?
 — 	Хто мені сказав? — промовив старий якось чудно і споглянув пильно на двері. — Як же в вас буде щастє, коли — тут чоловік різно живе з жінкою, там син посердився з отцем, там брат позива брата. Та хіба ж є між вами хоч один пан, щоб обійшовсь без суду? А хто розправляється за свої уразки огнем і залізом? Усе пани. Хто не боїться зняти на чоловіка руку? Все ті ж пани.
 — 	Постой, приятелю! Се ти говориш такому, що зроду не судивсь і не задравсь ні з ким, що в його у отецькому домі було завсегда тихо, мов у раю.
 — 	Знаємо ми сей рай! — каже Дундук, усміхнувшись. — Не раз уже довелось мені бачити, як він перевертавсь у пекло, — нехай тільки тебе Господь оборонить... А через що?
 — 	Ну, через що ж?
 — 	Все через ті гроші. Чи сяк, чи так, а вони рушать панське щастя.
 — 	А ваш брат, простолюдець, хіба не вганя за грішми?
 — 	І наш брат здуру часом туди ж за панами, то що ж? Достається і нашому братові. Котузі — по заслузі.
 — 	Так по твоєму розумові, щастє держиться більше там, де нема достатків?
 — 	Здається мені, що не в панстві, а в мужицтві воно держиться.
 — 	Да сам же ти, Харко, не дозволяв синові одружитись з убогою. От і ступінь у панство!
 — 	Правду речеш, добродію. Не доведи Господи нікого такий ступінь зробити! Оце ж мене узяв був смуток превеликий, і не знав я, що діяти, а тепер знаю. Договорився я з тобою до глибокої правди. Хотів єси, добродію, помогти мені своїм достатком, та й засмутив мене, старого, а розмовою знов на простий шлях вивів.
Не розумів я, що се він каже. Коли ж він:
 — 	А годі; жінко, глину замішувати! Якове, оступись. Нехай пан усе знає. Тільки слухайте, пане: хата — покришка!
Я дав слово додержати Дундукової таємниці.
 — 	Тепер дивись, добродію. Ти до мене роздобривсь по-свойому, а я до тебе — по-свойому. Знай старого Дундука, який він є!
Підступив я к дверям. З-за глини, що не вся ще одпала, визирав намальований запорожець, такий самий, як можна
бачити скрізь по Вкраїні, тільки робота малярська була не проста: фарби сіяли і двиготіли проти полом’я, мов живий козарлюга перед очима в мене грівся коло багаття.
 — 	Се чи не козак Байда? — спитав я.
 — 	Він самий, — каже, всміхнувшись. — Ось попробуймо, пане, чи добре моя стара спрягла їєшню, а я дещо вам розкажу, не так, як люде плещуть. Ми родом з Канева, а хату сю збудовав дід мій, запорожець. Знаєте, як зруйновали Січ, то багацько тоді сіромах поверталось до свого роду. Вернувсь і дід мій — нехай спочива в Господа. Тільки не схотів жити з нами, а збудовав собі оцю хату на пустині і пробував одним один. Був до нас мов чужий; мало його й бачили. Кажуть, що в його були гроші, та Бог знає, чи правда сьому. Як умер, ми сюди перебрались із Канева, та не знайшли нічого, опріч козацької зброї.
 — 	Чого ж ви перебрались у пустиню?	х
 — 	Того, що в Каневі нам було тісно. Жили ми там у сусідах — мати стара да я. Отож почали ми жити в своїй хаті. Раз, вернувшись із риболовства, гріюсь я коло сієї самої печі. Мати-покійниця варить вечерю. Аж ось закопотіло щось конем. Після діда зосталась пара злющих собак. Мовчать — не обізвались. Коли ж і йде в хату оттакий, як ви бачите на дверях, козарлюга. Не поздоровкавшись і не зглянувши на нас, скинув додолу бурку і зоставсь у червоному жупані. За поясом пістолі; шабля при йому, рушниця. «МалийІ — гукне на мене (а мені вже давно за двадцять). — Засип коню вівса; а ти, стара, давай вечеряти». Не держав дід коней, а овса й сіна знайшли ми доволі під повіткою. Засипав я коню овса — а кінь добрий, лицарський; вернувсь у хату, а запорожець, сидячи серед хати на бурці, упліта вечерю. «Подай, малий, горілки!» А в нас ні пів-чарки. «Дурню! — гукне на мене. — В глухім кінці під ворітьми!» Узяв я заступ, копнув разів зо два, аж у землі барильце. Запорожець напився нахилки, звелів подать сідло під голову і захріп на всю хату, угорнувшись у бурку.
 — 	А ви й не знаєте, хто він такий?
 — 	І спитати боїмось. Проспав до третіх півнів. Було се восени. Як заспівали треті півні, схопивсь, вийшов до коня, напоїв у Дніпрі, вернувсь та й каже: «Добре ви зробили, що не спитали, хто я. Лучче й не знайте і не кажіть нікому». Та й поїхав.
 — 	ї не подякував?
 — 	Куди! Дивиться так, наче він тут господар, а ми — челядь. Бачте, як сей, що на дверях, дивиться? Так і той позирав. Брови насупив, а сам ніби всміхається і ніби всякого готов назвати дурнем.
 — 	Куди ж він поїхав?
 — 	А як би ви думали? Просто за Дніпро. Було ще темно, і вітер з нашого берега дув міцно. Дніпро гуляв, піна так і біліє, а йому і байдуже. Кажуть, запорожці були характерники. Та не про те річ. Пройшло, може, з год. Забули ми про запорожця. Тим часом оця сама Маруся затуманила мені голову. Не така вона тоді була, як тепер ви її бачите, та й я був інший. Здурів, добродію, так, що здались мені й кози в золоті. А її батько багатир був. Ну, звісно — гарбуза дано. Як сів я звечора кінець стола, от на сьому самому місці, як засумував, схиливши голову на стіл, то й зоставсь так на всю ніч. Що так не казала мені мати — нічого не чую: у мене в голові Дніпро реве та бурхає. Не знаю, що б зо мною сталось, може б, скрутивсь до світа. Коли ж затула і зарже кінь під вікном. Дивлюсь — передо мною запорожець. Місяць піднявсь із-за Дніпра і світив у вікно якраз на двері. Запорожець стояв з такою усмішкою, як оце намальований. «Дурень ти, дурень! — каже. — Чого сумуєш?» А я мовчу: туга в мене така на серці, що й запорожця не злякався. От він бачить, що я мовчу. «Знаю, — каже, — чого твій сум. Гарбуза підсунули, так і розкис із жалю. Дурно ти ходиш! Не знаєш, де твоя дідина закопана». — «А де ж?» — «Да там же, де була й горілка, тільки вкопни глибше».
Почувши се, я й задрижав увесь. Зараз за заступ та до воріт. Справді, кожана торба з грішми. Убіг у хату: «Батьку мій рідний!» А він тільки супиться. «І ти, — каже, — дурний, і гроші твої дурні. Буди стару, нехай козакові наготує вечеряти». Знов повечеряв мовчки, трохи заснув, а перед світом і гайда з двора.
 — 	І знов через Дніпро?
 — 	Ні, на сей раз берегом. Хутко й покривсь за Княжою горою. Ну, звісно — Мару син батько не той став, як побачив мене при грошах. А його саме тоді обідрали розбишаки. Наїхали вночі та й обшукали всі схованки. Сам і показував неборак: з ними не жарти! Отож я й одружився. Купив цілу бочку горілки, зварив казан меду, угонобив свою околицю так, що у всіх завернулось у голові. Аж ось, посеред самого підпитку, як винесли надвір четвертий глек варенухи, застугоніло щось голосніщ за гопака. Дивлюсь — запорожець! Не знаю, чого я злякався: чи того, що він звелів нам не казати нікому про себе, чи чого іншого, тільки в мене й душі не стало. А запорожець на мене і не дивиться. Зліз із коня, випив варенухи, потанцював навприсядки, ще раз варенухи випив, далі взяв мене геть та й каже: «Ну, що? Добре багатим бути? Добре, тільки голова крутиться, на ногах не встоїш. Буде з тебе! Верни мені гроші!»
Тут зупинивсь Дундук і дививсь на мене так, ніби питав: що б я зробив, коли б мені таке трапилось?
 — 	Що ж, ти й оддав? — спитав я.
 — 	Та спершу в мене була думка — не оддавати, бо се моя дідйна; тільки ж він мені таке сказав, що в мене й мороз пішов поза спиною: «Дурню! Чого дивишся на мене, мов теля на нові двері? Знаєш, чиї се гроші? Куликові! (А мого тестя Куликом прозивали.) Коли боїшся лиха, то верни; а не боїшся — зостав у себе на розживу». Як почув я се — зараз до комори та за гроші. А він і каже: «Ти думаєш, я стану ними користуватись? От яка мені з них користь! — та й швиргонув мішок у Дніпро. — Я тільки хотів тебе, дурня, розважити. Нетружені гроші до добра чоловіка не доводять». Сів на коня та просто в Дніпро, а Дніпро саме тоді розгулявся. Було вже надвечір: не видко стало запорожця. Казали люде, що втонув, не добравсь до другого берега; та Бог його знає. Так от тепер ти й знаєш, добродію, нащо мені треба було вигадати козака Байду. ї досі люде плещуть, що був у мене козак Байда на весіллі. А то, певно, якийсь приятель покойного діда.
 — 	Ну, а сей же намальований звідки в тебе взявся? — - спитав я, дивуючись, як ті химерні січовики ширили проміж народом свою антишляхетську філософію.
 — 	Звідки він узявсь, — каже Дундук, — сього ні я сам, та й ніхто в світі не скаже. Як перейшли ми в дідову хату, — дивувало нас, що в діда й двері так, як стіни, помазані крейдою. Ну, вибілені, і дарма. Почали й ми, про дідову пам’ять, білити двері. Коли ж постигла мене раз пригода: занедужала дитина. Старший був у мене син. Сиджу я вночі без світла, сумуючи, аж ось — глина луп! Зирк — у дверях запорожець. Не йму я собі віри; протер віхтем — його парсуна! Так і шпигонуло мене в серце. Аж справді — вранці дитину Бог прийняв до себе. Тим-то й тепер мені стало сумно, як одпала глина. По правді сказавши, твої, добродію, воли мене засмутили. Згадав я старовину, згадав запорозькі слова про нетружені гроші, та й назвав сам себе дурнем, так, як той козак-волоцюга.
 — 	Чом же ти не взивав себе дурнем тоді, як твій син хотів одружитись із убогою дівчиною?
 — 	Сам я не знаю, добродію, чого я тоді інше думав. Сам лукавий, мабуть, заморочив мені голову. Мені й на думку ні разу не спадало, щоб Настя була моєму Якову жінкою. Все думалось: у того да в того сусіда хороша дочка, і як сказав він про свою Настю — взяла мене така досада, що сам себе я не тямив. Не встиг опам’ятатись, а їх обох понесло вже з двора. Тоді я зовсім збився з панталйку. Одно в мене на умі: біда чоловікові на світі без достатку! А про те й байдуже, що сам живу трудовою копійкою. Чом же моєму синові не жити по-батьківськи? Таке убожество, як наше, нікого ще не доводило до біди, а що з людьми роблять гроші — щодня про се чуємо та й своїми очима вбачаємо. «Цур же їм! — кажу. — Ще тільки
додумав про велику худобу, та вже й розігнав дітей з хати. Се ж тільки цвіт, а які будуть люде?» У таких, добродію, думках сиджу я ввечері з старою. То пориваюсь до того заробітку, що ви казали, то знов жахаюсь панської ласки, аж чую — ніби хтось третій у хаті стиха засміявся. Зирк на двері: глина обпала, а запорожець мов живий на мене дивиться! Тут уже годі про худобу дбати. Кому, як не запорожцеві, знати в йому силу? В кого в кишені бувало більш грошей і хто розсипав їх, мов полову? Недурно ж бо то, мабуть, бувало! На науку нам те роблено, щоб не до грошей, а до чогось кращого прикладали ми душу. Тоді ж таки я й постановив собі: «Верну дітей додому! Нехай живуть, як їм Господь поможе!» Ще ж я не зібрався з думками, а ти вже своє діло й зробив. Як побачив я перед собою Якова, так і руки в мене опали. Тут щось недобре замішалось, вибачай мене, добродію. Та старий Дундук не подасться. Запорозького він роду; запорозьким духом і довіку дихатиме. Живіть пани панами, а ми собі житимемо по-простацьки.
 — 	Хіба ж се не простацьке діло, Харко, щоб заробити худобу? Таже ж і запорожці шукали собі здобичі; і їм треба було чимсь харчуватись і в світі обертатись. Збиває тебе з толку, брате, старовина. Тоді ж так і годилось чинити, як запорожці чинили: знали вони, нащо встеляли талярами свій слід напідпитку, нащо під дорогими саєтами носили дьогтяну сорочку. Сьогодні вони тобі показували великі розкоші, а завтра — такі злидні, що де ступить, босої ноги слід пише... Ще й не таке вони робили. Було, приїдуть гуртом із Січі в Київ прощатися з світом; водяться по всьому Києву з музиками; повбиравшись у дорогі кармазини, розіллють бочку дьогтю і пійдуть навприсядки в дьогтяній калюжі; а потім прощальних веде громаду з музиками до Межигорського Спаса, скине з себе дорогу одежу, повідкидає тиляги́ під золотом, дукати й таляри повитрушує у пісок з кишені, а сам надіне волосяну сорочку та й зачиниться в манастирі довіку. На свій час воно було добре, бо тоді панство було інше, не таке, як тепер постало. Цуралось людей, драло з них скількимога, а само тільки й знало вилежуватись у бебехах. Тепер, брате, іншими шляхами простують панські діти. Бач, я в тебе вечеряю, про твоє життє розмовляю, твої смутки силкуюсь заспокоїти. Не честь, не подоба тепер простолюдцеві нас одбігати і достатків, мов якої халепи, цуратися. Та й запорожець казав тобі про нетружені гроші; а тут хіба з чим іншим, як не з заробітком я приступив до тебе?
 — 	Правда, все правда, — казав, покручуючи вуса, старий Дундук, — а все лучче при своєму зоставатись.
 — 	Так се ти зрекаєшся умови, Харко? — спитав я грізно.
 — 	Якої вмови?
 — 	А як же? Ми з тобою руками вдарили! Спитай у свого порадника-запорожця: чи він ламав хоч раз на віку своє слово?
Дундук скочив з ослона, наче хто шпигонув його в серце.
 — 	А я ж хіба своє слово ламлю? — гукнув на всю хату. — 
Ніхто не доказав сього Дундукові і не докаже! Інша річ опасуватись панства — а інша знов — стояти на своєму слові. Що буде, те й буде, а буде те, що Бог дасть. Давай, добродію, руку! ї не думай і вво сні не покладай, щоб старий Дундук покривив душею.	
 — 	Так би й давно годилось, — сказав я, радуючись за Якова.
Тим часом стара мати обняла синові голову і пригорнула до себе.
 — 	Жінко! — обернувсь до неї старий. — Молись Богові! Молись Богові, жінко, щоб уберіг нас від недолі! Невесело в мене чогось на серці.
 — 	Годі, годі, Харко! — сказав я. — Се тобі важко, що скрутив я тебе своїм словом. Знаю я запорозьку вдачу. Ваші діди тим і бурлакували, тим і дьогтяні сорочки носили, щоб не коритись перед панством. Лягай з Богом спати. Усе буде гаразд.
І справді, було все гаразд. Добре служив мені Яков три годи, добре господарював собі потім, а старий Дундук навіки мене вподобав. Щоб запорожець не віщував йому більш ніякого лиха, піднявся я зробити нові двері до старої хати, а його пишну парсуну взяв до себе. Залюбки дивиться на його Дундук, як завіта до мене. «Чи думав ти, козаче, що з убогої хати перейдеш у панський будинок?» — каже іноді до запорожця, наче до живого. А запорожець мовчки на його дивиться і байдуже йому про те, чи він у простій хаті, чи в панському будинкові. Дивиться згорда, ти б казав — пан над панами.
