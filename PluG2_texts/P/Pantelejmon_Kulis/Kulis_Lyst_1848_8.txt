1848,	ноября 6. Тула.
Дякуємо твоїй ласці, шановний пане Земляче, за новую книжку «Чтений»'. Сподівались знайти при їй і писульку твоєї руки, да, мабуть, тобі, як кажуть, тепер не до соли. І не одривайсь таки од свого діла, як немає пилкої потреби до нас листовати. Лучче нехай та хвиля пійде на підмогу науці. Ми й так знаємо, що ти про нас пам’ятаєш, як і ми про твою милость.
З «Істориєю» нам не пощастило: не можна друковать, бо погано скомпонована. Сам товариш міністра її читав да й одвітовав тим великим гетманам, що негарно написана, - дак нічого таке й друко-вати2. Таке-то лихо! Дак оце вже треба знов браться за граматку та вчитись так компоновати книжки, щоб(а) варти були друку. Ти, може, спитаєш: а що ж цензура? Цензура - скраю, вона нічого не знає; вона, бач, за мою книжку й не приймалась, бо, сказано, нащо марне й час тратить на таке писання, що й друку не варте? Е!
Кланяємось твоїй милости обоє.	
Будьласко, пошли щонайборзій хлопця з приложеною тут писулькою, щоб того чоловічка захопить іще в Москві, бо він виїжджа.
