
Як стояли гайдамаки у Мотренинському лісі, то один отаман назвав за щось козака жидом. «Ех ти, - каже, - жид!».
А той козак: «Так я жид? Так я жид?» - да з пістолетом до його.
А отаман був характерник. «А що, - каже, - ти мене будеш стреляти?» - да й груди розхрістав.
«Стреляй , - каже, - коли хочеш!».
«А то ж не встрелю? Може, думаєш - не візьме?» Да - бех! Той і вивернувсь.
От козаки до його з дубинами за те, що застрелив отамана. А він: «Постривайте,- каже,- панове; слухайте лиш, що тут між нами було за діло. Де ж видано, щоб козака з жидом рівняти? То і всі ви жиди, коли я жид!».
То козаки, розпитавши і вислухавши всю причину, сказали: «Правда. Ледачому ледача й смерть».
