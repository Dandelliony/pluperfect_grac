16 іюля, 1849. Тула.
Ще раз спасибі тобі, щирий пораднику мій, за твою підмогу. Ар-цибашев підоспів якраз у саму робочу годину. Як узяв я його в руки та як заглянув, що воно є, - бо зроду вперше цю книжку й бачу, - дак думав, що за таке густе та дрібне друковання вимай з кишені по малій мірі жменю грошей. От і поліз до леєстрику, що колись, спасибі тобі, мині надіслав; як же зуздрів, що за таке сокровище тілько три рублі положено од Вашого шановного Товариства, то зараз до гамана, та оце й посилаю три рублі у сьому таки листі - оддай, будьласко, та ще й подякуй своє високоповажнеє Товариство за таке добре діло, що й дешево, і ситно. А шановного, любязного мого дідуся, Аврама Папицина, і «Летопись о мятежах» вертаю тобі, добродію мій милий, із великою подякою. Та ще, щоб то, як водиться, оддать позику з верхом, шлю тобі деякі шпарґапики, що повишкрібував у своїй скрині. Може вони тобі й геть-то знадобяться, не казав би, як хазяїну на всю губу.
Перший шпартатк. Може видав - де вже не видати? - деінде по Вкраїні голеного запорозця намальованого, що седя, підобгавши ноги, грає на кобзі та ще й промовляє. А що промовляє, те внизу й підписано. Ляхи зовуть його в своїх книжках козаком Мамаем. Есть коло Суботова, чи що, і дуб Мамаїв, де він вішав їх, брачиків, та жидову. Було в мене воно десь і записано, та вже запам’ятав. От же я колись був у Мошнах і знайшов там сього козарлюгу із такою підпис-сю, що краща й простори іща од усіх инших; та й саме мальовання вже старе дуже, що аж полупалось, дак тим-то я й не розібрав одного слова на кінці - чи головатий, чи бородатий. Сам уже домізкуєшся. - Моє діло тілько списати.
Цругий шпарґалик. Колись я був запознавсь із запорозьким кошовим Гладким і випрохав у його деякі звістки про козацьке життє під турком. Посилаю тобі їх. Дещо єсть тут дуже цікаве: до того Міллера та Рігельмана воно й геть-то під стать.
Третій шпарґалик - акт про те, як дуже козацтво в кості грало.
Четвертий шпарґалик - казка, записаная в Подольскій губернії, цікава покидька щодо язика. Коли надрукуєте, то благоволіте припечатати: «списанная Евгением Малавским»1. Буде рад чоловічок. Воно ж і то правда, що «достоинъ дилатель мзды своея».
Четвертий шпарґалик - вариянтики до пісень.
П’ятий шпарґалик - пошкрибок із моїх колишніх студій над весіллями3. Чи в тебе бак писана брошюрка о малороссійских свадьбах із піснями, а писав її стеблевський попик? Коли б ще не в того дуросвіта Срезневського!
Було: сами вже домізкуєтесь
Шостий і сьодмий ьипарталик. Се вже так щось; я й сам добре не знаю, на що воно треба кому.
Ще ж є в мене тобі, пане Земляче, цяцька - козацький леєстр 1741, чи що, року, та не в мене, а аж у Петрозаводському. Як бухне він тобі на стіл, дак знай, що це од мене гостинець5. Друковати його, може, й залишнє, а що так держати, дак і геть цікаво. Побачиш, які так призвища: Микита Не-їж-сало Семен Урви-хвіст: що за кумедний народ був ці козаки! От же тобі дарю сей леєстр навіки вішні, не з тим, що «на тобі небоже, що мині негоже», а для того, що ти його збережеш і до пуття доведеш лучче од мене. Тепер прошу одвітовать мині: як іменно писать у Вільну до книгопродавця Завадського і що коштує і як зоветься книжка Дзялинського про Лисовчиків? - Що коштує Бутурлин? і чи не продається у розбивку, як Арцибашев? Іще ж, будь ласкав, перекинь мині екземпляр українських моїх преданій, а коли нельзя, то хоч одну «Орисю» з них7. Жинка моя забажала їх, мабуть, на новину; а з хати нікому не дам, будь певен. Іще ж не все: ти, добродію, надруковав колись «Історию Галицької Русі, чи Червоної». А ке лиш сюди одну книжку по-при-ятельськи да по-братерськи! - Істория моя9 вже дойшла до вшестя Отреп’єва в Сіверню од Литви, і вже книжка страничок із 200, як невеликих, а ще, може, буде два рази стількі до кінця. О, буде мене шпигати під боки учений люд! Та вже ж! Нехай вони пишуть для таких, як сами, а я для своєї рівні. - Я був хотів прислати тобі часточку на прогляд, чи благословиш так сміливо про історични речи глаголати? та не знаю, чи до того тобі! Там, може, самому ніколи дихати. Дак чи не лучче писати та писати, як Бог послав на розум, а трудящих людей дурницями не турбовать? Бувай же здоров, шановний мій Земляче, а я поки жив, зостаюсь у щирій приязні твоїм найприхильнищим слугою
Панько Куліш.
