Варшава. 1847, марта 17/29.
Шановний мій Пане-брате Осип Максимович!
Нема та й нема од Вас ні слуху, ні духу. Не буду ж писати й я до Вас ні про що, поки не одберу од Вас листу, щоб уже вам одвітовати. А що теперечки я до Вас пишу, так се ось для чого. Єсть тут у Варшаві один лях Микуцький1. Служив він у москалях, будучи взятий у некрути,
да як зробили його через чотири роки офицером, так він зараз і покинув службу да й давай учиться. А вже йому літ за 30. У славяньских язиках він знає силу, не учить їх, а їсть; із такою охотою пережовує усякий коренець і виточку. Маційовський його поважає і уповає, що з його виде колись значний филолог. Вже й тепер він посилав у Академию наук одну филологичну розправу, і Академия через Плетнева із’явила йому своє благоволение (шкода, що тілько словами!). От же цей Микуцький жада докінчати свою науку у Московському університеті под Вашим руководством да, сердешний, не знає, чи примуть його на казенний кошт; то не сміє одважитись іти в Москву. Як же б, каже, хто впевнив його, що іменно він знайде там на казенному кошті притулок, то я б, каже, пішком оце по весні і пустився і хоч спокволя, а добрався б до Москви. Так коли маєте ви там таку міць, щоб його в тому запевнити, так пишіте, нехай, сердега, йде до вас у Москву. Може, з його буде який Юнгман абощо! тоді вам на землі дяка, а в царстві небеснім радость.
Із	щирою приязню Ваш П. Куліш рукою власною
А що преданія? А що «Чёрная рада»? Чи писав до Вас Свідз...? Як ні, то я його понукатиму, бо він іде од коліна Фабія Кунктатора.
