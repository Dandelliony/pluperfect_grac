Февр[аля] 25, 1854. Мотроновка.
Шукав-шукав я своїх кунштиків, що колись поробив із тих кобзарів та дідів, що розказували мині про давню старовину, - нема! Знайшов ось одного тількі прудиуса да й то вже на картоні. Посилаю ж хоч сього - нехай він розважає тебе, мій любий приятелю, на чужині. А то постривай лиш, ось приде літо - ми тобі намалюємо дещо з натури, коли ти до сього охочий.
А що ж се, братіку, немає од тебе посилочки з паньківщиною? Та ще, будьласко, не забудь виписати із Тихонравовської книжки з якогось листу щось таке про Панька, що не знайшли тоді ми з тобою. І коли чого добув для мене, то хутенько, братіку, й висилай, бо нехай - лихий чоловік, і дух мій його не терпить.
Ми, слава Богу, живі й здорові; дещо поробляємо, майструємо, а білш оддихаємо після тиї городської праці. Тут інши зайшли труди. Оце взяв до верстака хлопця-неука та й учу столярської науки, щоб було кому майстровать, як доведеться хату опатрувати у тому Зарозі над Оржицею. А тут розжились на тройко коненят, так треба об’їжджати, бо ще не ходили у запрязці. А там у саду зайці обгризають дерево - так часом пійдем із рушницею, чи не застукаєм которого на гарячому вчинку. Та дещо з свого давнього виправляю, щоб уже хоч і сивому чоловікові доведеться взяти у руки, так щоб не зганив. Треба, брате, щоб річ була твереза у такому письмі, як про ті давні, кривави роки. Тут нечого не візьмеш солодкими словцями та викрутасами. Хотілось би так, щоб що листок, то й зерно, щоб не було полови або пустоцвіту. Оце ж усе читаю своїм та й прислухуюсь сам наче чужим ухом, та опісля, вернувшись у свою келию, і виправляю, не жалуючи нечого. Се вже, може, чи не послідня буде праця. Перепишу та й нехай лежить для ненарожденних5.
Любо, братіку, пожити дома на волі, без тиї городської докуки, без тиї неустанної праці наспіх, - пожита з самим собою, огледіться трохи на своє хозяйствечко, довести дещо до ладу, а тим часом і одпочити тілом і душею! Оце ж так я проводжаю свій час оттут у хуторі, де нема й чутки не про ту навіженну Рашель, ні про тиї гаспидськії столи, ні про тиї учені змагання друком і словами. Аж дихати легко!
Ну, а ти ж як ся маєш, як живеш? Чи бачивсь із паном Михайлом? Обіцявсь я заглянути ще раз до його у господу та й не поспішивсь. Ти знаєш, чи зміг би я і сеє, й онеє. Оправди мене як знаєш - нехай не гнівиться мій любий добродій. Хотів я написати до його лист, та й не знаю, якою мовою і якими словами. Може, буде й не в лад, як розбалакаюсь дуже ши́роко. Так оце погадаю-погадаю та й мовчу. А що вже й казати, як би хотілось ублажити сього шановного дідуся рідним словом!
Тим часом бувай здоров, любий земляченьку, да не забувай твого щироприхильного
П. К.
