Листи з хутора. Лист І. 
[...] 
Нехай собі гуркотять і свищуть чугунки, кому їх треба. Коли б нам було треба того дива, то й ми б собі зробили, бо громада – великий чоловік і як схоче, то на все добре спроможеться. Що ж, коли не прийшов іще наш час про чугунки дбати? Ще, може, треба перше двори й хати повимітувати та тогді й до більшого діла братись. А то – тут нас сміттям і всяким гноєм закидано, а нам, забувши про свою бідолашню господу, слідом за чужоземцем бігти!.. Ні, ми так собі діло розбіраємо, що коли треба на щось, щоб одні люде, як-от ангеляне, попереду всіх ішли, то, мабуть, і те треба, щоб инші, як-от ми, українські хуторяне, позаду зоставалися. Коли треба, щоб одні по городах чучверіли, як от наші бурховці1, то, мабуть, і те треба, щоб другі по хуторах і селах міцним, неліченим здоров’ям, наче дуби зелені, твердо на своїй рідній землі стояли. Знов же, коли треба на світі таких, щоб усяку премудрость книжню розуміли, то, певно, треба й те, щоб чоловік читав тілько одну книжку, великий Завіт великого всемирнього Учителя, а Божий мир розумів більш серцем, ніж головою. Бо й сами оті цивілізатори нехай би розумом своїм збагнули: що б то було, якби наш брат оддався всею душею ще ієзуїтській науці (а ієзуїти пробували вчити нас і з голою шаблею)!.. Цивілізація, кажуть, веде чоловіка до всякого щастя... А як же ні?.. Що тоді, панове? де тоді візьмете людей свіжих душею і міцних здоров’ям, щоб иншим робом зопсовану по всій землі жизнь поправити?.. Так покиньте ж хоч нас, будьте ласкаві, по хуторах про запас: може, ми вашим правнукам згодимося. Пишіть собі там і друкуйте що хотя. Може, воно й добре кому слухати вас, тілько не нам. У нас, панове, наука своя, тисячолітня: вона навчила нас більше слухати праведного Слова Божого, аніж лукавої панської мови. Коли б ви так учили, як учив Христос, то ми б вас послухали одразу, а то ви учите не Богові, а мамоні служити; золотому идолу розумною своєю головою кланяєтесь, думаючи, що пійшли ще дальш самої Евангелиї... «Просвітились», як той мовляв,
...та ще й других
Хочуть просвітити;
Сонце правди показати
Сліпим, бачиш, дітям...2
Покиньте, кажете, свої прості хуторянські звичаї – будете багаті. А нащо ж нам, панове, багатшими бути? Хіба в нас їсти й пити нічого, або нема сорочки, свитини й кожушини, або не тепло нам у нашій хаті, або нема простору кругом хати, або ні за що нам справити по своєму закону весілля, чи родин, чи хрестин, чи чого? Нащо ж нам те навісне багатство? Хіба на те, щоб ожидовіти? щоб не така душа була в нас проста і милосердна? Або на те, щоб, покидавши свою дешеву, тисячолітню одежу, рватись усіма силами, щоб на городянську пиху спромогтися, на ту ледащицю моду, що на рік по п’ять раз перекроює сукню, наче мала дитина, гуляючи в ляльки? Або, може, на те, щоб, занедбавши свої прості звичаї, вкинутись у той дурний комфорт, у ту идольську розкіш, що нема їй ні міри, ні впину, ні наситу?.. Добре нам раєте, спасибі вам! А по-нашому, так чоловікові за свою просту, домоткану свиту треба обома руками держатися. Се його воля! Се його затула од диявольської покуси – моди, котора вас, городян, до тяжкої роботи або до лукавих вигадок і видумок день і ніч поганяє. Тим-то борони Боже, якби всяке в нас до книжок городянських хапалося, покинувши свою єдину книжку, та й поняло вашим книжкам віри більш, ніж тій спасенній, праведній книжці! Було б, може, те, що всі зжидовіли б і за гроші рідних батьків попродали. Що там десь, за морем, шматок Америки цивілізацію трошки на добрий лад буцімто справив, ідучи поперед усього світу, то се ми знаємо і радуємось. Нехай тим людцям хорошим та богобоязливим і до конця служить фортуна у великому ділі. Тілько ж нам рано ще слідом за ними бігти, не впоравшись перше з тим, із чим вони добре впоралися. Як же нам, удавшись не по своєму розуму і не по своїй розумній волі, у цивілізацію, та тим тілько зробити з себе ні Богу свічку, ні чорту кочережку, то лучче нам у своїй шорсткій корі ще років з сотню пережити та тогді вже її з себе злущити, як не стане в нас на Вкраїні деякої погані, котора у всяке добре діло мішається і всяке добре діло псує і нівечить.
[...]
