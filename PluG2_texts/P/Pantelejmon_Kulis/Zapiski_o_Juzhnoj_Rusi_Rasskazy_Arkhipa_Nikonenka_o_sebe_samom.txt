
Я такий був змалечку, що раз хай проспіває, то я й перейму.
Перше було нашому брату добре: як узяв палицю да струмент, то й пішов собі куди хоч; ніхто не питав, хто ти такий і звідки. А тепер, то вже за свій стан не ходи, а то за калавуром приставлять. Тоді не було сього, щоб жениться абощо: наш брат увесь вік ходив ситий і вкритий. А тепер хіба в свою хату сховаєшся...
Перша жінка в мене була добра людина. Було, що зароблю, то вона й заховає. От і назбірав рублів півтораста? та оце хату і грунт) купив. Хата в мене добра…
При тій жінці одних сорочок із тридцять нажив. І не питав, і не знав, де
вони і скількі. Скажеш тілько, було: «Дай білу сорочку» - вона знайде й дасть.
А це вже ледащо! Поки сижу дома та стережу, то Й ціле; а скоро горілки вкинув або одлучивсь, так усе й переводить. Сорочок із тридцять було – усе попропивала тощо. Оце чвертку соли купив, то за неділю й нема. Бог його знає, як мині й віку доживать. Станеш лаять. - «Я, - каже, - тебе, сякий-такий сину, запалю!». Так цур тобі й пек! «Я, - каже, - тебе, сякий-такий сину, покину!» Да й покине, ледащиця. От і тепер уже шість неділь нема... А тепер знов прителішується до мене. Пришла оце вчора: «Очини!».
«А що, - кажу, — небого? Іще не все рознесла? Ізнов до мене, щоб ізнов
що потягти?».
Мовчить, як сатана.
Так я взяв, двері очинив: «Де ти була?».
«У дочки».
«Що ж ти там робила? Де пробула, що ти своє врем'я проходила? А тепер на зіму до мене? Мині нема ні зими, ні літа - я завсегда в роботі. Поздоров, Боже, мир пропитає мене. А ти де валасалася?».
Прийде та овалашить що-небудь та й пійде. Сижу сам собі в хаті, граюграю - ніхто не слухає. Хіба віжечки, верйовочку звить унесе. А тепер, як одробились у полі, то й того немає.
«Хто ж се в мене їх підчистив?! ...Воно й бере, да не заразом, а потрошку. Видно, бере, да не дурень - розумний: щоб я й не пізнав ще. Саме менше, а жмінь шість пропало. Ой, сукиної шельми собаки необашної! Коли б мені його піймать да провчить - воно б тоді одсахнулося. Одного я провчив. От, як о святому Миколаї... Дай, Боже, дождать на той год... Украдено в мене не багато - пуд три сала! Давай я ськать, давай ськать, - людей поїть та випитувать; бо так нельзя: дурно ніхто не признається... Послідні тенетки розобрано... От і найшов. Так він хату та город продав, та мині й заплатив...
Бог його знає, до чого мене Бог доведе. Як не зароблю, то лежатиму, поки й опухну. На Бога надійся, а Бог нічого не дасть. Правда, воно й сказано, що, каже, роби, небоже, то й Бог поможе. Хазяйствечко було, і те розтеклося... Добре, як кому є пригледіть, а як нема, то не треба тобі нічого, як на тобі сорочка. Ходи, поки з хребта спаде, да тоді другу ськай...
Тут дітки маленькі, а тут ще й тим пристязають: хлопець був год чотирнадцяти, того взяли, наняли за подушне. Ось осталась оця Явдошка; п'ятий годок... Мале, та як що грубе скажеш, то цілий день і немає. Воно й тут буде, два ступні од мене, та не озветься. Треба й тут терпіть. Люде сердитим мене роблять. "Сліпий, - кажуть, - та сердитий". Перше год двадцять чужих наймав, щоб водили; ну, а вони не були такі, як свої. Хлопець, було, мій у рів у такий увопре, що стану - сажень косовий, та й рукою не достану...
Чи воно так і спершу було, як Христос не народився? Кажуть, тоді ні пісень, нічого не знали. А як народивсь Христос, то которі догадливі бували та христились, так святими стали; котор! ж плювали, то камнем стали. Звісно, жили, як звір; то які тут пісні?..
Про все мині байдуже, а кобзи якби на неділю не було, так я і гори топлю. А за жінкою байдуже. Іноді і вночі встану - граю собі, граю...
Тепер, бачте, малі старці настали - нічого не тямлять. Стань його вчить, то воно й слухать не хоче. "Се, - каже, - все брехня!. Ваші панотці брехали, і ви брешете”. А як коли, то, попавши нашого брата на шляху, і попоб'ють.
Яка ж воно брехня, коли воно так іменно було? а вони не тямлять та ще й нас
собивають. Колись так було, що нам казано на глум, а ми беремо на ум: що начебто на шутку, а ми все замічаємо... А тепер прийде до тебе вчиться... Як же Його вчить, коли воно?.. Ото добре було, як ми покірні були: що нам скаже на глум, а ми беремо на ум. А то як вивчиться, як хліба випросить, то й потягне собі... Посадить, було, коло себе ... Так, як оце сидить, так і я сяду. Хоть і не гаразд було слухать, а тепер і те добре, і тим заробиш копійку. Чи скаже що, чи ні - терпиш; а тепер дитини рідної не навчиш, таку світі настало. Один Бог, одні люде, да не однаково становиться».
