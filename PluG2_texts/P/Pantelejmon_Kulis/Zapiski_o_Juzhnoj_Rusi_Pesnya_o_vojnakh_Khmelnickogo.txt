
Ой почувайте і повидайте,
Що на Вкраїні постало:
Що за Дашевим, під Сорокою
Множество ляхів пропало!
Перебийніс просить немного –
Трох козаченьків з собою;
Рубає мечем голови з плечей,
А решту топить водою:
«Ой пийте, ляхи, води калюжи
Болотяниї,
А що пивали по тій Вкраїні
Меди та вина ситни!!».
Та поч!м козак славен?
Наївся риби і соломахи з водою;
З мушкетом стане - а серце в'яне,
А лях од духу вмирає.
Ой чи бач, ляше, що пан Хмельницький
На Жовтім Піску підбився?
Семи козаків, добрих юнаків,
Ти й за Вислою не скрився.
Ой чи бач, ляше, що козак пляше
На воронім коню перед тобою?
Ти, ляше, злякнеш і з коня спаднеш,
Сам присиплешся земльою.
Ой чи бач, ляше, що по Случ наше,
По Костяную Могилу?
Як не схотіли, забунтовали
Та й утеряли Вкраїну.
Ой нависли ляхи, нависли,
А як ворони на вишні...
Не попустімо ляхові Польщи
Поки нашої жизности!