Запорозцеві Іську Материнці до рук оддати.
Постривай, коханий добродію: ще, може, скажуть і циганам, і тому козарлюзі Макаренкові: тпррру! бо щось не дуже хапаються до друку. Тим-то й 12 книжку зуздриш, може, геть ік півмісяцю. А щоб ту коллектуру він до тебе перекинув, то цього не можно, бо тут усе робиться спішно, наче їх чорт у спину пхає; нема щоб заздалегідь наготовити, як було ти, мій коханий Земляченьку; а вже тоді, як добрим людям треба читати, вони саме друкують або до друку готують. Так де вже тут!
Листи твої, добродію коханий, одослані і грошей за їх шість гривень срібл[ом] заплачено. А розписки не дали: кажуть, - у нас такої заведенції немає. Бувай же здоров з своєю сестрицею-жалібницею.
До услуг готовий земляк П. К.
Р. Б. 1852, лют[ий] 6 дня.
