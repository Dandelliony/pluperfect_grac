Оттак, шановний друже! нема коло вас близько моєї господині, то й не знаєте Ви, що зо мною діється. До неї бо пишу щодня, посилаючи два рази на тиждень, так знає вона, небога, «по чому хліб і сіль по чім» у Московщині. Коли б догадалась да й Вам дещо повиписувала з моїх листів; а то невмоготу міні на всі сторони розсилаться.
Зустрівсь я з Костомаров)1 в Бодянського. Поти, божевільний, нидів над книжками у Публичній, поки от у очах йому потемніло; так прогнали його лікарі у Саратов аж на три місяці, да ще - щоб нічого й не читав, а то притьмом осліпне. Друковатиме у «Отечественных» історию Богдана Хмельницького2; готовиться писать зуполную історик) Южной Русі; а тепер лагодиться до биту московського люду у XVI і XVII віці3. Ніщо не зламало його духовної сили, да коли б видержало тіло! Ох, лихо! всім так пришлось, як тому Палієві в Сибірі:
Зледащів же я, понурий, стареньким здаюся! 
А після нас не буде нас; будуть люде, да не ми. Про Перебендю6 ні слуху ні духу.
Із Костомари зняли запрет, да мало з його користи, бо мішаються в писательське діло і темним своїм розумом указують поправки. Нехай їй цур, такій волі!
«Руська бесіда» не ладиться, бо московські «юнаки» уперлись на своїх статтях, що попони сували ще для «Московського сборника». Навряд чи їм дозволять. «Етнографічеськії» цензор пропускає, да не випускає, бо «ніколи й борщу хльобнути, ніколи усмак заснути»8. Може, днів через чотири получу та й махну у Блатенс[ь]к друковати. Одмін гарних немає, а так тілько зробилось трохи легше. Москалі знай вигукують против мира. Да чутно, що і по других городах і пригородах народ кричить: «Іще не всі ми перебиті!»
Вибачайте на більше, добродію, бо дуже ніколи.
Ваш душею П. Куліш
1856,	февр[аля] 29.
Москва.
Кланяюсь Федору й Микиті, любим землякам моїм.
