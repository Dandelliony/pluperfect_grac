Мал. К. АГНІТА
Добрий був би тік, якби не тік!..
ЛАТУННИЙ РАДІАТОР І ЗАЛІЗНИЙ ДАЦЕНКО
Був чудовий весняний ранок. На подвір’я Роменської міжрайбази Автотракторозбуту в’їхала автомашина. З кабіни вийшов технік Роменської міжрайонної майстерні капітального ремонту. Настрій у нього був ще кращий, як ранок. «Оце, — думав він, — одержу все, що треба, і як візьмемось, так усі колгоспні автомашини відремонтуємо...»
Почав технік виписувати деталі. Дійшов до радіатора.
—	А старий радіатор ви привезли? — запитав директор бази т. Новиков.
—	Привіз, — відповів технік.
—	А який він?
—	Залізний.
—	Не прийму. І нового не дам. Здайте латунний, тоді дам.
Хороший настрій техніка почав затьмарюватися. На щастя він побачив на подвір’ї бази заступника керуючого Сумською обласною конторою Головавтотракторозбуту т. Даценка і кинувся до нього.
—	Директор бази не видає мені радіатора* бо я взамін привіз залізного, — сказав технік.
—	І правильно робить, що не дає, — відповів Даценко.
—	А де ж я візьму латунного, коли на машині стояв залізний?
—	А ви не беріть у ремонт автомашин із залізними радіаторами.
—	Так що ж нам робити? Не ремонтувати?
—	А яке мені діло. Не ремонтуйте.
Настрій у техніка остаточно захмарило.
Справді: яке діло Даценкові до того, що колгоспні автомашини стоять? Яке йому діло до того, що цими машинами треба буде хліб вивозити?
Залишилось додати. На Роменській базі одних деталей гори навалено, так що на десять років вистачить, а других — і на показ не знайдеш.
Як видно, й до цього Даценкові діла немає. Для якого ж тоді діла сидить він в Автотрак-торозбуті?
Т. ТУПЧЕНКО.
Лист А. Г. М’ЯКОМУ — директорові Рава-Руської МТС на Львівщині
Здоровенькі були, Амвросію Григоровичу!
Коли б оцей знедолений самохідний комбайн (див. фото) умів сам не тільки ходити, а й говорити, він крикнув би на все своє залізне горло:
—	Рятуйте, грабують серед білого дня!
Він розповів би сумну й обурливу історію про те, як по злій волі однієї людини він, самохідний красунь і трудяга, потужний степовий корабель, став немічним інвалідом. Та ще коли? В гарячу літню пору, перед самісіньким виходом на широкі простори колгоспних ланів!
Але навіть самохідні комбайни, на жаль, не вміють говорити. Тому доводиться мені за них сказати слово. З тієї ж причини й пишу вам цього листа.
Даю слово честі, Амвросію Григоровичу, що мене не здивував би так удар грому серед ясного неба, як здивувало повідомлення, що скривдили безсердечно отого комбайна по вашій волі, за вашим наказом. Я б ніколи не повірив, що директор машинно-тракторної станції може бути анти-механізатором, що він може свідомо виводити з ладу державні машини, як досі не вірю в те, що садівник може взяти в руки сокиру та й заходитися вирубувати здорові родючі яблуні. Це протиприродно, це не влазить ні в які зорота. Не може бути такого директора МТС — здавалось мені. А виходить, що є такий директор.
Напередодні жнив забажалося вам поїхати разом з дружиною Марією Савівною (працівником Рава-Руського райкому партії) у відпустку. їхати на відпочинок за свій кошт, як це у нас прийнято, єам не хотілося, тим більше, що відпочивати було вирішено в родичів, аж у Путивлі, Сумської області. Далека дорога, поїзди, духота, пересадки, чемодани, та ще, може, піший перехід від станції до дому, та ще, може, дощ, болото. Ні, все це не личить таким високим особам.
—	Ми поїдемо з форсом! —> сказали ви Марії Савівні. — Хай подивляться там, у Путивлі, яке-то велике цабе їхній земляк.
З форсом — це, значить, легковою машиною.
Шофер МТС Сайчук, якому випало вести машину в далекий Путивль, натякнув вам, що не завадило б замінити покришки й акумулятора. Вони йому здалися ненадійними для такого відповідального рейсу. Ну, що ж! Замінити, так замінити. За вашим розпорядженням Сайчук зняв Із комбайна С-4 № 7 (ще раз див. фото) чотири покришки, акумулятора, підігнав все це до легкової машини, узяв 200 літрів бензину, всадовив Марію Савівну і вас, сів за бублика, і тільки курява стовпом стала.
Попереду був милий серцю Путивль, тихі верби над голубим Сеймом, а позаду — невідремонтовані комбайни, молотарки, забута в бур'яні з 1950 року нова-новісінька льонобралка, роззутий, роздягнутий С-4 № 7, колишній самохідний красунь-трудяга, потужний степовий корабель і ще шість його побратимів, з яких теж за вашим наказом забрали деталі з моторів, зняли акумулятори й роздали вашим автомобілІзованим приятелям.
Пофорсити нікому не забороняється. Це, зрештою, не така вже велика вада, коли форсять за свій кошт. Форсити ж за рахунок держави — це вже неподобство, це вже злочин, Амвросію Григоровичу. Про це й хотів вам сказати від усього серця!
Передайте привіт Марії Савівні.
Від вашого ПЕРЦЯ.
П ЄРЕЦЬ ДОПОМІГ
У зв язку з уміщенням у журналі № 7 фейлетони «Здоровенькі були!». секретаріат Станіславського обкому партії розглянув рішення Тисмени-цького райкому КПУ про оголошення догани та зняття з роботи редактора рай газети Дяченко 3. П. Рішення скасовано. Секретареві РК КПУ т. Хорош-кові вказано на те, що бюро райкому неправильно підійшло до розгляду цього питання.
Остап ВИШНЯ
Ой, люблять римські папи гроші, ой люблять! Нема від них спокою ні живому, ні мертвому!
Нагрішив живий, — гроші на бочку, дістаєш індульгенцію, — вже ти й не грішник, а чистопорідний праведник, маєш право грішити знову.
А як ти не дуже грішний, а гроші маєш, — давай гроші, пресвята богородиця, діва Марія, за допомогою Ватікану в лицарі тебе посвятять.
Даси 30.000 лір — маєш лицарський орден.
Підкинеш діві Марії 60.000 лір — маєш командорський орден.
За 100.000 лір тебе висвятять на великого офіціала.
Для цього в Італії існує спеціальний «Комітет під опікою святої Марії».
А чого, справді, гуляти святій Марії, — хай гроші заробляє!
Христос теж не гуляє: папа призначив Христа бога маршалом Еквадору (єсть така держава!) з постійною місячною платою.
Христос, значить, командує, а плату за нього одержує архієпископ Куїто.
Та й папі дещиця перепадає. Недарма ж він намісник Христа на землі.
Свята Марія і господь Ісус Христос план не тільки виконують, а й перевиконують.
Це щодо живих.
Для мертвих папа організував міжнародне товариство «Міліціа Інтернаціоналіс Крістіана Гоноріс Аморіс ет Лаборіс».
Товариство це закликає в газетах:
«Дорогі наші покійники! Вступайте до небесної міліції!»
Гроші за покійників платять живі родичі.
Покійникам тепер не скучно: вони не лежать по трунах, а в раю на шляхових перехрестях стоять та рух регулюють, щоб бува ангел на ангела не наскочив, злодіїв ловлять, на небесному футболі порядок підтримують.
І покійникам добре, і папі непогано.
А як хто, добрий капітал маючи, дуба вріже, того за гроші папа зразу у святі висвячує.
Померла якось дружина аргентінського диктатора Світі Перон. Ватікан видав кілька мільйонів примірників книжки з портретом Світі у святому сяєві. Автори книжки називають покійну диктаторову «Мадонною Америки*. «Мадонною людства», поскладали для неї молитви і т. ін.
І вже покійна Світі не проста собі Світі, а «свята Світі».
Хочете, щоб була «пресвята», гони ще «петі-меті».
Останніми часами римський папа вдарився в медицину.
На острові Сардінія костьоли продають святі гусячі та качачі яйця, що дуже добре допомагають проти виразок та чиряків.
Вискочить у тебе чиряк, ти його святим гусячим яйцем — бах! — і нема чиряка.
Газетка «Анджело делла Пароччіа», що її видає святий костьол у Вальтарано, рекламує нову зубну пасту. Святу пасту.
Величезне оголошення закликає:
«Здорові зуби, свіжі пахучі уста мають бути у кожного доброго християнина, він наближається цим до бога!»
Чого наближається? Хочеш — кусайся (зуби!), хочеш — цілуйся (уста!).
А наприкінці минулого року в італійській газеті «Каллендаріо дель Пополо» було надруковано листа про те, що в одному костьолі продаються святі цілющі стрічки, які допомагають від усіх хвороб.
А що ви гадаєте?
Аби гроші — допоможуть!
ЯК ІНОДІ
БУДУЮТЬ
З фасаду
Мал. Л. КАПЛАНА
і ззаду...
Мал. К. АГНІТА
Пнеться у фюрери.
НАУКОВА ДУМКА І ЖУВАЛЬНА ГУМКА
В одному з номерів американського журналу «Нейшн» вміщено статтю про американських учених, які працюють консультантами при різноманітних фірмах, спеціалізуючись на рекламному бізнесі.
Один з таких учених, — розповідається в статті, — щоб збільшити продаж алкогольних напоїв, написав «наукову» працю: «Чому люди вживають алкоголь». У ній він доводить, що «алкоголь допомагає людям розвивати таланти». Інші вчені мужі запевняють у своїх працях, що куріння сигарет зовсім здоров’ю не шкодить.
До роздягальні зайшов новий працівник. Ковач уважно оглянув його.
— Сьогодні приїхали? — запитав привітно.
— Сьогодні, — відповів працівник.
— Дуже радий,— сказав Ковач, подаючи руку.— 3 села?
— З села.
— Дуже добре зробили. Я в свій час також приїхав з села. Там сама бриндза. У місті зовсім не те. У нашому селі навіть хорошої води немає...
— Ну, ну, — сказав новий працівник,— у нашому — артезіанський колодязь. Вода краща, ніж в самому Будапешті!
— Навкруги болото... — згадував далі Ковач своє село.— Якось навесні їхав у сусіднє село, та й загруз. Зліз з воза,— сам ледве виліз з баюри. Довелося витягти ноги з чобіт. Вчотирьох товклися ПІВДНЯ, доки витягли воза. Ще й тепер мурашки по тілу бігають, як згадаю...
— А через наше село, — похвалився новий працівник, — прокладено чудову дорогу. їздять по ній, як по столу. Впорядкували й польові шляхи.
Слова співробітника почали дратувати Ковача. «Хвалько», — подумав зін і сердито сказав:
- Що ви там знаєте? Я
розповідаю про село з дерев’яними халупками, а не про місто... Ви знаєте, що таке довгі зимові вечори біля смердючої лампи?.. Більше смороду, ніж світла. Краще в темноті сидіти...
— А в нашому селі — електрика..
— У вас, може, й є... Але у нас... Що ви там знаєте? У нас чоловік просто вмирає з нудьги. Немає куди піти. У місті зовсім інакше! Кіно, театри, розваги...
— У нашому селі є й кіно, і клуб. Там виступають любителі та артисти з міста. Бачив усі фільми, які йдуть у місті.
— Піп своєї, дяк своєї! Я вам не про місто, а про село,
про глухе село. Чи знаєте ви, наприклад, що таке шахи?
— Чому ж не знаю! Граємо щовечора в клубі...
— Облишмо шахи, — обірвав Ковач, — і слухайте, шо я вам розповім. Жінка, коли мала народити, попросила мене: «Поїдь. Шандоре, по лікаря». Запрягаю коні й їду. І що ж? Доки повернувся з містечка, моїй доньці Каті було вже півтори доби. Отій Каті, що тепер працює агрономом у земельному кооперативі.
— А в нашому селі є лікарня, — сказав новий працівник.
— Дайте мені спокій з вашим селом! — скрикнув Ковач.— Заладив: у нашому селі те, у нашому селі це. Мені, нарешті, здається це село дуже підозрілим. Це скоріше місто... з тридцятьма тисячами мешканців... Дуже цікаво, як воно зветься?
Новий працівник сказав назву села.
— Що?! — здивувався Ковач,— так це ж моє село? Десять років минуло, як я виїхав з нього...
— І моє, — посміхнувся новий працівник. — Але я лише сьогодні звідтіль приїхав.
Переклад з угорської,
(З журналу «ЛУДАШ МАТІ»).
Вчені Чікагського інституту психоаналізу «відкрили», шо люди жують гумку, щоб краще переносити злигодні сучасного життя у Штатах.
Що й казати, для того, щоб плести подібні дурниці й нісенітниці, треба, звичайно, мати неабиякі шарлатанські таланти. Особливо таланти, які «алкоголь допомагає розвивати»!
ТЕЖ «ПРОГРЕС»...
Французьке телеграфне агентство недавно повідомило, що в Паризькій окрузі кількість самогубств катастрофічно зростає: в 1949 році їх налічувалося 2.471, в 1950—2.891, в 1951— 3.297, торік — 3.600...
Мал. БЕ-ША
Цифри ці, звичайно, дуже занижені.
Але й вони красномовно пояснюють, що таке «буржуазний прогрес»...
— Подайте на шматок хліба, сер!..
— Проходь, проходь! Я вже подав вашому урядові на гармати й танки.
ДБАЙТЕ наваримо борщу.
— Ото дивина, борщ! — посміхнеться читач. — Купіть м’яса, картоплі, капусти, бурячка, томату, цибулі, якоїсь там петрушки, та ще сметани для заправи, і такий буде борщ — оближешся.
Правильно! Але можна й облизня піймати. Ось у Ворошиловграді, наприклад, ми ніяк не змогли зварити українського борщу. Зайдеш у магазин:
—	Продайте картоплі.
Сміються:
—	Та в нас її ще з осені не було!
А який же борщ без картоплі? Вийде отой суп, від якого тільки надме пуп.
Колись піонери співали: «Той не знає насолоди, хто картоплі не вживав». Жаль, що заступник голови виконкому Ворошиловград-ської обласної Ради т. Токмаков, відповідальний за вирощування овочів, забув цю пісню. Минулого року в області не виконали плану посадки картоплі. Мабуть, сподівалися, що картопля сама впаде в каструлю якщо не з неба, то з інших областей. Та, н^свою. біду, — прогадали. Сумська область (голова виконкому обласної Ради т. Мартиненко) недодала Ворошиловградській області 9 тисяч тонн картоплі. Довелося ворошиловградським керівникам «ходити» по картоплю і до Воронежа, і до Курська.
І коли зустрічалися в одній каструлі воронезька картопля з ворошиловградським столовим буряком, то він почував себе дуже ніяково. Буряк ще більше червонів від сорому, що на Україну завозять картоплю з сусідніх республік.
Торік Укоопспілка недодала споживачам 20 тисяч тонн солоних та квашених овочів і біля 500 тисяч тонн, картоплі!
Тут є від чого почервоніти не тільки бурякові, а й багатьом керівникам заготівельних організацій, про яких можна сказати: «З ними борщу не звариш!».
Бажаючи всім трудящим досхочу попоїсти в цьому році смачного борщу, вирішили ми перевірити, як же Укоопспілка готується заготовляти. приймати і переробляти городину нового врожаю. Чи дадуть кооператори повний набір на борщ, чи знову подекуди споживачі будуть облизня ловити?
ЗАКРУТИЛИС Я...
Керівники заготівельних організацій кажуть, що на перший план у них викочується бочка. Споживчій кооперації республіки треба мати біля трьох мільйонів бочок, щоб виконати план заготівлі овочів на зиму, а бочок є тільки половина.
Про бочки можна написати багато. Можна згадати про бочку, в якій жив мудрець Діоген, про пушкінського царя Салтана, який використав бочкотару для перевозки морем своєї дружини й сина Гвідона... Але нас цікавлять ті мудреці, що не дбають своєчасно про бочки. Торік в Ізмаїльській області пропало багато овочів, бо не було тари, а в Запорізькій області помідори червоніли, червоніли на полях та й почорніли від злості, що їх не 'засолили.
Не краще й цього року. «Маємо бочок тільки третину потрібної кількості!» — сигналізують з Ужгорода. «Сезон починається, бочок невистачає!» — б’ють тривогу з Херсона. «Мало бочок, гостра нестача ящиків для транспортування огірків!» — телеграфують з Дніпропетровська.
Не можна сказати, що дні-пропетровці сиділи «ручки в бочки» і ждали, коли їм дадуть бочки. Вони відряджали гінців в усі кінці, вони пишуть, телеграфують...
У відповідь на свої телеграми прийняли з Києва телефонограму. Вона зобов’язувала облліспром зробити 40 тисяч бочок. А той облліспром, напруживши всі свої сили,
зможе дати лише 10 тисяч бочко-центнерів. А де ж взяти решту?
Керівники Укоопспілки радять просто:
—	Викручуйтесь на місці!
Між керівниками і низовими працівниками часто відбуваються розмови, немов у тій байці Крилова «Бабка і мурашка».
— А чи працювали ви зимою? — запитують керівники, коли у них просять тару.
—	Не до того, голубчики, нам було,— відповідають заготовлювані. — Ми влітку крутимось, а зимою судимось...
А судяться за невиконання плану відвантаження овочів, за те, що дають торговельним організаціям недоброякісну продукцію, за перестій вагонів — та хіба перелічиш оті всі «за»?
Значить, погано крутитесь! — знову дорікають заготовлювачам
—	Та що ви? Ми вже стали справжніми акробатами, — виправдуються внизу.
Може й так, а все ж таки номер з бочкою у них не виходить.
Акробатичні номери показують і плановики Укоопспілки. Торік у Києві заквасили всю капусту, а свіжу завозили із Ровенської області. На Львівщині картоплю віддали спиртовим заводам, а для споживання завозили її із Волині. В дорозі картопля зустрічалася
—	Звідки, сестрице?
—	Зі Львова. А ти куди?
—	На Львів.
— Хто ж тебе послав, сестро?
—	Укоопспілка. А тебе?
—	І мене Укоопспілка.
Істинно так—права рука не знає, що робить ліва. Закрутилися..
НІ СКЛАДУ, НІ ЛАДУ
Обсяг заготівель картоплі та овочів цього року зростає в два з половиною раза. А склади для приймання та зберігання овочів щось не ростуть.
Начальник відділу капітального будівництва Укоопспілки т. Цукерман сидить під капітальним дахом і над ним, звичайно, не капає. Буде капати на овочі, бо тільки в травні почали будівництво нових і капітальний ремонт старих складських приміщень. А роботи треба зробити майже на 60 мільйонів карбованців. Як видно, в Укоопспілці забули, що всякому овечу свій час, і він ждати не буде.
Запланували збудувати 15 овочесушильних заводів—не готовий жоден. Дмитрівський і Комарівський заводи ще й не починали будувати, бо начальник Чернігівського облпроекту т. Гребницький, як почує про роботу над проектами сушарень,— кривиться, неначе кислицю т ••
з їв.
Довго в Укоопспілці до будівництва готувалися і взяли розгін... назад—приймальні і засолювальні пункти будують за проектами 1937 року. Цими проектами не передбачено механізації приймання, переробки і відвантаження овочів. Можна уявити, скільки треба води для заливки бочок розсолом, але на багатьох заводах ще й тепер воду носять відрами. Правда, у Заріч-нянському районі на Ровенщині воду возять кривою конякою. Чи багато така крива навозить!
Недарма робітникам засолювальних заводів і пунктів часто сниться звичайний шланг. З його допомогою набагато б прискорився виробничий процес. Але шланги можна побачити тільки уві сні.
І цього року в багатьох заготівельних організаціях ні складу, ні ладу.
ЖАДАНІ ГОСТІ
У цьому році на споживчу кооперацію покладено відповідальне завдання — вона повинна створити достаток картоплі та овочів широкого асортименту, високої якості. А весна вже показала, що заготовлювані розгубилися і загубили багато городини. У Чернігові ранньої зелені не заготовляли, у Дніпропетровську ранніх огірків не бачили. На 1 червня план заготівель ранніх овочів по республіці було виконано лише на 4 проценти. Недарма подекуди гірко жартували: поки зелень знайдеш, — caitf позеленієш.
Настають гарячі дні. Поки що овочі наливаються соками, повніють, дозрівають. Та скоро почнуться заготівлі. Треба зустріти жаданих гостей по-хазяйському. Для огірків приготувати бочки, для помідорів — ящики й бочки, а для капусти — і бочки, і цементні ями. А в Миколаєві ями для заквашування капусти не готові. У Харкові треба заквасити 9 тисяч тонн капусти, а ями підготували тільки на три тисячі тонн. Хіба ж так зустрічають жаданих гостей?
Правда, перших городніх гостей заготовлювані зустрічають радо: вони їх сортують, кладуть у тару, обережно вантажать. А як почнеться розгорнутий наступ овочів, то таке робиться, що навіть цибуля, маючи дуже міцний характер, плаче. Минулого року Укоопспілка відвантажила до Москви 500 вагонів овочів, які потрапили не- в борщ, а на звалище. Така ж доля спіткала і добру половину тієї цибулі, що була відвантажена Ленінградові.
Виходить так: як маємо—не шануємо. Недбайливість заго-товлювачів — головна причина, шо в містах часто не буває вдосталь картоплі та овочів.
Хотілося б, щоб на урочистому обіді, який буде після успішного збирання і заготівель овочів, «томадою великого столу» був голова президії Укоопспілки товариш Маликов, і щоб він міг сказати, що Укоопспілка дала трудящим все для борщу вищої якості.
Для борщу і до борщу!
П. ЛУБЕНСЬКИЙ.
ДО 60-РІЧЧЯ З ДНЯ НАРОДЖЕННЯ В. В. МАЯКОВСЬКОГО — НАЙТАЛАНОВИТІШОГО ПОЕТА НАШОЇ ЕПОХИ
ДРАМА З ЦИРКОМ І ФЕЙЄРВЕРКОМ
(УРИВОК З II ЛІГ)
Держлітвидав УРСР готує до видання тритомник творів В, В. Маяковського, в якому вперше українською мовою буде надруковано сатиричну п’єсу поета — «Баня». В цій п’єсі В. В. Мая-ковський гостро й дошкульно викриває й бичує бюрократизм, підлабузництво, невігластво, пристосовництво й міщанство.
Канцелярська стіна приймальної. Праворуч двері із світною вивіскою *Без повідомлення не входити». Біля дверей за столом Оптимістенко приймає довгий, на всю стіну, ряд прохачів. Прохачі копіюють рухи один одного, наче падаючі карти. Коли стіна освітлюється - зсередини, видно тільки чорні силуети прохачів і кабінет Побєдоно-сикова.
ОПТИМІСТЕНКО. У чім справа, громадянине? ПРОХАЧ. Я вас прошу, товаришу секретар, ув’яжіть, будь ласка, ув’яжіть!
ОПТИМІСТЕНКО. Це можна. Ув’ язати і узгодити — це можна. Усяке питання можна й ув’язати, й узгодити. У вас є відношення?
ПРОХАЧ. Є відношення... таке відношення, що просто проходу не дає. Матюкає й б’ється, б’ється і матюкає.
ОПТИМІСТЕНКО. Це хто ж, питання, вам проходу не дає?
ПРОХАЧ. Та не питання, а Пашка Тигролапов. ОПТИМІСТЕНКО. Пробачте, громадянине, як же можна Пашку ув’язати?
ПРОХАЧ. Це правильно, одному ніяк не можна ув’язати.. Але вдвох, втрьох, якщо ви накажете, то його і зв’яжуть, і ув’яжуть. Я вас прошу, товаришу, ув’яжіть ви цього хулігана. Вся квартира від нього стогне...
ОПТИМІСТЕНКО. Тьху на вас! Чого ж ви з отакими дрібницями до великої державної установи лізете? Зверніться до міліції... Вам чого, громадяночко?
ПРОХАЧКА. Узгодити, батечку, узгодити.
ОПТИМІСТЕНКО. Це можна, можна й узгодити, можна й ув’язати. Усяке питання можна й ув’язати, й узгодити. У вас є резолюція на ув’я-зання?
ПРОХАЧКА. Ні, батечку, не можна йому ув’язнення давати. У міліції сказали, можна, кажуть, його на тиждень ув’язнити, а я що, батечку, їстиму? Він із ув’язнення вийде, він же знову мене поб’є.
ОПТИМІСТЕНКО. Пробачте, громадяночко, ви ж заявляли, що вам узгодити треба, а чого ж ви мені чоловіком голову забиваєте? ПРОХАЧКА. От мене з чоловіком і треба, батечку, узгодити, не в згоді ми живемо, п’є він дуже вдумливо. А чіпати його боїмося, як він партєйний.
ОПТИМІСТЕНКО. Тьху! Та я ж вам кажу, не сунь-теся ви з дрібницями до великої державної установи. Ми дрібницями займатися не можемо. Держава великими речами цікавиться — фордизми різні, те, се... (Вбігають Чудаков і Велосипед кін). О! А ви ж куди ж?
ВЕЛОСИПЕДКІН (намагаючись відштовхнути Оп-тимістенка). До товариша Побєдоносикова екстрено, терміново, негайно!
ЧУДАКОВ (повторює). Терміново... негайно...
ОПТИМІСТЕНКО. Агата! Я вас пізнаю. Це ви самі чи ваш брат? Тут ходив якийсь парубок.
ЧУДАКОВ. Оце я сам і є. ОПТИМІСТЕНКО. Та ж ні... Він же ж без бороди.
ЧУДАКОВ. Я був навіть і без вусів, коли почав тягатися до вас. Товаришу Оптимістенко, із цим треба покінчити. Ми йдемо до самого головначупуза, нам потрібен сам Побєдоноси-ков.
ОПТИМІСТЕНКО. Не треба. Не треба вам його турбувати. Я же ж вас можу власною особою цілком задовольнити. Усе в порядку. На вашу справу є повне рішення.
ЧУДАКОВ (перепитуючи радісно). Цілком задовольнити? Так?
ВЕЛОСИПЕДКІН (перепитуючи радісно). Повне рішення? Так? Зламали, значить, бюрократів? Так? Здорово!
ОПТИМІСТЕНКО. Та що це ви, товаришу! Який же може бути бюрократизм перед чисткою? У мене все на індикаторі без уходящих та вихо-дящих за новітньою картковою системою. Раз — знаходжу ваш ящик. Раз — хапаю вашу справу. Раз — у руках повна резолюція — от, от! (Усі втикаються). Я ж казав — повне рішення. От! Від-мо-ви-ти.
Перший план гасне, внутрішність кабінету. П о -бєдоносиков перегортає папери, додзвонюється по вертушці. Мимохідь диктує.
1ІОБЄДОНОСИКОВ. «... Отже, товариші, цей сполошний, революційний, закличний трамвайний дзвінок повинен дзвоном густи в серці кожного робітника і селянина. Сьогодні рейки Ілліча пов’яжуть «Площу Імені десятиріччя радянської медицини» з колишнім оплотом буржуазії «Сінним базаром»... (До телефона). Так. Алло, алло! (Продовжує). «Хто їздив у трамваї до 25 Жовтня? Декласовані інтелігенти, попи й дворяни. Почім їздили? Вони їздили по п’ять копійок станцію. В чому їздили? В жовтому трамваї. Хто буде їздити тепер? Тепер будемо їздити ми, працівники всесвіту. Як ми будемо їздити? Ми будемо їздити з усіма радянськими вигодами. В червоному трамваї. Почім? Всього по десять копійок. Отже, товариші...» (Дзвінок по телефону. У телефон). Так, так, так. Немає... На чому ми зупинилися?
ДРУКАРКА УНДЕРТОН. На «Отже, товариші...»
ПОБЄДОНОС.ИКОВ. Так, так... «Отже, товариші, пам’ятайте, що Лев Толстой—найвидатні-ший і незабутній художник пера. Його спадщина минулого сяє нам на грані двох світів, як велика художня зірка, як ціле сузір’я, як найбільше з великих сузір’їв — Велика Ведмедиця. Лев Толстой...»
УНДЕРТОН. Пробачте, товаришу Побєдоноси-ков. Ви там про трамвай писали, тут ви чомусь Льва Толстого в трамвай на ходу впустили. Скільки можна зрозуміти, тут якесь порушення літературно-трамвайних правил.
ПОБЄДОНОСИКОВ. Що? Який трамвай? А так, так... Із цими безперервними привітаннями й промовами... Попрошу без зауважень у робочий час! Для самокритики вам відведена стінна газета. Продовжуємо... «Навіть Лев Толстой, навіть ця велика ведмедиця пера, якби їй пощастило глянути на наші досягнення у вигляді вищезгаданого трамвая, навіть вона заявила б перед лицем світового імперіалізму: «Не можу мовчати». От вони, червоні плоди загальної й обов’язкової освіти. І в ці дні ювілею..» Неподобство! Кошмар! Викликати мені сюди товариша... громадянина бухгалтера Ночкіна.
Кабінет Побєдоносикова гасне. Знову черга біля кабінету. Вдираються Чудаков і Велосипед к і н.
ВЕЛОСИПЕДКІН. Товаришу Оптимістенко, це знущання!
ОПТИМІСТЕНКО. Та ні же ж, жодного знущання немає. Слухали — ухвалили: відмовити. Не входить ваш винахід до перспективного плану на найближчий квартал.
ВЕЛОСИПЕДКІН. Але ж не на одному найближчому кварталі соціалізм будується.
ОПТИМІСТЕНКО. Та не заважайте ви із своїми фантазіями нашій державній діяльності! (Увіходить Бельведонський. До нього). Будь ласка! Шкварте! Поширюйтесь! (До Велосипедкіна). Ваша пропозиція не ув’язана з Наркомшляхом і не потрібна найширшим робітникам і селянам.
ВЕЛОСИПЕДКІН. Причому тут Наркомшлях? Що за головотяпство!
ЧУДАКОВ. Звичайно, не можна передбачити усієї грандіозності наслідків і можливо, можливо згодом пристосувати з користю мій винахід і до транспортних завдань — при максимальній швидкості і майже поза часом...
ВЕЛОСИПЕДКІН. Ну так, так, можна з Наркомшляхом ув’язати. Наприклад, сідаєте ви о третій ночі, а о п’ятій ранку — уже в Ленінграді.
ОПТИМІСТЕНКО. Ну от, а я що сказав? Відмовити! Нежиттьове. І навіщо нам бути о п’ятій ранку в Ленінграді, коли всі ж установи ще зачинені? (Запалюється червона лампочка телефона. Слухає, гукає). Ночкіна до товариша Побєдоносикова!
Відстороняючись від Чудакова і Велосипедкіна які кидаються до нього, до дверей Побєдоносикова тюпцем пробігає Н о ч к і н. (Кабінет Побєдоносикова).
ПОБЄДОНОСИКОВ (крутить і дме у вертушку). Тьху! Іван Никанорович? Здоров, Іване Ни-каноровичу! Я тебе попрошу два квитки. Ну так, міжнародним. Як, уже не завідуєш? Тьху! Із цим навантаженням просто відриваєшся від мас. Потрібен квиток, то не знати кому телефонити! Алло! Алло! (До друкарки). На чому зупинилися?
УНДЕРТОН. «Отже, товариші...»
ПОБЄДОНОСИКОВ. «Отже, товариші, Олександр Семенович Пушкін, пеперевершеїшй автор як опери «Євгеній Онєгін», так і п’єси тієї ж назви...»
УНДЕРТОН. Пробачте, товаришу Побєдоноси-ков, але ви спочатку пустили трамвай, потім посадили туди Толстого, а тепер заліз Пушкін без усякої трамвайної зупинки.
ПОБЄДОНОСИКОВ. Який Толстой? До чого трамвай?! Ах, так, так! Із цими безперервними привітаннями... Попрошу без заперечень! Я тут
витримано і удосконалено пишу на одну тему і без усяких ухилів та збочень, а ви... 1 Толстой, і Пушкін, і навіть, коли хочете, Байрон—це всі, хоч і в різний час, але спів’ювілейники, і взагалі. Я, може, напишу одну загальну керівну статтю, а ви могли б потім, без усяких перекручень самокритики, розрізати статтю по окремих питаннях, якщо ви взагалі на своєму місці. Але ви взагалі більше думаєте про пофарбувати губки та припудритися, і вам не місце в моїй установі. Давно вже час коштом молодих комсомолок оробітни-нити секретаріат. Попрошу сьогодні ж... (Увіходить Бельведонський). Здрастуйте, здрастуйте, товаришу Бельведонський! Завдання виконано? В ударному порядку?
БЕЛЬВЕДОНСЬКИЙ. Виконано, звичайно, виконано. Майже не заплющуючи очей, так би мовити, у соціалістичному змаганні із самим собою, але виконано все згідно з соціальним замовленням і авансом на лсі триста процентів. Зволите, товаришу, поглянути на ваші майбутні меблі?
ПОБЄДОНОСИКОВ. Продемонструйте!
БЕЛЬВЕДОНСЬКИЙ. Будь ласка! Ви, звичайно, знаєте і бачите, як сказав славетний історик, що стилі бувають різних Луїв. Оце Луї Каторз Чотирнадцятий, прозваний так французами після революції сорок восьмого року за те, що йшов безпосередньо після тринадцятого. Далі оце Луї Жакоп, і, нарешті, дозволю собі і пораджу, як найсучасніше, Луї Мове Гу.
ПОБЄДОНОСИКОВ. Стилі нічого собі, добре підібрані. А як ціна?
БЕЛЬВЕДОНСЬКИЙ. Усі троє Луїв приблизно в одну ціну.
ПОБЄДОНОСИКОВ. Тоді, я вважаю, ми візьмемо Луя Чотирнадцятого. Але, звичайно, у згоді з вимогою РСІ про здешевлення, запропоную вам у терміновому порядку випрямити в стільців й диванів ніжки, зняти золото, пофарбувати під морений дуб і розкидати там і сям радянський герб на спинках та інших випнутих місцях.
БЕЛЬВЕДОНСЬКИЙ. Чудово! Понад п’ятнадцять Людовиків було, а до цього додуматися не могли. А ви одразу — по-більшовицькому, по-ре-волюційному! Товаришу Побєдоносиков, дозвольте мені продовжити ваш портрет і відтворити вас як поватора-адміністратора, -а також розподільника кредитів. Тюрма і заслання за вами плаче, журнал, звичайно. Музей революції за вами плаче,— оригінал туди — відірвуть з руками! А копію з невеличкою розстрочкою і при утриманні з утримання розхапають вдячні співробітники. Дозвольте?
ПОБЄДОНОСИКОВ. Ні в якому разі! Для таких дурниць я, звичайно, від керма влади відриватися не можу, але коли потрібно для повноти історії і коли на ходу, не припиняючи роботи, то будь ласка. Я сяду тут, за письмовим столом, але ти покажи мене ретроспективно, тобто начебто на коні.
БЕЛЬВЕДОНСЬКИЙ. Коня вашого я вже дома намалював по пам’яті, набирався натхнення на бігах і навіть, не повірите, у потрібних місцях сам у дзеркало дивився. Мені тепер тільки вас до коня присобачити лишається. Дозвольте відсунути вбік кошика з паперчиками. Яка скромність при таких заслугах! Очистіть мені лінію вашої бойової ноги. Як чобіток яскраво виблискує, просто — хоч лизни. Тільки у самого Мікель Анжело траплялась така чиста лінія. Ви знаєте Мікель Анжело?
ПОБЄДОНОСИКОВ. Анжелов, вірменин?
БЕЛЬВЕДОНСЬКИЙ. Італієць. ПОБЄДОНОСИКОВ. Фашист?
БЕЛЬВЕДОНСЬКИЙ. Та що ви? ПОБЄДОНОСИКОВ. Не знаю.
БЕЛЬВЕДОНСЬКИЙ. Не знаєте? ПОБЄДОНОСИКОВ. А він мене знає?
БЕЛЬВЕДОНСЬКИЙ. Не знаю... Він теж художник.
ПОБЄДОНОСИКОВ. А! Ну, він міг би й знати. Знаєте, художників багато, головначупуз — один.
БЕЛЬВЕДОНСЬКИЙ. Олівець тремтить. Не передати діалектику характеру при загальній побутовій скромності. Самоповага у вас, товаришу Побєдоносиков, титанічна! Блисніть очима через праве плече і через самописну ручку. Дозвольте увічнити цю мить.
Переклад Є. ДРОБ’ЯЗКА.
Через невимогливість закупочних комісій, до експонатів музеїв потрапляють халтурні роботи.
УДАР!.. ІЩЕ УДАР!..
(РЕПОРТАЖ)
Мал. А. АРУТЮНЯНЦА
Наш проект позачергової художньої виставки (з музеїв).
Здрастуй, спортивне літо?
Здрастуйте, спортсмени і спортсменки! І болільники, здрастуйте!
Привіт новим ребордам — районним, обласним, республіканським і всесоюзним!
І рекордсменам привіт!
І болільникам усіх масштабів і рангів: і тим, хто боліє на спортмайданчиках та стадіонах, і тим, хто мучиться біля репродукторів, слухаючи знамените: «Ворота залишаються пустими... Удар!.. Іще удар!.. Сильний, але неточний...»
— Доле, моя доле? — думаєте ви. — Коли вони навчаться бити по воротах і сильно, і точно?
І шумить, і гуде спортивне літо.
А от інколи воно і не шумить, і не гуде... І ні рекордів тобі, ні ударів по м’ячу. Саме тільки боління...
Увага! Увага! Ми на Кам’я-нець-Подільщині. Починаємо репортаж про відкриття літнього спортивного сезону в м. Полон-ному. Наш мікрофон встановлено в кабінеті начальника райміліції т. Фурсова. Біля мікрофона т. Фурсов і дільничний міліціонер.
Дільничний, міліціонер. У районі стадіону — значне пожвавлення. За ніч знято ще вісім дощок з огорожі і п’ять дощок з трибуни.
Фурсов. К злочинні?
Дільничний міліціонер. Злочинці встановили новин рекорд з бігу на короткі дистанції — вони зникли в ближчому провулку.
Фурсов. А райвиконком?
Дільничний міліціонер. Передав естафету. Просить нас захистити стадіон од розкрадання.
Фурсов. Наказую провести пробіг до голови райвиконкому й попередити його, що коли самі не розберуть стадіону, то я за його цілість не відповідаю!
Дільничний міліціонер. Єсть!.. Міліціонер бере старт. Невідомі злочинці продовжують розбирати стадіон. Ми беремо нашого мікрофона й намагаємося встановити його на спортивному майданчику в Теофіполі. Але з цього нічого не виходить — заважає високий і густий бур’ян...
Увага! Ви чуєте голоси? До нас наближається група спортсменів з емблемою товариства «Колгоспник» на грудях. Слухайте нашу розмову з ними.—Фізкультпривіт, товариші! Вітаємо вас з відкриттям спортивного сезону!
— А де його відкрито?
— У вас! Хіба ви не спортсмени?
— Спортсмени, тільки... заочні. Ми тільки теоретично знаємо, що стадіон буває без бур’янів, що футбольний м’яч круглий, гирі — теж круглі, але залізні і з ручками.
— А хто ж винен, що у вас немає спортивного інвентаря?
— А це ми знаємо і теоретично, і практично: голова районного комітету товариства «Колгоспник» т. Стаднійчук, якого ми знаємо тільки заочно — теоретично, бо ніколи ще й у вічі не бачили... О, чуєте? Он із Києва починають передавати репортаж про футбольне змагання по класу «А». Треба бігти на заочний урок з футбола, хоч, правду кажучи, київські динамівці в учителі не годяться. Фізкультпривіт!
Теофіпольські заочні спортсмени біжать слухати, як класично
«мажуть» по воротах київські ди-намівці, а ми на Станіславщину.
Наш мікрофон зараз у Біль-шовцях. Тільки де його встановити? На тому місці, яке, після п’ятирічної тяганини, виконком райради відвів під стадіон і яке силами молоді розчищене й приведене в порядок, збираються садити парк. А на допоміжному господарстві райсанстанції, де збиралися відкривати літній спортивний сезон цього року, пожежним порядком (за 2 дні!) посіяли кормові буряки й ячмінь...
Центром нападу на спорт у Більшовцях грає голова виконкому райради Михайло Антонович Орловський... Ось він узяв голову районного комітету фізкультури та спорту т. Пастуха й, обвівши всі районні організації, влучним ударом забиває його в далеку, довготривалу командировку... Ось він підхопив місцеву футбольну команду й гостей-футболістів із Бурштина і, пройшовши краєм Більшовців, вибив їх на колгоспне пасовисько — отут, разом з коровами грайте?.. Немає, видно, у Більшовцях такого класного захисника, який міг би захистити спорт від могутніх ударів Михайла Антоновича!..
Увага! Увага! Наш мікрофон не можна встановити ні на районному стадіоні у Клевані, Ровен-ської області, ні на спортивному майданчику облбудтресту в м. Сталіно. І стадіон, і майдан# чик — у глибочезних ямах та вибоїнах. Зараз тут відбуваються змагання з бігу на наддальню дистанцію з перешкодами.
На дистанції спортсменів Клевані стоїть така перешкода, як байдужість до спорту з боку райвиконкому (голова т. Прокопенко). Влаштовуючи щороку на стадіоні сільськогосподарські виставки. райвиконком забуває подбати, щоб територію стадіону .зарівняли, засипали ями і підготували стадіон до літнього сезону.
Великий загін молоді облбудтресту уже третій рік ніяк не подолає таку перешкоду, як начальника субпідрядної організації «Шляхбуд» т. Йосифіді.
Перед мікрофоном основна перешкода до відкриття літнього сезону на майданчику облбудтресту — т. Йосифіді.
— Як вам подобається цей спортмайданчик, товаришу йосифіді?
— Дуже хороший майданчик!
— А ями, вибоїни?
— Для натренованого спортсмена такі перешкоди не страшні.
— А для спортсменів-початків-ців?
— А початківці хай підождуть. Дасть мені міністерство новий бульдозер, — я старим бульдозером зарівняю майданчик. Не дасть, — не зарівняю. Хай так біта ють.
І спортсмени бігають. У Клевані до голови райвиконкому т. Ііро-копенка, у Сталіно — до т. Йосифіді.
На цьому ми закінчуємо репортаж про відкриття літнього спортивного сезону з тих місць, де по сезону б’ють байдужі люди, запеклі антифізкультурники. Передачу було організовано за листами наших читачів-спортсменів.
Вів передачу Ол. ГРОМОВ.
ТРИНАДЦЯТИЙ МІСЯЦЬ
НІС скромний вклад до фонду раціоналізації виробництва і голова Богуславської (на Київщині) промартілі «Більшовик» т. Го-личенко В. Ф.
У березні артіль не виконала виробничого плану. Що тут робити? Подумав Голиченко, подумав і видумав... приписав за рахунок квітня ЗО шаф і 125 кубометрів лісозаготовки. Щоб вийти з добрими показниками у квітні, — позичив у травня ЗО шаф та 120 кубометрів лісозаготовки. Поки відробляли квітневу позичку, половина травня минула: хочеш не хочеш, довелося в червня для покриття травневого боргу дещо позичати.
Отака раціоналізація. Одно незрозуміло: що ж буде робити Голиченко у грудні? У кого тоді він позичить? Не інакше, як тринадцятий місяць придумає.
мешканців центральних міських вулиць?
Що то значить — діти! Тримати тут свиней будь-кому заборонено— це вони знають, а що Федір Микитович Щербаков не будь-хто, а помічник одеського міського прокурора — цього не відають. Будь-кому помпрокурора Щербаков, можливо, і заборонив би розводити в центрі міста антисаніта-рію, а на самого себе та на своїх свинок у Федора Микитовича рука не піднімається.
От і живуть в Одесі, на одній з центральних вулиць, під одним дахом дітки, свинки і помічник міського прокурора. Ідилія!
НІ ЗЕРНИНИ...
Мал. М. ЛИТВИНА (Харків)
А ПРИ ЧОМУ Ж ТУТ
СВИНІ?
О НЕ КАЖІТЬ, а Одеса — *“*А прекрасне місто.
Не знаємо кому що, а нам, наприклад. в Одесі найбільше подобається Червонофлотський провулок.
І не так увесь провулок, як один його будинок — під № 6.
По-перше, тут розмістився дитячий садок.
По-друге, у ньому мешкає Федір Микитович Щербаков.
По-третє — свині,..
А при чому тут свині? — спитаєте ви.
150 хлопчиків і дівчаток з дитячого садка теж запитують:
— При чому тут свині, коли їх заборонено тримати будь-кому з
І УЖЕ чуйний директор у Ні-гА копольській конторі «Загот-зерно» Григор’ян А. X. Другої такої чуйної людини у всій республіці не знайдеш.
Молодий спеціаліст М. Є. Холодна— заступник Григор’яна — жила з своєю малою дитиною на приватній квартирі, марно чекаючи, коли директор здійснить свою давню обіцянку і дасть їй квартиру при конторі.
Нарешті, сталося так, що хазяї виселили Холодну з квартири. Григор’ян моментально... ви думаєте захистив свого працівника чи дав одну з порожніх кімнат у будинку «Заготзерна» під житло т. Холодній? Ні! Він моментально викликав Холодну і запропонував звільнитися «за власним бажанням», зважаючи на те що вона не має де жити.
Немає, видно, у цього директора «Заготзерна» і зернини чуйності, яка має бути обов’язковою приналежністю кожної радянської людини.
— Тепер дисципліна у нас для всіх буде одна. Така, яку я захочу! Зрозуміло?
Задача № 1
ЗАДАЧІ
ТА ГОЛОВОЛОМКИ
ЖМИКРУТ
Василеві Павловичу Олійнику — директорові Рудівської МТС — вельми клопоту багато. Не так його обтяжує машинно-тракторна станція, як власне хазяйствечко, худібка та садибка. А тут іще колгоспи навколо. У одного молочна ферма, аж завидки беруть, у другого сіно таке, що сам би, здається, їв, а у третього земля сита, родюча.
От і крутиться Василь Павлович, як те веретено: чим швидше обертається, тим товщим стає. Завітав до колгоспу ім. Леніна, навідався до колгоспу «1 Травня», навістив і артіль ім.. Куйбишева. Та й узяв з кожної артілі, мабуть, на милу згадку, по 3 тонни жому.
У колгоспі ім. Куйбишева набрав Василь Павлович 60 літрів молока. Ну, і мав же з ним колгосп біди! Правда, на честь директора треба сказати, що як тільки минуло два роки,— він-таки заплатив за те молоко.
Торік проводилось у Яблунівському районі землевпорядкування. Щоб вирівняти межу, у МТС з одного боку відрізали 1 гектар з сотками садиби, а у другому місці стільки ж додали. Розділилася тут навпіл директорська душа: в один бік гляне — дуже хороший шматок прирізали, аж руки до нього тягнуться. У другий бік оглянеться — хороший же і відтяли! І вирішив Олійник дати душеньці спокій — засіяв обидві ділянки та й назвав їх благородно: допоміжне господарство МТС. Тільки у документах бухгалтерії нічого про те господарство не відомо. Ні видатків, ні прибутків — словом, ніякого відбитку.
Зате дуже гарний відбиток є від Олійникового господарства у м. Прилуках. Там запопадливий господар уже дім збудував і в оренду здав.
Дивляться керівники Чернігівського обласного управління сільського господарства в Олійникову анкету і бачать: керівник радянської установи, організатор і механізатор сільського господарства.
А якби поглянули на діла, — побачили б жмикрута і здирника.
В. ГАНЕНКО.
Пункт «Заготзерна» на ст. Нові Санджари (Південна залізниця) систематично недовантажує вагони до технічної норми, за що вже заплатив 5.000 крб. штрафу.
На скільки б зменшилася сума штрафів, коли б директор пункту т. Павелко виплачував їх з власної кишені?
Задача № 2
Колгосп «Перемога» (Рокит нянський район, Київської обла сті) здав у 1952 році Миронівській міжрайонній майстерні капітального ремонту (ММКР) свою автомашину «ГАЗ-АА» — ФН-35-43. Першого місяця ММКР зняла з машини для своїх потреб дві деталі, другого місяця—вдвічі більше, третього — вдвічі більше, ніж другого.
Підрахувати, через який час від машини залишиться капітальний нуль, коли відомо, що в майстерні вона вже стоїть сім місяців?
Протягом трьох років 3 кінні молотарки, які валяються на подвір’ї Білобожницької (на Тернопільщині) райспоживспілки, обросли трьома шарами грязюки і втратили 33 свої деталі.
Скільки років минуло, як голова райспоживспілки т. Майдан-ник Я С. втратив почуття відповідальності?
Задача № 4
Хлібопекарня Іркліївської райспоживспілки на Полтавщині (завідувач т. Сушицький П. І.) за перший день роботи витратила певну кількість доброякісного борошна, за другий день — стільки ж, а за третій, четвертий та інші дні — по стільки ж, скільки за перші два дні разом.
Скільки борошна псує пекарня щодня, коли відомо, що весь випечений хліб такої якості, що люди не можуть його їсти?
МАЛ ЮНОК-БАЙКА
Мал. В. ГРИГОР’ЄВА
— Наклеп! Такого в житті не буває!..
Нашу чергову телепередачу починаємо показом купи сміття. Лежить вона вже 3 роки в дворі виконкому Ягстинської райради на Полтавщині. Лежить, незважаючи на обов'язкове рішення виконкому райради про благоустрій, підписане головою виконкому т. Косяченком. Продемонструвати це рішення ми не можемо — воно не вміститься на нашому екрані. Можемо тільки процитувати уривок з нього:
«Зобов'язати... керівників установ та організацій... очистити території вулиць, парків та дворів від промислових і господарських відходів І сміття. За порушення... винних... притягати до адміністративного стягнення— штрафу до 100 крб...».
На цьому закінчуємо нашу телепередачу. Незручно якось показувати на екрані телевізора, як райсанінспектор штрафує голову райвиконкому т. Косяченка за. антисанітарний стан двору райвиконкому.
До наступного телебачення, товариші!
ЛЮБОВ І НЕНАВИСТЬ
Від любові, кажуть, до ненависті — один крок. Наочний доказ цьому — голова Іванівського колгоспу імені Чапаева (він же і секретар партійної організації) Форостянко Я. С. Ще не так давно він палко любив критику і прилюдно заявляв про це. Та коли його покритикувала колгоспна стінгазета, Форостянко різко змінив своє ставлення до критики і навіть заборонив рахівникові давати редколегії відомості про хід роботи у колгоспі. Та це були тільки квіточки. Коли я покритикувала правління колгоспу в районній газеті, вистигли й ягідки.
Форостянко зненавидів критику, а разом з нею і мене, як сількора. Цей затискувач критики накинувся на мене з брудною лайкою, виштовхав з контори колгоспу і навіть намагався побити. Добре, що присутні колгоспники оборонили.
Як бачимо, перехід від любові до ненависті у Форостянка супроводжувався ще й рукоприкладством. Чи не пора вкоротити йому руки?
€. ШОСТАК, редактор стінної газети.
Семенівський район, Чернігівської області.
Річку Мала Кріпенка в Боково-Антрацитів-ському районі (Ворошиловградська область) забруднюють різними покидьками. (З листа до редакції).
Мал. С. САМУМА
ДОЛЯ РИБАЛОК
— Усе лящ та лящ ловиться. Ходімо далі. Там, кажуть, і далекосхідні краби є!
ГРАМАТИКА З АРИФМЕТИКОЮ
Маємо відомості, що цього року наші учні і наші школи як слід до екзаменів підготувалися: учні успішно іспити склали, а школи не менш успішно їх провели.
А як переглянути «Білети для перевідних екзаменів за IV клас початкових, семирічних та середніх шкіл (для шкіл з українською мовою навчання) на 1952-53 навчальний рік», що їх склало Управління шкіл Міністерства освіти УРСР,— видать, що тут до екзаменів готувалися не дуже, сказать, ретельно.
От вам білет № 31:
«1. Написати на дошці словами числівники 4, 5 в усіх зідмінках однини й множини».
Сильно замислиться дитина, щоб із чотирьох або з п’яти однину зробити.
Не пощастило видавництву «Радянська школа» і з перекладами «білетів» з російської на українську мову.
От вам білет № 14 з ботаніки за VI клас (російське видання): «2. Грибы-паразиты: головня и спорынья; меры борьбы с ними». «Радянська школа» перекладає:
«2. Гриби-паразити: головня і сажка; заходи боротьби з ними».
А діти наші прекрасно знають, що головня й сажка — це те ж саме. І що «спорынья» по-українському зовсім не «сажка», а «ріжки».
Найвеселіші «білети» склало Управління шкіл із арифметики (за IV клас):
«БІЛЕТ № 8.
3. У трьох ящиках було 56 кг яблук. У першому ящику було 140 яблук, у другому 180 і в третьому 240. Скільки важили яблука в кожному ящику, якщо всі яблука були однакової ваги?».
Коли б таку задачу прочитав хтось із мічурінців,— зразу б ударив телеграму: «Навчіть і мене, як ото ви домоглися викохувати яблука однакової ваги? У мене не виходить».
«БІЛЕТ № 12.
3. Бульдозер розчищає за 1 год. 6 га землі, а робітник за 8 годин розчищає 200 кв. м. Скільки робітників заміняє один бульдозер?».
Це, мабуть, легковий бульдозер, бо дуже швидкий.
«БІЛЕТ № 23.
3. Прямокутна ділянка землі має ширину 50 м. а довжину в 4 рази більшу. Скільки мінеральних добрив потрібно для цієї ділянки, якщо на 1 ар кладуть 80 кг добрив?» (Гектар, як відомо, має 100 ар).
Ми не знаємо, як розв’язували школярі таку задачу, але єдино правильна на неї відповідь має бути така: добрив треба набагато менше, бо від такої кількості згорить, загине усе живе.
Ні, хоч що ви там собі говоріть, а «Мужицька арифметика» Степана Васильченка була значно серйозніша:
«— «У помещика было,— читає далі Антін,— в одном куске 857 десятин земли, в другом на 130 десятин больше, чем в первом, а в третьем на 150 десятин больше, чем во втором. Сколько десятин земли было у помещика?».
— — Ото кусочки! — моргнувши оком, сказав Охрім,— це не те, що в тебе або в мене...».
Правильна була арифметика у С. Васильченка, Дійова! Не така, як в Управлінні шкіл Міністерства освіти УРСР.
ДРУЖЕ ПЕРЧЕ!
У Полтаві будується обласний музично-драматичний театр. Як для кожного великого будівництва, так і для нашого держава виділила потужний баштовий кран. Одержали його ще ранньою весною, змонтували і з того часу кран лежить, бо немає тросу та талі, щоб підняти його.
Допоможи нам, Перче, підняти або баштовий кран, або керівників будівництва, які не можуть знайти потрібний трос та талі за межами будови, бо самі дуже важкі на підйом.
М. КУЩ, машиніст баштового крана.
ШАНОВНИЙ ПЕРЧЕ!
У Прилуцькому клубі залізничників частенько можна побачити таку картину: люди прийшли в кіно, а фільм не той, що в афіші було повідомлено. Це Чернігівська контора Головкінопрокату так старається урізноманітити кінообслужування.
Науково-популярні фільми теж присилають з деякими варіаціями. Запланували ми за вимогою відвідувачів кінофільм «Бережіть серце». Розглянули наш план у конторі Головкінопрокату і вирішили:
— Ага, цікавитесь медициною. Ну, нате ж вам одну частину з фільму «Із нотаток лікаря».
Якось замовили ми кінофільм «В краю вулканів». Просили, нагадували, писали, дзвонили... Нарешті, одержуємо фільм «Долина гейзерів», і то лише одну частину.
Тепер нас цікавить:
Перше. Чи підозріває керуюча Чернігівською конторою Головкінопрокату Андрієв-ська, що між гейзерами і вулканами є різниця?..
Друге. Чи знає вона різницю між поганим і добрим кінообслужуванням?
П. ГОНЧАРОВ, В. ПЕТУНОВ.
Південна залізниця.
ЛЮБИИ ПЕРЧЕ!
У м. Сталіно є парк, насаджений ще в 1926 році робітниками заводу хімреакти-вів. Як же цей парк охороняється? Його огороджено табличками, які висять на телефонних стовпах: «Пасти худобу заборонено. За порушення штраф 100 крб.»
Поясни, Перче, директорові заводу хім-реактивів т. Христофорову, що неписьменність серед корів, баранів та кіз ще не ліквідована. Тому неписьменна худоба кожного дня спокійнісінько пасеться в парку.
В, РИЛЛО.
БРАТЕ ПЕРЧЕ!
Завідувач Рокит нянського райшляхвід-ділу М. Ю. Ткаченко вирішив за всяку ціну домогтися, щоб все населення району стало фізкультурниками і на обласних змаганнях по стрибках у довжину зайняло перше місце.
Тому він не добудовує шляху на Білу Церкву і не будує моста у с. Мовчанівці — хай, мовляв, і старі, і малі стрибати привчаються.
Через биструю, через річеньку Плигати учить мудрий Ткаченко!..
І. САЧЕН КО.
Київська область.
ТОВАРИШУ ПЕРЧЕ!
Про голову Іванівськоі сільради Корніє-ва Якова Петровича не скажеш, що він не вміє робити. Він знає, як зробити, щоб чогось не зробити.
Одержала сільрада гроші на будівництво клубу. «Ет, морока оце будівництво!»— сказав Корпіє в і позичив ті гроші колгоспові ім. Хрущова.
Велике село, в якому є МТС, школа-де-сятирічка, лікарня, залишається без клубу. Клубом називають невелику кімнату, в якій ледве вміщається чоловік п'ятдесят. Отож як має демонструватися кінокартина, завжди відбувається одна і та ж картина: глядачі б'ються за квитками.
Дивно тільки, що керівників районних організацій така картина не хвилює.
І. СЕМЕНЕНКО.
Рівнянський район,
Кіровоградської області.
ДРУЖЕ ПЕРЧЕ!
Між молоддю славгородського колгоспу ім. Кагановича та головою правління Сах-ненком триває справжній конфлікт. По-перше, голова нічого не робить для завершення ремонту будинку клубу, який ремонтується з 1946 року. По-друге, він не виконує постанови загальних зборів колгоспу про придбання футбольної форми для колгоспної команди.
Чи не здається тобі, Перче, що сам наш голова трохи не в формі?
МОЛОДЬ КОЛГОСПУ (підписи).
Краснопільський район,
Сумської області.
ДОРОГИЙ ПЕРЧЕ!
Для Кагарлицької МТС (на Київщині) ще в 1951 році було занаряджено радіостанцію «Урожай».
Минув 1951 рік, а рації МТС не одержала. Звернулися ми тоді з листом до поставника — Дніпропетровського радіозаводу і нагадали йому, що наряди на те й видаються, щоб їх виконували.
— Маєте рацію, — вибачився заступник директора заводу т. Малишенко і пообіцяв вислати радіостанцію найближчим часом.
Минув і ближчий, і далекий час. Знову написали ми дирекції заводу про наряд і знову одержали відповідь на наші докори:
— Маєте рацію!
Минув ще один рік. У нас ще прибавилося листів від дирекції заводу. Але рації «Урожай» у нас ще й досі немає. Певно, замість дальшого листування з заводом про рацію раціональніше звернутися до тебе, Перче!
Н. ШЕВЧУК, диспетчер МТС.
ПЕРЕЦЬ ДОПОМІГ
★	У № 4 ПЕРЕЦЬ опублікував фейлетон під заголовком «Лисогірська законність» про поблажливе ставлення керівників Лисогірського району до директора Бандурського пункту «Заготзерно», злочинця Дроздова. Бюро Миколаївського обкому КПУ. розглянувши питання про зловживання Дроздова, виключило Його з партії. Обласний суд засудив Дроздова П. Д. до ув'язнення в поправно-трудових таборах.
★	У № 6 журналу було вміщено листа Г. Мозолюка про те, що Черкаський (на Київщині) дитсадок № 10 не має двору, де можна було о гратися дітям, а поруч є присадибні ділянки, більші за норму Обговоривши виступ ПЕРЦЯ. виконком міської Ради довів територію дитсадка до належної норми.
★	У тому ж номері журналу в листі П. Зазная говорилося, що голова правління колгоспу ім. Будьонного Чорний порушував Статут сільськогосподарської артілі. Виконком Долинської райради (Кіровоградщина) повідомив редакцію що загальні збори колгоспників зняли Чорного Я. 3. з посади голови правління. Втрати, заподіяні колгоспові, Чорний відшкодував.
★	У журналі № 7 було опубліковано листа секретаря партійної організації колгоспу ім. Ворошилова т. Нечає на. в якому автор помилково вказував, ніби Ворошиловградське обласне товариство для поширення політичних та наукових знань не виконало умови, складеної з колгоспом на читання лекцій. Насправді не виконало умови обласне лекційне бюро. Після виступу ПЕРЦЯ бюро повернуло колгоспові 1650 карбованців. одержаних за нопрочитані лекції
★	Бригадир рільничої бригади колгоспу ім. Крупської (Охтирський район, Сумської області) Хацько неетично поводив себе. Колгоспники написали про це до ПЕРЦЯ. Хацька знято з посади бригадира. Партійна організація виключила його з членів КПРС.