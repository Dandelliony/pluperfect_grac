ЦІНА 1 КРБ.
№ 24 КИЇВ. ГРУДЕНЬ 1954 р.
РІК ВИДАННЯ
—	Твій час минув, чого затримуєшся?
—	Чужі гріхи не пускають.
		
		
Мал. О. КОЗЮРЕНКА
БУВАЄ Й ТАК...
РАДІО-КРАПКА
Правління колгоспу ім. Сталіна, Шрамківського району, Черкаської області, ще в квітні уклало з Київським будівельно - монтажним управлінням радіофікації договір про будівництво радіовузла і переказало на рахунок цієї організації 25 тисяч карбованців. Колгоспники раділи: тепер, мовляв, і у нас в хатах заговорять радіоточки.
Однак, управління не поспішало ні будувати, ні монтувати. Поскаржилися колгоспники уповноваженому Міністерства зв’язку СРСР по Україні. Звідти незабаром надійшла відповідь за підписом т. Цівуна, сповнена вщерть знаків оклику. Начальнику Черкаського обласного управління зв’язку т. Локтеву пропонувалось вжити заходів (!), забезпечити (!), зважити (!), в першу чергу (!) і т. д. і т. п. Від такого грізного наказу не тільки радіоточка, а й мертвий, здавалося, заговорив би.
Та ось уже закінчується рік, а в колгоспі ні радіовузла, ні радіоточок...
Недавно прийшов з області лист, в якому на цій справі взагалі ставиться крапка. «Генеральним планом радіофікації району,— повідомляється в тому листі,— у вашому колгоспі будівництво радіовузла не передбачено».
Виникає одразу кілька великих знаків запитання. Якою рукою беруть радіофікатори гроші і якою складають вони плани? І чи не думають вони, що канцелярська радіокрапка може замінити радіоточку?
г. КУЛІШ, секретар Шрамківського РК КП України.
Любомир ДМИТЕРКО
Мал. А. АРУТЮНЯНЦА
Поза увагою...
В центрі уваги...
(РЕЦЕНЗІЯ НА РЕЦЕНЗІЇ)
У журналі «Жовтень» (№ 11, 1954 р.) надруковано рецензію Дмитра Гринька на нову повість Олеся Гончара «Щоб світився вогник». Нею критик переконливо доводить, що про хороший твір можна написати погану, немічну рецензію. Сііравді-бо, послухайте, як туманно й незграбно висловлюється в ній Д. Гринько:
«Тема повісті О. Гончара — зростання нової людини, особливості людського матеріалу, з якого виростають соціалістичні герої»...
«О. Гончар змалював перешкоди, в подоланні яких визначились воля Марії, її моральна сила. Творчий успіх автора в тому, що робить він це без набридливої пасторалі» (?!).
«В образі Марії автор подає високі моральні підвалини нашого соціалістичного суспільства»...
І, незважаючи на все це, рецензія Д. Гринька набула незвичайної популярності. Крім журналу «Жовтень», вона була надрукована в обласній газеті «Зоря Полтавщини».
Мало того! Якийсь Г. Дмитрук переписав її з «Зорі Полтавщини» і підсунув редакції газети «Вечірній Київ». І що найбільше дива гідне: ніякої літературної крадіжки тут не було. Згодом виявилося, що Г. Дмитрук — це той же Дмитро Гринько.
Ось хто високо оцінив цю рецензію, ось хто подбав про широку її популяризацію!
В «Зорі Полтавщини» рецензія починається так:
«Ви починаєте читати нову повість Олеся Гончара «Щоб світився вогник» і вас одразу оточує поезія».
У «Жовтні» — теж так.
У «Вечірньому Києві» початок дещо змінено:
«Ви починаєте читати нову повість Олеся Гончара «Щоб світився вогник» і відчуваєте: твір звучить, як поема в прозі...»
Користуючись улюбленим зворотом критика, можна сказати про його творчість:
— Ви починаєте читати згадані рецензії Д. Гринька і відчуваєте: вони «звучать», як жагуче, нестримне бажання заробити на популярному творові. Ви бачите, що це гра з вогником,— не зовсім безпечна і не зовсім пристойна...
Г. ПАВЛЮК,
Був у мене друг — літератор. Активіст,
передовик,
не консерватор. Він —
за розвиток літератури! Проти сірості!
Проти халтури! Він не раз виступав
на зборах. Він в словах
правдивих, суворих Говорив без хитань, без вагання Про недоліки,
про відставання. Відстає і поезія
й проза, Все це істина,
а не поза. Відстає
і драматургія, Бо життя
так крокує вперед. Що угнатись за ним
не зуміє Ні прозаїк,
ані поет. Так ішов
мій товариш угору. Так щотижня
він виступав. Та ні назви
поганого твору, Ані автора
не називав. Чи спокійно,
чи згаряча Все — без назви — рубав з плеча. А назвати зате він міг Тільки те,
що біле, як сніг. Чорне — чорним
не називав... Раз йому
я одверто сказав, Що нечесно це,
що шкоду Він приносить
культурі народу, Що великий і славний народ Не прощає такого.
і от — Завагався тоді на час Цей володар
порожніх фраз. Він у сумнівах
ночі не спав, Він книжки
знову й знову читав, І прийшов
на наступні збори Від думок
і від сумнівів — хворий. А коли
надали йому слово, Він сказав
чергову промову...
Павло СТЕНДИК
Ілюстрації БЕ-ША

І
У сім’ї сталася драма: посварилися чоловік з жінкою — Гриць з Галею. Дія розвивалася з наростаючою силою і після складних перипетій дійшла до кульмінаційної точки, коли дружина сказала: «Досить! У мене накипіло на серці!»
Галі урвався терпець. Урвався він ось чому.
...Гриць, закінчивши десять класів, задумав вступити до інституту. Але екзаменів він не склав і зразу ж вирішив перебудуватися — одружитись. Гриць знайшов дівчину Галю, яка на той час закінчила технікум і працювала в колгоспі зоотехніком.
Одружилися... Галя працювала і годувала Гриця. Раптом у Гриця стався душевний злам: «Не хочу я чийогось хліба їсти!» — категорично заявив він і пішов у райком комсомолу...
Подумали в райкомі та й послали Гриця на курси піонервожатих. На курсах йому сподобалося:	харчували, читали
лекції, водили в кіно й на стадіон. Крім того, дружина висилала з дому гроші й сало, бо учитися без сала — все одно, що грати на скрипці без живиці.
По закінченні курсів Гриця призначили піонервожатим. Це вже не дуже йому подобалося. Через якийсь час він сказав, що піонерська робота — не чоловіче діло: хай дівчата співають, танцюють та костри розводять.
Кинувши роботу, Гриць за весну й літо добре відпочив, а потім удруге заявив, що він не хоче чийогось хліба їсти, і подався в райком комсомолу.
Там удруге стали думати-гадати, як це діло влаштувати. Подумали й сказали:
—	їдь, лишень, Григорію Марковичу, на курси трактористів. Ростимеш, вперед ітимеш...
— Вперед іти? З великим бажанням! — погодився Гриць і поїхав.
Його знову годували й читали йому лекції. Щоб лекції краще засвоювалися, Галя знову посилала гроші й сало.
Повернувшись з курсів, Гриць заявив на колгоспних зборах, що віднині може взяти на себе яке завгодно зобов’язання по розвитку сільського господарства.
Весною він сів на трактора. Трактор погано слухався тракториста, а тракторист не зважав на примхи вередливої машини. Напружені відносини між ними тривали місяців зо два. Нарешті, залізний кінь не витримав і здався. Він затих край балки саме в розпалі польових робіт.
Директор МТС почав гримати на механізатора, а механізатор — на нього.
— Мені найгіршу машину дали! Не буду я з нею возитися!
—	Ні, будеш!— сказав директор.
—	Ні, не буду! — відрубав тракторист.
Щоб довести директорові, що він з трактором возитися не буде, Гриць почав їздити до поліклініки на рентген та «синє світло»...
На Гриців трактор посадили подругу Галі — Полю. Машина запрацювала. А Гриць ціле літо відпочивав, поправляючи розхитане здоров’я.
Восени він зайшов до голови колгоспу:
—	Не хочу я чужий хліб їсти і на одному місці стояти. Хочу вперед іти!
Голова зрадів:
—	Будь ласка! Йди вперед! Нам саме треба послати людину на курси садівників.
Всю осінь і зиму Гриць учився. За це йому платили гроші. А Галя посилала з дому вже відому нам дотацію... Правда, в листах вона особливих ніжностей не виявляла, але сало непогано заміняло ніжності.
У колгоспі раділи: тепер буде свій досвідчений садівник!
Повернувшись з курсів, Гриць заявив на колгоспних зборах:
— Все село обсадимо садами. Всю землю! Всі пустелі засадимо!
І хоч у колгоспі ніяких пустель не було, Гриць розпалювався далі:
— Зацвіте все кругом, як море! За садами неба не буде видно! Буйна зелень заступить сонце!
Минула весна. Проминуло літо. Колгоспний сад заріс бур’янами.
Якось увечері Галя почала докоряти Грицю:
— Мені через тебе — хоч на очі людям не показуйся. Тільки про тебе й говорять. Леда- І рюєш... Сусідні колгоспи збирають фрукти, а ми кліпаємо очима від сорому. На правлінні про тебе питання поставлять.
Гриць сердито стукнув кулаком по столу:
— Мене будеш учити! Ти знаєш, скільки я курсів пройшов?
Коли в нього трохи відлягло від серця, він сказав:
— Нічого мене силувати до того, до чого моя і душа не лежить. Що мені робити в тому саду? | Гусінь давити? Ніякої перспективи. Ти, бачу, хочеш, щоб я засидівся на одному місці?
Наступного дня він наказав Галі підготувати білизну.
— Знову на курси?
— На курси бригадирів.
—	А хто тебе туди пустить?
—	Цебто як — хто пустить? На навчання не пустять? Ти при своєму розумі?
—	Досить! У мене накипіло на серці! — гнів- ї но сказала Галя.
—	Так ти проти науки?— спалахнув Гриць.— ’ Не маєш права ставати на шляху, коли я впе-і ред рвуся! Мене в районі підтримають. З радістю рекомендуватимуть, бо на всіх курсах | у мене були найкращі оцінки!
З твердою упевненістю пішов Гриць на засідання правління колгоспу. Правління почало думати-гадати...
Подумали, погадали і постанову написали:
«Командирувати Гриця в розпорядження І Галі на свиноферму — помічником кухаря кор- l моцеху».
—	Оце тобі будуть останні курси,— сказав голова.— Тут і наука, і практика. Щодня чо- ' тири казани готуватимеш Щоб меню було за ’ всіма правилами кулінарії. За консультаціями до дружини звертайся — вона добрий знавець у цих справах. По свинях будемо цінувати й | тебе...
м. Лохвиця,
Полтавської області
Остап ВИШНЯ
ПРО СИТНИКІВ TR РЕШІТНИКІВ
І решето, і сито — речі дуже популярні у нас в народному побуті.
Про решето народ навіть веселу пісню склав, оту саму, що «Ой, сусідко, позич мені решітко».
Спільна ознака і сита, й решета — дірка. І не одна дірка, а багато дірок. Причому решето має, як свідчить про це наука, дірки більші, а сито — здебільша менші, але без дірок не буває ні сит, ні решіт.
От через що й обсмикують хвалькуватих людей таким зауваженням:
— Не задавайся на крупу, бо в решеті дірка.
Великої ваги набули сита й решета і при механізації сільського господарства: усякий комбайн без решета не комбайн, і всілякі зерноочисні машини — віялки, сортувалки, трієри і т.. ін.— без сит працювати не можуть.
І єсть у нас спеціальні заводи, що виробляють — одні решета, а інші сита.
Достоменнісінько, як у народній приповідці: «Одному ситце, другому решітце...»
Решета у нас виробляє Харківський завод • ім. Фрунзе Голов-комбайнпрому Міністерства автомобільного, тракторного та сільськогосподарського машинобудування.
А сита припала честь виробляти Київському заводові ім. Письменного.
Яка ж різниця між ситом та решетом?
Принципової, як на наш погляд, різниці нема: і там дірки, і там
дірки, а у виробництві їх різниця чималенька:	решета штампують,
а сита — тчуть.
Обидва заводи — і завод імені Фрунзе, і завод ім. Письменного — працюють непогано: плани виробничі перевиконують, продукцію дають добрячу.
Робітників і на тому, і на тому заводі майже однаково, може, на одному на якийся десяток чоловіка більше або менше.
Впадає в око лише одна особливість: на Харківському заводі ім. Фрунзе адміністративно-технічного персоналу — 86 чоловіка (по одному — на 3 робітників!), а на Київському заводі ім. Письменного — 37 чоловіка.
Чому це так,— питаєте?
Ми теж дивувалися, аж доки нам не розтлумачили досвідчені люди: пояснюється, виходить, це тим, що в решеті дірки більші, і крізь більші дірки проскакують і більші штати, а в ситах — дірочки здебільша манісінькі, і в них великі штати не вміщаються.
Директор Харківського заводу ім. Фрунзе Василь Миколайович Івачкін, як і всякий сумлінний директор, на досягнутому не хоче зупинятися і весь час бідкається:
— Мало! Ще б додати чоловіка кількох у планово-виробничий чи в технічний відділ! Мало!
...І сниться Василеві Миколайовичу новорічний сон: у нього на заводі в новому, 1955 році інженерно-адміністративна кадра визирає з кожної в решеті дірочки.
Василь Миколайович щасливо усміхається...
(БАЙКА)
Підвідомчі гаї Бурмило оглядав,— Чи не пошкодив хто дерев його і трав. Аж бачить: біля пня Фіалка — просто чудо! Росте собі, єдина на весь ліс.
Наступить хтось, затопче,— шкода буде... Бурмило душу мав м’яку, неначе віск: Щоб звірі лісові не скривдили сирітку, Призначив Зайця він охороняти квітку І плату визначив — по п’ять морквин на день. Пішли за днями дні. У лісі — тиша, спокій. Обпершись спинкою сіренькою об пень, Сидить та моркву їсть наш сторож косоокий. Фіалку стереже...
Минуло кілька літ, Начальники не раз устигли вже зміниться. Зів’яла квітонька, давно пропав і слід, Та Заєць все сидить, як штатна одиниця. Він навіть сам забув, для чого і коли його на службу узяли.
Сидить біля пенька. Кругом трава зелена, Тепло і благодать... І тихо, як ніде...
Уже по сім морквин одержує щоденно За вислугу.
І вухом не веде.
Г. ШАХНОВИЧ. Переклад з російської.
НА НОВОРІЧНОМУ МАСКАРАДІ (Загадкова картинка)
Мал. І. АЛЕКСАНДРОВИЧА
Яків БЄЛІЦЬКИЙ
ПЕРЕСТРАХОВЩИК
Як зав в кабінеті,— Блаженствує зам, До нього шле всіх: — Хай вирішує сам! Для чого б мороку На себе я взяв?
Хай краще за все Віддувається зав.
...Начальство таке Тільки в пору получки Спокійно вмочає В чорнильниці ручки.
Переклад з російської С. ОЛІЙНИКА.
Хто з них «лев», а хто «заєць»?
Мал. Л. КАПЛАНА
ШИШКА НА ЯЛИНЦІ
Управління Львівської залізниці вирішило збудувати у місті Стрий чотириповерховий житловий будинок. 22 квітня 1954 року виконком міськради визначив майданчик для будівництва. Та поки складали й затверджували проект і кошторис житлового будинку, клуб паровозоремонтного заводу збудував на будівельному майданчику танцювальний майданчик.
Протанцювали літо... 18 жовтня 1954 року виконком міськради скасував своє попереднє рішення від 22 квітня 1954 року і твердо закріпив будівельний майданчик за танцювальним майданчиком. Танцювали, мовляв, у 1954 році, потанцюємо і в 1955.
Кажуть: що город, то й норов. Як бачимо, у керівників міста Стрий своєрідний норов: всюди будують, а вони танцюють.
Слухали люди приємну радіоновину: трест «Львівгаз» закінчив всі роботи по газифікації районного центра Пустоми-ти. Слухали — і хвалили керуючого трестом т. Ка-линиченка за таку його енергійну вдачу.
Читали люди 1 липня
1954	року статтю керуючого трестом «Львівгаз» в обласній газеті — і знову не могли втриматися від похвал: «Молодець т. Калиниченко! Зобов'язали його дати Пустоми-там газ — і він дав. І навіть дуже добре, що в газеті про це написав,*— хай і інші керівники повчаться, як треба працювати!»
Одні тільки жителі Пу-стомитів усе це слухали, читали, але Калиниченка чомусь не хвалили. Вони тільки дивувалися, як спритно вміє він замилювати людям очі. Бо ж не було в Пустомитах газу в ті гарячі липневі дні, коли керуючий «Львівга-зу» про це дзвонив на всю область, нема його ще й тепер, на порозі нового,
1955	року. Ні газу, ні вогню, ні полум’я — тільки дим в очі.
АНАТОЛІЙ Микитович Задависвічка — не дипломат. Та й не по душі йому оті дипломатичні виверти. Коли прийшли до нього й нагадали, що він уже рік ні копійки не платить за електрику, Анатолій Микитович не став, як інші, вдаватися до дипломатичних викрутасів. Він заявив прямо:
— Не платив і не платитиму!
Попросили Анатолія Микитовича внести плату за воду, за парове опалення...
— Не морочте мені голови! — коротко відповів на це Задависвічка. Не став він кидати слів на вітер і тоді, коли принесли рахунок на квартплату, якої він, до речі, уже рік не вносить.
— І не буду вносити! — коротко відповів Задависвічка і виставив працівника житлоуправління за двері. А навздогін йому кинув:
— Не набридайте своїми рахунками і запам’ятайте: мене вони не обходять!
І справді, з якогось часу Анатолій Микитович Задависвічка почав себе почувати недоторканою особою або, як кажуть, «персоною грата». Мешканці міста Макіївки можуть навіть точно сказати, коли саме це сталося: у січні 1954 року, коли А. М. Задави-свічку підвищили по посаді і призначили начальником одного з відділів Макіївського міського управління міліції.
Працівники комунального відділу міськради підвели річний баланс діяльності Зада-висвічки на новій посаді і підрахували, що він за цей час домігся чималих успіхів: заощадив за рік на комунальних послугах не одну сотню карбованців.
З Новим ооком. т. Задависвічка! З новими заощадженнями!
Ой, що ж тоді робилося! І вдень, і вночі гули машини-самоскиди; возили вони землю, а робітники розрівнювали її і трамбували. І вдень, і вночі вкладалися шпали і рейки. Будувалася нова трамвайна колія, яка мала зв’язати селище Західне з містом Дніпропетровськом.
Раділи робітники:
— Не будемо ходити по п’ять кілометрів пішки. Будемо їздити!
Пролягла колія до половини наліченого шляху та й обірвалася... Затихло все... Розмила вода насип, гниють шпали, іржавіють рейки. Робітники кажуть:
— Раніш нам далеко було ходити. А тепер далеко і страшно... як подивишся, скільки грошей на вітер кинуто.
Почали будувати колію в 1952 році. Уже прийшов 1955 рік, а будівництва не закінчено.
Не вийшло швидко й дешево. Вийшло довго і дорого. Дешевими виявилися хіба тільки слова огців міста про благоустрій.
ЗІРВАЛАСЯ З МІСЦЯ і зникла автокінопересувка Покровсько - Багачансько-го райвідділу культури (Полтавщина). Водночас зник у невідомому напрямі і завідуючий районним відділом культури т. Че-реватенко. На 4-й день машина і т. Череватенко благополучно вернулися в Покровську Багачку, і тоді стало відомо, що зав. райвідділу культури одружився і влаштував собі на автокінопересувці весільну подорож.
ЗАГУБЛЕНА ДОРОГА ЧАЙНА ЛОЖЕЧКА, якій нема ціни. Вартість ложечки визначається тим, що вона була єдиною в їдальні № 1. яка обслужує гарячими сніданками учнів Червоноармійської середньої школи їм. Лізи Чайкіної (Запорізька область). В їдальні нема ні порядку, ні посуду. Завідуючий. правда, є. Це — т. Боголюбов. Але толку з нього дуже мало. .
— Ще й ріски в роті не було, а вже в очах двоїться...
З М А Л И В С Я...
ОБЕРНУВСЯ хлопчик додому пізно увечері. В чобітках — повно води, штанці мокрі, груди обліплені багнюкою и мокрим листям. Глянула мати на нього й жахнулася:
	— На кого ти похожий, халамиднику? Де це ти так забрьохався?
— У калюжі...
— Чого ж ти туди поліз?
—	Листочки ловив...
—	Для чого?
—	А я думав, що то каченята...
—	Як тобі не соромно? Ти ж уже не маленький.
—	А з нами, мамо, — похвалився хлопчик, — один дядя в калюжі грався. Ловив листочки й вигукував: «Як хороше! Як хороше серед вас!»
—	Лягай скоріше, синочку, — заметушилася мати. — У тебе температура. Ти починаєш марити.
А на другий день мати з великим здивуванням довідалася, що хлопчик не марив. Розгорнувши свіжий номер (224-ий) обласної газети «Зоря Полтавщини», вона прочитала вірш «По вулиці рідній»...
...І падає листя лапате В промоклу хлюпку каламуть, А дітям здається — качата По річці спокійній пливуть. Сміються, беруть їх у руки І тиснуть до серця щораз... Щасливі сини і онуки, Як хороше буть серед вас!
Під віршем стояв підпис полтавського поета Федора Гаріна.
—	Нічого собі, веселий поет, — зітхнула мати. — Знайшов чим онуків забавляти...
Мал. В. ГРИГОР’ЄВА
Що часто буває із скаргою, коли вона потрапляє до рук того, на кого скаржаться.
НА ІНШІМ
МІСЦІ
ЧАСТУШКИ
Гедзь — не риба і не м’ясо, Але кида його друг То в «Рибзбут», то на
«М’яс базу», То в «Будкамінь», то
в «Промпух».
В Гедзя стягнень, мабуть, з двісті, Він давно згубив їм лік, Бо щораз на новім місці Зустрічає Новий рік...
Управляє «Житлобудом»
Гнат Пилипович Сова,
Він до"йи будує людям
І себе не забува:
Все квартири вибирає Невгамовний чоловій!
Так щороку й зустрічає
В новім домі Новий рік...
Кепсько вчився
Гриць-ледащо... Гриців батько аж кипів: — Підшукаю школу кращу, Розумніших вчителів!!
...Біга Гриць у школу нову,
Та від двійок щось не втік.
Видно, він зустріне знову В новій школі Новий рік...
М. ВЛАДИМОВ.
м. Миколаїв.
МЕБЛЯРАМ-БРАКОРОБАМ
Коли вже ваші меблі брак,— То їм не допоможе лак.
Бо брак, покритий ланом, Все ж буде тільки браком.
А. КОСТОВЄЦЬКИИ.
Ніхто цієї ночі в Житомирі не помітив того, що сталося на квартирі головного інженера обл-комунгоспу Сеула Львовича Ліфшиця. Тільки гості, які зібралися до нього на зустріч Нового року, звернули увагу на дивовижну поведінку хазяйського і своїх годинників. Рівно за десять хвилин до приходу Нового, 1955 року годинники у всіх присутніх зупинилися. Даремно гості й хазяїн прикладали їх то до правого, то до лівого вуха, струшували, цокали по скельцях, заводили — нічого не допомагало: годинники стояли.
Навіть на людей без забобонів, якими були гості і сам Сеул Львович, така несподівана одностайність їхніх годинників справила приголомшуюче враження. Хтось спробував було розрядити враження жартом, та присутнім було не до жартів...
 Тимчасом у Житомирі, як і скрізь, Новий, 1955 рік наступив рівно о двадцять четвертій ноль-ноль. Появився він і в квартирі завміськкомун-госпу т. Андрощука. Подякувавши люб’язному хазяїнові і гостям за щирі слова привіту й перший тост, Новий рік од-кликав т. Андрощуна вбік і спитав:
— Як пройти дворами до Cevna Львовича Ліфшиця.7
— Дворами? А чому дворами? Іди прямо на Львівську вулицю. Це рукою подати від центра.
— Ходив. Не дійшов,— відповів Новий рік.— По дорозі упав у яму. Вибрався. Ступив крок — упав у канаву. Вибрався. Не ступив і крону — знову яма. Що там у вас, землетрус був?
— Який землетрус? — здивувався т. Андрощук.— Звичайна реконструкція... Хіба тобі старий, 1954, рік нічого не сказав про Львівську вулицю?
— Сказав, що прийняв її від 1953 року з величезною ямою посередині, але ще з тротуарами, а мені вже здав без тротуарів, з ямою і з глибочезною — з краю в край — канавою. Ви там, кажуть, ще влітку повинні були каналізаційні труби прокласти...
Це не я, а облбуд-трест.
— А ви що робили?
— Я? Керував міським комунальним господарством.
— Хіба ж так керують? Люди майже в центрі міста третій рік ламають ноги, а він керує!..
— Це не я, а облбуд-трест!..
— Облбудтрест... Облбудтрест... Одягайтеся і проведіть мене до Ліфшиця, бо я до нього без провожатого й через рік не потраплю.
— Може, ти сам доберешся,— зам’явся т. Андрощук,— у мене ж гості.
— Ні, проведіть мене. І вони пішли — завідувач Житомирського міськкомунгоспу т. Андрощук і Новий, 1955 рік. Та не встигли наші мандрівники ступити на
Львівську вулицю, як їх обняла густа темрява. Дві електричні лампочки, що грали тут роль вуличних ліхтарів, не в змозі були боротися з густим мороком. Кілька разів т. Андрощук провалювався в засипані снігом ями й канави, але щасливо вибирався звідтіль.
Вони обминули з півдесятка машин, що буксували в ямах, і Андрощук чув, як шофери висловлювали недосить чемні й недосить приємні новорічні побажання на адресу міськкомунгос-пу та його завідувача. Йому хотілося підійти до шоферів і сказати: «Це не я, це — облбудтрест!», але Новий рік не відпускав його від себе. Так дійшли вони до будинку, де живе т. Ліфшиць, і тут т. Андрощук провалився в глибочезну яму.
— От скандал!— сказав Новий ріщ переступаючи поріг квартири головного інженера облкомунгоспу.
І тут сталося справжнє чудо. З появою Нового року годинники, що досі стояли, самі собою пішли.
— А-а-а, так от хто зупинив їх! — вигукнув хазяїн дому. Гості підняли бокали й підвелися назустріч запізнілому гостю.— Де ти забарився?
— У ямі на вашій вулиці, Сеуле Львовичу. І не я один. Там зараз борсається і завміськкомун-госпу. Рятуйте його, поки не пізно!
Кажуть, ніби Сеул Львович Ліфшиць мобілізував своїх гостей, взяв лопату й пішов рятувати т. Андрощука.
Але підтвердити цього я не можу, бо в гостях у Ліфшиця не був, мед-вино не пив і Андрощука рятувати не ходив...
Ол. ГРОМОВ.
НА ВСІ ПАЛЬЦІ МАЙСТЕР
У Полтавському обласному управлінні по будівництву в колгоспах читають рапорти з Нових Санджар і радуються:
— От тан Дима! От так роботяга!!
І справді, вчитуючись у послання завідуючого Но-восанджарським райвідділом по будівництву в колгоспах Дими, не можна не радіти. Все в нього в повному порядку, все в ажурі: заплановане — виконано, що треба було збудувати — збудовано. Зразу видно, що людина працює, не покладаючи РУК.
Правда, видно, та не всім. Колгоспники, наприклад, не помічають того, що Дима рапортує обласним організаціям. Він уже давно, наприклад, доповів, що в колгоспі імені Свердлова закінчено будівництво корівника, а насправді тому будівництву ще кінця-краю не видно. Рапортував Дима і про здані в експлуатацію нові свинарники в колгоспах ім. Тельмана та ім. Хрущова, а насправді ще невідомо, коли ті свинарники будуть закінчені і в якому році їх можна буде здати в експлуатацію.
Маючи початкову технічну освіту, Дима сміливо доповнює її своєю буйною фантазією. Так, недавно він повідомив обласне управління, що організував у колгоспах ім. Калініна та ім. Ворошилова виробництво цементно-піщаної черепиці. Навіть назвав кількість тисяч виготовленої черепиці. А насправді Дима висмоктав ці зведення, як і всі попередні, з власного пальця.
Зведення надходять від Дими точно, у строк, І Полтавське	обласне
управління по будівництву в колгоспах дуже задоволене Димою.
Ще б пак,— він роботу знає, як свої п’ять пальців!
АЛАН МАКС
САТИРИЧНІ МІНІАТЮРИ
ПОМИЛКА
Коли в сенаті голосувалося питання про допуск народного Китаю в ООН, напевно, сталася помилка. Про наслідки голосування було оголошено так: 76 проти 0. А насправді це значить: 76 проти 600.000.000.
І тільки
На думку сенатора Ноуленда, в мирних конференціях немає нічого поганого, крім великого риску, що вони можуть досягти мети.
1ЦО СОЛІДНІШЕ?
У Бельгії продовжується дискусія про те, як зобразити короля на новій поштовій марці. Дехто говорить, що було б солідніше показати короля без окулярів. А, на нашу думку, далеко солідніше показати окуляри без короля.
НЕБЕЗПЕКА!
Президент заявляє, що країна буде в небезпеці ще 40 років. Чи не гадає він, що нам загрожує небезпека мати ще 10 урядів на чолі з республіканською партією?
«ТАК» І «НІ» В АМЕРИКАНСЬКІЙ ШКОЛІ
— Це неправда,— заявляє американське міністерство освіти, що начебто вчителі бояться торкатись політичних питань на своїх уроках-.
Міністерство заявляє, що зараз у школах обговорюються такі питання: «Чи повинні США продовжувати підтримувати Чан Кай-ші?», «Чи повинен комуністичний Китай зайняти своє місце в Організації Об’єднаних Націй?».
У питанні про підтримку Чан Кай-ші жоден учитель не повинен боятися, якщо йому скажуть «так». У питанні про представництво народного Китаю в ООН жоден учитель не повинен боятися, якщо йому скажуть «ні». Учитель повинен дбати тільки про те, щоб «так» було на своєму місці, а «ні» — на своєму.
Учитель, якому учні замість .«так» скажуть «ні», а замість «ні» скажуть «так», може зали-йіитись без роботи.
Отже, обачність насамперед!
Газета «ДЕЙЛІ УОРКЕР» (Нью-Йорк).
Переклад з англійської.
Мал. БЕ-ША
Уолл-стрітовець. — За ваше здоров’я, леді!
А Б О — А Б О...
Мал. С. САМУМА
ГУМОР
ФРЕНСІСА АДАМСА
Представник США. — Так-от що, панове, або ви добровільно приймете нашу допомогу, або ми змушені будемо вам допомагати.
Перед телевізійним передавачем стояв начальник нью-йоркської поліції Френсіс Адамс, блискаючи широким пробором.
— Леді і джентльмени,— бадьоро говорив Адамс.— Столиця США — Вашінгтон, але столиця злочинності і насилля у США — це Нью-Йорк. Тут щохвилини — злочин. Якщо виходити з середніх цифр, то ще до кінця сьогоднішнього вечора в цьому місті один житель буде вбитий, другий — загине під автомобільними колесами, три жінки будуть згвалтовані, буде організовано 31 збройне пограбування, 141 крадіжку зі зламом, вкрадено 40 автомашин, вчинено 69 шахрайств і до сотні інших злочинів. Зате решта мешканців Нью-Йорка, крім тих, які будуть жертвами перелічених злочинів, можуть спати спокійно. Одначе, зберегти цей спокій навряд чи вдасться, якщо не буде збільшено кількість поліцаїв. У моєму розпорядженні лише 20 тисяч поліцаїв, а мені потрібно щонайменше 27 тисяч. Інакше не можна буде запобігти дальшому зростанню злочинності. Надобраніч!
Глядачі досить песимістично поставилися до оптимістичної промови містера Адамса. Вони побоюються, що збільшення поліції поведе не до зменшення, а, навпаки, до зростання злочинності, бо нью-йоркська поліція здебільшого не викорінює, а сама чинить злочини.
Промова нью-йоркського начальника поліції називалася так: «Нью-йоркська поліція на сторожі особистої і майнової безпеки громадян Нью-Йорка».
Назва промови, як і її зміст, свідчать про те. що під широким пробором містера Френсіса Адамса переховується талант неабиякого гумориста.
випадок з ДІДОМ МОРОЗОМ
Мал. Л. БОЙКА
— Хлопчику, скільки просиш за ялинку?
— Беріть даром.
Мал. С. САМУМА
Мал. БЕ-ША
ІНДПОШИВСЯ в дурні.
—	На біса ви тримаєте тут цей мотлох?
—	Так, на всякий пожарний випадок.
Мал. К. АГНІТА
ПОГУЛЯВ
— Що за жарти? Скиньте мае ку — не лякайте відвідувачів.
Мал. В. ЗЕЛШСЬКОГО
МИСЛИВСЬКИЙ ТРОФЕЙ
НА УОЛЛ-CTPITI
— Маски тут не потрібні — ми не в ООН.