1917 — Крейсер «Аврора» громом своїх гармат, спрямованих на Зимовий палац, провістив початок нової ери — ери Великої соціалістичної революції.
...І ДОСІ В ГОЛОВІ ГУДЕ!

ЖОВТЕНЬ
Тридцять сім! А як багато
На землі Жовтневих зір!..
Для трудящих Жовтень — свято,
Жовтень — воля,
Жовтень — мир!
Він росте, живе усюди. Він — ясна, широка путь, По якій всі чесні люди До майбутнього ідуть!
Зупинити їх не вдасться, Бо мета у них одна.
Для трудящих Жовтень — щастя, Жовтень — сонце
І весна!
Тридцять сім — як царство гніту Полетіло шкереберть!..
Для банкірів Уолл-стріту Жовтень — гибель, Жовтень — смерть!
Для банкірів він — могила (Через те вони і злі!). Жовтень — дружба, Жовтень — сила
Всіх трудящих на землі!
Нам гордитись і радіти, Що в звитяжному бою Народився він для світу В нашім рідному краю!
Він веде мільйонні лави, Він єднає всіх людей!.. Жовтень — правда, Жовтень — слава Світлих ленінських ідей!
В дні негод, тяжких походів — Чорні сили він зборов!.. Жовтень наш —
Зоря народів, їх надія і любов!

Хай сичить за морем клято Уолл-стрітський бузувір! — Всім народам Жовтень — свято, Жовтень — воля,
Жовтень — мир!
Степан ОЛІЙНИК
Нікого з нас, громадян Великого Радянського Союзу, не дивує, коли на зібраннях, на конференціях, на засіданнях з участю представників народів країн народної демократії, особливо слов’янських народів, після виступу лунають вигуки:
— Перекладати не треба! Зрозуміло!
Не всі ми, розуміється, досконало знаємо мову наших друзів, представників народно-демократичних країн, але ми прекрасно їх розуміємо і, можливо, не так розумом, як серцем.
Тепер їздимо ми до них, а вони до нас приїздять,— як справжні друзі, як брати!
І вже утвердилося, як чудесна традиція:
...Місячник Радянсько-Польської дружби...
...Місячник Радянсько-Чехословацької дружби...
...Радянсько-Болгарської...
...Радянсько-Угорської...
...Радянсько-Румунської...
Як приємно і радісно бачити, що приїздять до нашої Соціалістичної Батьківщини численні представники народно-демократичних країн по науку, приїздять учитися, як будувати соціалізм у своїх країнах!
☆ ☆ ☆
Радянський народ якнайсердечніше й найтепліше вітає в себе друзів з далекої Індії...
Вони привозять до нас чарівні витвори свого образотворчого мистецтва, свого кіномистецтва...
Вони співають нам своїх чудових пісень, танцюють свої самобутні танці...
Радянський народ, вітаючи індійських друзів, говорить їм:
— Наші двері, так само, як і наші серця, широко відкриті для вас...
Пишні віти дружби між народами обгортають далекі країни Азії: В’єтнам, Індію, Індо-Китай, Індонезію і інші країни...
☆ ☆ ☆
Наш великий друг — китайський народ першого жовтня урочисто відсвяткував п’ятиріччя проголошення Китайської Народної Республіки.
Український народ разом з усіма народами Радянського Союзу урочисто відзначив ці роковини.
У Києві, в театрі імені Лесі Українки, відбувся урочистий з цього приводу вечір з великим концертом.
Українські артисти співали китайських пісень, танцюристи танцювали китайські танці, але найбільшим усггіхом користувався студент Київського політехнічного інституту, молодий співак, син китайського народу Хань Шень.
Він співав по-китайськи, співав по-російськи і співав по-українськи.
І все це в супроводі ансамблю українських бандуристів.
Китайська пісня і українська бандура...
Українська пісня і китайський співак...
Прекрасно співав студент Хань Шень!
Так у нього задушевно, по-справжньому, по-нашому виходило:
Ой, очі, очі, очі дівочі,
Де ви навчились зводить людей?..
Це, між іншим, не новина, що очі дівочі навчилися оводить людей»; давно вони, ті очі, цю науку знають, а от приємна і радісна новина, що про ті очі дівочі під рокотання-ридання бандур чудесно співає син китайського народу!
Це — таки справді новина!
І ця радісна новина є наслідок великої дружби народів, що її виплекав і викохав Великий Жовтень.
У Києві з великим успіхом пройшли концерти майстрів мистецтва Республіки Індії.
Мал. В. ГЛИВЕНКА
Остап ВИШНЯ.
Пісня індійського гостя.

(ШАХТАРСЬКА УСМІШКА)
Раніш, бувало, як хто купить машину, то тільки й розмов було про це на весь рудник. Навіть прізвище власника автомобіля не згадували, а говорили так:
—	Хіба ти не знаєш того Василя, що «Москвича» має?
Ну, а тепер знайди того Василя, шо «Москвича» не має!
Як поглянеш в неділю, тільки курява здіймається. Той у гості до родичів чи до знайомих їде, той на рибалку за коропами спішить, а той в театр до Дніпропетровська напрямок держить. Що там говорити,— автомобіль річ потрібна.
Отож і в мене появилася охота придбати машину. Сказано — зроблено. Забрав я гроші з ощадної книжки, попросив свого товариша (він уже мав автомобіля) поїхати зі мною. Приїхали ми з ним до Дніпропетровська і купили «Москвича». Гарного, блискучого, кольору «кофе з молоком». Заодно накупив я і різних довідників та самовчителів. Воно річ мовби й не складна, але спробуй поїхати, коли не знаєш. А що я знав? Тільки умів «Москвича» від «ЗІС’а» відрізняти.
Посходилися на другий день до мене знайомі хлопці і давай мені кожен по-своєму тлумачити:
—	Ти,— кажуть.— книжечки поки набік відклади. Спочатку треба практично навчитися, а потім уже за теорію сідати. Бо як зупинить тебе міліціонер на вулиці, він не спитає, як оцю гайку називають, для чого цей валик, а випише тобі талончик, а то, дивися, ще й оштрафує за порушення правил вуличного руху. От, коли поламається щось, тоді й заглянеш у книжку.
Послухав я їхніх мудрих порад і погодився. Виїхали ми на пустир за будинки і давай газувати. Як уже там не було, а увечері я таки сам заїхав у двір.
Сусіди з вікон повисовувалися, вітають мене, діти бігають навколо, верещать. Жінка, зрадівши, що я так хутко їздити навчився, подарувала мені на обтирання машини майже нову спідницю.
А я радію:
«От,— думаю,— молодці хлопці, що порадили, а то сидів би я над книжками...».
На другий день була неділя. Ще всі спали, а я вже біля машини. Та так старанно її витираю жінчиною майже новою спідницею, що один прохожий аж зупинився:
—	Чи ти,— каже,— не вогонь тертям добуваєш? Так на тобі сірники. «Кепкуй, кепкуй,— думаю.— зате машина, як цяцька блищить».
Цяцькався ото я з нею, цяцькався, а потім думаю: дай куди-небудь прокатаюся, поки людей мало ходить.
Зайшов я додому, нарядився по-недільному: одягнув білу сорочку шовкову, штани бостонові, краватку найкращу... Одним словом, став і я, як цяцька.
Сів у машину... Включив, натиснув... Чую — запрацював мотор.
«Ого,— думаю,— слухає хазяїна».
Потім тихенько відпускаю педаль і, уявіть собі, поїхав! Аж під ложечкою залоскотало. Доїхав до рогу вулиці. Загальмував. Стала. Тільки хотів завертати назад, коли тут гульк,— як Пилип з конопель,— старий мій знайомий, Петро. Став переді мною, ще нарядніше за мене одягнений
—	Ого-го, поздоровляю з покупкою! Прокатаєш? Поки там жінка побазарює, ми з тобою покатаємось. Не відмовиш?
А Петро — то добряга такий, душа, а не чоловік. Ну, як йому відмовити?
—	Будь ласка,— кажу йому,— тільки знаєш, який з мене шофер?
—	Пусте, не скромничай. Паняй! — скомандував він, і ми покотили, їдемо, балакаємо, а навкруги так гарно, що аж душа радіє. Дерева
з одного боку, з другого — посіви. Ранок чудовий, тихий... Тільки машина колесами шелестить та мотор наче голуб воркує. А я все газку прибавляю та прибавляю.
Від’їхали ми так кілометрів з вісім, коли раптом:
—	Шах, шах, шах...— і стали.
Я туди, я сюди. Всі ручки, кнопки, важелі перепробував. Ні мур-мур...
—	Оце так покаталися,— кажу Петрові.
—	Єрунда,— не падає духом він.— Мабуть, щось відірвалося або відкрутилося. Зараз подивимося.
Підняли ми капот, мацали, смикали за всі дротики. Нічого. Наче все в порядку.
—	Що ж воно може бути? — замислився Петро.— Ага! Давай сюди інструмент, зараз ми в моторі покопаємось.
Петро позакачував рукави, взяв ключа в руки. Відкрутить він гвинт і дає мені, щоб я тримав, а сам всуне носа, як сорока в кістку, і рознюхує, що до чого. Потім візьме і знову закрутить на місце... Бачу, що такого крутіння вистачить нам до самого вечора.
Тримаю я ті гайки та клену в душі тих, що порадили мені спочатку практикою зайнятися, а Петро все в моторі порпається.
—	Ага, згадав! — вигукнув радісно Петро.
—	Що саме? — зрадів і я.
—	Ти знаєш, я часто бачив, як шофери при поломках під машину лазять.
—	Тю! Тільки й того!— знизав плечима я, але все ж поліз під машину слідом за Петром.
Матінко рідна! Тут ще більше того, що крутити. Та незручно ж як: в очі сиплеться, руки мліють!.. Крутили ми, крутили, аж раптом як засичить щось, як цвіркне. І пішло нас поливати — і в очі, і на руки, і на одежу.
—	Затуляй скоріше руками! — кричить Петро.— Це, мабуть, масло, а я гвинт пошукаю...
Поки я затуляв, все масло вилилось на нас. Петро, нарешті, знайшов гвинта і поспішно приклав його до отвору, звідки капнула остання крапля.
—	Тепер,— кажу йому,— загвинти собі рота за свої мудрі поради.
Розгнівався я дуже. «Де ти взявся на мою голову? — думаю.— Було добре, а тепер іще краще стало. Одежу хоч викидай. Вся засмальцьована, чорніша від мотора стала. Ох, і влетить же дома від жінки».
Раптом Петро як закричить:
—	Ура! Ми врятовані!
—	Знову щось придумав? — недовірливо запитав я.
А Петро схопив мене за плече і з радісним обличчям ткнув кудись пальцем.
Оглянувся я назад. Бачу: морди бичачі показалися з-за горбка, а потім і віз із залізними бочками (мабуть, з пальним), а спереду дівчина сидить. Як глянула вона на нас, так і пирснула:
—	Та що з вами?.. Ось нате люстерко, подивіться! — і знову як заллється.
—	Ну, що тут смішного? Не бачиш, поламалися. З кожним може трапитись... Ти нас краще До шахти підбуксируй...
—	З великим задоволенням,— відповіла дівчина,— тільки не раніше, як через годину. Зараз в МТС поспішаю,
Оглянулася вона на нас, ще раз посміхнулася і поїхала.
Посідали ми на траву і сидимо мовчки, як сичі понадувалися. А їсти хочеться, як тим щедрінським генералам, що на острові були, Аж слина котиться...
—	Давай,— кажу Петрові,— покотимо самотужки. Тут з гірки сама піде...
Вперлися ми, як бики. Покотили. А сонечко якраз на обіді, щедро припікає. А пилюка так і липне до мазуту. Піт з нас у чотири ручаї дзюрчить. Задихалися ми. Стали.
—	Ну,— кажу Петрові,— відремонтую кляту машину і продам. Хай їй біс!
Тільки оце я промовив, коли як загуде щось... Бачимо — вискочив «ЗІС» на дорогу. І хлопці на ньому наші, з рудника. Мисливці. На полювання їздили.
Спинилися вони. Сміються. А нам не до сміху.
—	Допоможіть! — благаємо.
Федя — шофер — сів у нашу машину і через хвилину виліз.
—	Ви,— каже,— хлопці, сьогодні обідали^
—	Навіть не снідали,— відповідаємо.
—	І в животах, мабуть, порожньо?
—	Ну, звісно...
—	Так-от і в цій штуці іще порожніше, ніж у ваших животах,— сказав Федя і при цьому ляснув по бензиновому баку.— Навіть висохло. Голови садові, на чому ж ви думали їхати — бензин же вийшов. І масло навіщось випустили на дорогу.
Заправив нам Федя машину, посідали ми і поїхали. Тільки вже ні на дерева, ні на посіви не дивились, і мотор не воркував, як голуб, а ревів, як бугай.
Біля воріт уже чекали наші дружини. Як побачили нас, тільки руками сплеснули.
—	Що це ви наробили?..
—	Цитьте,— каже Петро,— дякуйте нам, що ми мотора розібрали і склали, а то довелося б вам деталі мішком носити.
Вмився я, пообідав і засів за теорію...
Григорій СКРИПНИК.
м. Кривий Ріг,
селище ім. Сталіна.

Мал. БЕ-ША

— Поздоровляю вас з підвищенням, містер Джонсон! Вас призначено туристом у Туреччину.




Володимир ІВАНОВИЧ

ТОДІ, ЯК ДОВБНЯ ЗАЦВІТЕ!
Є в пана Даллеса доктрина,— Зловісно в ній слова звучать: «Поставить людство на коліна І катувать!
І панувать!
Щоб люди гризлись, не братались, Щоб згасло сонце золоте!»...
Свій дикий намір здійснить Даллес Тоді,
Як довбня зацвіте!
У Чан Кай-ші, Що за подачки Служить заморським босам рад, Одна сверблячка-нетерплячка — В Китай вернутися назад. Здається, все є для навали, Та діло, бачте, не просте...
В Китай потраплять феодали
Тоді,
Як довбня зацвіте!
Гер Аденауер у тузі.
А в чому справа?
В чому суть?
Йому кортіло всіх французів. В петлю вермахту затягнуть. Париж йому сказав: «А дзуськи! Відомо всім, куди гнете!
Повірить вам народ французький Тоді,
Як довбня зацвіте!»
З гнізда брудного Уолл-стріту Всілякі «радники», ділки Повзуть настирливо по світу, Повзуть, неначе павуки.
Вони загрожують Китаю, Вони біснуються... Проте Вони народи залякають Тоді,
Як довбня зацвіте!
ДВІЙНИК ГУВЕРА
Фотокореспондент агентства «Ассошіейтед прес» сфотографував шефа ФБР Е. Гувера разом з його любимим псом.
Фото являє значний інтерес: Дуже похожий на Гувера пес.
Морди зловісні в обох біснуватих, Майже ні в чому різниці нема.
Псом поліцейським
в Сполучених Штатах Гувера звуть недарма!
ДОГОРИ НОГАМИ
Недавно в Брюсселі в дуже урочистій обстановці було відкрито виставку сучасної буржуазної скульптури. Добре потрудилися організатори виставки: зібрали величезну кількість експонатів, дуже багато почесних гостей запросили на відкриття. І, як згодом виявилося, потрудилися вони, ян-то кажуть, на свою голову.
Бельгійська преса повідомляє, що після першого ж огляду витворів буйної фантазії скульпторів формалістів навіть деякі організатори виставки... занедужали. Зокрема в пресі повідомляється, що скульптура, зображена на цьому фото, у багатьох відвідувачів викликала мігрень.
Найоригінальніше в цьому страшенно оригінальному творові — його назва: «Автопортрет». Цілком можна погодитись з тим, що це символічний портрет автора скульптури. І не тільки автора. У цій неоковирній, ні на що не схожій потворі може впізнати себе кожен з трюкачів і фокусників, які подвизаються в розкладеному буржуазному мистецтві, як творці «нових» шкіл і шукачі «нових» напрямів.
ПОЛІТИКА СИЛИ
Звідси вилетіли...
Мал. ВЕТЕР РЕДА. (З німецької газети «Не нес Дейчланд»).
Мал. Фан Чена. (З китайської газети «Женьміньжібао»).
ДВА ПОЛЮСИ
Мал. КАЖАНА. (З угорської газети «Сабад неп»).
Атом на службі війни.
Атом на службі миру.
(З чехословацької газети «Руде право»).
Індія, Цейлон, Індонезія та Бірма відмовилися приєднатися до воєнного блоку в Південно-Східній Азії.

Марсіянин. — Що ви тут робите?
Американський офіцер. — Захищаємо кордони США.
Тут приземлились.
(З албанської газети сБашкімі»).


		
— В кам’янистий грунт забиваєте, містер!
Мал. Л КОЦЕВА. (З болгарсько) газети < Работпіческо дело»).
Мал. С. ДАМАДІАНА. (З румунського ясурналу «Урзіка»),
Американський бізнесмен. — Якщо ви мовчите, вас треба звинуватити в антиамериканській діяльності.
Подорож маріонетки Лі Син Мана.
(З корейської газети «Нодон сінмун»).
АМЕРИКАНСЬКІ МРІЇ
Всі за одного...	Один за всіх.
Мал. НЕРВИНСЬКОГО. (З польської газети «Трибуна люду»).
Мал. В. ЛИТВИНЕНКА (Із серії «Зникаючі птиці»).
С. ВОСКРЕКАСЕНКО
СВОЯ СОРОЧКА БЛИЖЧЕ...
Ворошиловградське будівельно-монтажне управління № 1, очолюване т. Ваніним, почало ще в 1952 році будувати учбовий комбінат і гуртожиток технікуму радянської торгівлі.
Дали управлінню кілька мільйонів карбованців грошей, дали будівельні матеріали, робочу силу й сказали:
— Тільки будуйте так, щоб через 2 роки—1 вересня 1954 року слухачі технікуму почали навчальний рік у новому приміщенні.
Минали дні, минали роки, надходили й минали строки, а будівництво технікуму далеко й далеко ще не завершено.
Приїхав перевіряти хід будівництва представник Міністерства торгівлі УРСР.
— Чому технікум не будує-теэ — спитав він Ваніна.
— Несприятливе, бачите, літо — пече...
— А восени?
— А восени — тече!
— Виходить — найкраще будувати взимку?
— Взимку мороз січе!
— А навесні?
— Час, звичайно, підходящий, але знову ж — тече!
Послали до т. Ваніна заступника міністра торгівлі т. Костин-
В ЕЛЬМОЖА
ського. Ванін і йому заспівав тієї ж: — Тече, січе, пече!
Запрошували т. Ваніна до керівних обласних організацій, допитувались: чому відстає будівництво технікуму. Але він і тут тягнув ту ж арію.
Тоді взяли там і записали приблизно таке:
Слухали: Про «тече, пече, січе». Ухвалили: Оскільки студентам технікуму від того не холодно й не жарко, запропонувати Ваніну, незважаючи на погоду, негайно закінчити будувати технікум.
І заходився Ванін показувати темпи з фасадної сторони Вигнав з фасаду чотири поверхи: дивіться, мовляв, та знайте нас — ми кислиці, з нас — квас!
А тим, хто дивиться не тільки з фасаду, стало кисло від цих «кислиць», бо з двору будівельники ледь-ледь до другого поверху доповзли.
Та найцікавіше у всій цій сумній історії те. що поряд з технікумом Ванін на півтора року пізніше почав будувати ще й чотириповерховий будинок свого управління і вже завершує будівництво Тут, видно, не пече, не січе й не тече. Тут уже Ванін нікому не попускає. Тільки яка де затримка станеться, він так «припече» й «присіче» винних, що в тих аж чуби пріють
От що значить: своя сорочка ближче!
Микола КАРПОВ.
ДАЛІ ЗА ТЕКСТОМ...
У районній газеті «Колгоспний шлях» №	71	(м. Дзержинськ,
Житомирської області) надруковано поправку, в якій говориться, що в попередньому номері з вини заступника завідуючого районним відділом культури т. Бичківського в графіку демонстрування кінофільмів допущено прикру помилку. Було надруковано: «Возвращение Василия Чортникова», а слід читати:	«Возвращение Василия
Бортникова» і далі за текстом».
Цікаво, що ж там було далі за текстом? А далі говорилося, що будуть демонструватися кінофільми «Далеко от Москвы», «Нет мира под Оливами», «Донецкие шахтары», «Украдекое счастье», «Корабли штурмуют Бастионы»...
Редактор газети т. Ільницький вважає, що в «перехрещенні» Бортникова на Чортникова винен т. Бичківський.
Дуже «далеко» від істини редактор газети! Чим шукати в чужому оці соломинку, чи не краще було б витягти з свого колоду і почати «штурмувати Бастіони» граматики?
В. ЛУЦЕНКО.
ДОРОГА ГОЛОВА
В районний центр із Слободи Прийшли постригтись два діди.
В Кіндрата чуб, як дим з труби! В Панька ж — хоч глобуса роби, Так облисів уже голубчик, — Тільки з боків лишився чубчик.
Тому з Панька й рішили взяти За стрижку голови півплати. Старий пита: — В чім річ, дівчата?
—	Та голова в вас лисувата!..
Скипів Панько:— Це що, насмішка? —
І вже кричить на перукарок:
—	За цюю голову в афішках Гітлер давав п'ять тисяч марок!..
Дмитро БІЛОУС
ПРО ВУЗЕНЬКЕ ВІКОНЕЧКО ТА ПУЗАТЕ СОНЕЧКО
Сам
Персона
Завтовшки з солом’яний куль,
А її він веде.
Як персоночку.
Тут вона ніжно так:
«Потримай редикюль,
Потримай,
Моє сонечко!»
Стріли знайомого—не дивина.
Сонечко каже: «А в мене новина: Знайомтесь — моя жона».
А вона —
Могла б тому сонечку
Бути і за донечку...
Справді,
Дома в сонечка
Є синок і донечка.
Сонечко моментами
їх з гада, помріє...
Платить аліменти їм
(Світить, та не гріє!)
Він,
Округлий товстун,
Для персоночки нуль,
Хоч і дуже з ним ніжна персоночка.
І побожно несе він її редикюль,
І ростуть собі роги
У сонечка.
Шлюб нерівний, говорять?
Нема почуття?
Він своїм задоволений місцем! йде пузатеє сонечко
В орбіті життя,
Тільки лисина світить місяцем.
Кажуть, мрії вона погубила хороші?
Гасне врода й міняється вдача? їй — плювать.
В неї мавп’яча шубка і гроші,
І лискуча машина, і дача...
Часто думає він:
«І до мене в віконечко
Щастя, нарешті, прийшло».
Часто дума вона:
«Якби миле це сонечко
Швидше навіки зайшло!»
Ярослав ГАШЕК
Ілюстрації О. КОЗЮРЕНКА
Біограф Я. Гашека Здена Анчик переконливо довів, що відомий памфлет «Про католицьку пресу» належить перу Ярослава Гашека. Надрукований вперше в 1908 р. без підпису автора, цей памфлет не включався в жодне видання творів славетного чеського сатирика, хоча не втратив своєї актуальності І до наших днів.
Недавно мене спіткало непоправне лихо. Померла моя тітонька, яку я, правда, не знав, але яка, мабуть, знала мене дуже добре й тому заповіла мені п’ятирічну підшивку часопису «Роза Домініканська» — органу якогось католицького братства. З якою метою вона учинила таке? Безумовно, тільки з щирим бажанням зробити мені приємність. Адже в одному із часописів тих написано:
«О, якби ж то віруючого читача журналу цього справжня, свята і життєдайна віра спонукала до релігійних роздумів, то будемо згідно духа церкви молитись і, хоч іще по світі яко в хмарі пилу мандруємо, досягнемо з допомогою святої церкви найвищої досконалості. Для цього старанно «Розу Домініканську» читаймо, а коли по ній як слід научимось,— научимось також, як висловився святий Августин, і як належить жити, а хто уміє як належить жити, з утіхою й помирає».
Ах, як добре, тітонько! Ти не бажала, щоб я помирав без утіхи Я читаю «Розу Домініканську», зупиняю людей на вулиці й питаю:
— Ви читали «Розу Домініканську»?
В корчму вже не ходжу, вечорами віддаюсь релігійним думкам і читаю святі журнали.
Читаю все. Оповідання, вірші, приказки, читаю і «Райський садочок». Потоки сліз ринуть з моїх очей. Я прочитав в одному з тих журналів оповідання «Озвірілий». В одному селі у Моравії жив негідник, що захотів у Велику п’ятницю влаштувати бенкет. Пішов він колоти своє порося. Коли він зв’язував його, то допустився нового гріха — вилаявся кілька разів. Небо, звичайно, не могло спокійно дивитися на негідника. Кара прийшла в ту ж хвилину. Негідник увігнав собі ніж у самісіньке
серце, на місці помер, а поросятко весело побігло у сільський прихід.
А скільки краси в оповіданні «Божі млини»! Справді: «Божі млини мелють помалу, але напевне». На даху костьолу працювали троє покрівельників: католик, євангеліст і невіруючий. Раптом сталось нещастя, бог захотів, щоб вони провалились на землю. І тут виявилось, шо невіруючий забився на смерть, євангеліст поламав собі ногу й руку, а католик залишився зовсім неушкоджений. Євангеліст, як тільки побачив це, одразу ж перейшов у католицьку віру.
В іншому оповіданні розповідається про те, як блискавка вдарила в групу робітників. І спалила тільки соціалістів. «Дякувати богові,— говорить автор,— тільки два із двадцяти були соціалістами». Як бачите, тут із соціалістами вийшло ще досить добре. Гірше було з одним соціалістом, який зустрівся з приход-ським ксьондзом і не привітав його. Параліч поклав кінець його земному існуванню.
Параліч, провидіння і блискавка—улюблені кари за людські гріхи. Вони замінюють інквізицію. Але оскільки церква не хоче відставати від цивілізації, то в одного католицького письменника розповідається про те, як невіруючого... переїхав автомобіль. Людина не може відірватись від таких цікавих оповідань!
Ви читали оповідання «Як єврей Краус став католиком»? Цей молодчик не вірив в існування чудес, поки ксьондз його не переконав.
— Ви думаєте, що чудес немає? Але слухайте, пане Краус,— сказав він.— Одного разу в п'ятницю я побачив малого хлопця, що сидів біля свого дому і їв ковбасу. Це мене, звичайно, розсердило так, що я почав молитися: «Господи боже, ти бачиш це святотатство, бачиш, як їдять у п’ятницю м’ясо. Господи боже, хай дім впаде на цього негідника». Але тут я подумав, що негідник ще занадто малий, — де ж йому знати, як він страшенно грішить? Тому я став молитися іще гарячіше: «Господи боже, прости його і не допускай, щоб дім
впав на цього маленького грішника». І послухайте, пане Краус, бог почув мою молитву, будинок не звалився на того хлопчика. Вірите вже в чудеса?
—	Вірю,— відповів Краус і негайно перейшов до католицької віри.
Як бачите, за цими оповіданнями, добре слово творить чудеса. Це слово здатне навіть запобігти бунтові. Візьміть хоч би оповідання «Слово своєчасно» в «Розі Домініканській».
Робітники працювали в одному маєтку за двадцять два крейцери в день. Раптом їм цього стало замало, вони застрайкували і пішли до власника маєтку. Але власник сказав страйкарям:
—	Люди добрі, не бийте мене, я вам усе поясню. Ходімо на кладовище.
На кладовищі він зміряв могилу бідного робітника, що недавно вмер.
—	Люди добрі,— сказав він,— ця могила два з половиною метра завдовжки. А тепер ходімо до мого склепу.
Зміряв метром могилу.
—	Люди добрі, — говорить, — моя могила теж два з половиною метра довжини, як і ваші могили. Отже, ідіть спокійно додому, ви бачите, що після смерті всі ми рівні.
Робітники, звичайно, послухались, вибачилися перед власником маєтку, працювали за двадцять два крейцери в день і милувалися смертю, яка знищує майнову нерівність.
Як бачите, католицька преса так легко вирішує соціальні питання, що людина не може відірватись від її часописів.
І самі напрошуються на думку чотири питання:
1) Що було б з родом людським без католицької преси?
2)	Що вже, дякуючи католицькій пресі, маємо з роду людського сьогодні?
3)	Що б з роду людського, завдяки католицькій пресі, ще бути могло?
4)	Що з роду людського, завдяки католицькій пресі, ще буде?
Закінчу віршем ксьондза з Гогенлога, духовного радника єпіскопства Бамберського:
Дружині грішній ти простив, Розбійника благословив... То й я надіюсь: ти почуєш Мої гарячії моління, Хоч і негідний я спасіння, Від пекла і мене врятуєш?
Читаючи католицьке писання чи то в прозі, чи у віршах, не можна не відзначити, що семилітня дитина зуміла б редагувати усю католицьку пресу.
Скорочений переклад з чеської.
Стояв гарячий липневий день. На Граків-ський склад Чугуївського пункту «Заготзерна» прибули з обласного центра поважні люди, щоб перевірити, як же той склад підготувався до приймання зерна нового врожаю.
Гукнули приїжджі завідуючого складом. Гукнули раз, гукнули вдруге — щось ніхто не обзивається. Аж за третім погуком з’явився чоловік із в’язкою ключів у руках. Підійшов він до прибулих, промимрив щось таке, вроді: «здрр-дрр-те...», і почав відмикати склад.
Простягнув чоловік руку, націливсь на замок і... штрик ключем у щілину між дошками. Витяг ключник ключа із щілини, ще пильніше прицілився і... штрик у дужку замка. Розвів після цього ключник руками і сказав:
— Е, та у нас же замки секретні... Спроста їх не відкриєш...
Але приїжджі зразу ж відкрили, в чому тут «секрет». Другого дня в Харківській облконто-рі «Заготзерна» з’явився наказ № 225, в якому говорилося:
«Зняти з роботи завідуючого Граківським складом Фролова Леоніда Степановича за вживання спиртних напоїв у робочий час».
Зняли. А Фролов хоч би тобі скривився. «Знайду, каже, ключика і відкрию замочок там, де мені треба».
І знайшов. Не встигло висохнути чорнило на наказі про зняття Фролова з роботи, як уже прилетів із Чугуєва до Харківської обласної
 контори «Заготзерна» папірець. У тому папірці найкращими фарбами малювався портрет Фролова, а далі йшла просьба про поновлення його на попередній роботі. Просив не хтось, а Чугуївський райком КП України.
Обласна контора «Заготзерна» зважила на просьбу і відповіла райкомові, що роботу Фролову можна дати, але менш відповідальну. Нехай, мовляв, попрацює без ключів у руках, виправиться, а потім буде видно.
Образився Фролов, почувши про таку відповідь, і відмовився від роботи на складі. Відмовився, бо мав рятівний талісман — отой самий чарівний ключ, про який він говорив.
Незабаром почав талісман діяти...
Наприкінці серпня в село Гракове прибув заступник голови виконкому Чугуївської райради т. Гончаренко. Зібрав він комуністів села і сказав їм коротеньке слово:
—	Так-от, товариші, щоб ви були в курсі, щоб не говорили потім... Рекомендуємо вам кандидатуру на голову сільради.
—	А хіба наш голова вмер?!— загули здивовані голоси.— Та ось же він сидить разом з нами, наш Олексій Максимович Миндар.
—	Бачте, складається така ситуація, що більше йому в сільраді не сидіти,— загадково відповів Гончаренко.
—	Та й чому?— здивувалися присутні.— Ми товариша Миндара всім народом обирали, і він виправдав наше довір’я. Подивіться хоч
би на клуб, який в селі збудовано за час його головування.
—	Клуб — клубом, а ви мене слухайте,— обірвав усіх Гончаренко.— Товариш Миндар уже нагодовувався, нехай дасть і другому догодовувати. А яку кандидатуру я вам рекомендую! Самого товариша Фролова! Вникніть!
—	Вникаємо! — почулися голоси.— Скажіть, за що зняли Фролова з роботи на складі «Заготзерна»?
Після такого запитання Гончаренко обвів присутніх скорботним поглядом і сказав:
—	За що зняли, питаєте?.. За те саме, чим усі ми грішні... Але ж подумайте, яка кандидатура? Скажу вам, що товариш Фролов — агроном, отож він поверне, куди треба.
—	А чого ж цей агроном не верне на колгоспне поле? — почулися сердиті запитання.
—	Посилали ми його в колгосп,— лагідно сказав Гончаренко,— а він не йде. Хоч ти йому під п’яти вогонь клади, а він не йде... А ось тепер, як посидить у сільраді та звикне, та втягнеться, то, може, й піде...
Комуністи обурились. Вони говорили про порушення демократії. Вони доводили, що віддавати село в руки пияка Фролова — злочин. Але Гончаренко припас на закуску таку пілюлю, від якої у присутніх пропала охота до суперечок.
—	Не погодитесь зі мною,— сказав сват з району,— то приїде на розмову сам голова райвиконкому товариш Масляник. Його не послухаєте — секретар райкому товариш Коваленко до вас прибуде. Подумайте?
Кінець Граківської комедії такий: було скликано для форми сесію сільради. І хоч не правомочною вона була, Фролов опинився на посаді голови сільради. То байдуже, що він не депутат сільради. Хоч і не депутат, так підходящий для районних керівників кандидат.
Що ж то за чарівний ключ у Фролова, що він усі двері ним відмикає? Хто його йому вручив? І за які такі заслуги?
Л. ГРОХА.
Л. ГАЛКІН
ТОНКА МЕХАНІКА
В Лукича значна посада, І вважає він тому: Головою на нарадах Можна бути лиш йому.
Перед кожною нарадою Виступає він з порадою: — Точність — от всьому фундамент. В нашім ділі головне — Пам’ятати про регламенті — І в годинник пальцем ткне.
А годинник, наче казка, Не годинник — агрегат: Різних стрілок ціла в’язка, Й хитромудрий циферблат.
Той годинник так працює, Що людей усіх дивує!
Як швейцара діда Марка Критикують крикуни, Як розносять секретарку В довгих виступах вони,— Гнат Лукич спокійно жде, А годинник ледве йде.
Стрілки крутяться тихенько, Мов гальмують часу плин, Головуючий не дзенька Олівцями об графин.
Та трапляється й неждане: Гнат Лукич з-під лоба гляне, Заморга очима часто, Як, рубаючи з плеча, Критикує хтось начальство, Тобто Гната Лукича.
В ці хвилини неодмінно Затремтить його рука, І закрутиться годинник. Як пропелер літака.
Гнат Лукич його угору Строгим жестом піднесе Й скаже грізно і суворо: — Час минув. Кінчайте. Все!..
Ну й годинник! Незвичайний, Хитрий, хитрий, наче лис. Цей годинник І начальник Мають безліч спільних рис.
Переклад з російської.
Мал. В. ШУНЬКА
— Вам сказано: приходьте завтра! Що таке? Далеко живете? Гаразд. Я піду вам назустріч: приходьте післязавтра...
ДРУЖЕ ПЕРЧЕ!
Вирішили ми збудувати на станції Разіно склад для зберігання солі.
Почали з того, що* звернулися до управління Південно-Західної залізниці з проханням виділити на станції ділянку для нашого будівництва. Потім заходилися заготовляти будівельний матеріал. Матеріал заготовили, а будівництва не почали, бо не мали відповіді від управління Південно-Західної залізниці.
Два роки добиваємось ми тієї відповіді і нічого добитися не можемо. Скоро уже й заготовлений матеріал погниє.
Чим ми, Перче, насолили керівникам управління Південно-Західної залізниці, що вони так бездушно ставляться до нас?!
М. ЛЕЩОВ, голова правління Дзержинської райспоживспілки.
Житомирська
область.
ТОВАРИШУ ПЕРЧЕ!
ПЕРЕДОВИКИ
Ти гадаєш, що чим більше на підприємстві передових робітників, тим краще? Досі й ми так думали. Та виходить — помилялися! Не знаємо, як де, але в нас, у тресті «Ватутінвугілля», число передовиків суворо лімітоване і перевищувати його без дозволу начальника відділу кадрів т. Бі-лоусова не можна. Не віриш? А прочитай його телефонограму.
«Начальникові розрізу тов. Гаврилову П. В.
Повідомте трестові прізвища й професії трудящих, гідних винесення подяки в наказі по тресту... Кількість трудящих по вашому підприємству встановлюється не більше кількості представлених на 1 травня 1954 р.
Нач. відділу кадрів тресту Б і л о у с о в». Бачиш, Перче, як Білоусов дбає про збереження сталих показників кількості передовиків на підприємстві!
Виходить, старайтеся, шахтарі, та помалу!
С ПАНЗЮК. м. Ватутіне, Звенигородського району,
Черкаської області.
Мал. К. АГНІТА
У великому селі Плахтіївці (Одеська область) — п’ять укрупнених колгоспів, а клубу нема. Виконком Саратської райради питанням культури приділяє мало уваги. (З листа до редакції).
Голова виконкому. — Чого ти грюкаєш? А ще культурним називаєшся!
ШАНОВНИЙ ПЕРЧЕ!
Допоможи нам встановити зв’язок з управлінням Сталінської залізниці, яке міститься в Дніпропетровську. Перервався цей зв’язок за таких обставин. Міністерство шляхів СРСР ще на початку червня запропонувало управлінню залізниці виділити для потреб «Укр-водбуду» 11 кілометрів старих, придатних ще рейок і 10 стрілочних переводів.
За час, що минув від початку червня, нам ледве пощастило одержати півтора кілометра рейок. Незважаючи на десятки наших листів, телеграм і радіограм,
в яких ми благаємо швидше дати рейки і не зривати наших планів, ми жодного кілометра рейок не ооержали. Останнім часом «Укрводбуд» бомбардує управління виключно радіограмами, але наші позивні, мабуть, до нього не доходять.
Дозволь нам, Перче, зв’язатися з Дніпропетровськом на твоїй хвилі. Може, хоч вона проб'є бюрократичні перешкоди, й ми, нарешті, одержимо рейки й стрілки.
•
—	Не гнівайтеся, товариші колгоспники,— заспокоїло нас управління— Ось пришлемо комісію, вона розбереться...
їхала та комісія, їхала, та не доїхала. Приїхав замість неї десятник Бу дико
—	Кажете, шепочуть репродуктори? Та я враз зроблю... О, в мене вони не будуть шепотіти...
І справді не шепочуть, бо Будико запломбував радіовузол. Виходить, у людей свято, а в нас і радіо знято.
А. ГОРДІЄНКО,
А. МАЛЬЦЕВ. Будьоннівський район, Сталінської області.
Н. РИБАЛЬЧЕНКО, начальник відділу контори матеріально-технічного постачання «Укрводбуду».
ЛЮБИ И ПЕРЧЕ!
Ну, до чого ж хороший договір уклав наш колгосп їм Леніна із Сталінським будівельно-монтажним управлінням радіофікації! Які приємні обіцянки давали нам:
— Та за 44 тисячі карбованців у вас щодня буде свято! Ніколи нас не забудете!
І правду казали — нема дня й години, щоб ми
іх не згадували.
Мали поставити радіовузол потужністю на 500 ватт, а поставили на 100 ватт. Не дивно, що репродуктори не говорили, а тільки шепотіли.
★	У Перці К» 16 писалося про те. що обласні трести «Масло-сирпрому» (зокрема Станіславський) незадовільно провадять закупівлі молока.
На виробничій нараді колективу Станіславського тресту виступ Перця був обговорений і визнаний правильним. Накреслено заходи, спрямовані на посилення закупівель молока в області. Встановлено контроль за виконанням запланованих завдань.
★	У Перці № 17 було надруковано фейлетона «Про чайні рядові й незвичайні». Правління Укоопспілки зобов’язало керівників Полтавської, Черкаської. Ровенської, Хмельницької і Чернігівської облспоживспілок виправити недоліки, про які писалося у фейлетоні.
Правління Укоопспілки розробило заходи, скеровані на поліпшення роботи закладів громадського харчування споживчої кооперації.
★	Колгоспники артілі «Червоний Жовтень», Краснокутського рарону на Харківщині, написали Перцеві листа про порушення фінансової дисципліни і Статуту сільгоспартілі головою цього колгоспу Синельниковим та бухгалтером Бакст.
Рішенням загальних зборів артілі «Червоний Жовтень» Синельникова і Бакет з роботи знято. Завдані колгоспові збитки відшкодовуються за рахунок винних.
★	Працівник Дніпропетровського металургійного заводу ім Комінтерну Іванов І. В. поскаржився редакції на те, що дирекція заводу довгий час не видавала йому премії за подану ним раціоналізаторську пропозицію.
Після втручання в цю справу редакції Перця — премію т Іванову видано.