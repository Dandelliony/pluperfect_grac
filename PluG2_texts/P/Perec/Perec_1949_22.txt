НЕПЕРЕДБАЧЕНИЙ ЗАХОДАМИ ВИПАДОК
Подекуди ще й досі планують заходи, пишуть інструкції замість конкретної, ділової підготовки до зими»
ЯК СНІГ НА ГОЛОВУ
Чи можуть бути які-небудь сумніви в тому, що коли імперіалісти розв’яжуть третю світову війну, то ця війна буде могилою вже не для окремих капіталістичних держав, а для всього світового капіталізму.
(З доповіді Г. М. Маленкова про 32-і роковини Великої Жовтневої соціалістичної революції').
Мал. Бор. ЄФИМОВА
По дорозі туди, де Макар телят не пас.
Надійшло повідомлення про те, що західно-берлінський муніципалітет добився перших серйозних успіхів по впровадженню в німецький побут
американського способу життя: 25 процентів населення західного Берліна —• безробітні.
Американські газети повідомляють про великий успіх гастролей прем’єра Індії Неру У Вошінгтоні. Арію індійського гостя «Я ваш слуга покірний, я вірний ваш лакей» у Білому домі зустріли бурхливими оплесками.
ЛИСТ ДИРЕКТОРОВІ ВИДАВНИЦТВА «МИСТЕЦТВО» ТОВ. М. О. ДОНСЬКОМУ
Здоровенькі були, Миколо Олексійовичу!
Дозвольте розказати Вам про одну історію. До неї Ви маєте безпосереднє відношення. Ви, якщо так можна висловитись, є її хрещеним батьком.
Початок цієї історії — веселий, кінець — сумний. Отож і почнемо спочатку про веселий початок. Одержав я нещодавно листа від своїх читачів-колгоспників з Одеської області: «Ти й не підозріваєш, товаришу Перець, — пишуть вони, що в тебе появився серйозний конкурент. І знаєш хто? Видавництво «Мистецтво»! Підтягнись, бо затьмарить воно тебе, як двічі-два. Подивись ка' оцей плакат, що ми його посилаємо, і ти на власні очі пересвідчишся, з якими ненеревершеними майстрами сміху тобі доведеться змагатися».
Далі автори листа розповідають, скільки реготу, скільки веселих розмов викликав цей плакат на селі.
— Ну й прекрасно! Значить, нашого полку прибуло! Значить, видавництво «Мистецтво», нарешті, прийняло на озброєння сатиру й гумор! Яка ж це конкуренція? Це радісний факт! Це братерство по зброї! — бадьоро вигукував я, розгортаючи заповітний плакат.
Розгорнув, подивився (тут уже починається сумна частина історії) і, вірите, очам своїм не повірив. Переді мною лежав плакат на абсолютно, як кажуть, серйозну тему. Так в чому ж річ? Чому він викликав такий веселий сміх, коли в ньому навіть елементів гумору немає? Придивився уважніше й мені стало сумно. Сумно за ваше шановне видавництво, шановний Миколо Олексійовичу. Сміялися колгоспники над видавництвом, над автором плаката художником Габовичем, над редактором Бахмутовим, над їх елементарною неграмотністю.
На плакаті ліворуч намальовано електро-трактор, але цей дивовижний гібрид танкетки з підйомним краном так подібний до справжнього електротрактора, як слон — до трепетної лані. Створити таку машину могла тільки буйна фантазія художника Габовича, підігріта, очевидно, чималою сумою гонорару. А праворуч на плакаті художник відобразив момент електродоїння корови. Ах, який це потрясаю-чий момент! Щось подібне можна знайти тільки в геніального Марка Твена (див, «Як я редагував сільськогосподарську газету»). А яка «оригінальна» електродоїлка!.. Ні, _за допомогою такого знаряддя можна видоїти лише касу видавництва, не більше й не менше.
Брак-плакат, виданий з Вашої легкої руки, шановний Миколо Олексійовичу, п’ятдесяти-тисячним тиражем, — це, на жаль, не перший мистецький блин комом для, села. Даруйте нам. але селу потрібні не «блини комом», а плакати.
Плакати виразні!
Плакати дохідливії
Плакати змістовні!
Плакати високохудожні!
Плакати, що збуджують думку, що підносять сили хліборобів в боротьбі за нові успіхи соціалістичного сільського господарства. Дайте їх, нарешті!
Бажаємо доброго здоров’я і всіляких успіхів на мистецько-видавничій ниві.
Привіт від усього серця.
Од Вашого ПЕРЦЯ.
Степан ОЛІЙНИК
Людям властиво перебільшувати. І в нашому середовищі є товариші, які мають цей порок. Ці люди, якщо почи-нають чимсь захоплюватися, то обо* в’язково роблять це захлинаючись. Вони не можуть правильно оцінювати успіхи і в той же час підмічати хиби для того, щоб їх усувати.
(З доповіді Г. М. Маленкова про 324 роковини Великої Жовтневої соціалістичної революції).
Завод, який зветься «Чавунна плита», Робив звичайнісінькі плити.
Задача, як кажуть, ясна і проста: Побільш їх і краще робити!
Та часто директор за плити оці Такий «наганяй» мав добрячий,
Що совавсь, вертівсь на дубовім стільці, Немов на плиті на гарячій.
Нарешті, узявся за діло як слід. Нарешті — по тресту був першим: Серпневого плану по випуску плит Процентів на сім перевершив!
І сталась з людиною зміна крута: Сп’янівши від успіху того,
Директор заводу «Чавунна плита» Влюбився... у себе ж самого!
Щодня захлинався: «На сто!
Та ще й сім!..» Де збори — там він на трибуні. Розкаже... і гордо з трибуни усім Показує плити чавунні,
— На мене рівняйтесь! Бо я досягнув Високої слави і честі!
Днів тридцять тому — я відсталим ще був, А зараз я першим у тресті!..
Словам самохвальства утративши лік, П’янів він від успіху цього.
Тримався бундючно, немов той індик — Закоханий... в себе самого!
Писав про свій досвід в газети статті! — Про те, як зумів він зробити,
Щоб гордо стоять на такій висоті
Й давати зверхпланові плити!
Росла папірців хвастовитих гора...
Цехи вже одвідувать годі.
Що дужче звучала ця пісня стара,
То гіршали справи в заводі.
—	Іване Петровичу! Скоро зима!
Де ж плити? — замовник наляже.
—	Знать, скоро зготуєм, коли ще нема! — Директор у відповідь скаже.
Ласкаво всміхнеться: — Які ви чудні!
Ще є «неув’язочки» скрізь ці.
Ви краще одвітьте, шановний, мені:
Хто в тресті на першому місці?
Ото-то! А скарга, їй-право, пуста —
Не втратим ми нашої честі.
Ви ж чули — завод наш «Чавунна плита» На першому місці у тресті!
...Баюкавсь він доти, задерши свій ніс,
У цій самохвальства колисці,
Що сам і несчувсь, як... поїхав униз,
І сів на... останньому місці.
Та духом не пада! Зостався таким:
Кого не зустріне у МІСТІ,
То гордо й запально розказує всім, Що... був він на першому місці!
...Подібне в роботі лиш з тими бува,
У кого — як успіх здобуде ’—
Йде обертом власна ж його голова!
...Тож хай з вами цього не буде!
НА КИТАЙСЬКИХ КОМУНІКАЦІЯХ
Вузли, що їх досі міцно тримають у своїх руках гомінданівці.
ДОБРА ОЗНАКА
Папа римський відлучає від церкви католиків, які співчувають комуністам і навіть тих, хто читає комуністичну літературу.
(З газет).
—	Коли мені минув рік, — мама відлучила мене від грудей. Тепер, коли мені минуло тридцять, — папа відлучив мене від церкви.
—	І що ж?
—	Прекрасно! І те, й те — ознаки росту.
Одяг, пошитий в ательє індпошиїву рай-промкомбінату Молотовського району м. Києва. придатний лише для того, щоб ним горобців лякати. (З листа до редакції).
КРИВЕ ДЗЕРКАЛО
Дуже потрібна річ для деяких кравецьких майстерень.
ПРО ВОВКА ПОМОВКА
ИСЛИВЕЦЬ М. Н. Чуприна вагається: чи справді корисну справу зробив він, забивши трьох вовченят?
У Липово-Долинській (Сумська область) заготівельній базі райспоживспілки мисливця гаряче вітали за вдале полювання. Однак, коли мова зайшла про винагороду за знищення хижаків, в заготівельній базі почали гадати над шкірками: голови — вовчі, хвости — теж вовчі, і шерсть вовча, і вуха вовчі. А втім, хто його знає, може це не вовки, а собаки?
І вирішено було — утриматись від виплати премії Подався тоді мисливець із шкірками в Ромни, в контору Заготживсировини. Там теме мисливця вітали. І теме гадали: хвости вовчі, голови вовчі, шерсть вовча, вуха •— теж вовчі...
—	А може це не вовки, а собаки? Треба вияснити...
Як було б добре, щоб кожен вовк мав хоч яку-не-будь посвідку, що він справді вовк, а не собака! Прав, да, товариші заготувачі?
УА! У А!
1 ТАК звичайно кричить немовля, і щоб його втихомирити, йому дають сосну.
В аптеці Кп- 108 міста Кривий Ріг ми бачили юнака отак років на вісімнадцять, який тримав в кожній руці по сосці і теж кричав:
—	У А! Ви за це будете відповідати У А! Я буду скаржитись УА!
Юнак обіцяв скаржитись УА — управлінню аптеками але не цурався і нас:
Я прошу, — сказав він, — марлю, а мені до неї ще її соски дають. Без сосок марлю не відпускають ні в одній аптеці Кривого Рога. А навіщо мені оті соски, коли я ще навіть не одружений?
—	А ви б взяли, — радить хтось юнакові, — та написали про це аптечному начальству в Київ.
—	Б УА?
—	Ага.
— Де там, — втручається в розмову інший відвідувач аптеки. — Був я недавно в Києві. Там деякі аптеки під самим носом того УА теж торгують з «нагрузками'». Так що, будьте певні, в УА про цс добре знають.
Знають, чи ні в УА? Га?
ДЯДІ, З ШКОЛИ ВИБИРАЙТЕСЬ!
РОЗПАЛІ новий навчальний рік. Пройдімося по класах Ананьївської середньої школи № 2 (Одещина) і простежимо за ходом учбового процесу
Ось у цьому будиночку до війни вчилися учні МОЛОДШИХ класів. І тепер там можна зустріти учнів, але то вже не школярі а учні складальники. — міськрада передала це приміщення під друкарню
А що за веселий гемін лине з сусіднього шкільно го будинку? Ні, то не діти, то дорослі дяді 1 тьоті танцюють. Була тут колись школа, тепер —• районний клуб.
Треба віддати належне керівникам Ананьева, не за були вони й про дітей: їм великодушно дозволено вчитися в три зміни в єдиному приміщенні, яке ще не встигли забрати.
Ходять діти перед своїми колишніми шкільними будинками і бідкаються:
— І не соромно отим дядям гак кривдити малих. Мабуть, самі ніколи в школі не вчилися.
Помиляєтесь, діти! Дяді вчилися, тільки їх кудовчили...
НА КАЗЕННОМУ УТРИМАННІ
ПІІЦАНЦІ, на Вінниччині, районний комітет ДТСАРМ’у міститься в планшеті голови райкому т. Вербицького. Іменно в планшеті а не деінде, бо в приміщенні райкому ДТСАРМ’у живе колишній голова райкому т. Шидловський. Розташувався він там, як дома, на повному казенному утриманні: за квартиру не платить, за електрику теж. Прийнята півроку тому постанова райвиконкому № 52, яка зобов’язує т. Шидловського звільнити чуже приміщення, до двору, як кажуть, не доведена і залишилась пустим папірцем. Тимчасом колишній голова ДТСАРМ’у встиг уже розвалити половину зайнятого ним 6v-динку.
За розвал діяльності ДТСАРМ’у в районі догадалися зняти т. Шидловського з роботи. Як жаль, що ніхто не догадається виселити його з державного приміщення хоча б за розвал житлового фонду.
«ВУЛИКИ ВАШІ, А МЕД НАШ!»
ОЛОВА правління колгоспу «Червоний Жовтень». села Старосілля, Андрушівського району. Житомирської області. В. М. Черняк привласнив шість колгоспних вуликів.
Думаєте порожніх?
Ні! З бджолами й з медом.
Вулики стояли на колгоспній пасіці, доглядав за ними колгоспний пасічник т. Музичук. підгодовував він бджіл колгоспним цукром, — а мед забирав собі голова Черняк.
Як це зветься?
По-нашому — крадіжка!
Коли це виявилось і коли Чернякові було запропоновано повернути пасіку колгоспові, а рахівникові записати їх, як колгоспне майно. Черняк заявив:
—	То тільки вулики колгоспні, а бджоли мої! Можна навіть і так сказати:
—	Вулики колгоспні, бджоли колгоспні, — а мед мій!
Коли про зловживання Черняка дізналися в районі та в області. Черняк узяв та й... перевіз вулики додому.
Та ще й на тих, хто вимагав повернути вулики колгоспові. Черняк нахваляється:
—	Я вам! Я вам покажу*
Ну, добре! Трапляються, на жаль, отакі черняки, що не відрізняють, де добро громадське, а де своє. А як же районні керівники, як обласні на це дивляться?
Секретар Андрушівського райкому КП(б)У т. Мишак про це знає?
Знає!
Голова виконкому райради депутатів трудящих т. Михайленко про це знає?
Знає!
Районний прокурор про це знає?
Знає!
Начальник оргколгоспного відділу обласного управління сільського господарства т. Скородинський про це знає?
Знає!
Усі, виходить, знають, а Черняк вулики покрав і краденим медом ласує!
ЗСИПНИЙ ПУНКТ ЗАХІДНОЇ ЄВРОПИ
Відомо, що щорічні асигнування на так звану «допомогу» за «планом Маршалла» країнам Західної Європи становляті» близько 4 млрд. доларів. І ось виявляється. що в той же час основні маршал .візовані країни під тиском Сполучених Штатів Америки витрачають щороку на гонку озброєнь, на розгул мілітаризму понад б млрд. доларів.
(З доповіді Г. М. Маленкова про 32-і роковини Великої Жовтневої соціалістичної революції) .
Мал. С. САМУМА
На книжковому ринку важко знайти народні казки.
(З листа до редакції).
ДИРЕКТОР ВИДАВНИЦТВА: — Обіцяю, діти, видати в наступному році велику збірку народних казок.
ДІТИ: — А це не казка?
Остап ВИШНЯ
Ілюстрації* БЕ-ША
АПИСАТИ те, що ви нижче прочитаєте, ми напишемо, хоч, правду казавши, дуже про це боїмося писати, щоб, бува, читачі наші, прочитавши, не кинулися скопом до Вінницького облсуду одсуджувати собі хати, які їм на території Вінниччини сподобаються.
У селі Бершаді, Вінницької області, в колгоспі ім. Будьонного, живе колгоспниця-стахановка Марія Силь-вестрівна Іллюхіна. Працює Марія Сильвестрівна на колгоспній свинофермі за свинарку, працює чесно, сумлінно
 і одержує за це у додаткову оплату від колгоспу поросята.
Не поталанило М. С. Іллюхіній в особистому житті: 1944 року вона віддалася за Павла Іллюхіна. Павло Іллюхін пішов до армії, Марія Сильвестрівна залишилася з його матір'ю. Але свекруха попалася з гадючих спинок, — вона вже через два місяці вигнала невістку з хати, — опинилася Марія на вулиці.
Та не залишили товариші колгоспники свою кращу свинарку без допомоги: правління колгоспу наділило їй садибу й допомогло збудувати хату.
1947 року повертається з армії Павло Іллюхін. З Марією Сильвест-рівною Павло жити не схотів, пішов до іншої.
Хоч не до вподоби Павлові Марія Сильвестрівна, та дуже йому сподобалася її нова хата.
І що ви гадаєте?
Павло Іллюхін подає до суду, щоб суд присудив йому хату Марії Сильвестрівни.
Народний суд Бершадського району і одної й другої дільниці відмовив, розуміється, Павлові в його претензії на чуже майно.
Так у Бершаді єсть адвокат Нісензон, а в адво ката Нісензона за секретаря працює друга дружина Павла Іллюхіна, так Нісензон пише заяву до Вінницького облсуду, — і що ви гадаєте? Вінницький облсуд
 ухвалює рішення, щоб Марія Іллюхіна сплатила Павлові 8 тисяч карбованців, половину вартості хати.
За віщо? З якої речі?
Судвиконавець Вакулін, одержавши рішення облсуду, приходить до Маріїної хати, коли Марія працювала на свинофермі, викидає речі з хати, хату опечатує, а через тиждень (Марія не сплатила 8 тисяч!) оддає ключі Павлові, — і Павло — хазяїн!
Тепер у Павла Іллюхіна дві хати, а краща колгоспна свинарка стахановка Марія Сильвестрівна Іллюхіна опинилась на вулиці!
З великим трудом, за допомогою райкому партії, Марії Іллюхіній видали копію рішення облсуду, щоб оскаржити те рішення.
Послала Марія Іллюхіна скаргу на неправильне рішення облсуду до Москви.
Нема та й нема з Москви відповіді.
їде її стара мати сама до Москви, шукає скаргу — не надходила, виявляється, туди Маріїна скарга.
А що ж виявляється?
А виявляється те, що в Бершадській філії зв’язку працює двоюрідний брат Павла Іллюхіна Поштовенко...
Не проскочила скарга через Поштовенка!..
І правління колгоспу ім. Будьонного, і колгоспники стверджують,
що хату будувала, за допомогою правління колгоспу, Марія Сильвестрівна, шо Павла Іллюхіна й близько тоді не було, і що він палець об палець не вдарив при будуванні хати, а тепер, бачите, ходить і посвистує:
— Ага?! Взяла?! Я — хазяїн!
Ми не маємо ніякого сумніву, що Марія Сильвестрівна житиме в своїй хаті, а всім, хто вчинив несправедливість, буде соромно.
А може й ще більше!

ДОРОГИЙ ПЕРЧЕ!
Та не переконав цей довід працівників цукрокомбінату. Вони випровадили рибалку.
І от — з того дня. як припинилося рибальство, припинилася і видача грошей з банку на зарплату працівникам цукрокомбінату. Місяць, другий, третій...
Тепер робітники цукрокомбінату добре знають. хто такий Врубель і на що він здатний.
Т. ЗАДОРОЖНИИ. Г. ДАНИЛЕНКО. Уланівський район. Вінницької області.
Робітники Запорізького автогенного заводу не без підстав пишалися своїм клубом. І лекцію тут послухати можна було, і журнал почитати, І виставу побачити.
Завітав якось до клубу Володимир Кузьмич Толмачов. Зайшов і вийти не зміг. Дуже сподобалося йому наше культурне вогнище. Захоплення Володимира Кузьмича захопило і його підлеглих. Вони теж переселились в клуб разом із своїми письмовими столами, паперами, чорнильницями.
Ось уже минає рік, як припинилась на заводі клубна робота. Уже рік, як профспілкова і партійна організації заводу ніяк не можуть випровадити з клубу нечемних гостей.
Доведеться, очевидно, звертатись до суду. Тільки не знаємо^ чи насміли гься суддя 7 дільниці м. Запоріжжя Володимир Кузьмич Толмачов тривожити Володимира Кузьмича Толмачова, який засидівся в нашому клубі.
Секретар парторганізації В. ПІВНЕНКО, Голова завкому А. ТИРАСПОЛЬСЬКИЙ.
м. Запоріжжя.
вадити гурткову роботу, ніде навіть скласти паливо, завезене на зиму.
Хто ж доповнить тепер цю розповідь про любов Безуглого розділом про його підступність?
Є. ГОРОШКО, зав. Лебединськям піонерським клубом.
Сумська область.
ТОВАРИШУ ПЕРЕЦЬ!
Уяви собі ідилічну картину: верба над ставом, а під вербою — рибалка.
Картина прямо-таки мальовнича.
І ось на фоні цього красивого видовища виринає дві постаті працівників Жданівського цукрокомбінату (Вінниччина).
—	Хіба не знаєте, що тут рибалити заборонено?! Змотуйте вудочки, дорогий товаришу...
—	Знаю, що заборонено, — відповідає рибалка, — .але не на всіх заборона поширюється. У мене записка є. Я тесть Врубеля, Знаєте Врубеля. керуючого Хмільницькою філією Держбанку?
ПЕРЕЦЬ ДОПОМІГ
У № 14 ПЕРЕЦЬ вмістив листа т. Сокура — голови правління колгоспу «Комінтерн» Н.-Бузь-кого району (Миколаївщина) про те, що артіль здала під закупку автомашини 20 тонн молока, але з вини місцевих організацій машини досі не одержано.
Як повідомив редакцію Укрголовмаслопром, для колгоспу «Комінтерн» відвантажено автомашину.
* * *
В № 17 ПЕРЕЦЬ опублікував замітку під заголовком «Баня. Циба і коза».
Виконком М.-Дівицької райради (Чернігівська обл.) повідомив, що роботу бані в райцентрі налагоджено.
Робітники Слов’янського міськпромкомбінату тт. Рубан та Хаба поскаржилися ПЕРЦЮ на директора комбінату Зімакова, який не дбав про виконання виробничого плану.
На просьбу редакції Слов’янський міськком КП(б)У на місці перевірив факти, зазначені в листі. Факти підтвердилися. Рішенням бюро міськкому КП(б)У директор міськпромкомбінату Зімаков знятий з роботи.
ЛЮБИЙ ПЕРЧЕ!
Навесні цього року нашій тракторній бригаді за найкращі показники в соціалістичному змаганні було присуджено премію: радіоприймач «Родина» і 900 карбованців грошей. Наказ про це підписали директор нашої Черкаської МТС т, Грисенко і його заступник т. Кузьмичов.
Тобі, Перче, напевно цікаво знати, які радіопередачі ми вже слухали? Повинні тебе опечалити: слухаємо весь час одну і ту ж пісню: «Не хвилюйтесь, премія —- не вовк, в ліс не втече». Виконавцями цієї пісні є той же директор МТС т. Грисенко і той же його заступник т. Кузьмичов, які підписали наказ про преміювання.
Признатись, набрид нам цей одноманітний репертуар. Нагадай, Перче, про це керівникам МТС.
Трактористи: М. НОТКА, Ф. СІРЕНКО, Н. НЕТАХАТА, Ф. ГОРДІЄНКО, Ю. КРУТІНЬ, В. ВАЙДА, М. ЧЕЧЕЛЬ, В. СОТУЛА, П. ПРИХНО, М. СТАРОВ, І. СТАРОВ.
Черкаський район,
Київської області.
ШАНОВНИЙ ПЕРЧЕ!
Чи знаєш ти, як любить дітей т. Безуглий? Ні. ти, мабуть, не знаєш цього. Він любить їх донестями. Він буквально ні на хвилину не може розлучитися з ними. Це в Лебедині всім відомо: і виконкому міськради, 1 прокуратурі, і іншим міським організаціям. Ще в минулому році, як був т. Безуглий завідуючим піонерським клубом, зайняв він собі під житло дві клубні кімнати, в додачу прихопив сарай, і з того часу — ані кроку з місця.
Міськрада пропонувала йому ордер на іншу квартиру — не схотів. Прокурор наказав звільнити клубне приміщення — не послухав. Я, каже, звик до дитячого товариства. Люблю дітей!
Але піонери чомусь не відповідають йому взаємністю. Вони скаржаться, що їм ніде про-
В Лихівському районному клубі (Дніпропетровська область), крім танців, нічого не побачиш і не почуєш.
(З листа до редакції).
Мал. В. ГЛИВЕНКА
Треба було написати навпаки: При школі танців — клуб.
ЩО до чого...
Мал. В. СЛИЩЕНКА
—	Чому ви розганяєте мирну демонстрацію?
—	Тому Й розганяємо, що вона мирна!