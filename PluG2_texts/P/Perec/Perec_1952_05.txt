ПЕРША БУДОВА КОМУНІЗМУ СТАЄ ДО ЛАДУ
Дон (до Волги). — Здрастуй, красуне! Все життя мріяв зустрітися з тобою!



Мал. В. ГЛИВЕНКА

БЕРЕЗЕНЬ 1952 р.
РІК ВИДАННЯ XII
ЦІНА 1 КРБ.




Лист прокуророві
Великобагачанського району, Полтавської області,
тов. РЕДІИУ А. П.
Шановний Андрію Панасовичу?
У Радивонівці, Великобагачанського району, з давніх пір звив собі гніздо Журавель. Це не той, Андрію Панасовичу, добродушний, симпатичний довгоногий птах, про якого багато хороших казок складено, про якого в пісні співається:
Жили собі журавель та журавочка, Наносили сінця повні ясельця.
Журавель, з яким оце я хочу вас познайомити і привернути вашу до нього увагу,— птах дуже зловредний і капосний. Як налетить уже на кого цей Журавель — держись!
— Я, брат, птиця неабияка. Я, брат, такий, що заклюю кого завгодно,— вихваляється на селі Журавель.
Бояться його в Радивонівці, як вогню. Особливо працівники місцевої лікарні.
Що ж він за один, цей Журавель?
Коротко. Журавель Федір Олексійович — людина без певної професії, без певних занять. Живе, як сказано вже вище, у Радивонівці. Кілька разів обіймав посаду завгоспа лікарні і кілька разів його виганяли за безгосподарність та інші непристойні штуки.
З тих пір і осатанів Журавель. З тих пір і почав він клювати своїх «ворогів». У Журавля буйна фантазія і метке перо. Він весь час пише. Пише куди завгодно і що завгодно. За одним присідом він може сотворити 4—5 анонімок і неанонімок і гамузом оббрехати цілу групу чесних людей. Пасквілянт і наклепник з ліричним пташиним прізвищем, не моргнувши оком, може написати про молоду лікарку, яка ніколи й чарки в руках не тримала, що вона «безпробудна п’яниця і хуліганка». Він може написати, що директор МТС обробляє державним трактором власний город, що місцеві активісти — всі до одного шелихвости і правопорушники. Ні перед чим не зупиняється Журавель-наклепник.
У 1951 році в Радивонівку на посаду завідувача лікарні приїхала випускниця Київського медінституту Є. Г. Карбоненко. На долю молодого радянського спеціаліста випала нелегка ділянка роботи. Лікарня потребувала капітального ремонту, господарство, яким відав Журавель, було занедбане. Все, все тут вимагало хазяйського ока й роботящих рук.
Лікар Карбоненко гаряче взялася за доручене діло. За якийсь місяць лікарня стала, мов писанка. Молодій лікарці допомагали всі: райвиконком, райвідділ охорони здоров’я, сільрада, колгосп, колгоспники, медперсонал. Не допомагав, а заважав їй тільки завгосп Журавель.
Є. Г. Карбоненко сказали тихенько:
Не зважайте і не зачіпайте, заклює. Вже кількох лікарів звідси вижив.
Але т. Карбоненко не могла миритися з неробством завгоспа. Вона звільнила ледаря з лікарні. 1 правильно зробила!
Як шуліка напав Журавель на т. Карбоненко.
— Карбоненко смертним боєм б’є своїх підлеглих, бездушно ставиться до хворих! — строчить наклепник в районну газету.
—	Карбоненко систематично пиячить й розвалює роботу лікарні! — пише пасквілянт до редакції журналу «Перець».
—	Карбоненко така! Карбоненко сяка! Карбоненко сяка й така! — «сигналізує» Журавель у всі кінці, в усі інстанції області й республіки.
У Радивонівку приїжджають різні комісії, представники. Починаються обслідування, ревізії, опити, розпити. І ніхто нічого поганого не знаходить. Всі приходять до одного висновку:
—	Злісна кляуза, наклеп на молодого, чесного спеціаліста.
«А я все-таки її доконаю»,— бадьориться Журавель і знову строчить. Строчить, пише, вигадує, бреше, і його дрібненька душа радіє-грає, наче по ній хто смичком водить.
Жоден сигнал, жоден лист, підписаний він чи анонімний, не залишається у нас без уваги. Пе можна залишити без уваги й пасквілянтські «сигнали» та «листи» Журавля, який, зловживаючи високим правом радянського громадянина, зводить злісні наклепи на чесних людей.
Тому й прошу вас уклінно, Андрію Панасовичу: вріжте Журавлеві крильця. Зробіть це, будь ласка, так, як годиться, од усього серця.
Од вашого ПЕР ЦЯ.
Мал. Р. МАТУСЕВИЧА
Гонка озброєнь...
...і її неминучий фініш.
Сергій ВОСКРЕКАСЕНКО

Заручені в парк увійшли, як весна,— Дванадцять красунь і красавців дванадцять.
Дванадцять баянів у парку луна, Дванадцять гармоній у парку яряться.
Співа під баяни природа сама, І пісня та лине до неба.
Скучних і нудних на весіллі нема, Та їх взагалі нам не треба.
Вся шахта гуля, мов родина одна, Гуляє згуртована, дружна, щаслива. Удосталь наливок, горілки й вина, Дубові бочки рутченківського пива.
Співає, танцює природа сама, І радість у кожній оселі.
У парку тверезих і п'яних нема, Усі, де не глянеш,— веселі.
У парку тісніше й тепліше стає, Танцюють — хто й зроду не вмів танцювати, А ті, що згуляли весілля своє, Ладні його заново перегуляти.
Співа під баяни природа сама, І пісня та лине до неба.
Скучних і нудних на весіллі нема, Та їх взагалі нам не треба.
—	Парторга й начальника! — молодь гука,
—	Забули чи вже загордилися йюже?.. Начальство уже вибива гопака, Погляньте, та як вибиває, дай боже!
Співає, танцює природа сама, І радість у кожній оселі.
У парку тверезих і п’яних нема, Усі, де не глянеш,— веселі.
А зірка на шахті яріє, сія, Серця шахтарям зігріває ласкаво. Гуляй, веселися шахтарська сім’я!
За працю, за труд вам стахановський — слава!
Співає, танцює природа сама, І пісня та лине до неба.
Скучних і нудних на весіллі нема, Та їх взагалі нам не треба.
Дванадцять баянів весільної тнуть. Дванадцять гармоній невтомні, невпинні. Дванадцять стахановок заміж ідуть, Дванадцять стахановців женяться нині.
Співає, танцює природа сама, І радість у кожній оселі.
Тверезих і п’яних на шахті нема, Усюди одні лиш веселі.
Мал. БЕ-ША
«Кую я, братці, тридцять літ, А мушу все ж признатись: Тепер доводиться як слід Самому підкуватись».
Читаючи в вечірній час В газетах вісті свіжі, Гнат брови хмурить...
«Знов на нас Відкрились пащі хижі?
Веселі очі вогняні От-от — і спалять вії, Вся голова у сивині, А руки — молодії!
Гнися, сталь! Здайся, сталь! Дзвінко линьте, звуки!
От коваль, так коваль — Золотії руки!
Гнися, сталь! Здайся, сталь! Дзвінко линьте, звуки!
От коваль, так коваль — Золотії руки!
Не жартуйте з вогнем, Вражі забіячки. Поткнетесь — підкуєм, Полізете рачки!»
Угору, вниз шугають, б’ють, Моторні, вправні, звичні, Коли приварять, прикують, То вже навіки-вічні.
Колгосп багатим став, нові Складні машини має.
Тут і рукам, і голові Роботи вистачає.
Завжди і всюди, як юнак, Живе коваль і діє
І через це, можливо, так Він довго й не старіє,
В. ЛІГОСТОВ.
Студент Київського університету.
ВЕСНА НЕ ЖДЕ...
—	Почекай, Весно, підвезу...
—	Нема часу, треба йти!
Павло ГЛАЗОВИИ
ЧОРНИЙ РИНОк
Сеульський кореспондент ныо-йоркської газети «Крісчен Саенс монітор» повідомляє, що американські війська в Кореї спекулюють обмундируванням і зброєю на чорному ринку.
Янкі той, якому баки Заглушили брехні всякі, Щиро вірить херстенятам, Що він може стать багатим.
Де б не був подібний янкі — В кабаре, у храмі, в танку. На жарі чи на пороші — Всюди марить він про гроші.
Він за долар стане катом. Чорту братом.
Чи солдатом — Манекеном, автоматом,— Тільки б, тільки б Стать багатим!
У Кореї командири Продають свої мундири, Перепродують солдати Ганчірки і автомати, До найгірших дешевинок Цуплять все на чорний ринок...
Знає ж «воїнство відважне». Що у Штатах все продажне: Продаються конгресмени. Шпигуни і полісмени, Книги, фільми
І писаки,
Розум, совість
І собаки.
Банки, фірми. Синдикати, Генерали
І солдати.
Повноваження
И довір’я,— Пух і порох, Прах і пір’я!
Зрозуміло, звідки виник
У Кореї чорний ринок,— Коли, навіть, це «лицарство» Попаде в підземне царство — З чортом, бісом-сатаною Торгуватиме смолою!
Населення Західної Європи часто зустрічає американських вояк квітами...
дикий ВИНАХІД
Досі американські капіталісти, щоб збільшити ціни на ринках, нищили зерно двома основними способами: топили в морі і палили в топках паровозів. Недавно якийсь «винахідник» Патрик Гарвей після довгих теоретичних роздумів і дослідів дійшов висновку, що обидва ці способи дуже неекономні і мало ефективні. Він запропонував поливати зерно отруйною рідиною, роблячи таким чином його непридатним для вжитку. «Винахід» дуже сподобався хазяїнам. Легко догадатись, скільки заробили вони на ньому, коли не поскупилися дати «винахідникові» 80 тисяч доларів!
Скільки тисяч людей залишить це «відкриття» голодними — сказати важко.
«ЗАВЗЯТИЙ юриста»
Як повідомляє «Нью-Йорк геральд трі-бюн», один адвокат на прізвище У. Сей-гель затіяв спекуляцію немовлятами. Він домовлявся з лікарями приватних нью-йоркських родильних будинків, щоб ті купували в незаміжніх пацієнток клініки новонароджених — по 322 долари за «голову».
Потім дітей продавали по 3 — 4 тисячі доларів за «голову» бездітним багатим родинам. Адвокат встиг перепродати до сотні малят, заробив півмільйона доларів і... попався. Його викрила одна з обдурених матерів. Суд «жорстоко» покарав спекулянта, оштрафувавши його... всього на 500 доларів.
Очевидно, підкупаючи колег-суддів, «завзятий юриста» платив за голову не по 322 долари!
О. МИХАЛЕВИЧ
...Тече річка-невеличка — Тетерів чи Ірпінь, а може й Рось, тече повз міста й села Київщини, де гаряча робота кипить. 1 одне у річки бажання — попрацювати і самій: катерами побільше пасажирів перевезти, баржами побільше вантажів доставити. А й справді, чому б річці не задовольнити своє законне бажання? Є ж у неї наставники й керівники в Києві — Республіканське і обласне управління по транспортному освоєнню малих рік, є. судноремонтні майстерні, є й спеціальна такелажна фабрика. Велику користь могли б принести малі ріки, та не можуть... Надто вже багато всякого мулу накопичилося у фарватерах цих річок — ні пропливти, ні проїхати! Давно треба було б почистити їх — від грязюки та мулу, від злодюг і хапуг — великих і малих, щоб не забруднювали вони славних малих рік!
☆ ☆ ☆
Як чорти в тихому болоті, причаїлися на малих ріках всякі пройдисвіти, думаючи, що тут їх ніхто не помітить. Хто там, мовляв, згадає про якісь плани перевезень на якомусь там Тетереві, коли на Дніпрі та Волзі йде таке велике будівництво?
Щоб розв’язати хапугам руки, начальник Київського обласного управління Калиновський буквально серед білого дня викинув карколомно-відважного коника — без ніякого на те права і дозволу передав найважливіші засоби свого управління — на суму до мільйона карбованців! — іншим обласним управлінням. Для чого зв’язувати собі руки якимись там землесосами, пилорамами, буксирним флотом, брандвахтою? Негайно ж скинути на чужі руки! І хай потім питають Калиновського цро виконання плану,— чим же він, сердешний, міг його виконати?
Побачивши такі маніпуляції Калиновського, гж підстрибнув від радості начальник судноремонтних майстерень управління Беккер. Будувати та ремонтувати якісь судна? З якої речі? Ні, для широчезної натури Беккера береги малих рік завузькі! Він тільки й погодився («Де вже наше не пропадало?»), щоб малі ріки служили йому скромненькою ширмою, за якою кипітиме його, Беккерова, «ініціатива».
Невелика приємність описувати липку сітку злочинів і махінацій, сплетену цим безсоромним пройдисвітом. Але розплутати її слід, бо йдеться про великий урок. Доки на малих ріках чекали нових, одре-монтованих суден, Беккер одкривав у своїх майстернях найбезглуздіші, часом майже фантастичні, цехи.
Відкрили, приміром, «цех техніки безпеки». Почали в ньому малювати всілякі таблички, етикетки, фабричні марки. Беккер стяг до цеху майстрів різнокольорової халтури. За короткий час цим «жерцям пензля» незаконно було переплачено понад 50 тисяч карбованців.
Задумав Беккер побудувати цвяховий цех. То нічого, що держава на це коштів не відпустила. Подумаєш! Задля такого діла Беккер готовий внести «свої» (крадені) гроші!.. Будівництво цеху влетіло в ЗО тисяч карбованців. А Беккер у звіті показує... половину. У злодюги — широка натура: він згоден за «свій» рахунок придбати майже всі верстати — тільки б цех до ладу став. Коли ж цех був готовий і Беккерові за допомогою другого крутія — Мейтіна, працівника обласної контори Ме-талозбуту, вдалося незаконно одержати десятки тонн фондованого дроту (який, до речі, призначався для сільської електрифікації),— Беккер почав наживатись буквально на кожному цвяхові.
Для чого було Беккерові забивати собі голову випуском якихось там 40-тонних барж, яких не могли діжда тись на Тетереві, на Іргііні, на Росі, коли його обласне (Калиновський) і республіканське (Хилюк) начальство цілком було задоволене «виконанням плану в грошовому вираженні»! Слід ще зауважити, що Беккер — неук і плутяга, людина без будь-якої спеціальності — не міг би навіть при бажанні організувати виробництво барж. «Інша продукція»—or стихія баришника Беккера. Тут його злодійський талант розцвітає буйною блекотою. За минулий рік замість барж наклепав і настругав він гору трафаретних жерстяних табличок, різних цвяхів (з краденого заліза), шпунтів до пивних бочок, винних ящиків, ручок до самобрийок і колодочок до помазків,— і за порівняно короткий строк поклав у кишеню величезну суму грошей.
Крадучи й хапаючи, Беккер іноді озирався. Ні, не на закон, не на правила й норми нашого співжиття,— для виродка в цих правилах і нормах нема нічого святого. Поглядав він на друге злодійське кубло в тій же системі малих рік, поглядав на такелажну фабрику — невеличке підприємство, прибране
до рук його дружком Ароновим. Оглядався, бо боявся, щоб Аронов, бува, не обігнав його, не хапонув більше.
Аронов не відставав. Якщо в судноремонтних майстернях вся сумнівна «інша» продукція становила 85 процентів, то на такелажній фабриці вона сягнула 90 процентів. Що завгодно робив Аронов — шив, клепав, фарбував, пиляв,— аби тільки не помагати важливій державній справі— освоєнню малих рік! «Інша» продукція і тут служила ширмою для підлих злодійських справ.
Ось як це, наприклад, робилось. Є на фабриці цех рятівних приладів. Одержує цех матеріали для виготовлення рятівних кругів. На фабриці вирішують робити не круги, а... рукавиці. Потрібно на рукавиці 0.58 метра матеріалу. Аронов затверджує норму 1,5 метра. І лише на одній цій операції списується — розкрадається 6 тисяч метрів матеріалів. Аронов та його поплічники наживались на кожній рукавиці так, як і Беккер зі своєю компанією — на кожному цвяхові, доки з допомогою чесних людей не були викриті їх злодійські махінації.
Ще не підраховано остаточно всіх збитків, заподіяних Беккером і Ароновим державі, але вже видно, що ці збитки складають колосальну суму.
☆ ☆ ☆
Прикра ця історія з малими ріками, але коли вже трапилась вона — треба з неї винести великі уроки.
Справа не тільки в тому, щоб суд по заслузі воздав злочинцям; справа не тільки в тому, щоб було притягнуто до відповідальності Хилюка і Калиновського — осіб, яким було доручено очолювати Республіканське і Київське управління по освоєнню малих рік,— і які, потураючи хапугам, пройдисвітам, показали свою сліпоту і глухоту до тривожних сигналів про неблагополучия в управліннях. (Адже ще в 1950 році, в № 15, «Перець» писав про «квітоньки» маніпуляцій Аронова, які з часом стали огидними «ягідками»).
Справа в тому, щоб кожна наша людина ще більше загострила свою пильність. Справа в тому, щоб зробити неможливим існування в нашому трудовому, благородному суспільстві розкрадачів народного добра. Наші люди розумом і серцем сприймають великий закон радянського життя, який говорить, що соціалістична власність в нашій країні — священна і недоторканна, що це основа нашого ладу, джерело багатства й могутності нашої Вітчизни, джерело заможного й культурного життя всіх трудящих, і що кожен розкрадач соціалістичної власності — є заклятий ворог радянського суспільства.
Мільйони наших людей, сил своїх не шкодуючи, збільшують багатства Вітчизни, і Вітчизна з кожним днем стає могутнішою і величнішою. Скільки самовідданого геройства виявляють стахановці, новатори, всі чесні трудівники, змагаючись за зниження витрачання матеріалів, за ліквідацію найменших втрат, за збереження кожної народної копійки.
І які ж осоружні й ворожі нам злодії, хапуги, пожадливі, розбещені дармоїди, які ще тягнуть часом з погано провітрюваних закутків свої брудні руки до народного добра!
Малі ріки нагадують, що залишилися ще в нас подекуди закутки, до яких не доходить свіжий вітер критики й самокритики, що саме в таких закутках і почувають себе, як у рідній стихії, всілякі паразити — хапуги, баришники, злодії та інше зловредне зілля.
Але ні в яких закутках, ні за якими ширмами не заховатись їм! Викуримо!
Річард КОННЕЛ
П1ВДОЛАРОВЕ ОПОВІДАННЯ
У парку було безлюдно Похмурий чоловік — років п’ятдесяти чи сорока, а то й шістдесяти - сів поруч на лавку.
-	Не дають ходу старим, зітхнув він, розгортаючи газету на сторінці «Попит і пропонування праці». Потім, скоса оглянувши мене, промовив:
• Хелло, друже, чи нема долара?
Я витяг з кишені дві монети по півдолара.
-	Все, що маю!— сказав я
— Теж на мілкому?
— Давно?
 — Рід занять?
і Іншу оповідання.
Важка справа! поїжився він і щільніше закутався у свій старенький піджак.-- Послухай лишень, я знаю одну історію. Дуже цікава історія. Пригодиться для оповідання. Продаю її за півдолара.
Оплата після прослуханий, сказав я,— Коли мені сподобається, звичайно. І якщо вона справді цікава.
—	Історія про доктора,— промовив він. посміхнувшись,— на прізвище Спраг, Харвей Дрейк Спраг. Чув коли-небудь?
-	Ні.
—	Він був молодчина. Кращим учнем закінчив коледж медицини Всі пророчили йому блискуче майбутнє.. Він улаштувався в Нью-Йорку, але знаєш, як у нас важко починати молодим, справи не те, що йшли, а так, ледве плентались. Він був спеціалістом шлункових хвороб. Але сам поміркуй, які хвороби можуть бути в порожньому шлунку? /X в більшості животи ж порожні...
Оповідач озирнувся в парку, як і раніше, було безлюдно.
—	Двадцяти восьми років,--вів далі чоловік, Спраг все ще ледь-ледь зводив кінці з кінцями. Як і слід, в цей час він зустрів дівчину. Через кілька днів Спраг міг з ким завгодно битися об за клад, що кращої за неї нема, не було і не буде на всьому світі... Словом, він оженився .. .А справи йшли все гірше. Щоб якось протриматись на поверхні. Спраг залазив у борги, відмовляв собі в найпотрібнішому — запам’ятай: собі, а не їй? Він схуд, став нестриманим. Тут на його шляху стала велика спокуса. Звичайно, це була чиста афера, як і більшість подібних справ. Але Спраг перебу вав у беївихідномх становищі... Словом, він з одним ділком, якимось Торріпггоном, організував виробництво й продаж патентованих ліків — рідини. гидкої на смак, яка, коли вірити рекламі, за тиждень загоювала паві і ь застарілий ревматизм. Рідина складалася з наркотиків та імбиру більше там нічого не було. Пляшка її кошту вала кілька центів, а продавалась за півдолара. Гроші потекли до лікаря якщо й не рікою, то досить бурхливим струмком. І раптом місіс Спраг занедужала. Лікар не хотів вірити своєму власному діагнозу, але все показувало на сильний ревматизм Найкращі спеціалісти оглядали її, дивувались незвичайно сильному перебігові хвороби і одностайно підтверджували діагноз Спрага. Приступи ревматизму все дужчали й повторювались майже щодня.. Але хвора тільки посміхалась. «Чого мені журитися. говорила вона,— лікар Спраг мене вилікує!» Адже вона не знала, що патентована рідина Спрага ніщо інше, як блеф, міраж, шахрайство .. Були пере-пробувані всі засоби, але хвора не почувала себе краще.
«Дай мені, нарешті, свої ліки,— попросила вона чоловіка,— я почуваю, що вони мене врятують!»
1 хоча Спраг знав, що його ліки тільки на час заспокоюють болі, він не наважився сказати дружині правду. Спраг давав їй ліки, будучи певним, що гірше, в усякому разі, не буде... «Я почуваю себе краще,— сказала дружина через тиждень,— ти вже майже вилікував мене!»
І лікар Спраг мусив посміхатись, хоч на душі у нього шкребло... Через місяць її оглянув дуже відомий спеціаліст і здивувався: «Вона одужала! Ніяких ознак ревматизму! Ваші ліки — подиву гідні?»
Але лікар Спраг знав, шо його ліками не можна вилікувати навіть муху, не те. що людину. Значить, його дружина весь час була хвора не ревматизмом, а чимось іншим! І всі ці «світила» і «авторитети» були такими ж аферистами, шахраями, як і він, лікар Спраг! 1 вся медицина в країні — це гонитва за доларом, шахрайство і обман, помножені на неуцтво... Лікар Спраг запив, перестав працювати, опустився... Коли він почав приходити до пам’яті, він уже був на самому дні, і треба було все починати спочатку... Еге ж, смішно? Адже смішно, що в якомусь лікареві Сгірагові в наш час, в наших умовах, заговорили залишки совісті?! Адже це анекдот!
Чоловік згорнув газету, поклав її в кишеню і озирнувся.
- Що ж сталося з його дружиною? — запитав я.
Коли він продав свій патент і розорився вщент, вона його покинула і втекла з Торрінгтоном — колишнім компаньйоном Спрага. Тоді Горріштон жив непогано... Ну, як, я одержу свої півдолара?
Я віддав йому монету.
—	Мені час’ — сказав він, встаючи — Надобраніч!
Надобраніч, лікарю Спраг? мовив я.
—	Не вгадали,— повернувшись, кинув він,—я Торрінгтон!
Він шик за деревами, і тої ж миті з-за них вийшов довготелесий суб’єкт з гострими очицями. Побризкуючи монетами в кишені плаща, довготелесий підійшов до мене.
—	Підчепили вас? — запитав він — На скільки? На п’ятдесят центів-’
А ви хто? — запитав я.
—	Сержант Батлер, із загону по боротьбі з жебрацтвом! Самі розумієте, ми дозволяємо цим канюкам працювати тільки в тому випадку, коли вони платять нам частину свого заробітку. От і доводиться перевіряти, на скільки він вас обчистив. Він мені дав двадцять центів, значить, ви йому дали п’ятдесят, правда?
Містер Торрінгтон,— сказав я, — повідомив мені цікавий факт із своєї біографії. Мені здається, це варте півдолара!
—	Торрінгтон! — засміявся сержант.— Коли б не так! Це Сем Тобін — сценарист і драматург. Жебрачить уже три роки — хоч долар за день, та заробить! Адже не кожен письменник,— я не говорю про патентованих голлівудівців,— стільки заробляє тепер... Так що Сем Тобін має рацію: якщо не хочеш пристосовуватись, лишається тільки жебрачити... Торрінгтон! Здорово вигадано!..
...Я встав і пішов на Першу авеню, щоб купити на останні півдолара паперу і записати свою зустріч з колись знаменитим сценаристом і драматургом Семом Тобіном.

(Як я прилучився до вищих кіл суспільства)
Недавні) мені запропонували іастрахува і ись. Я в принципі проти страхових агентів: вони весь чаї торочать про смерть, а я люблю життя. Я кілька разів страхувався на різні строки від тижня до місяця, але премії не одержав жодного разу. І я вирішив більше не зв’язуватись з подібними справами.
***
Щоб спекатись чергового агента, я уважно, навіть з деякою при хильністю, вислухав всі його аргументи і дозволив йому залишити анкету Це входило до моїх планів: коли страховій компанії потрібні відомості про мене, то вона їх матиме!
Я взяв анкету і почав її заповнювати. У той момент я був певен, що, ознайомившись з моїми даними, страхова компанія негайно відмовиться від такого клієнта, як я.
Питання: Об’єм грудей?
Відповідь: 40 кубічних сантиметрів
Питання: Ширина грудей?
Відповідь: 1,5 см.
Питання: Ріст?
Відповідь: Стоячи — 1,9 м., рачки — менше.
Питання: Чи умер ваш дідусь?
Відповідь: Так.
Питання: Коли так, то чому?
Відповідь: Коли так, то від білої гарячки.
Питання: Чи умер ваш батько?
Відповідь: Безсумнівно.
Питання: Коли гак, то від чого?
Відповідь: Сказився.
Питання: Які хвороби ви перенесли?
Відповідь: В ранньому дитинстві — мігрень, сип, водянку. В дорослому стані — кашель всіх видів, виразки найрізноманітніші, водянки (мозкові, колінні і тому подібні).
Питання: Чи маєте ви якісь згубні звички^
Відповідь: Пиячу, курю; снідаю, обідаю і вечеряю морфієм пополам з вапном; принципіальний ворог спорту і фізичних вправ; сплю вдень, виходжу працювати вночі; беру хабарі; займаюсь бір-жевими аферами.
Відповівши таким же чином на всі останні питання, я заспокоївся. Ну, яке страхове товариство чи компанія можуть зацікавитись таким клієнтом? Я був так певен, що мене не захочуть застрахувати, що додав до анкети чек на п’ятнадцять доларів (з твердою впевненістю, що гроші повернуться назад!).
Я був приголомшений, одержавши через кілька днів листа від одного з директорів страхової компанії:
«Високоповажний сер?
Цим листом честь маємо підтвердити одержання Вашого чека на п’ятнадцять доларів і анкети. Раді повідомити Вам, високоповажний сер, що при глибокому вивченні Ваших даних і співставлен-ні їх з даними наших видатних громадських діячів і кращих представників вищих кіл суспільства ми відзначили безсумнівну схожість і навіть ряд співпадаючих показників. На цій підставі Ви одержали право бути внесеним до списку найвисокопоставленіших наших клієнтів.
Прийміть і т ін.»
Переклад з англійської.
Ходять в народі легенди про папу. Ходять і серед тих, хто вже давно не вірить у його святість, ходять і серед численної його пастви. Всякі легенди ходять!
Що й говорити! Останньому «наміснику Христа на землі» пощастило: Пій XII «прославився» більше, ніж усі його попередники. Як же! Навіть легенди створюють люди про папу!
—	Папа Пій шукає корінь жень шеня!
—	Папа хоче омолодитись!
—	Може він ще й одружитись надумає?— посміхаючись, передають з уст в уста люди.
Ось до чого дійшло!
А чому б «наміснику Христа» і не омолодитись? Чому б не продовжити своє земне життя, тим більше, що воно не таке вже й нужденне,— навпаки, проходить в достатку?
Треба сказати, що папування — це дуже хлібна справа. Сидиш собі у Ватікані, помахуєш на паству рукою, а тобі гроші йдуть і йдуть. Всякі гроші йдуть: і франки, і пези, і гульдени, і шилінги, і долари; доларів найбільше. Ця валюта надходить у папську кишеню не так за релігійні діла папи, як за мирські діяння.
Лж дивно! Найменш благонадійний (у релігійному розумінні) з численної пастви папи Пія американський дядюшка Сам раптом виявився найщедрішим жертвувателем на святе діло римсько-католицької церкви! Ніколи в кишені святого папи не було стільки грошей, як в післявоєнні роки. Не життя, а масляна! Жити б та й жити! А жити папі зосталося вже не так і багато... Зігнувся вже в дугу «намісник Христа на землі»! Сказано — земне життя... Одна спокуса! Не акридами та диким медом годуєшся, і не на сухій проскурці живеш... Скільки бургундського, амброзіо й коньяку випито на тих таємних і не таємних політичних нарадах і змовах! І все во славу Христа та на радість справжньому земному богові — капіталу.
Здає у папи здоров’я! А пожити у своєму папстві хочеться, ой, як хочеться перед тим, як підеш у димі фіміаму здавати звіт своєму небесному босові.
Йому що, небесному! У нього ні подагри, ні астми, ні склерозу. Він — вічний. Щоправда.
Пій XII вірить у цю вічність так само, як світ вірить у його папську святість. Він знає справжню ціну всій отій містиці. Який там в чорта «той світ», і яке там «загробне життя»! Встигай пожити тут, на землі, а вріжеш дуба — зітлієш на порох, будь ти папа чи рядовий чернець.
Зрозуміло, що перед папою постало завдання підремонтувати хоч трохи бренне тіло... Папа розуміє, що досягти цього засобами церкви не можна. Церква дбає якраз про те друге, потойбічне життя, а про це земне...
Прочув папа Пій, що на Тібеті один буддійський монах виростив особливий «корінь життя» — жень шень. Розповідали, що той корінь має чудодійну силу, що такого женьшеня немає ніде в світі.
Папині радники багато наговорили йому про той корінь! Коли папа вкусить його, він стане справжнім юнаком. Зникне й астма, й склероз, залікуються всі гріхи буйної молодості; папа зможе кататися на велосипеді і грати у футбол. Радники запевняли, що від того жень-шеня у лисих виростають кучері, а божевільні стають мудрецями.
Пішла чутка, ніби папа звернувся до того скромного буддійського монаха з проханням подарувати йому, Пію XII, хоч один корінець цього чудодійного жень-шеня. Коли ж монах захоче за той корінь гроші, папа згоден дати йому, скільки він скаже, і в якій завгодно валюті. Що й говорити: коли не хочеться вмирати, будеш люб’язним навіть з єретиком, з своїм релігійним ворогом.
Невідомо, скільки часу минуло з того дня, як папа відправив посланця з листом на Ті-бет: тиждень чи місяць, а може всього два дні, бо до послуг папи — найдосконаліший авіатранспорт, швидкісні, навіть реактивні літаки. У всякому разі, папа одержав відповідь.
Хтозна, що точно писали один одному папа й монах. Листи таких високопоставлених осіб, як «намісник Христа на землі», поки що не підлягають огласці, ні той, що він писав монахові, ні ті, які надсилає панові Трумену.
А все ж відповідь монаха стала відома людям. Скромний служитель Будди з притаманною жителям східних країн ввічливістю писав папі про те, що, мовляв, найщасливішою хвилиною його життя була та хвилина, коли він читав листа найсвятішого серед земних. Монах далі повідомляв, що в нього, справді, є такий особливої чудодійної сили жень-шень, і що він, мовляв, з великою радістю надіслав би папі не один такий корінь, і не за гроші, а зовсім безплатно. Сама честь зробити послугу папі, мовляв, дорожче золота і всіх діамантів Індії, і він зробив би цю послугу, продовжив би своїм жень-шенем життя «намісника. Ісси на землі»... коли б це життя було потрібне народам землі! А воно було б потрібне, писав далі монах, лише тоді, коли б папа, «намісник бога», служив богові, а не Мамоні, найжорстокішому богові сліз і людського горя, коли б папа дбав про мир, а не про війну. Для чого надсилати «корінь життя» жерцеві злоби й крові? Вмирайте швидше, ваша святість, і хай вас судить ваш Христос за всі ваші богопротивні діла!
Мине час, невблаганна історія ствердить нам — було це все насправді чи це тільки легенда, яку створили люди, обурені ділами папи Пія XII. Це справа майбутнього.
Юрій МОКРІЄВ.
ІЛЮСТРАЦІЇ ДО АМЕРИКАНСЬКОЇ
АГІТАЦІЇ
— Нашидо солдатам, — вихваляються американські генерали,— війна не страшна, бо вони пройшли в Кореї...
Мал. А. АРУТЮНЯНЦА
вогонь...	воду...	і мідні труби!
ТА РУКИ КОРОТКІ!
Мал. О. КОЗЮРЕНКА
Поправка, яку дуже хотів би внести Ачесон до статуту ООН.
МОЖЛИВИЙ ВИПАДОК
Одного святкового дня клерк компанії «Граб енд Крадь» вирішив викупатись у прохолодних хвилях рідного озера. Відпливши від берега, він ліг на спину й задумався. Пригадав виступ по радіо колишнього президента Гувера про те, що високі ціни приходять до його співвітчизників чорним ходом, тоді як податки вдираються в будинки через парадний хід, і відчув, як його щось здавило за горло.
— Тону! — вигукнув він і набрав води в рот.
На березі заметушилися. Двоє відважних кинулись у воду на допомогу бідному клеркові. Тільки поліцейський, що чергував на пляжі, і вусом не моргнув.
— Чому ви нічого не робите? Людина ж тоне! — вигукнув хтось із натовпу.
— Коли тоне людина, — пояснив спокійно «боб», — я насамперед повинен думати про свій власний порятунок, хоч і перебуваю на березі. Мені невідомо, хто саме тоне. А раптом це — нелояльний тип! Я можу не тільки втратити роботу, але й з ФБР клопіт матиму... Так що хай краще спускається на дно ця не-перевірена людина!
Тимчасом один з рятівників доплив до утопаючого і схопив його за чуприну:
— Хелло, друже, пішли на берег, а то все озеро вип’єш...
Коли підпливали до берега, рятівник раптом задумався: «Гм... А кого це я рятую? А що, коли
цей чоловік не виконує десяти заповідей державного службовця?» І почав перебирати в пам’яті заповіді:
«...Не відвідуй зборів, якими б багатолюдними вони не були, бо на них можуть бути «підривні елементи».
...Ніколи не розмовляй з своїми сусідами на спірні теми...
...Не передплачуй ліберальних видань, - вони можуть бути комуністичними. Не
читай ніяких книг про Росію... Запевняй усіх, що ти не знаєш, де знаходиться Росія».
«От халепа! - подумав рятівник. - Що буде, коли цей бідак знає, де знаходиться Росія і відвідує збори? Лиха не обберешся»...
Утопаючий, в свою чергу, теж гарячково перебирав у голові «заповіді»:
«...Ніколи не бувай на щорічному прийомі в російському посольстві...
...Не одружуйся з людиною, яка побувала в Росії або читала Карла Маркса.
...Не їздь в автомобілі, в якому твій сусід може виявитися «підривним елементом».
...Не дуже критикуй фашистів і націстів».
«А що, як мій рятівник,- подумав утопаючий,— бував у посольстві. читав Карла Маркса, сидів в авто поруч з «підривним елементом»?.. Гей, — гукнув він. — Я себе почуваю добре... Пустіть мене!..»
Рятівник зітхнув з полегкістю і випустив чуприну. Клерк, як камінь, пішов на дно.
Подібний випадок міг трапитись на якому завгодно озері, на пер-шій-ліпшій річці в Америці тому, що «Десять заповідей державного службовця», які слід пам’ятати, щоб не потрапити до розряду «підривних елементів», дійсно були надруковані в журналі «Харпере мегезін». Написав їх не гуморист, а солідний вашінгтон-ський юрист Терман Арнольд.
П. ЛУБЕНСЬКИЙ.
ДИРЕКТОР «СВІТЧИТ»...
«СПРАВКА
Дана Красноставскою симирічнов школов гр-ну Муринюк Михайло Василович. Втім що він дійсно закінчив сім класів у силі Красноставцях і прощо світчит Директор школи сила Красноставиц Стрілецки й».
Просимо завідуючу Станіславським облВНО тов. Світличну роз’яснити директорові, про іцо «світчит» ця довідка?
ДО КОГО ЗВЕРТАТИСЯ?
ЦЕ НАС так запитують із села Чернятина, Жмеринського району на Вінниччині.
І от з якого приводу.
Жмеринський райвідділ охорони здоров’я одкрив у Чернятині лікарню.
Відкривали — гуррра! — кричали.
А як почали лікарі у тій лікарні працювати,— почали сумно зітхати. Колгосп дав для лікарні тільки частину будинку, а другу його частину голова колгоспу І. І. Бондарчук заселив курчатами, кукурудзою та цибулею.
А лікарня не має санпропускника і взагалі ніякого допоміжного приміщення і т. д.
Зверталися до голови колгоспу — не бере!
Зверталися до обласної газети — пишуть: «Чекайте відповіді».
Зверталися до райвідділу охорони здоров’я — не бере!
До кого ще звертатися?
ГУЛІ, ГУЛІ, ГУЛІ...
Г1 РОКУ POP Свердловського району м. Макіївки (Сталінська область) т. Безцінний любить стріляти голубів. Не диких, а свійських. їде дорогою, дорогою-широкою, а голуби собі ходять.
Голуб думає собі:
— Ну, чого б мені боятися? Хто мене займе? Шахтарі мене люблять, розводять, а я їх забавляю, високо-високо полечу, а потім штопором-штопором... І мені любо, і хазяїнові моєму весело...
А т. Безцінний машиною їде, робити йому нема чого, він: «бах!», а голубок падає...
Та ще й розсердився прокурор, коли йому робітник мисливець зауважив:
— Як вам не соромно?
— Іди своєю дорогою, а то я...
Розгніваються голуби та й полетять із Сталінської області туди, де прокурори, навпаки, стежать за тим, щоб голубів не стріляли, не браконьєрствували...
КРАСОТА!
у ПРИМІЩЕННІ станції Лепесівка на одних дверях висить замок, на других — напис: «Кабінет начальника», на третіх — знову замок, на четвертих — напис: «Черговий», на п’ятих—знову напис: «Сторожка».
— А де ж нам перебути, чекаючи поїзда?— запитують пасажири начальника станції т. Мельника.
— Он там там коридор... Бачите? — відповідає Мельник.— А в коридорі бочки з-під пива стоять. На бочках й відпочиньте. Красота!
Ідуть пасажири до бочок, а назустріч їм сторож: «Ви куди? Спати нашим заважаєте. Повертайте голоблі!».
Не дивно, що від такого люб’язного прийому в пасажирів у горлі пересихає і вони кидаються до бачка з водою. Та нема тут бачка!
От якби працівники пасажирської служби управління Вінницької залізниці та прибули на ст. Лепесівку та перепочили після дороги у коридорі на бочках. Отоді б уже тут була справжня красота!
ВИКАПАНИЙ НОМЕР
Подаємо короткий огляд № 6 (701) газети «Більшовицький прапор», що виходить у Гвардійському районі, Кам’янець-Подільської області.
У номері вміщено статтю секретаря райкому КП(б)У С. Гринчука, якої він не писав; надруковано дописа десятикласників Гвардійської середньої школи, про який автори нічогісінько не знали; подано замітку ланкової колгоспу «Шлях до комунізму» О. Васильченко,
 яка тільки з газети дізналася, що вона автор замітки; заверстано кореспонденцію бригадира тракторної бригади Г. Смигури, яку той тільки збирався написати. Номер підписала виконуюча обов’язки редактора Н. Сай-ківська, яка номера не редагувала.
Як же могла вийти така нерозбериха? Дуже просто. Номер газети вдався... в торішній номер газети «Більшовицька правда» (Лисо-гірський район, Миколаївської області). Трудівники з гвардійської газети переписали чу жі матеріали, подбавши тільки про заміну підписів під ними...
Легко робиться у Гвардійському райгазета! Так легко, що сам т. Гринчук дивується, читаючи номери:
— Ти диви— ми писали!
ПЕРЕБУДОВА
НА ХОДУ
— Ніяких телефонних розмов? Здійснюйте живий зв’язок. їдьте до колгоспу, візьміть зведення й негайно ж назад!
Мал. О. КОЗЮРЕНКА
Кербуд. — У кого є пропозиції, товариші?
Учасник зборів. — У мене. У зв’язку з приходом весни, — пропоную перейти до поточних справ!
— Як це розуміти? Жодного пункту не виконано, а ти їх плюсами позначив...
— Це не плюси. Я хрести на все поставив...
МИНУВ час, коли їздили на фаетонах. Безнадійно застарів цей засіб пересування.
Нині деякі мудреці примудряються виїжджати і пересуватись на фейлетонах. Ще в липні 1950 року в чуд-нівській райгазеті (на Житомирщині) було надруковано малий фейлетон «Власношкурник». Писалося в ньому про директора П’ятківської семирічної школи Никитюка. На довжелезній низці незаперечних фактів автори фейлетони (вчителі школи) показали, що Никитюка слід називати не директором, а здиректором. Вся діяльність цього «педагога» починалася й кінчалася безсоромним здирством: хапав він державні грошики, обдирав учителів, ошукував учнів.
Під фейлетоном стояло: «Ревізором т. Брюхановим зроблена документальна ревізія по школі і факти, наведені в фейлетоні, підтвердились... Никитюк з роботи знятий, а матеріали на нього передані в прокуратуру».
«З роботи знятий» Никитюк завдяки фейлетону почав пересуватися. Спочатку він пересунувся на посаду учителя середньої школи в самому райцентрі, згодом виїхав ще вище — на посаду інспектора шкіл району. Останнє було не легким, але знайшлись друзі, що допомогли: територіальний інспектор Ку-кулівський І. П. підпихав ззаду, живота свого не шкодуючи.

Сталося чудесне перетворення: викритий учителями хапуга почав їх інспектувати.
Чого тільки не буває там, де прокурор дрімає!
Увага! Увага!
На екрані нашого телевізора — Театральна площа міста Харкова. На площі ви бачите газетну вітрину, а біля вітрини стоїть з глибоченною думою на чолі т. М. І. Самійленко, якому доручено слідкувати за тим, щоб у вітрині регулярно вивішувалась газета «Советское искусство». Важко догадатися, що в нього на
мислі... Може він думає, що газетна вітрина — це не засіб агітації, а просто такий собі щит—«для краси», чи може б'ється його неспокійна думка над тим, як це вийшло, що у якогось Віті аж два «папи» (див. «папа Витя папа»), а вітрина має одного «папу», та й той занедбав її.
До наступного телебачення, товариші!
НА БІЛОМУ ФОНІ
Далеко від моря синього, на станції Ларине, Південно-Донецької залізниці, живуть собі він та вона.
Його, Олександра Юхимовича Дяченка, величають директором, бо керує він Ларинським вапняним заводом.
Вдалися директор і директорша рибалками по натурі, а морем, як на зло, близько і не пахне. Отож, почало подружжя закидати вудочки у такі місця, де всяке рибальство категорично заборонено.
—	Хочу, Олександре Юхимовичу, слухати радіо, — сказала директорша, — пісень хочу, музики хочу. Дістань мені, чоловіче, хорошого радіоприймача.
—	Що ж, — відповів директор, — твоє бажання для мене - закон.
Пішов директор на завод, взяв під руку радіоприймача, купленого на державні гроші, і підніс його дружині:
—	На, розважайся, милуйся чарівними звуками.
Пройшов день - другий, а директорша знову:
—	Потрібна мені, чоловіче, скриня. Та неабияка, а велика, міддю кована.
Олександр Юхимович викликав столяра заводу т. Агапова, і той із заводських матеріалів змайстрував таку скриню, що й
у двері не пролізла, довелося через широке вікно тягти до ди-ректорових хоромів.
—	Ну, жінко, задоволена скринею? - запитав директор.
—	Скринею задоволена, а тим, що наша Жучка спить у дірявій будці, — незадоволена. Розпорядися, щоб нашому собаці зробили будку просторішу, світлішу та теплішу.
Три дні заводський столяр робив будку Оглянула її директорша—забракувала. За три дні робітник заводу зробив нову — знову директорші не сподобалась. Нарешті, він спорудив справжній собачий палац.
—	Оце по-моєму, — сказала директорша. — Тепер, чоловіче, потурбуйся про нашого кабана. Він у нас мало вітамінів одержує.
Зайшов Олександр Юхимович Дяченко в заводську комору і розпорядився приставити йому додому половину всіх кормів, придбаних для заводських коней.
—	А про птицю, Олександре Юхимовичу, забув? — спитала директорша.
Поїхав директор у радгосп «Харцизький», виписав для заводу сто кілограмів вівса і завіз його прямо додому.
—	Мало, — сказала директорша.
Махнув Олександр Юхимович до радгоспу «Гірник», виписав для заводських коней тонну суданки, привіз додому, а дружина знову сердиться.
— Мало, — каже. — Вези ще!
Завернув директор машину до радгоспу N2 6 «Петрівка». Закупив для заводу комбікорм та картоплю і все це переправив додому.
— Ну, настав час і про себе подумати, — сказала дружина - Подивись-но, у якому костюмі ходиш!
Завантажив директор заводську автомашину заводською цеглою і поїхав на станцію Ясинувату. Звідти вернувся без цегли, зате в новому костюмі.
Тепер у новому темному костюмі його постать дуже чітко вимальовується на білому фоні вапняного заводу.
Ходить він і думає: куди б іще закинути вудочку?
К. ПЕТРЕНКО. Ст. Ларине,
Південно-Донецької залізниці.
БУР’ЯНОКОМБАИНИ
їх було трое. Літнього дня 1950 року прибули вони на станцію Суми. Зустріч була дуже тепла. їх буквально на руках знесли з поїзди і на вулиці Залізничній... кинули у пришосейний рівчак.
Там вони пролежали в бур'яні аж до осені 1951 року. Дітлахи катались на них верхи і розкручували по гвинтику, по гайці...
Восени 1951 року їм неждано всміхнулося щастя. їх витягла з рівчака, витерли, почистили, підрахували, що є і чого невистачае, з трьох ледве зібрали одного і повезли на обласну сільськогосподарську виставку. Поставили під намет і начепили дошку з написом:	«Високопродуктивна сільськогосподарська
 машина — бурякокомбайн «СПГ-І».
Тепер прохожі, ідучи по вул. Залізничній, бачать іншу картину. Лежить у пришосейній канаві друга машина — бурякокомбайн «СКЕМ-3».
Лежить він і теж жде не діждеться, коли в Сумах знову відкриється сільськогосподарська виставка і т. Мазленко — начальник обласного управління сільського господарства — згадає і про нього.
В. САНЧЕИКО.
«ВІД СЕЛА ДО СЕЛА ТАНЦІ ТА МУЗИКИ...»
Про т. Крилова — директора Хотинського районного Будинку культури — молодь каже: він на місяць 26 днів не працює, а 4 дні — вихідний. Але це неправда, бо, одержуючи ставку директора, т. Крилов ще має півставки, як хормейстер, одержує постійні ставки, як керівник хорових гуртків,— в семирічній школі с. Малинці, і в середній школі с. Клішківці, і в дитячому будинку, і в лісництві.
Де вже тут займатися справами районного Будинку культури? Ледве вистачає часу бігати з каси в касу!
Чи не час, Перче, розвантажити т. Крилова від одержання стількох ставок? Адже від роботи він сам себе вже давно розвантажив.
Т. КОБИВИИК. Чернівецька область.
ВІЮТЬ ВІТРИ!..
— Віють вітри, віють буйні! — проспівав директор Кле-ванської МТС Максим Трохи-мович Чорновилов, прибувши до нашого колгоспу ім. Ворошилова.
— Та віють, але яка користь з того? — відповіли колгоспники.
— А ми їх загнуздаємо! — похвалився Чорнобилов.— Ось підпишіть лише оцей папір.
Підписали. Була то умова, за якою Клеван-ська МТС зобов'язувалась поставити в колгоспі вітродвигун і насос, прокласти труби до тваринницької ферми і встановити там автопоїлки.
Закипіла робота. Колгоспники, не гаючи часу, викопали колодязя, викопали й траншеї
для труб. Не дрімала й МТС. Взяла в колгоспі 26 тис. крб., привезла вітродвигуна, змонтувала його та й залишила в горизонтальному стані.
Лежить він і досі. А воду качають ручною корбою — за десять хвилин одно відро води! А худоби ж на фермі чимало.
Чи не скажеш, Перче, коли знову занесуть вітри буйні т. Чорнобилова до нашого колгоспу? Але не умову підписувати, а роботу виконувати.
Ф. знайко. Волинська область.
ІСТОРІЙКА З РУКАМИ
Слухай, Перче, історійку! На крупозаводі № 46 живуть-по-живають руки: руки загребущі, руки довгі, руки липкі та інші брудні руки. 1 все цим нечистим рукам сходить з рук, бо це руки директора заводу Химиченка, головного інженера Геруцького, заступника директора Михайлове ького, старшого бухгалтера Гажали та помбухгалтера Прилуцького. З одходів, виділених «Головкрупою» для вантажників, до рук Химиченка прилипло 800 кг., до рук Геруцького — 800 кг., Михайловського — 900 кг., Бажали та Прилуцького — по 400 кг.! Разом 3.300 кг.
Порадь, Перче, нашому директорові — рукам волі не давати, ні своїм, ні чужим!
М. СКВОРЦОВ.
м. Біла Церква,
ЗАПЛУТАНІ ЛІНІЇ
Від гуртожитків будівельників залізничної колії (яка йде на Каховську новобудову) до районного радіовузла — всього півтора кілометра. Проте гуртожитки не радіофіковані. Начальник районного відділу зв'язку т. Логвинов спочатку пояснював це тим, що в нього немає можливості встановити стовпову лінію. ІЦе в серпні минулого року будівельники самі поставили стовпи і просили т. Логвинова зробити хоч внутрішню проводку. Не дочекавшись відповіді, будівельники й це самі зробили. Але впертий начальник відділу зв'язку до цього часу не підключив нашу лінію до радіовузла...
Наскочила наша радіолінія на бюрократичну лінію т. Логвинова, і ми не знаємо, Перче, що й робити.
Робітники: НАДЗЕВЕЦЬКА, ПЕРЕГУДОВА, ДВОРИИЧЕНКО, ДОВГОПОЛОВ, СМОЛЯГА та ін.
Веселівський район, Запорізької області.
І НЕ ГОРИТЬ, І НЕ ГРІЄ
Приписав мені лікар гальванічний комірець. Пішов я до нашої районної поліклініки, а там мені й кажуть: комірець у нас є, але приладів до нього нема. Я знову до лікаря Замінив він комірець на кварцове опромінювання. Та не вдалося мені і опромінитися.
Першого дня в поліклініці відповіли, що кварцова лампа не горить, другого дня сказали, що вона горить, але не гріє, третього дня вона і не горіла, і не гріла, четвертого — знову горіла, але не гріла, п'ятого — і не горіла, і не гріла і т. д.
Чи не скажеш, друже Перче, кого треба підігріти, щоб лікувальні прилади в нашій поліклініці і горіли, і гріли? Чи не завідуючого райвідділом охорони здоров'я т. Мацебуру?
Ф. СУСОЛ, інвалід Вітчизняної війни.
м. Богуслав,
Київської області.
БУКВАЛЬНО й ФІГУРАЛЬНО
Хирівський деревообробний комбінат виконує замовлення на меблі, в переносному значенні, добре. Досить сказати, що виконання замовлення депо ст. Знам'янка на шафи для спецодягу було перенесено з серпня 1950 року на лютий 1951 року, з лютого перенесено на весну, з весни • на літо, з літа на осінь, а з осені перенесено вже на початок 1952 року. Та й досі не виконано!
Складається враження, що директор комбінату т. Балух сидить у своєму кабінеті тільки для меблі. В переносному значенні, звичайно!
Інженер СКАКУНОВ.
ст. Знам'янка,
Одеської залізниці.
ПЕРЕЦЬ ДОПОМІГ
У № І ПЕРЕЦЬ опублікував фейлетон під заголовком «Здоровенькі були!» про недоліки в кінообслужуванні сільських глядачів. Міністр кінематографії УРСР т. Мазепа повідомив редакції, що колегія міністерства, обговоривши виступ журналу, визнала його критику вірною й ухвалила провести ряд заходів для поліпшення роботи стаціонарних та пересувних кіноустановок.
* * *
Директор Бориславе ького (на Дрого-биччині) «Змішторгу» т. Шварц мирився з неподобствами і зловживаннями, що їх чинили окремі торговельні працівники, а міський прокурор т. Кукурудза не реагував на скарги, що надходили до прокуратури. Розглянувши матеріали, надіслані ПЕРЦЕМ, Бориславський міський комітет КП(б) України зняв Шварца з роботи та виключив його з партії. Прокуророві Кукурудзі оголошено сувору догану й запропоновано притягти до кримінальної відповідальності порушників правил радянської торгівлі.
☆ ☆ ☆
Робітники Роменської (на Сумщині) швейної фабрики надіслали до ПЕРЦЯ листа про аморальну поведінку директора фабрики т. Приходька. Розслідувавши на прохання редакції факти, райком КГІ(6) України зняв Приходька з посади директора і виключив його з партії.
☆ ☆ ☆
Фельдшер Гаврилов, що працював у с. Світильні (Броварського району на Київщині) спекулював ліками. Читачі написали про це до ПЕРЦЯ. При розслідуванні факти підтвердилися. Гаврилова засуджено до двох років позбавлення волі.