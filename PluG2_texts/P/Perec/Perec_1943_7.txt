
Ціна 1 крб.
№ 7 (19) БЕРЕЗЕНЬ 1943 Р.
ЖУРНАЛ
САТИРИ
Й ГУМОРУ
РІК ВИДАННЯ II
Малюнок В.
Литвиненка
			
			
			
			
Охорона
дитинства й
материнства
на Україні по-німецькому.
Весняний пейзаж.
(Замість рецензії)
Німецькі генерали люблять писати книжки. Писав їх Людендорф, писав Гудеріан. Нещодавно цим двом пруським «богам війни» позаздрив лаврів сам генерал-фельдмаршал фон Рундштедт.
Його книжка скромна об’ємом і виглядом, проте вона не менше цікава, ніж «Увага! Танки!» Гудеріана. Більше того, в цін книжці фон Рундштедт перевершив усіх своїх попередників, виявивши з геніальною прозорливістю невідому досі істину, що 1 + 1 + 1 + 1 = 0...
Мова йде про секретні інструкції генерал-фельдмаршала фон Рунд-штедта для німецьких військових комендантів на Україні. Вже на восьмій сторінці цієї епохальної книжки фельдмаршал приголомшує нас сенсаційним відкриттям. Він пише:
«Населення України ставиться до німців в цілому по-дружньому, попередливо, воно виявляє готовність допомагати їм».
Ви здивовані? Даремно. Генерал-фельдмаршал зараз скаже вам, яке саме населення України «в цілому» він має на думці. За його словами, це «населення» складається з чотирьох «партій». Читаймо:
«1. Гетьманська партія: її фюрер гетьман граф Скоропадський зараз у Берліні».
Як відомо, ця «партія» складалася в основному з двох членів: з старого Скоропадського і молодого Скоропадського. Кажемо «складалася», бо нині єдність її порушена: молодий Скоропадський посварився з старим Скоропадським.
Далі:
«2. Партія української народної республіки (УНР). її фюрер Симон Петлюра, вбитий у 1925 році. Партію тепер заступає Андрій Левицький, зараз у Варшаві».
Так і написано чорним на білому: «партію заступає». А ми досі думали, що в цю «партію» входить, крім Андрюші, ще його секретарка. Та фельдмаршал Рундштедт, очевидно, краще знає, що діється у варшавських шиночках, де Андрій Левицький користується, до речі, незрівнянно більшою популярністю, ніж на Україні.
Але летімо далі на крилах фельдмаршальської думки:
«3. Організація українських націоналістів (ОУН): партія була заснована полковником Євгеном Коновальцем, що його вбито в 1938 році. Після його смерті стався розлам:
а)	група полковника Мельника: покоління першої світової війни, зараз у Берліні;
б)	група Ст. Бандери: активістичне молодше покоління, зараз у Берліні».
Здавалось би, що на цих двох «поколіннях», що перебувають у Берліні, Рундштедт повинен закінчити. Однак ні. безподібний фельдмаршал хоче будьщо знайти масову базу для свого панування на Україні:
«4. Спілка визволення України: керівництво, мабуть, у Києві».
Отже, виходить, що й цією четвертою гітлерівською базою на Україні, пробачте, — в Берліні, не варто займатися, тим паче, що Й сам фельдмаршал, не зважаючи на допомогу гестапо, не може П розшукати...
Скажете: чиста трагедія. Ні, це лише початок трагедії! Послухайте дальших інструкцій Рундштедта і у вас від зчудування — як кажуть у Львові — око побіліє:
«Німецькі військові коменданти повинні бути обережними з групою Бандери, яка має своєкорисливі цілі і, крім того, зручно зловживає іменем німецької армії».
І це ще не все. Доказавши, що 1 +1 +1 +1 =: 0, генерал-фельдмаршал Рундштедт ні трохи не заспокоюється. Він боїться навіть цього нуля і тому поквапливо попереджає своїх підлеглих:
«Про особливу прихильність німецьких властей до будьякої з цих партій або ж про їх легалізацію не може бути жодної розмови».
Прочитавши все те, скажете: «в генерал-фельдмаршала злегка глузд за розум зайшов». Не випереджайте подій! Покищо він тільки шукає для Гітлера масової підтримки на Україні, тобто — наливає з порожнього.
А це, як бачите самі, робота дуже складна...
Ярослав ГАЛАН.
МАМАЛИЖНИКИ, ДИХАЙТЕ!
(Кіноновела)
Дві грабових жердини і напис: «Романія» Зима.
На вулицях Бухареста порожньо. У перехожих, здебільшого калік, на рукавах чорні пов’язки, у жінок — чорні хвостаті шалі.
Гудуть дроти. Дроти не можуть не гудіти: це доведено поетами усіх поколінь. Під дротами — кукурудзяні поля.
Напливом: Плоєшті. Кусок Карпат. Вид на Трансільванію. На передньому плані два німецьких чоботи рудого єфрейтора, що розка ракатився над країною жалюгідних музик і холодної мамалиги.
Єфрейтор з презирством:
 — 	Піддай блиску, щоб чоботи сяяли. Айн!.. Цвай!..
З халяви єфрейтора виглядає перший маршал Румунії Антонеску. На ньому засмальцьований фартух, через плече бляшанка чорної вакси і дві щітки.
 — 	Слухаю, пане!
II.
Маршальська резиденція.
Вбігає захеканий адьютант.
 — 	Фюрер звелів виїжджати...
 — 	Знову він? А-а-ай!.. Мамочко!
Мадам Антонеску з переляку плаче і читає нову молитву: «Не треба боятись, не треба жахатись».
Адьютант: — Ще не все втрачено.
Антонеску пробує сміятись.
 — Не все? Ви — великий жартівник. А втім, я чув, що навіть боги інколи в гніві своєму виконують бажання смертних.
Підходить до своєї мадам і витирає їй сльози.
 — 	Мамунечко! Моє дев’яте ребро. Не розливай водички, Я їду... Я мушу... Не забудь телеграфувати завтра ж. М-м... да! (Звертається до адьютанта): — Викличте редактора газети «Ку ренту л». Швидко!
Вбігає редактор.
Маршал дуже чемно:
 — 	Румунські журналісти не йдуть в ногу з епохою, яка, епоха, вимагає спокою, терпіння, довір’я. Не шукайте сажі в чистій воді. Ясно?
Перша сторінка газети «Курентул». Літерами викарбовано: «Терпіння — національна якість кожного румуна. Ми мусимо проявляти більше терпіння і не вішати голів при поганих повідомленнях з фронту».
Шибениця. Німці тягнуть у петлю двох чоловіків.
 — 	Це їх за що?
 — 	Не чули хіба? У того крайнього, пана Гордієску, під Сталинградом дарували богові душу три його сини. Засумував старий і повісив голову. Так оце його в:шають, щоб не робив дурниць і слухав надалі поради «Курентул».
III.
Кабінет Гітлера.
Затемнення.
Гітлер: — Румунська армія на Східному фронті вписала в історію Румунії сторінки... Треба, щоб вона ще писала й писала. Треба всі резерви...
Маршал непритомніє. Потім кліпає оком і істерично кричить:
 — 	Ай, моя мамочка!
Гітлер подивився на нього дипломатично.
 — 	Прошу ясніше...
Антонеску, хлипаючи:
 — 	Умерла. Моя половина перевернулась на 50-му році життя. (Читає телеграму. Гітлер його зоспокоює і через плече дивиться в телеграму і теж читає): «Кохана дружина померла. Негайно приїзди похорони. Цілую ніжно, твоя кохана дружина».
На обличчі Гітлера — буря.
 — 	Що за гра?! Не допущу...
Маршал Антонеску, проклинаючи все на світі, себе і свою любу дружину, клубочком викочується з Берліна.
IV.
Репродуктори надриваються ревом.
«Маршал Антонеску виїхав у Кишиньов
приймати парад з нагоди 25-річчя ласкавого приєднання Бесарабії до Румунії».
Кишиньов.
Дощата трибуна.
Маршал в орденах.
Демонстрація.
Репродуктори хриплять на всі заставки.
«Йдуть колони за колонами. Повз трибуну пройшли жандарми. Молоді дівчата підняли голови і дихають. На трибуні ми бачимо доблесного маршала, який вітає... Поряд з ним, як символ стоять: один безрукий генерал, два безруких майори, два безруких лейтенанти, два безруких молодших лейтенанти і один сержант стоїть на одній нозі. Хай живе румунська армія».
А дівчата йдуть і дихають.
 — 	Вра! Вра! Вра!
Жандарми йдуть І поїдають Антонеску очима. Маршалові ввижається, що це його велика армія маршем гуркотить. Він зітхає...
Мідні труби заливаються чудернацькими мелодіями. В гаморі — пищить скрипка і так тоненько, і так за душу бере.
Це грає маршал. Сам маршал грає.
Демонстранти застигають на місці.
Лише один хлопчак, що сидів з цікавості на дереві, швидко зліз на землю, підійшов до трибуни і як крикне:
 — 	Дядю, та ви ж граєте на одній струні.
Великим планом. Старенька скрипка. Не Страдіваріуса. Румунська. З порваними струнами. Антонеску жарить на одній романс: «Мамалижники, дихайте!».
♦ ♦ *
Прочитав цю кіноновелу відомий режисер, подивився на мене і сказав: «Для монументального кінополотна не підходить. Страждає органічним недоліком. Мало лірико-художнього домислу. Самі факти. Скучно».
Лука ПАЛАМАРЧУК.
БАЛАДА
ПРО ТРЬОХ МАРОДЕРІВ
Румун уранці по свободі Побачив курку на городі. Схопив рябеньку. Ну й везе! Він на обід її несе.
Запхнути хоче курку в ранець. Коли підходить Італьянець: «Ей, мамалижннк, як ти смів Украсти те, що я хотів?» Та курку хоп! Ото везе!
Він на обід її несе І вголос мріє про закуску. Коли капрал підходить пруський: «Ей, макаронщик, як ти смів Украсти те, що я хотів?» Та курку хоп! Ото везе!
Він на обід її несе.
Побачив все це партизан і звів пристріляний наган. Приціливсь. Вистрелив, і впав Пробитий кулею капрал.
Солдат німецький так рішив: «Капрала певно що убив Отой проклятий італьянець». І вдарив постріл з автомата. За італьянця земляки З розгону кинулись в штики. Під тином он румун сховався.
Та італьянцям він попався. Румун ногами тільки брик. Пришив його до тину штик.
Ну, от «союзнички» І вбиті — Три мародери, три бандити. А курка дише. От везе! її хазяїн в дім несе Подалі від голодних гадів. — Па цім кінчається балада.
Ц. СОЛОДАР.
ПЕРЕЦЬ. — Оце почав я сезон весняної охоти. Першого тотального фріца піймав.
 — 	Де пан комендант мешкає?
 — 	Вдень у комендатурі, вночі — на цвинтарі.
Дружній шарж Б. Фрідкіна.
ВОВК І ГІТЛЕР
(Казка)
Зустрівся вовк з Гітлером.
 — 	Я вовк, — ніяково каже сіромаха.
 — 	А я Адольф Гітлер, німецький фюрер, — бундючно відказує другий.
 — 	Ти знаєш, що в мене гострі зуби? — почав вихвалятися вовк.
 — 	А в мене танки, гармати, фріци, — каже Гітлер, ще більш наприндившись.
 — 	Я розриваю овець, корів, телят, — вишкіряє зуби вовк.
 — 	Сам ти теля, — каже Гітлер, — я он скільки вже забив жінок, дітей, старих!
 — 	Який же ти страшний, — здивувався вовк. — Тоді, друже, допоможи мені вигнати партизанів з лісу.
 — Тут є партизани? — пополотнів Гітлер.
 — 	Я тебе навчу, як до них дістатися, — каже вовк.
Але Гітлера вже й слід простиг.
А. КУШНАРЬОВ.
МАРНОТРАТИ
 — В моєму відділку, пане лейтенант, не солдати, а якесь нещастя. На них патронів не настачиш. Вночі з переляку прокинуться — просять патронів, вранці — знов, в обід — ще раз, ввечері — теж саме.
 — Що ви кажете!? Це ж якісь марнотрати. Куди ж вони дівають стільки боєприпасів?
 — А я хіба знаю? Я їм ні разу на день патронів не даю.
ЗАГАДКА
Рикає, а й не лев, задкує, а й не рак, носить пір’я, а й не півень.
Що воно таке?
Ніхто не знав, кого не питав.
А чому?
Бо про італьянців не згадав.
	•
ГЕББЕЛЬСІАДА
- — Чому Геббельс так часто бреше?
 — Він певен, що брехня як удавниться, то правдою стане.
*
 — Не знаю, чому всі ображають німецького міністра пропаганди: він завжди говорить правду, якщо не бреше.
 — А хіба були такі випадки, щоб він не брехав?
 — Це дрібниця. Важливий принцип.
*
 — Весь час ви скаржились на серце, а тепер кажете, що у вас загальна перевтома.
 — Правильно. Але не забувайте, що на цьому тижні я тричі слухав пана Геббельса.
НЕВДАЛА ВІДПУСТКА
УГОРСЬКИЙ СОЛДАТ. — На війні мені весь час не щастить. От і зараз. Тільки на декілька днів поїхав спід Сталінграда у відпустку, а за цей час вся наша дивізія здалася в полон росіянам. Знову я залишився ні з чим.
РУМУНСЬКИЙ СОЛДАТ. — Не турбуйся, хлопче, попереду ще Київ є.
ФЮРЕР І ДУЧЕ
МУССОЛІНІ. — Моє становище таке, що я ладен бігти на край світу.
ГІТЛЕР. — Голубе, коли знаєш дорогу, почекай і на мене.
ВЛУЧНІ ПРИСЛІВ’Я
Хто хоче над світом панувати — позбудеться і власної хати.
★
Коли фріц каже «ух» — бережи кожух,
★
Поїдеш в Німеччину — не вернешся, підеш в поліцаї — перевернешся.	
СВИНЯЧИЙ ВЕРЕСК
Комендант пан Піфке нервував. Директива була категорична і недвозначна. Терміново... Нещадно.... Витиснути все... Мооілізувати... Добре їм там писати! А от ти спробуй, мобілізуй щось тут, в цьому клятому українському містечку, де одну половину жителів становлять саботажники, другу — партизани, третю...
 — 	Якась чортівня! — вголос вилаявся комендант. — Хіба ж буває три половини?
Ніхто не насмілився б сказати, що комендант Піфке не прагнув точно і пунктуально виконати всі розпорядження про тотальну мобілізацію у дорученому йому районі. Але й найдосвідченіший німецький організатор не зробив би на його місці більше. Всіх більш менш здорових тубільців давно вже відправлено до Німеччини. Всі коштовні речі і запаси у жителів містечка своєчасно вилучені. Все, що можна було оподаткувати — давно оподатковано. Навіть за собаку або кішку місцеві громадяни мають платити податок.
Про яку ж тотальну мобілізацію тепер може тут ще йтися? Що мобілізувати? На кого натискувати?
 — 	Самі неприємності, — зітхнув Піфке і в цю ж мить пригадав про свинячого короля. Так, жартуючи, назвав він якось Аристарха Ковтуна. В нагороду за деякі делікатні послуги комендант ще торік призначив цього Ковтуна керівником ковбасної, створеної спеціально для обслужування потреб німецької армії.
 — 	Організуйте мені Ковтуна, — подзвонив комендант.
За п’ять хвилин керівник ковбасної, або як казав Ковтун — ковбасарні, — був уже в кабінеті Піфке.
 — 	Що ми маємо од свині? — одразу вхопив вола за роги пан комендант.
 — 	Ковбасу, — нерішуче відповів Ковтун.
 — 	Так, — задоволено підтвердив комендант, — ковбасу. А що ще ми маємо од свині?
 — 	Ковбасу, — зовсім без ентузіазму промимрив свинячий король.
 — 	А ще що ми маємо од свині?
 — 	Ковбасу, — пошепки відказав Ковтун, не розуміючи чого домагається від нього комендант.
 — 	А сало від чого ми маємо? — роздратовано вигукнув німець.
 — 	Од мобілізацій, — тремтячи відповів Ковтун.
Піфке скипів.
 — 	Бовдуре! Що ти мені верзеш про мобілізації?! Про мобілізації я знаю сам. Не твого це розуму справа. Я кажу зараз про свиней...
 — 	Так і я ж про свиней, пане комендант.
Ти погано дбаєш про німецьку державу, — продовжував комендант. — Погано господарюєш... Візьмемо, наприклад, Чікаго... Ти чув щось про Чікаго?
 — 	А як же, а як же, — ухопився за соломинку потопаючий ковбасник. — Чув, пане комендант, чув. Дай йому бог здоров'я.
Комендант, не зрозумівши Ковтуна, вів далі:
 — 	На чікагських різницях, буде тобі відомо, не гине марно жодна щетинка з свині. Американці вихваляються, що вони використовують все, абсолютно все, крім, хібащо, свинячого вереску. Розумієш? Саме так треба поставити справу і в нашій ковбасній. 1 навіть краще! На підприємствах Третьої Імперії в цей важкий час не повинен гинути навіть свинячий вереск. Ти зрозумів мене?
 — 	Пойнятно.
 — 	Можеш іти.
...Всю ніч свинячий король не спав. Тільки-но почало розвиднятись, він побіг до свого приятеля Позичай-Позичанюка, з яким до приходу німців разом сидів у в’язниці. Дізнавшись, що основною спеціальністю Позичай-Позичанюка була підробка документів, німці одразу ж призначили його редактором газети.
 — 	Виручай, брате, — кинувся до приятеля Ковтун. — Надрукуй ось це. — І він поклав на стіл брудний шматок паперу.
Незабаром на сторінках редагованої Позичай-Позичанюком газети з’явився ковтунівський твір. Редактор надрукував його майже без змін, вставивши тільки, як прихильник гітлерівської культури, деякі відомі йому німецькі слова. Ось це творіння:
«Музикальня-ковбасарня.
Загальновідомий в нашому місті науківець професор ковбасних наук пан дер Ковтун, добре розуміючись водночас на музиці, заповнив, нарешті, існуючу прогалину в музичному обслуговуванні міщан нашого дас бурга. Вельмишановний дер Ковтун з огляду на це перетворює очолювану ним ковбасарню також і на музикальню. Знаменито, що жодних витрат цей дер винахід не потребує. Замість музичних струментів, солістів, артистів і інших аферистів, в ковбасарні пана Ковтуна використовуватиметься свинячий вереск, який за більшовиків марнотратно розтринькувався. В п’ятницю по обіді свинячий вереск вперше передаватиметься радіом. Вдячні міщани завчасно складають подяку талановитому ласкавцю муз і звертаються до німецьких дер властей з уклінним проханням негайно запровадити новий ді податок на відшкодування витрат, зв’язаних з організацією свинячо-верескливих концертів. Вдячні міщани».
Прочитавши газету, комендант вилаявся:
 — 	Ідіот!
Але новий податок на жителів міста все таки був запроваджений.
Олекса РАДА.
Малюнок О. Козюренка.
Трибуна українопродавця.
ГІТЛЕР ТА ОКУЛЯРИ
Байка
Покпити з телепня — для серця втіха. Раз бовдур отакий на фронт приїхав, А з ним його драненька свита, Що вихваляла дурня без кінця. Ви догадалися?
Про Гітлера бандита Коротка баєчка оця.
Кричить та біга скоком-боком: — «Везіть, бо всіх вас розірву. Хай хоч одним погляну оком На руську матушку-Москву».
Що ж, повезли.
Верст за п’ятсот од фронту стали І боязко у фюрера спитали: — «Спите? Невже спите, овва!
А он, дивіться, вже й Москва...»
Вони то знали, що спід кепки Давно повилітали в нього клепки.
Підвівсь, по-вовчи оскалнувся, Очима хижо поверта, — Скипів, посинів і запнувся:
 — 	«Не бачу, — каже, — ні чорта»...
Заметушилася тут свита:
 — 	«Ви стали той не добачать Отож Москва... ущент розбита... Мо' окуляри вам дістать?!»
А фюрер злий, із вуст ні пари. Принесли дурню окуляри. Надів на ніс, підняв на лоба.
 — 	«Ага! Цить-цить!.. Здається є!
Ну, от і вийшло на моє!!!»
І раптом Гітлер зблід од злості, — На скронях жили наче гулі. Аж хруснули у дурня кості. Він вгледів дві здорових дулі.
 — 	«Тікайте! — крикнув хтось із свити, — Он рус, він може нас убити!»
І Гітлер перший навтікачки. Поза кущами рачки, рачки, Куди попало так і чеше, Та не втече, нехай не бреше!
Сергій ВОСКРЕКАСЕНКО.
ПЕРЕЦЬ. — Ото були італьяиці тікали від нас, так цілий обоз ночов покинули. А на чому ж тепер Роммель з Туніса тікатиме?»
Діюча Армія, 1942 р.
ПЕРЕКОНЛИВЕ РОЗ’ЯСНЕННЯ
 — Сьогодні фюрер нікого не приймає. У нього знов нервовий припадок.
 — ??
 — Та все наші генерали винні. Розхвилювали людину. Фюрер ніяк не міг їм втлумачити, що для перемоги потрібні міцні нерви.
БЕЗ СВІДКІВ
Суддя. — Рядовий Хапанеску. Вас обвинувачують у крадіжці чемодана пана полковника. Що ви можете сказати на своє виправдання? Чи є у вас якісь свідки?
Хапанеску. — Нема, пане суддя. Я при свідках не краду.
ЩИРА ВІДПОВІДЬ
 — З гордістю можу сказати: наша дивізія «Беніто» — активнодіюча одиниця в складі збройних сил Німеччини.
 — Що, завжди наступає?
 — Ні, — весь час тікає...
АФРИКАНСЬКИЙ ШЛЯХ НІМЕЦЬКО-ІТАЛЬЯНСЬКИХ ВОЯК
З Єгіпта в Лівію, з Лівії до Кіренаіки, з Кіренаіки до Туніса, з Туніса до біса.
НА МАНЕВРАХ РУМУНСЬКОЇ АРМІЇ Малюнок В. Литвиненка.
 — Полковник Драпанеску, чому це ви стали спиною до фронту?
 — Максимально наближаю військове навчання нових резервів до бойових умов переможного відступу.
КОРОТКІ ОПОВІДАННЯ
ПОХОРОНИ КОМЕНДАНТА
На заході сонця в штабі партизанського загону відбулася така розмова:
 — Як там на селі?
 — Караули на кожному кутку. Від коменданта після вибуху залишились тільки ноги та голова. Вони лежать у запечатаній труні в клубній залі. Похорони завтра опівдні.
 — Так от, — сказав командир загону, — зробимо так...
...Опівдні похоронна процесія зупинилася коло помосту на церковному майдані. Проти труни вишикувалася рота есесівців і з півсотні поліцаїв. Заступник коменданта — обер-лейтенант подав
команду до салюту. Гарнізон звів рушниці, чекаючи, коли пролунає слово «вогонь».
Не встиг ще обер розтулити рота, як кришка труни легко піднялася вгору. З труни висунувся кулемет і полоснув по фронту готового до салюту гарнізону. Цієї ж хвилини зза тинів ударили автомати. Просвистіло й вибухнуло кілька десятків гранат.
За короткий час з гарнізоном було покінчено. З труни виліз командир партизанського загону. На майдан збігалися партизани, женучи поперед себе уцілілих від куль І гранат переляканих на смерть полонених есесівців.
СЕАНС ЗАКІНЧЕНО
Приміщення літнього районного театру переповнено німецькими солдатами. їм показують новий фільм. В глибині екрана виникає крапка. Вона блискавично наростає. На повному алюрі мчить страшний бородатий донський козак із занесеною шаблею. Ось-ось він напореться на замасковані німецькі танки. Козак уже мчить на всю широчінь екрана. Ось він рубанув шаблею згори
вниз. Почувся сухий тріск. Екран розпанахався надвоє. Козак з бородою, але вже піший і з автоматом, вискочив з екрана прямо на поміст. Брязнули шибки, і в кожному вікні показалися автомати, руки з занесеними гранатами.
 — Сеанс закінчено! — загримів голос козака. — Руки вгору, господа фріци! Містечко в руках партизанів!..
Олесь ГРОМОВ.
ПО-ЗНАЙОМСТВУ
Землю на східному просторі, завойованому німецькою армією, дістануть насамперед інваліди війни. (З німецьких газет).
Малюнок Ю. Ганфа
Доктор! Що ви зробили?! Замість однієї, відрізали хворому дві ноги!!!
 — Нічого, нічого! Це мій небіж, йому потрібно багато землі.
Малюнок О. Козюренка.
ВЕСНЯНА ПУТИНА В ЄВРОПІ
Не клює...