ЦІНА
№ 4. КИЇВ, ЛЮТИЙ 1948 р
	
РІК ВИДАННЯ VII


ВЕСНЯНИМ ПЕРЕЛЯК
—* Побачив сьогодні галок на дереві і так перелякався!
— !?
™ Думав граки прилетіли, а район ще до сівби не готовий...
До моїх читачів — орачів і сіячів
Із спостережень Перця
Подих весни відчувається буквально в усьому. Оживають поля і ліси. Передчасно відлітають на далеку північ снігури й омелюхи. Лише в окремі дні ліберальна цьогорічна зима пробує показати «характер». Інколи їй вдається посипати снігом, скувати морозом землю. Але вона не може скувати ентузіазму мільйонів хліборобів. Майже в усіх областях і районах республіки стоять гарячі дні. В передових бригадах і ланках республіки не спадає жара.
Скресають ріки. Повіває теплий, переважно поміркований, південний вітер. Лише в окремих місцях утримується морозостійка погода (у Вінницькому, Чернігівському й Сумському облуправліннях, в Бориспільському й Прилуцькому райвідділах сільського господарства). Звідси розповсюджуються холодні вітри (байдужості), переважно різкі.
Але, як авторитетно заговорили метеорологи, є всі підстави думати, шо і тут холод протримається недовго.
Прилетіли на весняно-літні гастролі жайворонки. Готуються літати культбригади філармонії, держестради й театрів. В репертуарі — ударні посівні номери: «Ой, посіяв козак гречку», «Мой к-о-о-с-т-е-р в ту-ма-а-а-не светит», «Ой, кум до куми залицявся, виорати поле обіцявся», блюз «Весна» і т. д.
Гастролі плануються на найближчий травень. Більш гнучкими виявились деякі уповноважені. Вони вже почали гастролювати.
День збільшився на дві години. Канцелярії багатьох управлінь і відомств перейшли на двозмінну роботу. Почалася масова сівба директив, інструкцій і циркулярів. В Міністерстві сільського господарства визріває остаточний план зимових занять агротехнічних гуртків у колгоспах.
Почалась весняна гарячка і в торговельних організаціях. Споживча й промислова кооперація» ідучи на допомогу посівній, енергійно завозять у села сани, полоззя, рожни, дерев’яні лопатки, підкови, вухналі.
«Держсільгоспвидав» готує до друку збірники й брошури на тему: «Сільськогосподарські роботи взимку».
А весна іде? Привітна, сонячна, трудова весна 1948 року,— весна високих патріотичних діл, високого врожаю.
Перед виходом у поле За врожаї у похід — Мій веснянки, Мій перчанський, Мій сердечний зам привіт!
А з привітом-весноцвітом В цім короткому листі — Тисну міцно я Героям ЇХНІ руки ЗОЛОТІ.
Руки ті, що люблять працю, Що не знають перешкод, Кки чесні, всемогучі,
о прославлюють народ!
...І щоб всюди йшла робота І весні, і серцю в лад — Хочу я в листі-привІтІ Дати кілька вам порад:
Як посієте буряк,— Доглядайте його так, Як відома ланкова — Героїня Кошова.
Вчіться, друзі, у Кислиці, У Героя-голови,
Як здобуть врожай пшениці, — Зірку матимете й ви!
Щоби сотням у Герої
Вийти з честю восени — Вчіться в Хобтн у старої — Як глядіть свої лани!
Вчіться в творчому горінні, У труді біля землі. Щоб Герої й Героїні Були в кожному селі,
Щоб врожаями буяли
Наші сили трудові, Щоб мужів Героїв мали Героїні ланкові!
...Так весну стрічать давайте! Так хай родить нам земля! Ширше лави розгортайте! До роботи! На поля!..
А як стріть вам доведеться Тих, хто працю тормозить,— Тих... за вушко і до Перця! Будем спільно їх перчить!
...Хто чепіги у долоні, Хто кермо до рук бери! Запрягайте, хлопці, коні І заводьте трактори!
— Вирушай! — звучить довкола.
— За врожай! — навкруг луна... ...Це до слави кличе в поле, В двері стукає весна!
Мал. В. Сірого
—	Гнат Петрович, посівматеріал готувати час.
—	Підожди. Команди з району ще не було.
Юрій МОКРІЄВ
Ілюстрації В. Гливенка
Сьогодні, як і кожної неділі, сусіди зібрались у Тимчуків.
—	Глядіть, бабо, щоб самовар грав без перебоїв, — наказувала чорноброва, святково прибрана Оля бабусі, на обов’язку якої було доглядати за самоваром. Мабуть, за це дівчата й прозвали Оліну бабу Оксеню «самоварним комендантом».
—	Співатиме до ранку, голубко, — заспокоїла онуку баба.
Палажка Тимофіївка, Оліна мати, розливала чай, частувала гостей смачними вергунами. Рум’яні та пишні, вони горою лежали у полив’яній мисці, посипані зверху солодкою пудрою.
Сусіди, дівчата з бурякової ланки Олі Тим-чук і молодиці й дівчата з пшеничної ланки Палажки Тнмофіївни, сиділи на теплій лежанці, застеленій чистим рядном, і на лавах, над якими красувалися акуратно розвішані по стінах різні атестати й грамоти, що одержали Тимчуки — дочка й мати — за свою роботу, і пили той чай.
Розморені теплом затишної хати І випитим чаєм, червонощокі, як стиглі яблука ранньої осені, дівчата й молодиці, позсувавши аж на тім’я шовкові святкові хустки, зав’язані з якимось невловним кокетством на грудях недбайливим вузлом, наспівували упівголоса пісні або перекидалися яким словом про свої торішні діла, про жнива чи шаровку. Не без того, щоб посміятись, особливо, коли Варка, ота бойка, що сидить у кутку, почне розповідати, як Демид Шульга, тракторист МТС, задивившись на Олю Тимчук, згубив плуга і цілі гони проїхав на холосту.
На чай Тимчуки почали запрошувати суск дів ще з осени, як тільки Оля одержала цукор з заводу. Як не як, чотири центнери придбала дочка! Чому ж подруг чаєм не пригостити? І пшениці заробили чимало. Є з чого вергуни зготувати!
Сьогодні зійшлося народу — ніде й сісти. Прийшов з МТС і отой Демид Шульга — з літа ж приглянулась Йому Оля. Палажка Тимофіївна обіцяла цієї неділі дати відповідь про дочку. Може сьогодні — мріє парубок — й заручини справлять?
Прибув і сам голова артілі Петро Іванович Барабаш, а з ним бригадири Тихон Ненада і Максим Корчак.
Та й як же не завітати?.. Усі ж слухали радіо й газету читали. Ну, й припало щастя Тимчукам! В один день у хату два ордени! І дочці, і матері! Дочці — за буряки, матері — за пшеницю!
— Ти, Палажко, заради такого дня могла 0 і не чаєм почастувати, — ніби жартуючи, за-кида Барабаш Палажці Тимчуковій. Йому й справді випилося б. Як не як, трохи досадно: ланковим ордени, а голові — нічого.
— Про вас, Петро Іванович, мабуть, завтра дадуть публікацію, — з ледве помітною глузливістю заспокоює голову Варка.
Так може б люди собі тихо й почаювали, і Демид Шульга таки дочекався б відповіді на свої сердечні почуття, коли б у розмову не встряла баба Оксеня.
—	А за що ж йому орден? — строго сказала вона, висипаючи в самовар совок гарячого вугілля. — Село ж зібрало всього-на-всього по 70 пудів укругову. Хіба це діло? Дочка моя 200, а всі — втричі менше. Я б вас, таких хліборобів, і чаєм не поїла, не те, що горілкою.
Барабаш винувато кашлянув, бригадири теж засовались на лавці. Баба потрапила, як кажуть, не в брову, а в саме око. Люди вмить спалахнули, загомоніли, заговорили.
—	Бо й справді, куди це годиться? Земля ж у нас — весь масив однаковий. Значить, робили не на повну силу.
—	Яка там сила! Палажка на свої дев’ять га он скільки гною поклала, а на решту гектарів не припало й по 3 центнери, — буркнув Максим Корчак.
—	А вам хто винен? — строго глянув на бригадирів Барабаш. — Гній ще й досі лежить на фермі!
—	Не треба було гав ловити, а возити, — різко сказала Палажка Тимчук.
—	Палажка Тимофіївна правду каже, більше 500 тонн лишилось на фермі.
—	Що говорить, полінувались...
—	Вже й полінувались! А тягла на все звідки взять?
— Коли б хотіли, — на корівках би добриво повивозили.
— Я на власній корові той гній у поле до ставляла, — тихо сказала Палажка Тимчук.
—	Ми й попіл, і курячий послід мішками у поле носили, — гомоніли дівчата з Оліної ділянки. їхні очі враз загорілися. Обличчя раптом стали строгими, задирикуватими, — не підступи!
—	Палажка Тимофіївна кожну грудку руками
 розминала, — заступились за свою ланкову молодиці, — кожну зернину проглядала.
—	Не в землю його, те зерно, клали, а в перину.
Несподівано урочистий чай у Тимчуків перетворився на гарячу дискусію. Люди наперебій намагались висловити свої думки, сперечались, радились, як зробити, щоб весь колгосп був на рівні ланок Тимчуків. Самовар давно затух, бо «комендант» забув підкинути в нього вугілля.
Даремно Демид Шульга вичікував, поки люди заспокояться, і він зможе поговорити з матір’ю про дочку.
—	Вношу таку пропозицію, — раптом вигукнув Максим Корчак. — Ольгу Тимчук і її матір поставити на бригадирів! Зуміли показати себе на ланці — хай всю бригаду на такий строй налагодять.
Всі замовкли. Пропозиція була несподівана, але цікава. І Максим Корчак висловив її ціл-ком серйозно, по-діловому, без всякої тіні враженого самолюбства чи особистої образи.
Дівчата й молодиці поглядали то на Па-лажку Тимофіївну, то на Олю.
—	Ай справді, Палажко, — сказав Барабаш, — може призначимо тебе з дочкою на бригадирів? На ланці довели, — доводьте й в ширших масштабах.
Палажка мовчала. Думала...
Перша порушила тишу Ольга.
— А що ж ви гадаєте — злякаюсь? Зібрала по 600 на чотирьох гектарах — зберу й з тридцяти, — вигукнула зухвало. І дівчина аж зашарілась від збудження. Сказано — молоде, гаряче.
— Що ж, коли згода, — ставлю завтра на правління, — сказав Барабаш.
На гориші проспівав півень. Баба Оксеня, яка весь час куняла біля печі, раптом згадала про самовар. Схопила совок й почала підсипати вугілля.
Та гості вже одягались,
— Куди ж ви? А чай? А вергуни?
— Спасибі, бабусю, вже пізно.
Люди пішли. Тільки тракторист Демид Шульга довго м’яв в руці шапку.
— А ти, парубче? — ласкаво звернулась до нього баба Оксеня. — Ішов би з людьми за одним рипом.
— Палажко Тимофіївно... Я ж прийшов за... Сподівався, що сьогодні будуть заручини.. — розгублено бурмотів тракторист.
Згадала й мати, глянула на дочку. Прочитала в очах — подобається хлопець дівчині Та й мати не проти. Придивилась до парубка — не бур’ян. Проте, відповіла строго:
— Чув — діла які? Чи нам тепер до заручин? Потерпи, голубе, до осені. Та не губи плуги, не задивляйся на дівку... Чого повісив голову, як гиндик? Мій покійний чоловік п’ять років залицявся до мене.
Цієї ночі ні дочка, ні мати довго не могли заснути. Різні думки приходили в голову. Всі ті думки зводились до одного — до отих широких масштабів.
Проте, дочка думала ще й про інше. Що гріха таїти? Думала про Демида.
Засинаючи, вона посміхалась хлопцеві молодою, весняною посмішкою...
5
1. ТРАКТОРНО-КУЛІНАРНИЙ ЦЕХ
Є в Ніжині, на вул. Ім. Гоголя, чайна, яка відіграє чималу роль у підготовці тракторного парку до весни. Частенько тут за склянкою сорокаградусного чаю механіки навколишніх МТС ведуть переговори з начальником місцевої контори «Автотракторозбут» про запчастини. І, головне, — завжди доходять згоди! Завідуючий чайної може сміливо пишатися благотворним впливом свого буфету на ремонтні роботи.
Мимо цього чайно-переговорного пункту і йшов я в Ніжинську МТС.
Літній місцевий житель пояснив мені дорогу так:
—	Дійдете до двоповерхового будинку і вам сильно вдарить в ніс запах смажених котлет або пригорілих пиріжків. Ото і е вона, контора МТС...
—	?
Мал. Л. Каплана
СЕРЕД АГРОКАНЦЕЛЯРИСТІВ
—	Весна прийшла, Іване Степановичу!
—	Не пускайте, в мене гори посівних справ.
...Адреса була точна. До того ж над тротуаром височіла «Дошка показників ремонту», на якій (в лютому місяці) дирекція МТС сповіщала ніжинців про свої успіхи на... 1-ХІІ — 1947 року.
Заходжу в просторі кімнати першого поверху і... куди я попав?.. За довгими столами стоять у білих ковпаках молодиці, чоловіки і віртуозно молотять сікачами шматки м’яса. На другому столі лежать, дуже подібні до колінчатих валів, ковбаси. Поруч ліпляться пиріжки, точнісінько такої форми, як шипи до ХТЗ. Ось бублики — як поршневі кільця. Ген у кутку котлети, що нагадують гумові прокладки...
—	Тут МТС? — питаю.
—	Тут,
—	А директор, тов. Тарасенко є?
Кулінар показав угору сікачем. Зверху, мовляв, на другому поверсі.
Пізніше .довідався, що МТС здала в оренду весь перший поверх свого будинку — рай-сложивспілці. І кулінари, очевидно, в знак подяки дирекції МТС за приміщення часто штампують свої вироби на зразок тракторних деталей, які валяються в емтеесівському дворі.
Кажуть, що старший кулінар збирається в день закінчення ремонту тракторів піднести директорові МТС торт у формі підшипника № 3.120. Тільки ніяк не може взнати кулінар, коли закінчиться той ремонт.
2. КОМУ ПРОСТОРО І КОМУ ТІСНО...
Коли закінчиться ремонт? На це питання не відповість не тільки директор МТС, а навіть інженер з обласного управління МТС тов. Мороз, який днів вісім просидів у Ніжині і на всі вимоги трактористів відповідав одною зап-фразою: «Запчастин нема».
Мабуть тому в новорічному номері стінної газети трактористи і зверталися з листом до «Діда-Мороза», в якому писали так:
—	Ні дирекція МТС, ні обласний Мороз нічим нам не допомогли. Може, хоч ти, дідугане, побудуєш для нас гараж, розшириш майстерню і припечеш нашого зав. будівництвом тов. Ку брака так, щоб він, зрештою, звільнив приміщення, призначене під гуртожиток...
Не помогло. Зав. будівництвом, як сидів, так І сидить під гарячою пічкою в затишній квартирі і жде весни.
—	Де ж трактористи живуть?
—	Ось тут! — мнеться директор тов. Тарасенко. І заводить мене в кімнатку... Ні, пробачте, не в кімнатку, а в щось таке з суцільними засмальцьованими нарами вздовж стіни. Проти кожної дошки цих нарів — висить корзина з такими запчастинами, як сало, хліб, часник. ЗО корзин! Це значить, що живе в цьому «люксі» ЗО трактористів. Кожна вися, ча корзина, як я потім довідався, означає# що дошка під нею вже «забронірована».
Дошок невистачає. І тому в гуртожитку кожного вечора будуються приставні нари. Для цього здіймаються з завісів сінешн! двері. А коли і цього не досить, тоді тягнуть з надвору «дошку зведень».
— На якій же дошці ви цієї ночі спали? — питаю одного з кращих бригадирів тов. Ко-тюха.
— Та якраз на «дошці зведень» прийшлося...
А хтось додає жартома:
— Забувають його як передовика виставляти вдень на цю дошку, то він хоч уночі на ній красується. Тільки короткувата, ноги висять.
— Нема приміщення! Тіснота! — розводить руками тов. Тарасенко.
Зате, ой, як просторо кулінарам із райспо-живспілки і зав. будівництвом Кубраку!
3. ПІД НЕНІЖНИМ НІЖИНСЬКИМ НЕБОМ
Після оглядин гуртожитку директор тов. Тарасенко і механік тов. Гайдук вели мене до тракторів. «Вели» тому, що я тут бував уперше і ке знав точно, яка калюжа глибша і яка — мілкіша.
—	Сюди, товаришу, сюди ставайте! Тут у болоті десь має бути цеглина! — турбувався механік і героїчно стрибав. За ним кидався директор. Потім я.
Так ми добралися до робочого місця бригади Миколи Потельчака.
Просто неба в грязюці розкидана безліч деталей, запчастин. Тут і ремонтує бригада свої трактори. Ремонтує з листопада минулого року, а жодна машина ще не гоїова.
Поруч місить грязюку бригада Данильченка. Правда, ця бригада розмістилася трохи вигідніше... між стінами без покрівлі. Спереду стояв один розібраний трактор. За ним, у глибині — другий, готовий уже. Проте, точно ніхто не міг сказати, чи цілком він готовий, бо не могли обкатати. Для цього треба було винести по частинах першого, розібраного, щоб звільнити дорогу, і, крім цього, вивалити одвірки, бо внесений туди по частинах, а тепер зібраний ЧТЗ інакше не міг виїхати.
В таких умовах ремонтують машини всі бригади.. А поруч стоїть величезне приміщення без покрівлі.
— Чому ж ви не накрили його?
У відповідь тов. Тарасенко показав мені наряд на ліс, надісланий з області лише в кінці січня, і додав:
— Що я оцим папірцем накрию?
Районне керівництво буває тільки проїздом біля цих «майстерень». Це тоді, коли проїздить до вокзалу по шосе. Та, крім зведень, більше його нічого не цікавить. Районному начальству дай цифру, приємну цифру!
Ну, що ж, товариші ніжинські керівники, нате вам і цифру! Тільки не дуже приємну. З 28 тракторів ваша МТС відремонтувала тільки 17, причому, з 6 ЧТЗ жоден не відремонтований. Ось вам ще одна цифра. Запишіть її і неодмінно передайте начальникові обласного управління МТС тов. Ящину; щодня не з’являються на роботу 15—20 трактористів. Сталося це, мабуть, ще й тому, що ремонтникам у гуртожитку занадто тісно, а біля «робочих місць» під иеніжним ніжинським небом — занадто просторо.
Степан ОЛІЙНИК.

СВИНСЬКЕ СТАВЛЕННЯ
Мал. О. Коаюрекка
В полгосаі Ы. Менжинсысого, Іванківсьхого району Київської області, ке дбать про копя. В комюшнях по коліна гною, коні брудні, вхсяаж«м|. По кілька днів до та ніхто не заглядав.


— Коли б за кіньми доглядала наша свинарка, то тут не було б такого свинства.
Остап ВИШНЯ
„А В НЕДІЛЮ П’Ю, П’Ю...“
У колгоспі «Зелена нива» перше засідання правління разом з колгоспним активом для обговорення справ підготовки до весняної посівної кампанії призначили були на 6 січня.
Голова правління наказав рахівникові:
—	Ти. ж мені там усе приготуй як слід! Щоб усе мені було розплановано, щоб і цифри мені всі були, як на долоні! Я зроблю доповідь по всьому колгоспу, а бригадири доповідатимуть кожний по своїй бригаді! Доповнюватимуть, сказать би, мене! О! Усім бригадирам до 6-го провести побригадні наради з ланковими! Щоб кожна ланка знала, де, на якій ділянці і яку культуру вона сіятиме! О! Справа дуже важлива! Та щоб гній на поле возили! Де е хоч трохи снігу, щоб снігозатримання зробили!
Було це 3 січня.
—	Гадаю, — сказав голова, — що до шостого і ти, й бригадири встигнуть усе це зробити! А я завтра до району з’їздю, треба в районі дещо там полагодити та порадитись.
Рахівник почав готуватись до засідання.
І бригадири почали готуватись до засідання.
А голова правління поїхав до району дещо там полагодити та порадитись.
Раптом 5 січня голова дзвонить по телефону рахівникові.
—	Степан Степанович?
—	Я, Прохоре Прохоровичу!
—	Тю на нас із тобою!
—	А що таке?
—	На яке число ми засідання з приводу весняної сівби призначили?
—	На шосте!
—	А свят-вечір у нас коли?
—	Ото! Я й забув, Прохоре Прохоровичу!
—	Ну, хай я, як голова, заклопотаний, а тобі б слід пам’ятати!
—	Та розумієте, Прохоре Прохоровичу, —-ну, як засліпило! Після зустрічі Нового року і досі ще сиріаець п’ю!
—	Одклади!
—	А на коли?
—	Вирахуй! Свят-вечір та три дні свят... Там далі голодна кутя, водохреща... Виходить, значить, після дев’ятнадцятого! Давай, щоб уже бути певними й ще раз не відкладати на двадцяте! Добре?
—	Добре, Прохоре Прохоровичу! Ну, як там у районі?
— Ой, тут у Секлети Федорівни такий, що куди нашому?! І досі трубка в руках підскакує... Ми ще так не навчились! Бувай! Приїду шостого над вечір, щоб якраз на кутю!
Одкутювали, одсвяткували й одводохрещн-лися зеленоиивці й почали готуватися до спільного з колгоспним активом засідання 20 січня.
—	19 січня, якраз на водохреща, заходить до голови правління комірник.
—	Драстуйте! З Водохрещем!
—	І тебе також!
—	Так просю ж вас, Прохоре Прохоровичу, взавтра обов’язково до мене на весілля!
—	Тю! З ким?
—	З Ганною Нелатаною, з Гусячої Балки.
—	Так у нас же ж узавтра засідання правління разом з колгоспним активом... Одклади весілля!
—	Не можна, ніяк не можна, Прохоре Прохоровичу, бо кабана заколов, свати й родичі приїдуть. Ніяк не можна, Прохоре Прохоровичу!
—	Що ж його робити?
—	Одкладіть засідання! Коли ще там сіяти! Встигнемо приготуватись!
—	Ну, катай до Степана Степановича, хай
сповістить усіх, що засідання відкладається! Стрівай! А на коли? На двадцять п'яте!
—	Двадцять п’ятого Шкандибиха Уляну заміж за Петра Перестрибуна віддає! До 25-го в мене, а з 25-го від мене до Шкан-дибихи. Там, самі знаєте, менш як за п’ять день не одкрутимось! Значить, виходить, тридцятого. А тридцятого христини у СІльпа. Дочка ж у його породилася. Одклав, у зв’язку з весіллями, христини аж на тридцяте! Та нічого, дитинка здоровенька, видержить... Чи видержимо ми? Ну, христини не більш, як два дні. Тридцяте й тридцять перше! Другого лютого храм у Заячому Ключі! Там же ж І ваші свати, й мої, й Степана Степановича! Хіба ж не знаєте, що менше ж тижня вони гостей не держать.
—	Ну, що ти робитимеш?
—	Ну, а далі ж стрітення, зима з літом зустрічаються, одсвяткуємо стрітення, зробимо засідання, намітимо, що робити. Воно якраз і вчасно, весна надійде, план у голові буде свіжий, не забудеться...
—	Виходить, не раніш, як 1 березня?
—	Виходить, що так!
—	Ну, гаразд, скажи рахівникові, що 1 березня! А в район хай протелефонує, що засідання відбулося, план намічено, до сівби колгосп готовий!
—	Добре, Прохоре Прохоровичу!
— Ну, а на взавтра якого наготував?
—	Горить, Прохоре Прохоровичу!
—	Горить? їй-бо, горить?
— Хай мене бог уб’є, горить! І як сльозаї
Незабаром погорів і сам Прохор Прохорович! Погорів на звітно-виборчих зборах. І була в нього не сльоза, а сльози.
		
(ХЕРСОНСЬКІ ВРАЖЕННЯ)
ВЕСНА Б ЛОБ
Весна форсувала Чорне море й висадила свій зелений десант у Таврії. Ранками в Херсоні туман. Легкий, прозорий, наче марево, готовий зникнути при першій усмішці сонця. Мимоволі пригадуються вірші: «І хочеться в поле, широкеє поле».
З таким рожевим настроєм заходимо в Херсонське обласне управління сільського господарства, але одразу помічаємо, що нікому з працівників не хочеться в широке поле. Навпаки, всі вони міцно забарикадувались в апараті. Після нового року тільки одиниці виїжджали на периферію.
Та й ніколи виїжджати. Зараз проходить масова сівба директив. На добу пишеться до п’яти наказів. їх згортають в трубки й відправляють у райони. У Ново-Воронцовському районі, наприклад, ці трубки прибиральниця ретельно складає в штабелі і ніхто їх не читає.
Ні, рішуче не хочеться працівникам управління виїжджати в поле, їм більше подобається розширювати і без того широке поле своєї канцелярської діяльності.
Начальник управління МТС т. Листовський заявляє:
—	Я поставив питання, щоб мені провели два телефони. Думаю, тоді справи підуть краще?
Поки Листовський начальник однотелефонний — плай ремонту тракторів виконаний лише на 60,4 процента. Хто знає, може й справді при двох телефонах «справи підуть краще».
Тов. Листовський навіть своєму головному агрономові, який сидить поряд, у другій кімнаті, посилає письмові розпорядження: «Пропоную негайно подати ваші міркування по питанню про...» і т. д.
Де тут уже чекати живого керівництва?
Херсонське обласне управління сільського господарства — це штаб, що відірвався від армії.
МТС, МТМ і АБВ
Що таке МТС і МТМ — відомо кожному. Але рідко хто знає, що таке АБВ. Це не початок абетки. Це ініціали начальника обласного управління сільського господарства Адольфа Борисовича Ваксова. Через те, що до нього важко потрапити на прийом навіть керівним працівникам управління, познайомимо вас, читачу, з т. Ваксовим заочно.
Ваксов в минулому був наркомземом у Криму. Звик до великих масштабів і важко йому тепер втискувати свій широкий розмах у «вузькі» херсонські рамки.
—	Тепер немає в мене сильного розвороту 1 — скаржиться він працівникам.
Тісно йому в області. Не подобається Херсонщина.
Не дають спокою т. Ваксову його кримські спогади. Важко керувати, сидячи в кареті минулого. Тут і збільшення кількості телефонів не допоможе Необхідно міняти стиль керівництва. Але хіба т. Ваксова переконаєш? Спробував кандидат сільськогосподарських наук т. Лисогоров покритикувати Ваксова, мав необережність сказати, що управління не займається агротехнікою, не залучає спеціалістів сільського господарства до боротьби за високі врожаї, за передову агротехніку. І що ж? На другий день Ваксов посилає працівника оргкол-госпного сектору в Ново-Троїцький район з завданням: «підібрати компрометуючий матеріал на Лисогорова».
Одним словом, метод керівництва залишився старий, не конкретний, а каретний.
ВОЙОВНИЧІ УТРИМАНЦІ
В управлінні часто повторюють фразу: «Ми — область не промислова». І якщо запитуєш, хто винен, що область так безбожно відстає з ремонтом тракторів, — кажуть, що винні організації, які не відпустили деталей. Винні поставщики, які не відвантажили, постачальники, які не доставили. Це ширма, за якою приховуються войовничі утриманці.
Коли керівники поглядають тільки вверх, тоді все навколишнє здається їм порожнім, безнадійним, таким, що не заслуговує уваги. «МТМ? Порожнє місце! Всі МТС відмовляються возити мотори в МТМ, їх ремонтують там по два місяці. Це свідчить про слабість МТМ». Так було вирішено, і буквально до останніх днів т. Ваксов тримав МТМ в чорному тілі. Він не давав запасних частин. І МТМ ледве дихали, якщо не на ладан, то на випадково добуті запасні частини. А в п’яти МТМ області 119 верстатів. Вони повинні відремонтувати 450 тракторних моторів. Але їх завезли для ремонту всього 112.
Директор Ново-Воронцовської МТС т. Котков говорить:
— МТМ б’ють байдики, а весь тягар лягає на МТС з їх майстернями, не устаткованими для капітального ремонту моторів.
Та що МТМ! На очах у т. Ваксова після війни розтягли Херсонський мотороремонтний завод. З наказу колишнього директора Шма-кала спочатку розібрали загорожу, завдовжки в два з половиною кілометри, а потім попалили, як дрова, деревообробний цех. Лише з 25 січня завод почав випускати тракторні деталі.
Генічеська артіль «Виробничник» до війни постачала майже всій Україні важливу тракторну деталь — направляючу втулку штовхача. Вона теж не одержала замовлення. Переконавши себе, що Херсонська область не промислова, вельможа в кареті ремонт тракторів звалив на МТС, а всю відповідальність за запасні частини —на міністерство.
ВІДОМЧІ ІСТЕРИКИ
Херсонське обласне управління сільського господарства дуже нагадує карету невідкладної допомоги. Замість серйозної планової роботи і керівництва там панують суцільні відомчі істерики і аврали. Припекла ремонтна кампанія, — всі кинулись на викачку деталей. Інша робота захиріла. Відривали кращих механіків для реалізації нарядів. Тижнями роз’їжджали по міністерствах. Думали, писали й говорили виключно про запасні частини. Крива виконання плану ремонту тракторів поповзла вверх. Але ця крива не вивезе: вона впирається в якість ремонту. Кожний день приносить гіркі сюрпризи.
Киселівська МТС (директор Перцовий) план ремонту виконала на 38 процентів. Працюють тут без плану, без графіка. Контроль відсутній. А коли перевірили два відремонтованих трактори, — виявилось, що вони мають значні дефекти. Те ж саме в Блакитянській, Львівській, Дар’ївській і в ряді інших МТС. З кожним днем зростає кількість тракторів, що вимагають повторного ремонту.
Щоб підтримати криву, доводиться іноді підживлювати її дутими цифрами. Розповідають: на балансовій комісії директор Громівської МТС т. Шкарабан заявив, що для закінчення ремонту невистачає однієї шестерні для трактора «СТЗ-НАТІ». Листовський запропонував йому простий рецепт: «Зніми цю шестерню з відремонтованого трактора і постав на невідремонтований». Тришкін кафтан номер два!
ТРАКТОР —ТЕЖ КРИТИК
— Ви критики, шукаєте, до чого б причепитися! — сказали нам. Ми скажемо, що більшість тракторів Херсонщини теж критики: вони теж шукають, до чого б причепитися. Погано на Херсонщині з причіпним інвентарем. Добра половина МТС забезпечена ним не більше, ніж на одну третину. В управлінні згадали про це лише в січні. Повториться торішня історія, коли, наприклад, в Горностаївській МТС трактор «СТЗ-НАТІ» сіяв лише однією сівалкою. Це рівнозначно тому, що до паровоза причепити дитячу коляску.
Але багатьом тракторам доведеться бути беззубими критиками. Лише недавно в управлінні схаменулися, що невистачає борін. І зразу — наказ т. Ваксова: «Розробити креслення дерев’яного зуба до борони», і — писулька директорові «Сільгосппостачу» — «Негайно виготовити 250 тисяч зубів до борін». Все до поту, в останню хвилину?
...Далеко за північ у приймальні т. Ваксова сидять з товстими папками начальники управлінь і відділів. Вони не дивляться один на одного, нудьгують, їм хочеться спати. Запитуємо: чого сидите? Чого чекаєте? «А ми так кожну ніч... Може, яка довідка потрібна буде». Нічні пильнування, засідательська метушня, наганяї, зливи непотрібних паперів — забирають у керівних працівників управління дуже багато часу. Коефіцієнт їх корисного навантаження ще менший, ніж у трактора «СТЗ-НАТІ», який тягав одну сівалку. От чому в Херсоні зустрічають весну з кислими посмішками, як незвану гостю.
А весна владно виставляє рами в обласному управлінні сільського господарства і кличе земуправлінських затворників негайно вийти в поле, в широке поле, туди, де вирішується доля врожаю.
П. АФОНСЬКИИ.
6
Мал. Бе-Ша
ШАНОВНИЙ т. ПЕРЕЦЫ
Де як, а в нашому колгоспі ім. Ворошилова весняна сівба почалася ще восени минулого року. Пригріло недавно сонце, зійшов сніг — і зразу показались сходи. Першими зійшли плуги — аж 9 штук: їх посіяли в полі ще в жовтні. За плугами з-під снігу показались 12 борін, кілька котків.
Сходи, що й казати, — рясні. З чим просимо поздоровити й по заслугах відзначити голову нашого колгоспу т. Черненка.
П. СЕВЕРИН.
с. Северинівка,
Сумського району,’ Сумської області.
Валківського району. Чи наш клуб є винятком?
Коли стосується, то нагадай, будь ласка, виконкому Валківсь-кої райради, що зав. пункту «За-готзерно» т. Хаткін зайняв Заміський клуб під зерно на 10 днів, а тримає його там уже 15 разів по 10 — тобто 150 днів або 5 місяців.
Може хоч після твого нагадування наш клуб перестане бути зерносховищем і знову почне грати свою основну роль — клубу.
П. ТАНЬКО (зав. клубу),
М. ПОЛТАВСЬКИЙ,
Т. ВІДЕНКО.
Валківський район,
Харківської області.
ТОВАРИШУ ПЕРЕЦЫ
ДОРОГИЙ ПЕРЕЦЫ
У нас, у Коханівці, що не день, то весілля.
Це дуже приємно.
Дні і ночі гуляє на цих весіллях голова артілі ім. Кірова т. Коваленко разом із колгоспною автомашиною
Це вже не дуже приємно.
і зовсім неприємно те, що нам у конторі доводиться ламати собі голови, цумаючи: на який рахунок списувати 3 баранів, 1 теличку, 248 кілограмів різного борошна й збіжжя, виданого т. Коваленком на цю гульбу.
Не дарма, мабуть, кажуть члени нашого колгоспу, що з таким весільним головою не буде ні толку, ні спокою.
П. ТРАНДАШИР. рахівник колгоспу, секретар КСМ організації.
с. Коханівка,
Троїцького району,
Одеської області.
Допоможи нашій артілі ім. 18 з’їзду ВКП(б) закінчити підготовку до весняної сівби. Нам багато не треба. До сівби ми вже готові. Залишились недоробки:
1. Зібрати розкидані на токах плуги, борони, культиватори й відремонтувати їх. 2. Почистити стайні і за одним заходом, коней,-на яких узявся корою ще торішній леп. З, Із розкиданих по двору коліс та полудрабків скласти вози, щоб ми знали, скільки їх у нас. 4. Поділити серед бригад гній, який купою височить серед двору колгоспу, мов Казбек-гора< 5. Показати бригадирам ділянки, де вони сіятимуть.
А так, крім оцих п’яти дрібниць, наша артіль, як бачиш, до сівби цілком готова.
М. КУЧНАР.
є М.-Клітка, Базалійського району на Кам’янеччині.
—	Ми до вас за деталями, товариш начальник!
—	Ніколи, ніколи. Бачите, до посівної готуємось.

В Хоми біда...
БАЙКА
ТОВАРИШУ ПЕРЕЦЫ
Чи стосується урядова заборона займати колгоспні клуби під зерно й нашого Заміського клубу,

ПЕРЕЦЬ ДОПОМІГ
Наш читач Г. Додух написав листа про те, що голова виконкому Білинської сільсько? Ради (Миргородський район на Полтавщині) А. Цартамишев систематично пиячив, привласнював колгоспне майно.
При перевірці факти, наведені в листі, підтвердилися.
Як повідомив редакцію секретар Миргородського райкому КП(б)У т. І. Майборода. Картамишева знято з посада голови виконкому сільради та виключено з партії.

Інвалід Вітчизняної війни тов. А. В. Малий поскаржився Перцю на те, що Весе-линський райсоцзабез (Миколаївська обл.) позбавив його пенсії.
Скаргу було надіслано на розслідування в Миколаївський облеоцзабез, який повідомив редакцію, що рішення Веселинського райсоцзабезу відмінено, як незаконне. Тов. Малий одерх<ує пенсію.
В Хоми біда, — хоч сядь, Хомо, та плач:
У борозні ось трактор став, га як! — Неначе в землю, капосний, укляк, Ну, хоч іди проси тягач...
Хома ж — немов за горобцями пень —-Сидить у холодку і ні телень.
— Усім везе, лиш в мене горе кожен день, ’ Так ремствував Хома: —
Завжди упхнуть абияку машину, От муч тоді собі і руки, й спину, А толку з того все кат-ма.
Добро в сусіди он, у Василя:
У нього й трактор добрий, і земля, Йому то що, — роби, не знаючи утоми; Він — гість, як кажуть, всюди званий. Гукну, хіба, на поміч...
Прийшов Василь. (Товариша з бідат, Та ще в такий гарячий час весняний, Він ладен виручить завжди).
Сюди заглянув і туди, Зирк у мотор, а там — на палець бруду, У баці — й крапеляки пального.
«Скажи, Хомо, ти дивишся коли до нього?»
— Та от... зимою, як орать не буду, — Крізь сон з-під трактора озвавсь Хома: —-Тепер сівба... роботи, бачиш, — тьма...
Чому в Хоми у полі трактор став?
Проста тут річ: Хома машину занедбав.
А слід би знать: хоч трактор із заліза й сталі, Все ж любить ніжні і дбайливі руки:
Шануй і бережи все до найменшої деталі, Тоді й робитимеш без муки.
Петро СЛІПЧУК.
Редактор Ф. МАКІВЧУК. РЕДАКЦІЙНА КОЛЕГІЯ: Остап ВИШНЯ, Я. ГАЛАН, О. КОЗЮРЕНКО, О. МИХАЛЕВИЧ.
Адреса редакції: Київ, Коцюбинського, 7, тел. 5-30-31, 4-G5-5S дед. 69. Передплатна ціна 2 крб. на місяць. Видавництво ЦК КП(б)У «Радянська Україна».
Журнал «Перець» № 4 (135) (на украинском языке).	Підписано до друку 24 11 1948 р.	Стат, формат 72уЧС0 см. 1 друк. арк.
БФ 00579
Друкарня в-ва ЦК КП(б)У «Радянська Україна». Київ. Прозорівська, 59.
Зам. 571. Тираж 50.000 прим.
Мал. В. Гливенка
Текст С. Воскрекасеика
Ми з гарно иією разом» З нашою подружкою, По всьому, що заважає, Вдаримо частушкою!
Вже в ручай перетворився Весняний струмочок,
А в Вінниці засідають Вдень І ввечерочок...
Чи не думають вони там Замінити квочок!
Вийшли трактори з ремонту Світові не радіе
Де ж це їх так доглядають? В Ворошиловград!!
Гастролер такий об’їде Сім районів зразу.
І за цілий день не вийде З машини ні разу.
Все на серце та на серце
Скаржиться Секлетка,
А « базари то літає» Як мотоциклетка.
Роботящий комірник каш, Просто верне гори...
Люди везуть до комори, А він із комори.