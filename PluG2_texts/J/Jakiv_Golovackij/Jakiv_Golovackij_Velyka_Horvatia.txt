Велика Хорватія або Галицько-Карпатська Русь
Примітки Ю. Романчука
Ся стаття подана тут дуже скорочена і щодо язика значно змінена.
1. [Огляд історії]
Яків Головацький
Яким народом прикарпатські сторони з-початку заселені були, незвісно нам: але населення слов’ян є так стародавнє, що без сумніву можна їх назвати первісними мешканцями. Гісторія нігде не згадує о приході або оселенню слов’ян в сих сторонах; але за-те уже старі візантійські літописці відкрили в тій землі слов’ян-хорватів (потомків старих карпів або карпіян). Тут на півночі Карпат покладают візантійці сю Веле-Хорватію і Веле-Сербію, із котрих вийшли хорвати і сербове, основателі нових держав на юзі, а правдоподібно і чехи (і лехи), мабуть також дуліби і країнці (ілірійські) мали тут свою стародавну вітчину. Народ, о котрім нема відомості, коли би зайшов і поселився в своїй вітчині, ба котрий зверх сего ще сам многі громади на новосілє висилав, той народ мусит є старий, він доконче зріс на місці, він предковічний, а тим більше народ, що жиє в сторонах невигідних для життя, в диких неврожайних горах.
Після епохи великих переходів і мандрівок народів, коли прихожі орди переплили на захід і полуднє, а почасти в безустанних борбах винищилися, виступают на вид східної Європи сильні держави слов’ян, яко первісних жителів сих сторін, котрих навала перехожих народів зовсім не затопила, лише на якийсь час притлумила. Від тепер майже рівночасно утворилися слов’янські держави: Рюрикова в Новгороді (а єго потомків в Києві), Лехів в Гнізні, і Ростиславова в старій Панонії. Дійсно сі держави розширялися на щот окружних сусідуючих племен, однакож здаєтся, що близші мовою і обичаями і межи собою споріднені єдналися скорше до якого не-будь удольнішого войовника і так мало по-малу лишалися своєї сукромої племінності та зросталися з родів в оден народ.
Сі пригоди доконче мусіли мати вплив на прикарпатських слов’ян (хорватів і інших), котрі, жиючи в патріахальнім стані під начальством своїх родимих оті в або князьків, займалися хліборобством, годівлею худоби, без сумніву і гірництвом і торговлею, особливо сілью, котрої у них на збитки було, сплавляючи збіже і сіль ріками, що починалися в їх землі і вказували дорогу до Чорного моря в Грецію а долів Бугом і Вислою до Варяжського моря, значит мусіли они мати якусь городянську освіту по близькості з освітною Грецією, мали також і городи.
Олег віщий був перший з руських князів, котрий в поході своїм против грекам (906) вів межи дружиною своєю і хорватів, підданих або лише добровільних товаришів. Може бути, що єго наслідник Ігор, по тогдішному обичаю вибираючи данину у деревлян, що мали своїх князів, заходив аж поза дільниці сусідуючих хорватів; однако ж аж Володимирові Великому удалося вперве увести сю землю в склад своєї держави. Він ляхам (981) відобрав Червень, Перемишль і інші городи; але ще і пізніше (993) воював Володимир з хорватами, котрі відай добивалися своєї независимості. Ярослав, син Володимирів, оп’ять заняв червенські городи і построїв кріпості, а потомки єго утвердились і розширились ще глубше в хорватській землі; і від того часу починаєся володіння Рюрикового племені в країні, котра замість давної Хорватії прибрала собі раз на все ім’я Русі.
На полудні Карпат основалася ще скорше сильна держава велико-моравська. Ростислав покорив різні племена моравців, слов’яків, болгар, і без сумніву розпросторив свої володіння до Карпат, населених тогди якимись слов’янськими племенами, предками нинішних угорських русинів. В тую землю призвані князями Святополком, Ростиславом і Коцелом св. Кирило і Мефодій, слов’янські апостоли, проповідали святе євангеліє і хрестили різні словенські племена, їх скиптрові підвласні.
Але нова держава, ще не утверджена, розстроїлася в самім початку сильним ударом мадярів (899 – 907). Розігнані остатки народа, котрих меч і неволя диких варварів не досягнула, шукали в горах пристановища і переходили на другу сторону Карпат до своїх одноплемінців. Сі розбитки слов’яків і болгар, розсипані межи тутешними хорватами, змішавшися з ними становили з часом оден народ, котрий від своїх володарів приймив ім’я русинів, яке і до сеї пори задержалося.
Так тепер оп’ять зробилася на Бескидах границя трьох держав. Руські князівства приневолені були тут установляти собі сильних провідників, щоби устояти против силі сусідуючих мадярів і ляхів і удержати той граничний камінь за собою. І дійсно князівства Перемиське і Галицьке мали таких, чим они в безнастанних борбах задержали три віки свою независимість. Аж король польський Казимир здобув оба замки львівські, заграбив дорогоцінності, багаті скарби золота, два золоті крести з частію животворящого креста, дорогі убрана княжі, трон, два вінці і проче, що було в замках і в монастирі св. Юра, і наконець запалив сі обідрані замки і огнем знівечив. Трохи пізніше прийшов Казимир другим наворотом на Русь, поздобував замки, пообновляв або построїв нові кріпості, осадив там свою залогу і так завоював сей край.
Тим часом на полудні Карпат над Дунаем і Тисою основане царство розвивалося по принятю християнської віри королем Стефаном. Щасливі війни з сусідніми державами ще більше утвердили трон мадярів. Віра християнська вкоренилася вже в самі високі гори перед приходом мадярів, бо король св. Стефан, закладаючи чи обновляючи єпископства в полудневих і західних сторонах Угорщини, не постановив жадного єпископа на північно-всході; значит були тут уже християне гречеського обряду і, ніким не непокоєні, задержали до сеї пори свій закон. Впрочім хотя королі угорські покорили собі всіх слов’ян по тім боці Карпат, межи ними і предків нинішних русинів, однакож гісторія їх не журилася і крихти сею неплідною землею. Нікто не клопотався бідними русинами, мадярські гісторики дуже мало або зовсім нічого не споминают за них.
Бачится, що вже заходи Бориса Коломановича в першій половині XII століття, котрий то руською, то німецькою, то наконець грецькою помочію хотів здобути вітцівський трон, мали якийсь вплив і на тутешних слов’ян, у котрих мабуть тогди уже зав’язалося ім’я однородців і одновірців підвласних руським князям, через стикання і вплив обопільний, особливо в часі нападу татарів в XIII столітті, коли галицькі жителі примушені були утікати вслід за своїми князями за Бескид; але тим більше розширилося ім’я Русь. Русин в початку XIV віка, коли Феодор Коріатович, прогнаний з Поділля Ольгердом, великим князем литовсько-руським, прийшов шукати помочі у короля угорського короля Роберта, і дістав від него в уділ городи Мукачеве і Угвар з округами. Той зрусчений князь литовський зустрів в тих сторонах своїх одновірців т. є. русинів, наіменувався їх князем, набудовав церквей руських, позакладав і вінував монастирі.
Майже в самій порі упадку галицького князівства, при кінці XIV століття, волохи, народ що мешкав в давній Дакії і простягався аж до нинішної Мармарошської столиці, вилинули під начальствам Драшка або Богдана з сего північно-всхідного угла нинішної угорської землі, і перебравшися через гори поселилися на долинах побережних ріки Молдави і Серета, прогнавши звідтам орду татарську. В тім самім часі угорська Русь розширилася дальше на схід, і навіть галицькі русини переходили по стоці гір і займали спустошілі місця межи Карпатами і горішньою Тисою. То було посліднє переселення народів. В такім стані, держачися православної віри і заховуючи вітцівські обичаї оставалися тутешні русини чужі всім політичним перемінам, чужі війнам веденим мадярською шляхтою: они закриті недоступними горами і непрохідними лісами, ховали спокійно свій товар і вівці, і займалися торговлею свого домашнього добутку по сусідніх городах.
З XVI віком почали дуже заходитися в Угорській і Семигородській землі прихильники Лютра і Кальвіна. Они з жаром кинулися ширити нову віру: множество мадярів, слов’яків, німців приймало ті науки: тілько русини і волохи заховували непохитно закони вітців своїх, они одні витривали вірні православній церкві.
Найважніша для Русі угорської подія в XVII віці було приняття унії з Римом.
Примітки Я. Головацького
отів – Слово віт або от, від котрого походит здрібніле отець, так розширене у польських і чеських як і інших слов’ян, означало в старині начальника сім’ї, ніби отця, нині приналежит громадському сільському судії. Суть, котрі се слово виводят від латинського advocatus, німецьк. Vogt і польськ. wogt, уживаного в польських городах, правлящихся правом магдебурським; але не вважаючи на ту созвучність розважмо, що Vogt стоїт єдино в німецькім і то лиш писемнім язиці і без сумніву для него чуже, а наше віт і похоже здрібніле отець є по всій Слов’янщині розширене, тому-то оно питомо наше коренне слово.
сусідуючих хорватів – По крайній мірі можна догадоватися з назви городка Варяжа в Белзькій землі, нинішнім Жовківськім окрузі, на путі від півночі к Белзу: а трохи дальше єсть село Русин. Тії урочища приналежат сій епоці, бо по Ярославі вже щезла назва варягів.
построїв кріпості – Город Ярослав над Сяном, чотири милі від Перемишля к сіверу, видится, дістав ім’я від Ярослава, так, як Володимир волинський від свого основателя Володимира Вел.
ім’я русинів – Дивна річ, що ім’я Русі ще в старині так розширилось і усвоїло у многих віддалених племен і удержалося через тілько віків також в землях бувших під довгочасним чужосторонним панованням: але ще дивніше, що навіть сусідуючі племена закарпатські, куди ніколи посягала власть руська, присвоїли собі тоте ім’я по причині руського ісповідання. Попитайте нині якого нибудь простолюдина гречеської віри над Дністром, Сяном або Попрадом, над верхньою Тисою, Латорицею або Вугом під Чорногорою (на Покутю) або під Лімницею на Спіжу: «який ти чоловік?» – він певно вам відповість: «Русин» (Руснак). – «Та якої ти віри?» – «Руської» – Навіть ті, що забули свій язик, іменуются чужим говором «Орос-емберек» (руські люде) – я говорю тут о мадярах гречеської віри. Такі сильні узи віроісповідання.
так завоював – Послухаймо, що пише сам Лелевель о тих заборах галицько-володимирського княжества:
Gedemin zagarnął na rzecz Litwy posiadłość (княжество володим.), a Kazimierz wielki po zgonie Bolesława 1340 wcielił jego wydział (кн. галицьке) do Polski. Stało się to wszystko prawem nowem, nieznanem dla Rusi, prawem feudalnem, czyli raczej prawem mocniejszego z niemocy ruskiej, która oporu dać nie mogła… (Dzieje Litwy i Rusi aż do unii 1569 zawartej. Lipsk 1839, ст. 170.)
О сих походах Казимира Вел. гл. писання Д. Зубрицького: Kronika miasta Lwowa, 1844 ст. 31 – 34 i Rys histor. nar. rusk. 1837 ст. 57.
до нинішної Мармарошської столиці – Свідчат о тім ще декотрі імена нині русинами замешканих селищ в мармарошській столиці, н. пр. дві Брустури, Барлабаш, Мармарош, Талабор, Тишора, Трибушени, і до сеї пори осталі волохи від семигородських границь. Декотрі полонини горі Черемоша мают волоські назви, н. пр. Ферескуля, Шешори, Акришори, Белелуя, Рунгури, Брустури, Уторопи (в Коломийськім окрузі) і Дора (в Станіславівськім окр.); они показуют явно волоське походження, если то не пізніші новосіля (колонії) господарів молдавських, котрі якийсь час тримали Покуття, від королів польських в уділ одержане (?).
2. [Поділ країни]
Яків Головацький
Коли Галицька Русь так многим державам підвласна була, доконче і політичний розділ сеї землі мусів розличним перемінам підпасти. По заведенню князів в стародавній Хорватії звісні були княжества: Перемиське, Звенигородське, Теребовельське, пізніше Галицьке, Белзьке і Бужське. З сеї епохи існуют ще до сеї пори в літописях згадані городи і містечка: Перемишль, Теребовля, Галич, Белз, Бузьк, Львів, Броди, Ярослав, Тисмениця, Коломия, Сянок, Перевірсько (Перевореськ), Городок, Щирець, Микулинці (Микулин), Збараж, Зидачев (Зудечев), Любачев, Товмач, Вишня (Визня), Голі Гори (Gołogóry), Потилич (Подтелич) – потому також села: Синевідсько (Синеводськ), Данилче (Данилов), Дроговиж (Дроговськ), Плавуча (Плав), Рогожино (Roguzno), Бовшев, Борки (у Борку), Страшевичі, Созань, Сушичка (Сушиця), Підбужець (Подбуж), Грушев (Грушевичі, Рушевичі), Верховина, Росохи, Скло (горі Склом), Дунковичі, Лаврів, Хирів (Прохирів), Линина, Поток великий, Поляна, Острів і пр. і пр.
На місці города Плісниська є одні окопи і великі кургани, зарослі буковим лісом, недалеко від Підгорецького монастиря на половині дороги з Бродів до Золочева. Звенигородів єсть в Галичині три села, два в Чортківськім окрузі над Дністром і Стрипою, третій коло Біберки (Bobrka), а четверте єсть урочище в лісах над Збручем.
Всі они мают сліди окопів або які-небудь розвалини давнини, і домагаются, що були колись-то столицею княжества.
Но дармо би руський мандрівник шукав чого нибудь із руської старини: дармо би глядів в розвалинах львівського, галицького, перемиського замків пам’ятника з часів князів руських. Нема і сліду: все тото з пізніших часів польського пановання. В Перемишлі укажут вам тілько місце, де стояв давній замок. Дармо би-сте гляділи хотя церкви з того часу – запав і слід, де стояла церков св. Іоанна Богослова, де покоїлись мощі князів; ляхи знесли минувшого століття той священний пам’ятник нашої старини, кам’яну церков (або «однокаменную», як народ росказує), і поставили на тім місця свій катедральний костел. В селі Синевідську (над Стриєм) укаже вам всякий чоловік монастирську дерев’яну церков; але чи она та сама, в котрій князь Даниїл молився!…
Одна тілько камінна церков осталася з давнини в Галичу: Рождественська церков перестояла всі розстройства, пожари, невзгодини, які нещасна доля насилала на сей город. Но думаю, одні камінні стіни устояли ненарушимо, впрочім нічого нема в ній стародавнего. Коли схочете розвідатись о ній, попитайте дячка, а він укаже вам на камінну амбону з гербом підкови вирізаним і буквами в. г. а. в., і стане вам толковати: в год тысячу вторый (!) поставлена тая церков: та кто повірит сим толкам дячка о так віддаленій давнині, не заперечуючи однакож зовсім єї старини?…
Вам станут росказовати біднії галичане, величаючися тим, що Галич давніший і славніший ніж Львів, о часах, коли Галич був столицею, о єго багатствах; о просторонності єго передмість на п’ять миль навкруги – скажут вам о кріпостях галицьких, як їх добував солодивий (шелудивий) Боняк, а не мігши добути ніяким способом, ужив лесті, т. є. велів собі дати по парі голубів з кождого двора, а відступивши недалеко, казав поприв’язувати запалені свічки до ніг сих птиць, котрі, вернувшися в свої гнізда, запалили доми, і город піддався. От звісна казка давніша, ніж ім’я Бонякове, не загинула в народній пам’яті, але я певний, що она ніколи не почерпнута з Несторової літописі; бо галичане, хотя читали букварі, часословці, а може декотрий німецьку і польську граматику вивчив, однакож не відают, чи був коли який Нестор чи ні.
От які вам казки будут росказовати, коли схочете відвідати Галич! Я сам чув їх на місці, було то 1834 года, коли я перший раз загостив в ті дорогі урочища. Прийшов я, було, над Дністер, перевізся через ріку, з шанобою ступив на берег, пройшовся через городський майданчик, обізрів кілька рядів нових будинків, жидівські доми о двох і єднім подрі і руських міщан деревляні двірки з крильцями на передмістю, розсипані та скриті по садах. Рідко где встрітиш міщанина в синім жупані, но скоріш жидів (талмудистів) і караїмів. От же столичний колись-то Галич!
Я взішов кручинами на стромую гору посмотріти на смутні розвалини замка. Розвалені, напів розірвані цегляні стіни червоніют, по долівці ростут бур’яни і кропиви і пасеся товар якогось міщанина; тут єсть отвір до якогось погребу, але кто відважится влізти в тоте селище гадин і змій? Єще сторчит одна башта без криші а зігнилий бальок виглядає із угла. Я оглянувся наоколо. Господи! що за прекрасний небосклін! Там синіют вершки Карпат острими кінцями своїми; тут прекрасні поля та цвітучі луги стелятся перед очарованим оком. Низом пливе величний Дністер, з полудня Луква, з півночі Липа вливают свої води в єго лоно; тихенько пливут тратви долів Дністром, а покрай берегів стоят розсипом низенькі домики, сади цвітут – но всюди тишина, доокола сам сум. Я не виджу ані золотого двірня Володимирка, нема фалюючого народного віча, ані хороброї дружини княжої! нема золотокованого стола Осмомисла, а желізні полки єго не підперают уже гір угорських, не стріляют салтанів за далекими землями! Все минулось, пропало, счезло! Я призадумався – і слеза скотилася по лици, і пала – на твердий камінь…
За королівства польського називалася нинішня всхідна часть Галичини воєводством руським або Червоною Русію, окрім воєводства Белзького. В воєводстві руськім розличалися землі: Перемиська, Сяніцька, Львівська, Галицька, Зидачівська, Покуття і економія Самбірська; тії же знов підділялися на староства, повіти. Крім того належит до нинішної Галичини західна часть воєводства Подільського. Але русини мешкали також за дільницею воєводства Руського в колишнім повіті Біцькім, а кільканадцять сіл руських було в Сандецькім. В західних Пильзненськім і Щиржецькім повітах не було зовсім русинів. Пресвітле австрійське володіння розділило після придбання сю землю з Буковиною на 19 до нині існуючих округів.
Угорська сторона поділена здавна ще св. Стефаном на столиці (лат. comitatus, нім. Gespannschaft, мад. varmegye), тії знов на уїзди (обводи, districtus).
Крім того треба розличати, як по сім так по тім боці Карпат, різні по більшій часті тілько у простого народа звісні ріжниці сторін і назви місцеві областей, і прозвища народні, котрі можна віднести до давної Слов’янщини.
Взагалі всякий чоловік грецької віри в Галичині називає себе русином а свою вітчину Русію (Галиція безмаль зовсім незвісна), буковинські русини називают прочу Галичину Польщею або Ляшиною, галичане знов Буковину Волощиною а тамошних русинів волохами. Поляки-шляхта сливут у русинів під іменем ляхи, а польські мужики мазурі. Угорські русини Галичину зовут переважно Русію (у Русь, на Русі, з Русі), насупротив свою сторону Угорщиною (угорський край), мадяра угром, себе русином або по слов’яцьки русняком, а римських католиків папежниками. Мадяри зовут русинів Орос (orosz ember, руський чоловік). Побережя Тиси сливут у мармарошських русинів Польщею, а Польща сама зовеся Ляхи.
З-осібна розличаются в Галичині місцеві імена: Поділля (Поділи) або Опіле (Опіля) т. є. так називаются Тернопільський і Чортківський округи з частію Бережанського і Золочівського, а мешканці сливут у сусідів поділяне, опіляне, опілюхи. Поліссям називают лісисті сторони Жовківського округа. Мешканці гір всхідних округів називают себе гіряне (гірене), підгіряне, в західних же гірняки, підділянці, заділянці (від слова «діл», гора, переділ водний). У сусідів згаданих сторін називаются гіряне Коломийського і Станіславівського округів і Мармарошської столиці гуцулами, которі і сами себе зовут так. Бойки і лемки суть тілько прозвища, котрими русини північної Галичини називают своїх братій задністровських і гірян, а іменно бойками в Стрийськім, Самбірськім а лемками в Сяніцькім, Ясільськім і Сандецькім округах. Прочі сторони не мают ніяких окремішних імен, тілько сливут під загальним іменем русинів. Стародавні імена хорватів, бужанів, дулібів і пр. зовсім забулися, тілько осталі селища Дуліби, Деревляни, Дрогобич, Ятвіги, Побужани, Печеніжин свідчат о колишніх населених сих сторін.
На угорській стороні мармарошська столиця сливе у русинів Мармарія, Мармарщина. Гірська область західної часті Мармарської і північної часті Бережської столиці називаєся у [тамошних] жителів Верховиною, а мешканці називаются верховинцями, до котрих приналежат і верхи Стрийського округа в Галичині. Дальше на захід слідує гірська область Країна в Унгварській і Земненській столицях, сусідами їх суть Сотаки около містечка Снини (Szinna) і Гуменного (Homonna). До Країни належит причислити ще гірську сторону Стрийського і Самбірського округів або вершини рік Стрия і Дністра, где в давній економії Самбірській розличалися країни: Волосянська, Либохорська, Розлуцька, Ільницька, Підбужська, Гвоздецька і Липецька. Ся назва задержалася аж по сю пору, бо в тих сторонах адміністратор (управитель) царсько-скарбових маєтків (Kameral-Verwalter) називаєся крайником (пан крайник) а адміністрація країною, а в цілій Галичині крейс-гавтман називаєся старостою. На галицькім боці називаєся ключ Мушинський в Сандецькім окрузі Бискупщиною, бо тоте помістя приналежало колись єпископам краківським: так і всі місцевості, где були королівсько-скарбові маєтки, називаются до сеї пори Королівщиною.
От уже всі звісні розділи.
Тепер здало би ся потягнути границю людності руської з сусідуючими народами.
Примітки Я. Головацького
Даниїл молився – повертаючи 1240 року з Угорщини.
з Несторової літописі – Пор. казку, в котрій княгиня Ольга здобуває Іскоростинь, престільний город древлян.
називав себе русином – Пор. ім’я «Русин» в Правді руській Вел. князя Ярослава Володимировича (Раковецький). Вотяки і черемиси, татарські племена в Казанській губернії, зовут досі росіян «Русини» (гл. Путевыя записки Вадима, Москва 1834 ст. 13).
називаются… гуцулами – гуцул або гоцул значит в волоськім язиці розбійник, і бачится подібним способом утворилося з поганого слова народним іменем, як чужосторонне козак (походження сего слова гл. Запорожская Старина, часть 1, кн. II, ст. 49) присвоїли собі українці. В сих диких горах скривалися в давних часах громади бездомівників, опришків (гл. Зубрицького Kronika miasta Lwowa, стор. 399), як їх називали, і утиснених людей, котрі нападали на сусідні містечка і шляхотські двори, подібно гайдамакам на Україні а ускокам в Сербії, Чорногорі і Країні. Помстившися кривд своїх і знайшовши пристановище, займалися годівлею худоби і повертали до почесного життя; як з хуторів українських так і тут помалу творилися села, але ім’я гуцул осталося і. як ім’я козак, облагороджене перейшло в народ, а навіть і розбійництво само було в народнім розуміню (яко хоронитель і мститель укривджених мирян) ділом благородним. Дівиця завсігди питала свого милого, чи був у опришків, а жених мусів поставити свідків на тоє, сли хотів отримати руку своєї любки. От вам оп’ять разяча подібність з козаччиною і юнацтвом ускоків! – Цікаву розвідку о гуцулах написав п. І. Д. Вагилевич (гл. Ćasopis ceskeho Mus. 1838 ст. 474 і 1839 ст. 45); той сам написав розправу о бойках (гл. Ćasopis ćesk. Mus. 1841 ст. 30.).
границя людності руської – Пор. Зубрицького Rys do hist. nar. rusk. ст. 19.
3. [Границі з сусідніми народами]
Яків Головацький
На западній стороні від польського народа потягніт лінійку на якій лучшій карті від містечка Пивничної над рікою Попрадом полуднево від Грибова, Горлиць, Жмигорода і Дуклі ко вершинам річки Любатівки [?], від туди обвівши колом Риманів к містечку Заршині, від того лівим берегом ріки Сяна коло Динова дальше по ріці Молочці (Млечка) до Вислока і устя єго в Сян; відти лівим берегом Сяна поза Лежансько к російським границям, і оп’ять на правім берегу Сяна над рікою Танвою єсть населення руське.
За тою лінійкою знайдете ще руських жителів в кількох селах під Решовом в цілім трикутнику межи рікою Вислоком а потоком Березовою (Brzozowa); також і за Попрадом є чотири руські села: Шляхтова, Чорновода, Білавода і Явірки (або Билавода, Явирки по їх дивному виговору). Дальше нема вже руських сіл, хотя границі воєводства руського (видится і давного княжества перемиського) простиралися по самий город Решів, і ще декотрі імена сіл свідчат о бувших там русинах, н. пр. Руська Вєсь, Русінов, Воля Русіновська, Лукавець, Побідна (Pobitna), Полом’я, Солонка, Лутча, Манастерж, Чермно.
Трудніше потягнути границю русинів від волохів на Буковині, бо тут єсть обичай, людей благочестивого ісповідання називати волохами, межи котрими єсть багато таких, що в перших від бранки військової слободних літах австрійського пановання з сусідніх округів на Буковину перейшли і благочестіє приняли; легко їх розпізнати по імені, і хоч по волоськи розуміют, однакож їх бесіда домашня єсть тілько руська. Від 1830 року заведена на Буковині бранка військова положила пеню сим переходам, а трудами руського духовенства повертают цілі родини до русько-уніятської віри. Взагалі становит ріка Прут природну границю межи русинами і волохами.
Ще трудніше в Угорщині означити з докладностью границі русинів від мадярів і слов’яків, бо тут мешкают всі тоті народи в одній області, не рідко і в однім селі. От мною означена границя: від вершка Чевчина і Кукольника по Тисовій віти, где є послідні руські села Поляна, Руськова; від Вишови лівим берегом Тиси до Вишкова (Visk) ко всходові через полудневу часть Угоцької столиці до Війлока (Ujlak) і Варіова (Vari); відтіль через Латорицю до Капошап (Kapos) і на північ коло Михаловець (Nagy Mihalv) горі, полуднево від Пряшева (Eperies) по ріці Ториці к долині попрадській.
Я нарисував сю границю по тому, що в сих сторонах мешкают русини виключно або по крайній мірі в більшості, хотя жителі русько-словенського ісповідання живут в многих селах розсипаних по Тисі і Горнаді аж до устя сеї послідної. а відтак к Татрам. Тілько чотири всхідні столиці і Крайняне заховуют вірно знамена малоруського нарічія, значит русини займают цілі столиці Мармарошську, Бережську, Угоцьку і Угварську з північними сторонами Земненської, Шариської столиць. Дійсно находятся єще поза руські області в чисто-мадярських столицях дуже багацько міст, показуючих русько-словенське походжень, н. пр. Орос, Ороси, Руська (Totfalu), Теребіж (Terebes), Богдань, Богач, також в Семигородськім княжестві є ріки Бистриця (Besztercze), Красна і села Прелука, Добра, Богдань, Бред, Тиха, Топлиця і пр. Суть то ясні докази о колишнім словенськім населенню, суть они остатками з давної єрархії св. Методієвої!…
В Галичині займают русини переважно 12 всхідних округів, так що їх можна назвати руськими. В них Русь, яко первісні жителі, становлят саме ядро населення; інші народи, яко пізніші населення і прихідці, вміщаются по одиноких селах, городах, або в службах державних і пр. І так межи 3.000.000 душ загальної людності сих 12 округів є 2.000.000 русинів. В Ряшівськім, Ясільськім і Сандецькім окрузі лишень в декотрих сторонах русини числом перемагают; інші західні округи замешкані мазурським народом.
О Буковині мусимо згадати, що окрім кількох тисяч уніятських русинів майже половина благочестивих приналежит тому ж народові, бо тут не тілько у селян і міщанства, але також у многих панів боярів єсть руський язик народним, придворним і просвіченим біля простого волоського; другі знов говорят зарівно по руськи і волоськи.
Мушу також і тоє тут замітити, що при численню поляків я більше глядів на віроісповідання ніж на походження і народність: бо в Галичині звичайно той тілько називаєся русином, кто ісповідує віру гречеську; як тілько перемінит свій закон на римський, що і тепер часто лучаєся, той разом перестає бути русином і називаєся поляком. Взявши по походженню і народності, число самих правдивих поляків доконче зменшило би ся до третини, бо польських населеній (колоній) в давнім воєводстві Руськім було невелике число в відношенню до руського населення, а нинішня шляхта по більшій часті походит від давних руських княжих і болгарських родин, которі звісним в історії способом поляшилися.
О польських населеннях можна сказати, що буде їх кілька-десять тисяч душ по селах, особливо в Самбірськім (около Самбора від королеви Бони населених), в Перемиськім, Жовківськім, Львівськім і інших округах, которі заховуют свою народність. Прочі же у русинів мазурами прозвані, по руських селах розсипані прості люде, суть тілько ісповідання рівного з поляками, але говорят по руськи, часто окрім «Отченашу» і «Niech będzie pochwalony» не знают ані єдного слова польського і впрочім ані строєм ані вдачою ні обичаями не розличаются від Русі. Таких мазурів єсть велика скількість по городах і містечках, которі ледви не самісінькі мают костели і багато вивіновані парохії латинського ісповідання.
До польського народу числятся всі панове дідичі, їх придворні слуги і урядники, і немале число цісарських урядників, особи висших станів, також багато ремісників, артистів і пр. Хотя й в Галичині єсть ще більше число дворян руських (може бути одна половина загального тут приведеного числа, окрім слободних хліборобів, т. зв. князів, бояр, солтисів і пр.), однакож властителя більших маєтків не подиблете вже нині ані одного русина, всі они зляшилися. Крім звісних княжих, графських і шляхетських родин, которі вже давно приняли народність польську, ще і послідніми часами, ба таки і в нинішнім [19] столітті, змінивши віру, відреклися народності руської заможні і знакомиті родини Потоцьких (Каньовських), Комарницьких, Левицьких, Папарів, Туркулів і пр.
Утративши все, що становит народність, не було нічого, що би могло в’язати їх до однородців. Не в’язали їх вже святі узи вітчини, бо у них була Польща вітчиною, которій за власні користі і свободи а з кривдою спільного народа все жертвовали; не в’язала їх народна словесність, котора понижена, ніким не спомагана ані охоронювана, ограничалася на самих духовних писателях; ні рідний язик, позбавлений первісного свого достоїнства, випертий з урядів і шкіл чужоземними говорами; їх не в’язали ні отцівські закони і права, бо і ті перемінилися в польські; ще одна віра удержувала упадаючу народність, але з часом все тото перемогло над посліднім забитком народності і вдіяло, що такому розстроєному чоловікові недоставало тілько змінити віру, тогді сейчас відрікався всеї народності і ставався пристрастили ляхом і загорілим гонителем своїх земляків, которі знов всіми перекинчиками цуралися.
Німці, по більшій часті державні урядники, ремісники, артисти, купці і пр., жиют по городах; але є також в кождім окрузі по кілька сел, населених сим народом.
Що до військовості розділена Галичина на 13 полків піхоти, один баталіон стрілецький, 6 полків легкої і 2 полки тяжкої кінниці, разом 50.000 мужа. Служба військова (капітуляція) призначена від 1 січня 1845 на 14 літ, т. є. 8 літ в лінії а 6 літ в резерві.
Русини суть особливо к військовій службі придатні, понятні, слухняні, терпеливі і витривалі на всякі труди; они суть взором по всіх гарнізонах австрійського володіння: хотя старшина більшою частіш по польськи, чеськи або по німецьки з простими вояками говорит, предсі русини легко виучуются правил і оборотів воєнних і повнят строго і вірно свою службу. Дезерції з руських полків відносно до других рідко лучаются, но тим частіше підпадают смертельній непереможній тузі за рідними сторонами.
4. [Релігія та освіта]
Яків Головацький
Галичина управляєся тими самими монархічними правами, як і інші області австрійської держави. Політична управа стоїт під відомом галицької губернії у Львові, а верховним правителем єсть спільний цивільний і військовий губернатор. Обводові суди стоят під старостами окружними.
Єрархія духовна розділена на дві єпархії, митрополитську львівську і єпископську перемиську. Митрополит львівський пишеся митрополитом галицьким, архієпископом львівським і єпископом Кам’янця Подільського; єпископ перемиський звеся єпископом перемиським, самбірським і сяноцьким. В єпархії львівській, котра простягаєся на 9 обводів, було 1845 года 1.302.407 душ; в перемиській, котра розширяєся на 7 округів, було 855.028 душ – загалом в обох 2.157.435.
В сих же руських єпархіях вміщаются латинськая архієпископія львівська і єпископія перемиська. Третя їх єпархія єсть в Тарнові. На Буковині єсть благочестива єпархія, єї престіл в Чернівцях. Кожда єпархія розділена на деканати.
Чорне духовенство підряджене духовній власті митрополита або єпископа. Бувало колись, находилося більше монастирів в галицькій Русі, але після введення унії папа Бенедикт XIV скасував їх немало 1745 года; а після прилучення Галичини до австрійської держави скасував ще цісар Йосиф II 17 уніятських монастирів і один послідній православний монастир скитський.
Для нарочного виховання і просвічення установлені суть різні заведення шкільні для всіх жителів загалом. Для русинів нема осібних шкіл, окрім сільських парохіяльних, котрих в 1812 році було в львівській єпархії 785 а в перемиській (573, всіх разом 1.458. В тих школах виучуются сільські діти читати, писати і числити словено-руським і польським язиком.
В ліпшім стані находятся народні тривіяльні школи о двох клясах, по городках і где-котрих селах заведені; з більшого числа їх стоїт в львівській єпархії 20 а в перемиській 60 під відомом руських консисторій; они мают лучших учителів і установлену свою плату. Но пожалься Боже, що в них руська молодіж нічого по руськи не учится, лишень після загального правила по польськи і німецьки. Надіємось однакож в будуче, що старанням правительства, котре граматику німецького язика, по руськи для народних шкіл о. І. Левицьким видану, нагороди удостоїло, що і в сих школах молодіж наша біля чужосторонного також і материнського язика виучоватися буде. – Благочесть буковинська має 24 народних (тривіяльних) шкіл, в котрих молодіж учится по волоськи і німецьки. Дівоча руська школа єсть тілько одна в Галичині.
Для виховання дяків і учителів сільських є здавна одна школа руська (бурса ставропигіянська) при церкві Успенія пресв. Богородиці у Львові, а друга при церкві соборній св. Іоанна Богослова в Перемишлі (заложена 1818 года): в них молодіж, способлячася до сего звання, виучуєся по руськи теоретичної і практичної методики, словено-руської граматики з викладом письма святого, чистописання, арифметики, землеписі, загальних правил співу (musica vocalis), церковного співу і устав. В Перемишлі було 1845 року 25 молодців а в львівськім закладі також кільканадцять. Всі они дістают крім науки помешкання і харч накладом інститутів.
Молодіж приспособляючася до цивільного або духовного стану, по більшій часті з висших верств, виучуєся в німецьких (нормальних) школах, гімназіях, ліцеях або на університеті львівськім. Є таке розпорядження, що нікто не може мати приступу ані до урядової служби ані до духовного стану ані до докторського достоїнства, не укінчивши 3 німецьких (нормальних) кляс, 6 латинських (гімназіяльних) і 2 філософічних курсів. В Галичині числится одна взорова головна школа (Musterhauptscchule), 32 нормальних головних шкіл (Hauptschule), 13 гімназій, 2 філософічні заклади, 2 реальні школи, 1 реальна академія, 1 політехнічна академія, 3 ліцеї і 1 університет. Ось огляд всіх висших шкіл галицьких, з котрого покажеся, який уділ Русь має.
Львівський університет (universitas Franciscea) заложений цісарем Францом І. 1818 року з трьома факультетами. Межи 25 ректорами (rector magniticus) було 8 русинів.
При богословськім факультеті єсть 7 професорів, 1 ад’юнкт, меж ними 3 русини. Докторів богословія єсть 21, межи ними 12 русинів. – При юридичнім факультеті єсть 8 професорів, 1 ад’юнкт, межи ними бувало колись по 3–4 русини. Послідній недавно помер. Докторів права єсть 95, межи ними: 14 русинів. – При філософськім факультеті єсть 9 професорів і 2 ад’юнкти, 1 русин. Межи 33 докторами філософії єсть 5 русинів. – Медицинсько-хірургічні студії мают 8 професорів, 2 асистенти. Докторів медицини у Львові єсть 57, меж ними русинів 6.
Філософічно-богословський заклад для католицьких монахів у Львові числит 8 професорів, 1 русин. – При богословськім факультеті Перемиського ліцея єсть катедра церковно-словенського язика від 1839 року і 7 професорів. Богословський факультет при ліцеї Тарновськім має 7 професорів.
Богословський факультет грецького благочестія при Черновецькім ліцеї числит 8 професорів, всі православні. Філософічний факультет Черновецького ліцея має 7 професорів, межи ними є 4 русини уніяти а 1 благочестивий.
В філософічнім факультеті Перемиського ліцея єсть директор і віце-директор русини; 11 професорів, межи ними 2 русини: Філософічний факультет Тарновського ліцея має 6 професорів. Філософічний заклад єзуїтів в Тернополі має 6 професорів.
Гімназії: 1) Академічна гімназія у Львові числит 8 професорів, 1 ад’юнкта, межи ними русин один; 2) друга гімназія у Львові має 8 професорів, межи ними 3 русини; 3) перемиська, 4) решівська, 5) бохенська, 6) тарнівська, 7) тернопільська і 8) сандецька (послідні дві єзуїтські) мают всі по 8 професорів; 9) самбірська 7 професорів, 10) бережанська 8 професорів, префект гімназії і 1 професор суть русини; 11) черновецька 8 професорів, меж ними 2 русини уніяти, 1 благочестивий; 12) станіславівська 7 професорів, 2 русини; 13) бучацька гімназія базиліянів: префект, 5 професорів і 1 ад’юнкт, всі русини (базиліянські черці).
Реальна академія у Львові має 9 професорів.
Учеників на Львівськім університеті 1842 року було: в богосл. факульт. 295, межи ними русинів 237 (на І році 46, на II 52, на III 63, на IV 76): в юрид. фак. 392 (на І р. 127, на II 96, на III 86, на IV. 83); в філософ. фак. 400: в хірургічних студіях 97 (на І р. 45, на II 32, на III 20). – Акушерок у Львові і в Чернівцях 63. – Число всіх учеників університета Львівського 1842 року 1.182. Повишено було в доктори богословія 2, права 11, філософії 4; дипломи хірургічні дістало 13, акушерок 31.
В прочих ліцеях, філософічних і богословських закладах єсть число відносно менше. В гімназіях буває звичайно по 300 – 400 молодців.
Для виховання молодого клира установлені суть духовні семинарії для католиків при всякій єпископській столиці. Русини мают тілько одну спільну семинарію для обох єпархій [на] 255 молодців. Крім тих семинаристів дістают 75 молодців, слухаючих філософічні лекції, духовні стипендії, рокового по 80 золотих срібних, з тим, щоби по укінчених філософічних науках вступили в духовну семинарію. Благочестиві мают свою семинарію в Чернівцях.
В Галичині єсть 9 друкарень (окрім єврейських), межи ними дві словено-руських, т. є. стародавна ставропигіянська у Львові і єпископська в Перемишлі (1829 года Є. Екц. єпископом І. Снігурським основана і 1840 г. капітулі соборній перемиській відступлена), в котрих ледви не виключно самі богослужебні книги печатаются, і відзначаюся хорошим виданням. Книгарень єсть 8, з них 4 у Львові.
З бібліотек єсть дві публічні у Львові: університетська і Оссолинського, заложена і на пожиток публики дарована ученим графом Максимиліаном Оссолинським. Одна і друга має понад 40.000 томів і по кілька тисяч рукописей. В інших містах нема вже публічних бібліотек; але є також гдекуди поменші приватні, н. пр. грабі Тарновського, Дзялинського і Павликовського, або до яких небудь закладів належачі, н. пр. з руських: архікатедральна, семинарійська, монастирська свято-онуфрійська і пр. Після нової установи основано в кождім деканаті бібліотеку і надіємося, що они старанням і трудами чесних отців бібліотекарів і деканів до просвіти вч. клира і єму поручених богобоязливих мирян колись-то много причинятся.
Також належит згадати о руській єпархіальній бібліотеці в Перемишлі. Она значно умножена накладом Є. Ексц. нинішнього руського єпископа перемиського, єго ж трудами і старанням основана друкарня словенська, катедра словено-руського язика, заклад для виховання дячків і науки церковного співу, і много інших благодійних закладів. До тої бібліотеки подарував св. пам’яті учений архідиякон Іоан Лавровський, доктор теології і філософії, член наук, товариства краківського, свою давними рукописами, старопечатаними книгами і іншими рідкими ділами пребагату бібліотеку. Сей учений праведник руський з безпримірною ревностію збирав через цілий свій вік старі книги, давні рукописи і інші дорогоцінні пам’ятки і умножив свою бібліотеку ледви не до 30.000 томів.
Преосв. владика перемиський має благородний намір злучити обі тоті бібліотеки в одну і зробити їх загальнонародними на подобу гр. Оссолинського. Боже благослови і пособи, щоби так пожиточний намір, о котрім галичане з вдячностію говорят, чим скорше приведений був до блаженної цілі своєї; а заслуги достойного пастиря, з такою ревностію пособляючого розширенню наук межи стадом своїм. завсігди незабутними останутся у вдячних серцях вірних русинів!
О угорській стороні не можливо мені було дати так по дрібного вичислення, тому що в королівстві угорськім нема в уживанні так докладної конскрипції, як в прочих австрійських областях; для того я мушу ограничится на самих парохіяльних списках.
В північно-всхідній Угорщині єсть уніятів душ 1.180.936, межи ними 510.280 русинів. Г. Орлай в розправі: О юго-западной Русі (гл. Труды общ. ист. и древн. Росс. 1826 ч. III. ст. 221) числит в Уграх 800.000 русинів: Чаплович (Gemälde Ungarns 1829) 358.913 русинів і 152.693 зрусчених слов’яків, говорячих слов’яцько-руським нарічієм: О. Лучкай покладає русинів на пів міліона. – Послідніми часами число жидів дуже умножилося в північній Угорщині.
Угорське королівство, хотя здавна прилучене до австрійської держави, рядится осібною конституцією. Верховним управителем єсть на латин. Столиці підчинені столичним панам (Fö-Ispan), которі завсігди по трьох годах вибираются з числа вельмож (Mägnates). Єпископи і шляхта, котра має великі привілеї і свободи, складают тіло уставодатне і громадятся на собори до Бретиславля (Пресбурга). Руської шляхти єсть мале число, а вельмож у русинів зовсім нема.
Духовна єрархія греко-уніятських церквей розділена на три єпархії: мукачівську, пряшівську і велико-варадинську (Nagy-Varadin). В сій послідній безмаль не самі волохи.
Мукачівська єпархія мала 1841 року 838.055 душ: она розділена на 7 архідияконатів, а ті знов на 44 діяконатів (districtus), і має дві консисторії, в Вугварі (Unghvar) і Сиготі. Пряшівська єпархія [мала] 1836 года 170.915 душ; она розділена на 5 архідияконатів, котрі підділені на 17 діяконатів (Vice-archidiaconatiis vel districtus); консисторія в Пряшеві.
Є ще форгарашська єпархія гречесько-уніятська для волохів і крижська для уніятських хорват. – Благочестивих же всіх в королівстві угорськім єсть 10 єпархій: всі они суть підчинені примасу-архієпископу латинському в Остригомі (Strigonium, Gran).
Для виховання і освіти молодого клира установлені богословські факультети і духовні семинарії в Угварі, Пряшеві і В. Варадині. Крім того посилає всяка єпархія по кілька молодців в осередочну семинарію в Пешті, в архієпископську в Тернаві (Tyrnau, Nagy Szombatli) і до віденського конвікта. – На ліцеї богословськім угварськім і в богословськім закладі в Пряшеві бодай практичні лекції, н. пр. богословіє пасторальне і катехитика подаются в народнім руськім язиці, коли тії ж предмети у Львові і Перемишлі клир мусит учитися не народним, але польським язиком!
В угварській семинарії було 1841 года 100 молодців, слухаючих богословські і філософічні науки, в тернавській 15; в пештянській 2, в віденській 3, в пряшівській єпархії 23, в Варадині 8.
В північно-всхідній Угорщині суть слідуючі інколи, в котрих молодіж образоватися може; академія в Кошицях (Kaschau) і В. Варадині, єпископські ліцеї в Угварі, Сатмарі і пр., і численні гімназії. Всі предмети у всіх школах викладаются по мадярськи і по латинськи. Народним язиком учат тілько в сільських школах, котрі повинні бути при всякій церкві. Книжки шкільні друкуются в Будимі в університетській друкарни, з котрої по більшій часті дістают тутешні русини всі богослужебні книги: бо в цілих столицях Мармарош, Берег, Угоч, Вугвар, Сатмар. Земне. Шариш не находится ані одна друкарня, ані одна книгарня. З того можна собі виобразити в якім стані єсть духовне образовання тутешних жителів, коли їм до сих необхідних в літературі жерел і средств просвіти байдуже.