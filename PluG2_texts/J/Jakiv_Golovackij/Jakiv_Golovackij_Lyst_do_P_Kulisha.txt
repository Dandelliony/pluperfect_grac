Шановний пане і милий приятелю Пантелеймоне Олександровичу!
Від посліднього нашого свиданія не дістав я від Вас ні одного письма, хотя я усильно Вас просив, щоби-сте мені доносили дещо о ході і успіхах нашої малоруської словесності і взагалі обо всім, що дотикається движенія народності малоруської. З тої причини не відзивався і я до Вас, вижидаючи зачатку з Вашої сторони. Але рік минув — багато води уплило, багато перемінилося в божім мирі і нашім закутку, для того і я не витерплю, щоби не зачепити Вас — а чей же зав’яжеться переписка межи нами.
Перше всього донесіть мені подрібно і розлучно, як поступаєте Ви і Ваші содруги на дорозі управи малоруського язика, який успіх мають видані Вами «Записки», «Чорна рада», «Повісті» Вовчка, Гречулевича «Проповіді» і т. д. Чи продовжаєте ізданіє Ваших «Записок» і чи помістили-сте там Літопись львівськую? 2 Як стоїть діло з виданям малоруського журналу? Будьте ласкаві, пам’ятайте на нас, галичан, — і не пропускайте спосібності переслати дещо із новинок літературних малоруських, а хоть би і московських, але Малорусь близько обходячих. Я посилаю о неудобності лат[инської] азб[уки] 3. Прошу в особенності переслати екз[емпляр] Гречулевича «Проповідей» 2-го ізд[анія], а єслі можна і 1-го. Єще одна просьба. В[исоке] австр[ійське] Міністерство наук приказало мені составити хрестоматію малоруськую для вищої гімназії новійшого періоду з времен Івана Котляревського. В ній могут бути поміщені п’єси і статті авторів малоруських. У мене суть декотрі давнійше видані книжечки, але все годі мати. Не міг би я на Вас рахувати, щоби Ви пособили в составленію того многоважного сочиненія. Воно може представити світу всі прекраснії цвіти малоруської левади. Книжка така буде учебником для многих поколіній — вона, може, дасть керунок цілим вікам і возбудить народні таланти. Відпишіть мені скоро, могу лі надіятися на содійствіє Ваше. Статті мають бути відличні, виборні в такім виді, щоб могли читані бути перед лицем образованої молодіжі, т. є. формою прекрас-/295/ні, а содержанієм важні. При тім нужно би придати короткії біографії в тім виді, напр[иклад], як в «Укр[аїнськім] сборнику» Метлинського 4, чого мені прямо невозможно зділати без Вашої помочі. Пособіть, брате, русинам галицьким, засиліть їх плодами малоруської братії, бо наша самотня билинка засхне від спеки, або приглушать її сусіднії бур’яни. Наш Дом народний 5 славно будується — за год буде готовий. У нас в літературі мало що появляється. Найважнійший вопрос тепер виточився о букви кирилівськії. Міністерство з наущенія ляхів, перекинчиків і недоляшків сулить нам латинськії букви по чеському правописанію, уважаючи, що тільки тим способом можна предохоронити русчину від впливу московщини і церковного язика і управляти чисту русчину. Ми боїмося, щоби, відставши в руській нашій словесності від кореня історичного, не зниділа зовсім наша Русь, або не злялася з ляцькою літературою, боїмося і за віру нашу гречеськую, щоби її не залляло латинство, боремся, як можем, і готові до посліднього защищати нашу старовину. Що з того буде, бог вість, котрий посилає такії невзгодини на нашу землю. Дай боже, щоби ми возмогли заспівати з українським співцем, кінчая пісню: «От пройшли ізійшли злії невзгодини». Немає нікого, щоб нас зодоліли! Супрузі почтеніє...
30/VI 859
