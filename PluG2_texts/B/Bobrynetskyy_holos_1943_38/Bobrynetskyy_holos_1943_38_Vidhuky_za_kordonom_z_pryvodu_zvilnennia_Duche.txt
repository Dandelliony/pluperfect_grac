Відгуки за кордоном з приводу звільнення Дуче
Софія. — Центральним пунктом болгарських понеділкових часописів стоїть повідомлення про визволення Дуче. Цей факт, як в політичних колах, також і серед населення, викликав живу несподіванку та глибоке задоволення і радість. 3 великим подивом говорять болгари про рішучість та енергію, яку виказала Німеччина при поборюванні так раптом наступивших в Італії труднощів. Як звернення німецької боротьби проти італійських зрадників, всюди обговорюється геройський вчинок парашутистів та вояків СС, завдяки чому Муссоліні звільнено з рук його противників.
Мадрід.—Як повідомляють з Буенос Айрес, визволення Дуче знайшло також в Аргентині велике зацікавлення та сильне співчуття. Вже радіовисильні аргентинської столиці подали про це в неділю пополудні перше коротке повідомлення. Скоро після цього появилося спеціальне газетне видання з цим повідомленням, яке знайшло великий збут на переповнених по-неділішньому вулицях. У ньому можна було прочитати великий, на цілу ширину сторінки, заголовок „Фюрер дотримав цим свого слова". У спеціальному виданні поміщено докладне повідомлення про надзвичайне визволення Муссоліні вояками зброї СС і парашутистами та у великому форматі знімки Фюрера й Дуче. У короткому коментарі на фронтовій сторінці стверджував далі часопис, що „Гітлер врятував свого вірного приятеля перед шалом противника".
Стокгольм.— Англійська радіостанція повідомляє з Москви, що капітуляція зрадників викликала там спершу велику радість, але за цією радістю прийшло глибоке розчарування. Відколи стала відома вістка про зайняття Риму німецькими частинами, добрий настрій у Москві, згідно з англійською інформацією, дуже занепав. У подіях в Італії бачуть знову силу Німецької армії та не сумніваються, що відтяженая совєтського фронту ще дуже далеке.
Париж.—Під великими заголовками передає сьогодні паризька преса німецьке надзвичайне звідомлення про визволення Дуче. Часописи називають визволення Муссоліні „небувалим маневром" і підкреслюють, що Дуче, завдяки цьому, визволено від його негідних в'язничних сторожів.
Токіо. — Визволення Муссоліні є радісним зворотом, ствердив речник уряду в понеділок перед закордонною пресою. Японці дуже добре знали, яке значення мав для Італії Муссоліні I з яким духом він провадив війну проти аліантів. Японці дуже добре пам'ятають його вірність пактові трьох і з цього можна робити висновки, як проходитимуть дальші його дії.
