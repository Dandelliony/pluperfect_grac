ВОНИ НЕ БАЧИЛИ ЩЕ НІ ОДНОГО БІЛОГО
Південно - американська преса переповнена звідомленнями про найбільш жахливу катастрофу повені, відколи пам'ятають у Південній Америці. З нутра Венецуели розпочалася втеча народів і оцінюють, що щонайменше 25000 штук худоби загинуло у розбурханих хвилях Оріноко. 
Оріноко, дельта якої займає понад 25 000 квадратових кілометрів території і яка 50 гирлами, що охоплюють простір 280 кілометрів, впливає до Атлантичного океану, виливається приблизно щороку між квітнем і вереснем і часто буває, що вода досягає до 150 кілометрів в глибину краю. Цього року повінь через постійні дощі сягнула дальше, як перед тим, і дійшла до 1 000 кілометрів від самої ріки Оріноко. Від Бакана-гвардія аж до Фернандо та Стабапо все було залито водою, на якій лише де-не-де видніли малі острівці. При цьому хвилі повені місцями були глибокі на 15 до 20 метрів. 
Втрат населення взагалі не можна оцінити. У придатних до плавби гирлових рукавах Орінако розбилося багато річкових пароплавів та вітрильних човнів. Причинені шкоди велетенські. Зруйнування цілих шляхових та залізничних сіток загострює ще сучасну господарську кризу в Венецуелі. 
Цікавий є факт, що велетенська повінь вигнала невідомі племена індіян з нутра краю у цивілізовані райони. Напр. один пароплав спостеріг на терені гирла Оріноко, але вже на повному морі кілька човнів, в яких були обезсилені індіяни, прикрашені як за часів Колумба. Пароплав видобув плаваючих індіян, які були близькі смерті від спраги, і ствердив, коли їх приведено до сили, що не можна було навіть зрозуміти їхньої мови. З їхніх оповідань можна було тільки зрозуміти, що вони походили з околиць джерел Оріноко і були змиті повінню. Вони належали до племені Кпеаурів спорідненого здалека з відомими індіянами Томете. Їх у Венецуелі знають тільки з оповідань. Найбільш однак дивне є те, що ці індіяни, вигнані з своїх селищ природною катастрофою, вперше в житті бачили білих людей, про існування яких вони вже зрештою чули. Цю групу індіям відвезено до столиці, де вони є предметом загального зацікавлення. Згідно з їхніми сподіваннями, багато тисяч їхніх живучих цілком ізольовано співплемінників згинули у шаліючому елементі.

