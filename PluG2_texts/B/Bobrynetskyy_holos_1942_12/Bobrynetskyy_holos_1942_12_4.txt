Фаховий вишкіл молоді
Ще на початку цього року в Києві було створено кілька ремісничих курсів для фахового вишколу молоді. З ходом часу мережа фахових навчальних закладів щоразу поширювалася. Вона створювалась при заводах або на базі колишніх виробничих майстерень. 
Тепер у Києві функціонує вже чимало курсів для підготовки з української молоді кваліфікованих робітників різних професій. Для хлопців існують курси, де вони навчаються в галузі металообробної промисловості—слюсарській, токарській, бляхарській, ливарській та монтажній справах. З деревообробної промисловості вони вивчають теслярську, столярську та будівельну справу. Існують також спеціальні будівельні курси, які мають цехи: мулярів, пічників, малярів, теслярів та столярів. У двох автових курсах  готуються авторемонтні працівники та шофери. 
Окремо для дівчат є навчальні кравецькі майстерні, шиття чоловічого, жіночого та дитячого одягу. У білошвейних майстернях є відділи, капелюшниць, художнього вишивання. Ремісничо-навчальна майстерня оздоблювальних професій готує ткачів, малярсько - оліфейних пр цівників тощо. Мішаний курс для хлопців і дівчат готує торговельних працівників. 
Усього по місту вже на раховується 11 навчальних закладів для фахового вишколу молоді підпорядкованих відділові культури і освіти Управи міста. В них навчається 606 хлопців, та 687 дівчат, віком від 14 до 16 років. Крім того значна частина молоді здобуває фахову оцвіту на підприємствах, що не підпорядковані Управі міста. 
Не охоплені ще навчанням хлопці і дівчата перебувають на обліку Біржі Праці і тепер викликаються на Біржу для того, щоб розмістити їх на навчання у ремісничих школах та майстернях. В останній час одержано дозвіл на поширення шкіл та навчальних майстерень чоловічого та жіночого кравецтва, оздоблювальних та торговельних професій. Крім того дозволено вечірні курси для підвищення кваліфікації стенографів та друкарок, які вже працюють.
