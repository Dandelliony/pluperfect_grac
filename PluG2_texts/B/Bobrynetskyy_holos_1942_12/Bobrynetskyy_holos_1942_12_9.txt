„Полонений" Зільберг Майєр
Совєтська преса частенько оповідає про розмови представників совєтських урядових установ з німецькими полоненими. Для більшої ймовірності згадується не тільки ім'я та прізвище, а навіть осідку полоненого, причому приходиться дивуватися, що німецькі вояки носять якісь незвичайні імена, як, наприклад, Зільберг Майєр. Котре з них ім'я, а котре прізвище, на жаль, важко з'ясувати. 
У всякому разі мусить отой Зільберг Майєр бути типовим представником німецького вояцтва, яке, згідно з щоденним запевненням Москви перед усім світом, не лише чинить звірячі жорстокості, а ще й вражає совєтську людину неймовірною дурістю та темнотою. „Тяжко навіть собі уявити", — репетує совєтський агітатор у своєму фарисейському обурені,— „який несвідомий та відсталий німецький вояк,— він дивується, коли йому кажуть, що в Совєтському Союзі завжди існував восьмигодинний робочий день, що робітники користуються безплатною лікарською допомогою, й що вибори до совєтів таємні".
Маємо повну підставу сумнівати я, щоб під ім'ям Зільберга Майєра справді ховався німецький вояк. Наш сумнів щодо цього поділяє також і цілий світ. Ми переконані, що всі читачі, навіть і в Совєтському Союзі приєднаються до нас.
 26 червня 1940 року вийшов декрет Сталіна про восьмигодинний робочий день, що був лише прелюдією до безграничної експлуатації робітників. Ще 15 лютого 1941 року секретар Центрального Комітету більшовицької партії І. Малєнков у своїй докладній доповіді про господарський стан у Советському Союзі заявив: „Гасло нашої політики щодо заробітної плати—це зацікавити робітника в матеріальному результаті його праці". За цією гучною й приємною фразою ховається ота, добре відома совєтському робітникові примара, що зветься „нормою". Нею, як богом, примушують більшовицькі сатрапи робітника до праці, яку він, щоб не вмерти з голоду, мусить виконувати  до повного виснаження. 
Щодо безплатного лікування, то воно дійсно нічого не коштує, бо 90 % хворих, не зважаючи на свої зусилля, не можуть взагалі знайти лікаря. А щодо ліків, то вже за мирних часів їх не вистачало, а тепер, через їхню дорожнечу більшість населення не в силі їх тепер купувати.
 Ще про казку з приводу „таємних" виборів у Советському Союзі. Ці вибори — така безсовісна, безсоромна комедія, яку можна собі дозволити з цілком стероризованою й непритомною публікою. Кожному виборцеві в Совєтському Союзі приносить міліціонер посвідку, де надруковане ім'я кандидата, якого він має вибрати. Правда, в кожному приміщенні для виборів стоїть у кутку ширма „для таємного вибору", але не знаходилося ні одного виборця, який наважився б скористатися з тої ширми. Це зараз би кинулося в вічі присутнім агентам ДПУ. 
Всі ці факти давно відомі німецьким воякам. Отже у цій балачці з якимись ніби німецькими полоненими їхня „несвідомість" була зовсім природна, й вона залишиться такою й на далі, бо ще ні один німецький вояк ніколи не чув, щоб у Совєтському Союзі існували взагалі якісь соціальні досягнення.
