З життя совєтського театру
В одному з міст Совєтського Союзу молодий, дружний колектив артистів шукав собі „хазяїна" себто якусь совєтську установу, що схотіла б  піклуватися цим молодим театром. Після довгого шукання театр договорився з водогінщиками, але з цього нічого не вийшло — ця установа вимагала вистави п'єси на „водогоно - каналізаційну тему". Коли ж тимчасово погодилися на антирелігійну комедію Молієра (в Совєт ському Союзі „Тартюф" був у списку антирелігійної літератури), виявилося, що цілий комітет водогінщиків був арештований НКВД, як обвинувачений у троцкізмі, й не було вже з ким вести дальші переговори. 
Нарешті знайшовся спритний жид. Під умовою, що він буде директором нового театру, він знайшов „хазяїна"—невеличку, скромну державну установу, що не вимагала від репертуару спеціальних тем. 
Відкриття молодого театру відбулося в клубі одного з районових міст. На урочисту виставу з'явилося обласне начальство, й усе пішло по заведеному в СССР звичаю: спочатку промова місцевого держиморди, пересичена вихвалюванням „всіма любимого великого вождя народів", далі промови представників комітету в справах містецтва, реперткома та профсоюзу на ту саму „волнующую" тему. Після всього цього вистава—відповідь артистів, вдячних „великому та улюбленому" за турботи й, нарешті, бенкет у районному маштабі. Горілки в містечку не знайшлося, зате лікеру було понад потребу і шартрез пили чай ними склянками, заїдаючи оселедцями та салатом. Все, про що хотілося б сказати, було небезпечне,—про „сталінські турботи" вже було сказано все, а тому загальну нудьгу старався розвіяти меткий „баяніст" невідмінний учасник усіх районних свят. 
Спритний директор, окрім усіх інших здібностей, виявив себе ще й драматургом і включив у репертуар свою п'єсу. На протязі 6 дій та 32 відмін цієї п'єси розвивалася складна боротьба між білогвардійцем (шкідником і садистом) та залізним комісаром. Не зважаючи на протести режисера та цілої трупи, репертком рекомендував п'єсу до постановки. Урятував випадок... Спритний директор не розрахував. Приїхав, ще , спритніший інспектор Фінвідділу й виявив фальшування та розтрату кількох тисяч. Директора судили й засудили на три роки в'язниці. Але через кілька місяців він опинився на посаді начальника райвідділу по збиранню утильсировини (напевно це призначення було йому більше до смаку). 
На місце „розтратника" прийшов понурий, сіренький чоловічок. Ніби прохаючи вибачення він пояснював трупі, що на посаду директора його „перекинули", що в театрі він навіть ніколи не був, але буде мовляв, придивлятися. Це було краще, ніж сподівалися, й трупа спокійно взялася за підготовлення „Вишневого саду" Чехова. 
Наближався час проби реперткомом. Новий директор також почав виявляти активність, але чомусь особливу цікавість звернув на взуття, куповане театром, а одного разу заявив, що на цьому він найбільш розуміється, бо був 20 років шевцем. Пізніше виявилося, що на директорську посаду він попав прямо з шевської майстерні. Тепер уже був зрозумілий його виступ після читання п'єси „Вишневий сад"; „Товариш Чехов написав п'єсу непогано, але в своєму творі слабо виявив силу совєтської індустріалізації". 
Виставу дозволили під умовою, що театр візьметься за опрацювання п'єси про шкідництво. Почалися муки—розчарування п'єси совєтського драматурга. В ній згадувано про „залізного наркома" Єжова... На раз дзвінок з комітету: „викреслити все, що говориться про Єжова". Викреслюють. Через кілька день знову дзвінок: „замінити Єжова новим наркомом Берія..." Замінюють. Увечері знову дзвінок: „викинути з п'єси цілу першу яву..." Режисер чухає потилицю: „Чому саме першу?..." Та, нічого не вдієш.—Першу яву викинули. І так день-у-день... За два місяці п'єсу не можна пізнати,, але за цей час змінилися міжнародні обставини, тему визнано „застарілою" й  виставу заборонено. Гроші, витрачені на декорації та костюми, впали на театр тяжким тягарем, але перечити неможно було. Один з артистів, що на зібранні різкими словами виявив своє незадоволення, вже наступного дня був заарештований. А тому, що хтось посвідчив, Що він свого часу обурювався злиднями селян у колхозах, його засуджено до заслання в Сибір на 10 років. Директора-шевця за недостачу „класової пильності" усунули й заступили „розжалуваним" співробітииком НКВД. 
Новий директор скликав трупу й заявив, що він „розпеченим салізом" випалюватиме „гнилу інтелігентщину", що вимагатиме пролетарської дисципліни, що театр—це звичайний завод, а тому мусить виконувати плани понад норму, що пора в містецтві вже завести стаханівщину тощо. 
І без того залякані працівники театру ходили понурі, старанно відвідували курси історії партії, проводили соцзмагання—займалися протоколами, розрахунками, статистичними даними, брали участь у засіданнях ячейок Осоавіахіму, МОПРу і т. і. Але творча праця завмерла. Та новий директор і не дбав про неї, бо намагався виконати профінплан „понад норму". 
В таких умовах відбувалася творча праця совєтського театру, бо наведені факти в різних варіантах повторювалися у всіх творчих установах Совєтського Союзу.
