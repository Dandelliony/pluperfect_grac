БРИТАНСЬКА ІМПЕРІЯ НАД БЕРЕГОМ ПРОПАСТИ
Женева,. 12. 8.- «Подумай, молодий чоловіче, подумай!"—такий заголовок дає англійський щотижневик «Статист» в статті, в якій відмічено дивуючі ствердження, а саме, що одним з повсякчасних гріхів британської державної системи або відповідальних за ведення держави мужів є те, що ніхто не призадумується та не дає собі відповіді в тому, чого він дійсно хоче.
Понад теперішнє планування досягнути недостатніми засобами неможливого, знову забувається уяснити, які причини викликали ті відносини, що в них Англія приступила до війни.
Вже в першій декаді біжучого століття стало відомо, що Англія знову втратила панування на морі, яке вона здобула перед Наполеонівською війною.
Під час першої світової війни цей факт не був для громадської думки світу, ще ясний лише через те що, Англія була тоді в союзі з Японією і це охороняло британські посідання на Далекому Сході.
Питання, яке сьогодні справді треба собі поставити, є те, яким обставинам завдячує Англія свою теперішню ситуацію? Чи тут мають діло з випадковістю, чи з основними причинами.
Трудно оборонитися від враження, пише тижневик далі, що зміна, яка наступає в позиції Англії, не так залежить від розросту інших держав, як від того, що Великобританія приймала зобов’язань.
Ті краї, які колись були колоніями Англії, стали за той час незалежними та самостійними.
Похибка лежить в тому, що не дбалось вже про безпеку, честь та добробут британських доміній та що віддано дрімаюче в них майно.
Тому британська імперія стоїть на березі провалля. Якщо Англії не пощастить піднести своє майно, принаймні до висоти зобов’язань, тоді треба числитися в недалекому майбутньому з катастрофою для неї. 
