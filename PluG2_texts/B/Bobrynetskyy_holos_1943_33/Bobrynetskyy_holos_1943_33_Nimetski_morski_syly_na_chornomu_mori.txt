НІМЕЦЬКІ МОРСЬКІ СИЛИ НА ЧОРНОМУ МОРІ
Берлін, 10. 8.-Головнокомандуючий воєнного флоту великий адмірал Деніц передав командуючому станціонованих на Чорному морі морських та наземних бойових сил воєнного флоту своє особливе признання за досягнення і успіхи підпорядкованих йому одиниць.
Недовго по існуванні воєнного стану між Совєтським Союзом та Німеччиною появилися на Чорному морі спершу поодиноко, а пізніше у все більшій мірі німецькі бойові сили, які потім, по зайняті важливих совєтських чорноморських портів, зміцнено морською артилерією.
У незчисленних наступальних ударах, які часто переводжено ніч в ніч проти ворожого мореплавства, легкі німецькі морські бойові сили та підводні човни затопили дотепер 65 кораблів, передусім цистерн, вантажників, ліхтерів та постачальних суден ворога разом у 92400 брт. та пошкодили багато інших.
В тому самому часі затоплено крім цього провідне судно совєтської флотилії «Москва», один торпедоносний човен, три швидкоплавні човни, одну канонірку, один підводний човен та один супровідний, три сторожові і два панцерні сторожові судна.
Втрата приблизно 100000 брт. транспортового тонажу і 13 воєнних суден є для совєтів особливо тяжка, бо в наслідок зайняття усіх їхніх корабелень у північній частині Чорного моря, вони не можуть заступити тих одиниць.
