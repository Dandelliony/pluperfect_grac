МОСТОВИЙ ПРИЧІЛОК НАД ДІНЦЕМ
Холодний березневий ранок. Зимовий вітер віє по над височинами над Дінцем. Після перших променів сонця надходячої весни, панцерні гренадери СС тим більш неприємно відчувають холод. Перед ними лежить вузька течія Дінця. А поза нею на тому березі чекає ворог. Як кожного ранку, він чекає на німецький удар. Відколи гренадери СС прогнали його споміж моря будинків Харкова, він уже не затримувався. Совєти втікали назад, їхньою останньою надією був Донець. Вже від  кількох тижнів змушують вони тилові частини і цивільне населення будувати бункери і польові становища у стрімкому березі та схилах, сподіваючись, що ними остаточно здержать німецьку протиофензиву. Ледве трохи засіріло на дворі, вже сотні стають готові до наступу. Сьогодні вони хочуть вибороти у більшовиків мостовий причілок через ріку. Гренадери знають, що їх ждуть завзяті бої. Повні віри та свідомі власної переваги, вони виступають. Ніщо не зраджує особливості сьогоднішнього завдання, спокійні, майже холоднокровні, ждуть вони наказу до наступу.

