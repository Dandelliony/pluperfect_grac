Архіпастирське послання до боголюбивих мирян та духівництва Херсонської єпархії
„Я є істинна виноградна Лоза, а Отець Мій—Виноградар; всяку у мене галузь, що не приносить плоду. Він відсікає; і всяку, що приносить плід обчищає щоб принесла кращий плід. (Ев. Іоанна 15. 1—2)
З цих небагатьох, але характерних слів Христа Спасителя ми наочно переконуємося, як повинен ставитись до своїх обов'язків кожний православний віруючий християнин. Безплідній смоковниці нема місця на землі, і той, „хто не хоче трудитися— по слову апостола—не повинен їсти“ (2 Фессалон. 3. 10). А між тим більшовизм розклав наші серця настільки, що ми часто не тільки не хочемо виконувати своїх прямих елементарних обов'язків щодо наших великих визволителів від ярма більшовизму, але і своєю нікчемністю і легковажністю, байдужістю та лінощами шкодимо іноді спільній справі відродження людства під знаменами церкви, релігії і високих національних ідей.
І ось чому мені, як вашому : архіпастиреві, в посівній компанії доводиться нагадати Вам, возлюблені во Христі чада і браття рідної для, мене і близької нашої Херсонщини —не, гаяти, не марнувати часу даремно, але саме для спільного переднього та свого особистого блага вжити всіх зусиль для того, щоб земля наша не залишилась пустою і необробленою, а самі ми в наступну зиму не залишилися б без куска хліба - голодними і гинучими, як це було не раз за часів більшовизму.
 Країна наша багата, але вона потребує великої енергійної праці та щирості, бо піде і ніколи сама земля не дає врожаю, як що на ній не трудитися та не засіяти її. Тому ще раз кличу Вас, від усього серця, прийти на допомогу самим собі, своєму народу, своїй батьківщині і обробити всю землю, що є в нашому розпорядженні, щоб жоден шматок її не залишився вільним і щоб ми в майбутньому були не тільки ситі, а й підтримали своєю працею героічні зусилля славетної німецької армії в її остаточній перемозі над більшовизмом, а також у відродженні нашої духовної національної моці. Перемога над більшовизмом з'єднає нас з сім'єю культурних європейських народів і утворить нам нормальний державний побут, а головне, дасть нам повну духовну волю, яку знали завжди наші предки, якою славилась наша свята, рідна, українська земля.
Божою милістю , смиренний Антоній, Архієпіскоп Херсонський та Миколаївський.

