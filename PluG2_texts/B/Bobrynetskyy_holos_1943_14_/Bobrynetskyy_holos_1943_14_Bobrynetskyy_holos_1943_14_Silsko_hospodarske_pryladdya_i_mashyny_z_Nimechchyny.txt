Сільсько-господарські машини і приладдя з Німеччини
Хоч тотальна війна максимально напружує німецьку промисловість для вироблення зброї та амуніції, панцерників, літаків : для загального постачання армії, Німеччина все ж таки й тепер знов знайшла можливість дати в розпорядження генеральній окрузі Миколаєва велику кількість машин та при ладь. Для вивозу вже приготовано не менш як 4000 дволемешних плугів, 15000 осей для будування бідарок, 20 000. кіс, 7 500 лемешів для плугів, 150 косарок, 35 дискових борін, 1200 букерів, 1 000 борін, 1000 тачок, 200 культиваторів, 10000 сокир, 20000 сапок, 5 000 лопат, 5000 заступів, 5 000 вил, 50 машин для підготовки насіння, 500 насосів, пристосованих для носіння на спині для боротьби з шкідниками, 5 великих молотарок системи „Лянц”, 8 локомобілів, 80 тонн запасних частин для машин і багато іншого. Якщо вважати, що систематично обслуговується не тільки наша генеральна округа, але й широкий простір зайнятого сходу повинен одержати машини та приладдя, тоді можна уявити собі, скільки потрібно рук, щоб задовольнити цю величезну додаткову потребу. На 1944 рік вже складено новий план постачання всієї України німецькими машинами та приладдями, який передбачає ще більший привіз машин та приладь з Німеччини.

