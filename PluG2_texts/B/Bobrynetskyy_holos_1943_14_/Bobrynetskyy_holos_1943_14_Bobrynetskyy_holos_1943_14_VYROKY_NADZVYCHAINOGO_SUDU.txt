ВИРОКИ НАДЗВИЧАЙНОГО СУДУ
За останній час Надзвичайний Суд у Миколаєві засідав у слідуючих випадках: 
Робітника Павла Ільченка з Пархомівки, Володимирівського району за вбивство Надзвичайний Суд засудив до страти. В молодих роках він став батьком і завдяки тому, що товариші його висміювали, вирішив він позбутися дитини. З цією метою він дав дев'ятиденній дитині чайну ложку суміші бензину і перцю. У дитини зараз же з'явилась піна біля рота, і вона померла в тяжких муках. Вирок, вже виконано.
 Обвинувачених Бєлова, Бозіченка та Апріана з Миколаєва засуджено до страти за протигерманське поводження. Ці обвинувачені діяли разом у вигляді банди і вкрали велику кількість харчових продуктів, частково з квартир, частково з вантажних машин. Цього вирока також виконано.
 Обвинувачених Марію Олександровську, Віру Олександровську і Клаву Цегельник з Дучанів засуджено до страти за протигерманське поводження. Ці три обвинувачені читали протигерманську листівку, оголосили себе згідними з її змістом і передали її далі. Вирок вже виконано. 
11.2.43 р. Надзвичайний Суд Миколаєва в своєму засіданні в Херсоні засудив до страти начальника пожежної команди місцевої консервної фабрики Михайла Зябка за протигерманське поводження. Цей обвинувачений зловживав довіреним йому місцем в такий спосіб, що провадив різноманітні крадіжки у німців і привласнив певну кількість формулярів, на яких він вже поставив штемпелі, щоб зловжити ними в великому обсязі. Вирок вже виконано.

