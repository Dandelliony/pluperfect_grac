„Водяний лікар“
Себастіан Кнайп, син бідного ткача, народився в баварському містечку Альгон.
До 18-го року свого життя пильний талановитий хлопець мусів працювати за ткацьким варстатом.
Тільки на 23 році життя він вступив до середньої школи й, закінчивши її, завзято вивчав теологію.
Учившись при великих нестатках, він тяжко заслаб на невилічну хворобу легенів.
Хворому випадково потрапила до рук книжка про лікування холодною водою, і він почав лікуватися, докладно й послідовно тримаючися всіх приписів.
Всупереч сподіванням він одужав. Після цього „чудом" вилікуваний бажав лікувати інших хворих.
Для цього і він докладно ознайомився з властивостями холодної води, випробувавши на собі ,та на інших різні лікувальні методи.
Тільки після цього він відважився лікувати хворих своєї околиці, але наслідки цього лікування були в усіх випадках, навіть при найтяжчих хворобах, такі несподівано успішні, що про це лікування розлетілися чутки далеко-далеко, а до „водяного лікаря" почали прибувати хворі й з далеких країн.
І цей людський приятель допомагав усім, не жадаючи ні платні, ні подяки.
Він став справжнім добродієм ( хворих і особливо бідних. Чим більші були успіхи, тим славетнішим робилося його ім'я та тим більше хворих шукали в нього лікування.
Не тільки з околиць, але й здалека, з-за кордону прибували вони до Верісгофема, де жив пастор Кнайп.
Це невелике село, що налічувало тоді кілька тисяч населення (тепер щороку йото відвідує близько 25 000 гостей), стало відомим завдяки Кнайповому методові водяного лікування.
Згодом тут побудували різні лікарські устаткування, потрібні при лікуванні Кнаповим методом, наприклад; жолоб з текучою водою, потічки, трав'яні луки для ранішніх росяних прогулянок босоніж, ванни для повнних і часткових купелів, приймання душів, обливання, завивоння, обгортання, прилади для сонячних і повітряних купелів.
Цікаво прослідкувати, як проводить хворий день у Верісгофені. Раненько хворому дають мокре обгортання, після якого він знову може лягти в ліжко.
Відпочивши, він іде на „ранішню росу", тобто босоніж іде на росисті луки.
Цілющий вплив такої прогулянки на нерви та обіг крові пояснюють радіоактивністю роси.
Після прогулянки хворий снідає по змозі вегетаріанські страви, п'є солодову каву та знову йде на свіже повітря.
Повернувшись з прогулянки та закусивши овочами (другий сніданок) пацієнт піддається головному щоденному лікуванню: купає все тіло, або поливає тільки окремі частини холодною або теплою водою.
Пообідавши легко не м'ясними стравами, пацієнт приймає холодні купелі для рук, після чого насухо витирає їх. Потім знову повітряна або сонячна купіль.
Все лікування проходить під доглядом лікаря. Перед вечерею хворі бродять в холодній воді, що надзвичайно корисно впливає на нерви мозку.
Після вечері — коротка прогулянка, і здоровим сном хворий закінчує свій день у Верісгофені.  Вже перша Кнайпова праця „Моє лікування водою 11 мала великий успіх.
Пізніше видані книжки: „Так ви повинні жити“ та „Мій заповіт" теж розійшлися по всьому світі.
Разом з тим як зростав успіх Кнайпового лікувального методу, збільшувалось число нападів на нього з боку деяких лікарів, які не хотіли визнати лікувальні методи «нелікаря». Але здоровий, простий Кнайпів лікувальний метод, який навіть при тяжких захворюваннях рідко коли себе не виправдовував, завоював загальне признання і становить важливу дисципліну медичної науки, так звану гідротерапію.
Тепер не тільки у Верісгофені, а й у багатьох інших німецьких містах та за кордоном є Кнайпівські лікувальні установи.
Крім властивого лікування водою, Кнайп має велику заслугу саме в тому, що він ще раз звернув увагу на народні ліки, лікувальні рослини, натирання, гартування тіла, природне харчування, одяг і спосіб життя, якими виліковувалися тисячі хворих.
На скільки Себастіан Кнайп був знаним і поважним, це найкраще виявилося перед його смертю в 1897 роді.
Коли він був на смертному ложі, з усього світу надходили співчуття. Австрійський кайзер надіслав до Верісгофе ну свого особистого лікаря й жадав повідомлень про стан здоров'я Кнайпа.
Одна американська газета щоденно вміщала бюлетень про стан здоров'я хворого.
Не зважаючи на великі успіхи свого лікувального методу, Кнайп не нажив добра й помер таким самим скромним і вбогим, яким був і за життя.
