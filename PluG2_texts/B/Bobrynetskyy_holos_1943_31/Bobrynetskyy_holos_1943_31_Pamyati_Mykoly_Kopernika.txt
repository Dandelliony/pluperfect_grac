Пам'яті Миколи Коперніка

На святі в честь Ляйбніца у пруській Академії Наук відомий німецький астроном, директор інституту Коперніка в Берліні, проф. др. Коп мав святкову доповідь „Пам'яті Миколи Коперніка Ясними фарбами змалював професор картину великого, німецького вченого, математика, лікаря та астронома, який перед 400 роками дав світові новий, основний та ще до сьогоднішнього дня живучий погляд на вужчий та ширший космос, на всесвіт.
Небагато книжок так глибоко увійшло в народ не та політичне життя, в психічне думання і відчуття людини як виданий в рік смерті Коперніка, 1524 р. твір про станови ще, будову та рух сонячної системи.
Значення цього твору Копериіка виходить далеко за астрономію та фахове знання, Найважливіше в ньому те, що земля мусила зректися свого центрального положення у всесвіті на користь центральної зорі, сонця та що не сонце, місяць, планети і зорі складають трибут землі, а земля з місяцем і планетами, підлягаючи закону тяжіння, складає трибут багато більшій масі сонця та крутиться довкруги нього увесь час.
Певно, що й самому Коперніку не було легке звільнитись від старого принципу та зректися признаного від півтори  тисячі літ центрального постанови землі.
Але як справжній дослідник, що шукає самої правди, його "сумління не могло спинитися перед новим знанням науково дослідженим через нього самого.
Може він почав сумніватися у правильності старої системи, коли дивився на планети та їх давно заплутані дороги у відношенні до постійних зір.
Бо саме ті петлі, які накреслює дорога планет по небосхилі, можна зрозуміти лише при центральному становищі сонця та при русі планет разом з землею навколо нього.
Може найбільшу плодотворну думку до свого основного астрономічного твору сприймав Копернік у Больрнії, де він систематично простудіював дорогу планет по небі.
Це безпосереднє обсервування небесних тіл завжди його захоплювало та приводило до все нового поправлення свого твору.
Воно спричинилося до того, що він залишив світові такий досконало обгрунтований твір.
Копернік відкинув запрошення до участі на папському соборі для календарної реформи, бо думав, що час не настав ще для переведення такого плану.
І справді, пізніше сам папа Григорій мав великі труднощі з тим своїм наміром, і проминуло багато часу, доки приналежні до папської столиці визнали григоріанський календар.
Спершу також наука Коперніка не мала багато прихильників. Навіть великий шведський астроном Тихо Браге належав до її противників, і лише німецькі вчені; як Кеплер, Бессель та Ляйбніц, чи великий італійський астроном Галілей, могли тій революційній ідеї  вирішно промостити дорогу.
Від 400 років світ давно вже змінився, побільшився. Здобуто нові грунтовні відомості, і лише від декількох десятків літ знаємо, що сонце із своїми планетами знаходиться десь у системі молочної дорогії, що воно саме йде в ній своїм шляхом та що позамолочною дорогою в далеких просторах існує нескінченно багато інших систем молочних доріг з зорями в незчисленній кількості, віддалених так далеко, що навіть через найкращі телескопи можна побачити лише маленькі дрібні хмарки.
Але Копернік своєю революційною геніальною ідеєю взагалі дав почин такому блискучому розвитку астрономії, на якому вона сьогодні находиться.
Тільки Копернік створив картину цієї повної гармонії всесвіту, якої даремно шукали астрономи старини.
І тільки це наукове досягнення, справді неповторно велике, відчинило шлях до дальшого досліджування космосу.
