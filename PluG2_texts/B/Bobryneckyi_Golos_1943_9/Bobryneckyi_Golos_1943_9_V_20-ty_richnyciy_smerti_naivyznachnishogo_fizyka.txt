В 20-ту річницю смерті найвизначнішого фізика
Рідко яке фізичне відкриття зробило такий переворот у всіх майже ділянках життя, як відкриття Рентгенових променів. Першою болючою подією в житті Вїльгельма Капрада Рентгена,який народився 27 березня 1845 р, в Леннені в Райлянді, було виключення з гімназії за один учнівський вибрик. Йому навіть не дано можливості закінчити гімназію. Йшло тут про карикатуру на одного вчителя, яка не походила з рук Рентгена, бо він взагалі не вмів рисувати. Він не хотів зрадити справжнього винуватця, прийняв кару на себе. Мати похвалила його вчинок і послала його на політехніку до Цюріха, бо там можна було тоді студіювати свідоцтва зрілості. Цюріхські часи, були вирішальними для Рентгена. Він не лише здав там іспити, але пізнав також людей, які мали значення в його дальшому житті. Часто можна було його бачити в господі «Під зеленою чаркою». Там познайомився він з донькою господаря Бертою, батько якої під час революції 1848 р. втік до Швейцарії. В Цюріху познайомився він також зі славним фізиком Кундтом, який його пізніше, взяв з собою до Вірцбурга як асистента. Тут же женився Рентген з Бертою Людвіг. Він перебрався з своїм вчителем також до Штрасбурга, бо молодому асистентові роблено в Баварії труднощі через брак свідоцтва зрілості. Кілька років пізніше приїхав Рентген як професор фізики в Хліборобську Вищу Школу до Гогенгуйма біля Штутгарта, повернувся ще раз до Кундта до Штрасбурга. В 1879 р. його покликано до Гіссен, коли він відмовився від Утрехта, а в 1888 р. прийняв запрошення до Вірцбурга, де згодом опам’яталися. Тут вдалося йому відкрити нові й таємничі промені, які він спочатку назвав проміннями X; так їх ще й сьогодні називають в деяких краях. Природа цих променів 16 років була сумнівна, незважаючи на дуже пильні досліди фізиків і хоч їх уже в дуже великій мірі використовували в медицині. Сам Рентген висловив припущення, що ці проміння можуть бути проміннями світла, яких лише не можна бачити, так як також інфрачервоних і ультрафіолетових променів не сприймає людське око. В своєму повідомленні до Фізично-Медичного Товариства в Вірцбургу з 1-8 грудня 1895 р. він говорить; „Здається, що між новими проміннями та світловими проміннями існує споріднення, принаймні на це вказує повставання тіні, флюорисценція та хемічна реакція, яка буває при обох родах променів. 
Сьогодні знаємо, що Рентгенові  проміння —це електромагнітні хвилі так як і радієві хвилі, лише їх довжина є багато менша; довжина хвиль світла має не цілу одну тисячну центиметра, а довжина хвилі Рентгенових променів лише десять десятитисячних довжини світлової хвилі. 
Для чого вживається Рентгенове проміння? Передусім у медицині для ствердження внутрішніх органів; також і мозок можна побачити на відбитці Рентгенових променів. При допомозі  цих променів стверджуються в тілі чужі частинки, яких інішими засобами не можна було б ствердити. Також при досліджуванні образів велику послугу віддають променям Рентгена: при допомозі їх можна доказати правдивість образів, відкрити перемалювання і особливо фальшиві сигнатури. Далі проміння доказують, чи при ушкодженнях старих образів йде про з’їденнями хробаками, або інші природні шкоди, чи теж штучно зроблені шкоди через пороблення дірок і т. ін. Навіть велике відкриття наших днів, механіку квантів, порушило і посунуло Рентгенове відкриття. 
Таким способом завдячуємо багато безмежно важливого цьому великому фізику, який, померши як високоповажна людина в Мюнхені 10.11.1923 року, уважав, що він не потребує навіть на небі свідоцтва про закінчення гімназії.

