СИМПТОМИ ПЛЯМИСТОГО ТИФУ ТА БОРОТЬБА З НИМ
Лікування хворих на плямистий тиф—це перш за все піддержання чинності серця та кровообігу. При цьому треба безнастанно пильнувати, щоб тканини тіла не висушувалися. До дуже складного лікування, яке вимагає великої уваги, належить також давання хворому у великій кількості вітамінів С—(ц) та В (б). Лікування плямистого тифу сульфоамідами, що виправдали себе при лікуванні інших хвороб, не дало добрих наслідків. Високу гарячку успішно знижують холодними обкладами та купелями. Часом помагають теж і гарячі купелі. Коли дозволяють умови, можна лікувати хворого також свіжим ,чистим повітрям. До спеціального лікування належить впорскування хворому рековалесційної сировотки. Таке впорскування, зроблене на початку хвороби, часто дає добрі наслідки. Цим можна не тільки зниження гарячки, а й запобігти тяжким захворюванням центральної нервової системи та скоротити час хвороби.
Імунні речовини (тобто речовини для запобіжних щеплень проти плямистого тифу) добувають або з вошей, або з заражених уже засіджених курячих яєць, та з легенів заражених звірят. 
Головна охорона проти захворіння плямистим тифом—це знищення вошей. Безсумнівно стверджено, що в тих місцевостях, куди занесено плямистий тиф, він не стає пошестю, коли там немає вошей. Але там, де населення завошивлене, він швидко розповсюджується. Треба відвошивлювати не тільки населення, а й усі речі та помешкання. Безпечного засобу проти того, щоб воші не лізли на людей — немає, а тому ввесь персонал, що лікує хворих на плямистий тиф або робить дезинфекцію, мусить мати запобіжне щеплення проти тифу, за винятком тих осіб, що вже перенесли цю хворобу.

