ГОЛОВНА КВАРТИРА ФЮРЕРА
В жорстоких боях відкинуто ворога за Донець
За час від 24 до 28 лютого на Східньому фронті знищено 1060 совєтських панцерників
На фронті Кубанського мостового причілка атаки ворога були відбиті з великими для нього кривавими втратами. Коло Новоросійська наша артилерія запалила пароплав, навантажений панцерниками. 
На фронті річки Міус ворог атакував наші позиції на широкому фронті при підтримці сильної артилерійської підготовки. Совєти були відбиті нашим оборонним вогнем. 
Власним нашим наступом в районі Ізюма захоплено дальші території. Наші наступальні дивізії в жорстоких боях відкинули ворога за Донець. Розбиті і відрізані ворожі частини були знищені, при чому розбито 23 панцерники; взято велику кількість полонених і захоплено багато здобичі.Міцні бойові і нічні з'єднання наших повітряних сил атакували відступаючі ворожі колони і бомбардували військові скупчення совєтів. 
В районі Харків—Курськ — Орел і на південь від Ільменського озера в тяжких боях відбито всі атаки противника. В одному місці були відрізані моторизовані частини совєтів і знищені. 
За час від 24 до 28 лютого на Східньому фронті знищено або приведено в непридатність 1060 совєтських панцерників. Німецькі морські сили знищили один торпедний човен і чотири інших пароплави на 6500 брт., а також два прибережних пароплави. Повітряні сили знищили два транспорти ворога.

