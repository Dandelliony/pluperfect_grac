„Переможений" Геріке
Була година природознавства. Учитель повісив таблицю на стіні та, показуючи указкою, казав до учнів: „Сьогодні ми переконаємося, що повітря, яке, як нам здається, зовсім нічого не важить, тисне з великою силою на всі речі на земній поверхні". 
На таблиці була намальована куля з кільцями з обох боків. За кожне кільце тягнули в протилежні боки по дві пари коней. Верхівці завзято поганяють коней, б'ючи їх батогами. Коні заривалися копитами в землю, напиналися й тягнули з усіх сил. Але всі їхні великі намагання були марні. 
— Ця куля порожня й складається з двох півкуль з добре відшліфованими краями, які щільно прилягають один до одного, — казав учитель далі. — З цієї складеної з двох півкуль кулі випомповано повітря, а зовнішнє повітря тисне на неї з такою силою, що й вісім слонів не змогли б розірвати її, — докінчив учитель. 
Школярі надривали собі шиї, витягаючи їх, щоб ближче придивитися. Вони завжди радо дивилися на малюнки, на яких були гарні коні. „Но-но!“—поганяли вони у своїх селянських серцях. 
На задньому плані був намальований пан у старонімецькому одязі, в командувальній позі. Це був Отто Геріке в товаристві кількох людей у здивованих позах – одні з піднесеними, інші з опущеними руками. 
Учитель швидко вийняв з коробки дві масивні півкулі, які він навмисне перед тим приховав був. Він, як фокусник, показав їх дітям. 
— Дивіться, хтопці. Оце і є ті магдебурзькі кулі, названі так ,тому що Геріке, який їх винайшов, був магдебурзьким міським головою. Це найцінніші кулі в природничому кабінеті нашої школи. Вважайте добре! Повторимо Геріків дослід  у менших розмірах. 
Учитель приклав обидві півкулі одну до одної гладкими краями та випомпував з порожнини повітря. При цьому він пояснював: 
— Ви бачили, що я ці півкулі тільки притулив одну до одної гладкими краями й ані загвинчував їх, чи то якимось іншим способом не з'єднував їх. Отже, тут немає ніякого обману! 
Після цього він кивнув Францеві та Осипові, двом найсильнішим хлопцям. Дослід не був би таким переконливим, коли б півкулі розривали слабші хлопці. Обидва вони були присадкуваті та майже однаково сильні, здорові сільські хлопці. Франц хотів стати пізніше священником, а Осип—природознавцем. 
Вони підвелися з лавок з наміром виконати завдання якнайкраще. Обидва взялися за кільця цієї незвичайної кулі й стояли один проти одного поважно, з оправданою гордістю, що саме їх вибрано підтвердити перед своїми сучасниками важливий для людства досвід. Хлопці почували себе до деякої міри ручителями вічного закону. Вони подивилися ще раз на малюнок на стіні, кинули зневажливий погляд на марні намагання коней, ще раз ствердивши цим свої переконання, розкарячили ноги й потягли: Франц — в один бік, а Осип - у протилежний. — Цупкіше! — командував учитель. 
Як триста рокі в тому під час першого розривання кулі удар батога підганяв коней, так тепер учителеве заохочування впливало на хлопців. Вони потягли з усієї сили. Вірячи вислідам науки, вони зовсім не думали про небезпеку. В них озвалося честолюбство, їхні обличчя почервоніли. Напруження глядачів зростало.Дослід почав набирати форм завзятого двозмагу. Осип перетягнув Францеву півкулю на один крок у свій бік. Учитель підняв уже переможно руку на знак, щоб дослід припинили. 
Але тут розлігся глухий гук! І б цю саму хвилину Осип ударився об таблицю так, що йому аж голова затріщала, а Франц полетів під лавки так далеко, що спід них було видно тільки його великі селянські чоботи та підв'язки його синіх підштанників. Кожний з них держав у р ках одну півкулю. 
Учителеві відібрало на хвилину мову. Трохи згодом він прошепотів: — Ах, цей вінтіль—цей вінтіль! Хлопці обтрусилися й передали вчителеві зрадливі півкулі. Не зважаючи на біль, вони святкували перемогу. Що не вдалося зробити восьми магдебурзьким коням, того доконали воші. 
Інші школярі сиділи нерухомо. Вони бачили заперечення одного загальновизнаного закону природи. Всі вони вважали, то ці закони — безсоромна брехня й осуджували їх. Учитель ніяково продовжував виклад. 
Коли обидва хлопці прийшли додому, один із них мав велику гулю на потилиці, у другого рани назовні не було видно. 
Їхнє довір'я до науки було остаточно захитане. З цієї пори вони покинули свої високі життєві плани. 
Франц став сільським господарем, а Осип—різником.

