БЕРЕЖІТЬ СВОЇХ ДІТЕЙ ВІД АЛКОГОЛЮ
Місяць лютий — це місяць протиалкогольної боротьби по цілому світі. Тому й бувше колись в Галичині т-во „Відродження" збільшувало в цей місяць свою протиалкогольну діяльність і подавало в журнали відповідні статті, одну в яких ми й подаємо.
 —Є багато людей, що самі не розуміють та не знають, як алкоголь шкодить людському організмові. Бо ті навіть не підозрівають, що, вживаючи алкоголь, вони шкодять не лише собі, але в першу чергу й своїм дітям. Як це так? Алкоголь руйнує організм людини та викликає в ньому важкі зміни. Ці зміни, ніби страшна печатка, не даються вже стерти, бо вони ушкодили в людині найістотнішу, найніжнішу будову в самих клітинах, як - кажемо,— вони ушкодили зразкову матерію та спричинили її виродження. Поки ще в людини появляться діти, вона вже отруїла свій організм. Тому то у п'яниць родяться хворі діти. Вони або родяться мертві, або обтяжені всякими каліцтвами, як-от: водою в голові, розрізаною губою (вовча або заяча паща), кривими ногами, розумово відсталими. Це останнє стає причиною, що з таких дітей виростають ідіоти, слабоумні одиниці або, якщо не доходять до такого сильного ушкодження їхнього мозку ще в зародку, то вони стають все ж менше вартісні, менше здібні. У них знижена пам'ять, вони мають нахил до всяких злочинних вчинків, знущаються над звірятами й мучать слабших від,себе, крадуть та обманюють. 
Алкоголь не тільки дістається до клітин батьків, ушкоджуючи їх, але й до інших соків, отже до крові й молока жінки. З молоком випиває немовля алкоголь.
 Кормлячій матері слід добре знати, що алкоголь дістається не лише до крові, але також і до молока. Тому мусить дуже здержуватися, щоб не труїти алкоголем своєї дитини. Наприклад, опій, морфін, не входять в такій мірі в кров, як алкоголь, а дитина на ці наркотики дуже вразлива. 
Алкоголь є найнебезпечнішим наркотиком для майбутньої матері тому, що він, випитий, майже в цілості дістається до крові й до молока. Тому треба не тільки здержуватися чи пити обмежено, але зовсім перестати пити,бо дитина вживає все це в лоні, матері й при грудях. 
Ніколи діти алкоголіків не доходять до чогось доброго, не доробляються, не підносяться вище, тільки навпаки, — опускаються нижче й нижче. Це відомо з науки та історії. Швейцарський лікар Демме прослідкував десять родин, що вживали алкоголь, та десять тверезих. Він помітив, що в родинах п'яниць родилось менше дітей. Діти були хворі та злочинні, скоро вмирали. Остаточно з цих родин-п'яниць виховалося й було більш-менш здорових тільки 18%, в той час, коли здорові родини видали 83 % здорових і вартісних людей. 
Що алкоголь веде до дегенерації і вимирання родів, — загально відомо. Ми знаємо, що американські індіани попали в ярмо і майже виродились не від меча, бо це був народ сильний і хоробрий, тільки від горілки, що її принесли їм „культурні“ европейці. Також відомо,  що від горілки виродилося плем ‘я маорі, що жило колись у Малій Зеландії,- й залишило по собі тільки землю , хати та завалені паркани, затичені пляшками від горілки. 
Знаємо, що те саме загрожує кожному народові, члени якого п’ють та де й привчають своїх дітей. Тому для нас ясно, що даючи дітям пити алкоголь, ми робимо їх самих нещасними, п'яницями, злочинцями та хворими й зне долюємо їх на все життя. 
Крім того ми робимо злочин і супроти свого народу, даючи йому таких членів та засуджуючи його на загибель. Зрозуміння цих справ мусимо поширити на ціле громадянство та мусимо йому завжди й без упину, повторяти : «Бережіть дітей від алкоголю!».

