Останній місяць
Продовольчий місяць, призначений для збору продподатку в нашій области закінчився. Нині ми вступаємо в останню добу продподаткової кампанії: у місяць відрахунку, у місяць закінчення збору. 
В ці останні тижні селянство повинно напружити всі сили до того, аби недодану частину продподатку акуратно було зсипано. 
З “хвостами” треба покінчити. Кожен селянин повинен яскраво собі уявляти, що затримка, зменшення і нездача продподатку є важкий злочин проти Республіки. 
Недоданий по податку пуд хліба затримує дальнішу боротьбу працюючих з голодом і руїною. 
Визначаючи загальну кількість продовольчого податку, Радянська влада вираховала його в обсязі, стільки, скільки необхідно для прохарчування державної армії і для прохарчування державної промисловости. Ні жодного зайвого бунта Радянська влада не хотіла взята у селян, бажаючи як найбільше полегчити селянину його господарське відродження.
Між цим, голодне лихо вимогле від Радянських Республик напруження всіх сил і засобів для врятування 22 міліонів голодуючих від загибелі засіву їх спустошених степів. 
Довелося виділити з зібраного по продподатку зерна 40 міліонів пудів для одного лишень засіву на Поволжжі (15 міліонів для озимини і 25 міл. пудів на весняну сівбу).
Кожен селянин повинен розуміти, що при склавшихся обставинах решту хліба треба зібрати по продподатку повністю – на всі 100 відсотків – бо инакше Республіка не зможе прогодувати армії, яка охороняє і захищає нас; не зможе підтримати робітників фабрік і заводів, які виробляють крам для селян, нарешті, не буде мати досить хліба для шахтарів Донбасу, які довели вже здобич вугілля до 60 міліонів пудів вугілля в місяць і цим дали можливість розвинути наш транспорт, розпочати працю на нових фабриках і заводах.
Держава ніяк не може допустити щоби розмір продподатку було зменшено.
Інтереси самого селянства вимагають, щоби в біжучий останній місяць підрахунків всього податка було повністю внесено.
Через короткий час чекає нас селянська праця по весінній сівбі. Радянська влада повинна забезпечити зерном всіх, кому воно потрібно для сівби.
Чекати ще далі зі збором продподатку вона не може, бо частина його йде на ярову сівбу в неврожайних районах.
Останні дні продподатку кличуть всіх селян до негайного виконання державного обов’язку.
Саме селянство повинно боротися з тими хто ухиляється, як є дезертирами і ворогами працюючого люду.
