ЕВРОПЕЙСЬКА РОБОЧА СИЛА ПІД ЧАС ВІЙНИ 
Ще Наполеон був переконаний, що для ведення війни потрібні три речі: гроші, гроші та ще раз гроші. Сучасна війна категорично та назавжди відкинула цю думку. Замість неї тепер можна сказати: для ведення війни потрібна робоча сила, робоча сила та ще раз робоча сила. Здатні до військової служби чоловіки відриваються від праці. Таким чином обмежується господарське життя та випуск продукції, зменшуються оборонні сили та ставиться під загрозу саме існування нації. У ще більшій мірі це принесла б з собою сучасна війна, коли б сили, які стоять на фронті, не були замінені іншими силами. 
Якщо й не прийняти до уваги, що під час війни праця значно зменшується обмеженням виробів предметів розкоші і багатьох предметів вжитку та різними іншими обмеженнями, то все ж таки сучасна війна вимагає колосальної робочої сили для забезпечення війська необхідною зброєю та харчами. Війна вимагає при меншій кількості сил більших здобутків.
В сучасній війні Німеччині було важко розв'язати проблему робочої сили. Для підвищення випуску продукції крім робітників потрібна ще й сировина. Розв'язати це завдання було тим трудніше, що у Німеччині ще кілька років перед війною не було вільної робочої сили. 
Проте кількість робочої сили під час війни тут сильно зросла. Це збільшення сталося головним чином в наслідок приходу до праці трудящих жінок, кількість яких на початку війни становила: робітниць – 31,1 % та службовок – 40 %. Під кінець 1941 року на роботах було зайнято 10 мільйонів жінок поза власними господарствами та 6 мільйонів допомагали у родинах, як члени родин. Великий приплив трудящих чоловіків, так і жінок ішов із зайнятих европейських країн. Одночасно переважно з фаховими силами з північної та західної Европи великими масами прибували до Німеччини не кваліфіковані робітники зі Сходу та південного сходу Европи. Виявилося, що робітники з західної та східної Европи радо їдуть на працю до Німеччини, де вони мають кращі умови, ніж у своїй батьківщині. Повільно, але впевнено зростає у них свідомість про необхідність усім народам включитися до переможної боротьби Европи над більшовизмом.
