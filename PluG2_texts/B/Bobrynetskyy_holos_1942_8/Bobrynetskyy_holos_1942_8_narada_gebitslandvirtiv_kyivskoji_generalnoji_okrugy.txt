НАРАДА ГЕБІТСЛЯНДВІРТІВ КИЇВСЬКОЇ ГЕНЕРАЛЬНОЇ ОКРУГИ
Київ. – Тепер, коли жнива і молотіння закінчилися та наступили осінні посіви, керівник Головного Відділу III Е, кфр Шуман скликав своїх гебітсляндвіртів до Києва на нараду, яку переведено спільно з керівниками Відділів II і III, продукції та переліку. Перший день наради був присвячений поодинокім докладам керівників відділів, як також справозданням поодиноких гебітсляндвіртів про їхню діяльність за минулий рік. 
Однак вершком наради був перший апель всіх сільськогосподарських керівників генеральної округи Києва від включення віртшафтскоманд колишньої Полтавської області, під час якого промовляв керівник Головного відділу прохарчування та сільського господарства при Райхскомісаріаті України, сільськогосподарський керівник України Кернер. Попереджували цей апель кайзерської варіації Гайдна у виконанні квартету Тоні Фасбендера. Потім промовляв кфр Шуман, як керівник Головного відділу III Е при генеральній окрузі Києва. Він нав'язав до ствердження, що тепер саме минув рік, відколи сільськогосподарські керівники Київської генеральної округи прибули сюди разом з цивільною владою, та пригадав поодинокі етапи, які через Львів, Зв'ягель, Житомир, Вінницю, Білу-Церкву привели аж до Києва. Після того, як 1 вересня 1942 р. прилучено віртшафтскоманди колишньої Полтавської області, в наслідок чого простір для опанування, значно побільшився, треба було виконати величезну працю. Потім кфр Шуман повідомив про наслідки праці за минулий рік, які за минулий рік сильно спричинилися до харчового забезпечення німецького народу. 
Краєвий сільськогосподарський керівник Кернер з особливою радістю ствердив перш за все в своїх виводах, що працівники віртшафтскоманд знайшлися серед остаточно вироблених організаційних рамок праці, та вказав на великі завдання, які до цього часу виконав Головний Відділ III Е. В першу чергу треба ці урожайні землі призвести знову до найвищої видайності та змобілізувати всі людські і тваринні сили, щоб осягнути цю ціль. Безперечно, що поодиноким сільськогосподарськім керівникам не легко прийшлося здавати кількості, що їх приписано для здачі. Чотири великі битви відбулися на протязі цього року, весняні посіви, жнива, молотіння та здача і в кінці осінні посіви. Краєвий сільськогосподарський керівник ствердив, що наслідок успішної праці сільськогосподарських керівників в Україні, можна було забезпечити прохарчуванням не лише війська на південному та середущому фронтах, але також і Райх. Як нові завдання на наступний рік, краєвий сільськогосподарський керівник Кернер призначив побільшення теперішніх досягнень, а передусім здачі. При тому він підкреслив, що всі ми стоїмо під впливом війни, а тому всі ці питання мусять бути успішно розв'язані, навіть коли це серед деяких обставин трудно.
Потім краєвий сільськогосподарський керівник особливу увагу звернув на працю керівників баз. Він вказав на те, що керівник бази мусить бути суворий і твердий але справедливий, щоб навчити українців того, що вони мусять працювати для загального добра. Він звернув особливу увагу гебітсляндвіртам на це справді геніальне впорядкування та просив їх на протязі зимових місяців, які стоять перед нами, безперервно бути в контакті з керівниками баз та їх вишколювати, бо саме вони, стоячи в першій лінії фронту, покликані забезпечити успіх праці на наступний рік. 
Головний Відділ III Е створить для цього спеціальну школу в кожній  генеральній окрузі, щоб вишколювати в цій школі керівників баз про їхні майбутні завдання, коли вони після закінчення відпустки знову повернуться на місця своєї праці. 
Після того, як краєвий сільськогосподарський керівник Кернер подав різного роду напрями про працю керівників баз та завдання керівників державних господарств, він зайнявся питанням висилки робітників до Німеччини, при чому особливо підкреслив конечність співпраці гебітсляндвіртів, які маючи досвід щоденного життя можуть добре прислужитися в підборі робочих сил.
Краєвий сільськогосподарський керівник закінчив свою промову подякою генеральному Комісарові Київської округи Магунії та закликом до сільськогосподарських керівників, в наступному році докласти всіх сил, щоб причинитися до здобуття остаточної перемоги для Німеччини. 
Генеральний Комісар подякував краєвому сільськогосподарському керівникові Кернерові та керівникові Головного Відділу III Е Шуманові та передав заслуженим сільськогосподарським керівникам воєнний хрест і заслуги з мечами, якими відзначив їх Фюрер, зазначаючи, що цим символічним відзначенням відзначається рівночасно всіх тих, які совісно виконують свій обов'язок. 
Генеральний комісар Магунія ще раз вказав на поодинокі пункти в промові краєвого сільськогосподарського керівника та особливо підкреслив те, що треба звернути найбільшу увагу на вишкіл нового доросту агрономів. Він закінчив зазначаючи, що після переможного закінчення цієї війни німецький народ визволиться з своєї тісноти; маючи забезпечені життєві основи, він стане народом задовільно великим життєвим простором. 
Шуман ще раз подякував своїм співробітникам та вказав на зобов'язання кожного зокрема супроти впавших в боях товаришів. Йде про те, щоб в незломній вірності до Фюрера і Райху здобути хліб для вічної Німеччини.
