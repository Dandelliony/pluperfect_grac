14 вересня 1934
Пане Товаришу!
Ти, мабуть, уже дістав листа від Шавеля й знаєш, у чому річ. Коротко кажучи, справа є така: у Львові, як Тобі хіба вже відомо, існує такий собі молодий видавець Іван Щавель, людина з широкими замірами й планами. Саме він купив і перейняв від Пеленського «Дажбога». Зараз хоче видавати часопис для дітей і шукає редактора. Питався за таким і мене, а я звернув йому увагу на Тебе, як на спеца від дитячої літератури. На його бажання пишу до Тебе цього листа. Коли хочеш, приїдь до Львова й спробуй повести цей задуманий часопис. Втратити нічого не втратиш, ну а заробити, хоч небагато, але дещо все-таки зможеш. Побут у Львові може буде потрібний Тобі ще й у зв’язку з університетом. Цей часопис для дітей має бути виданий у загальному націоналістичному дусі (видавництво Шавеля є націоналістичне, але не зв’язане стисло з тією партією). Отож мусів би тоді зірвати з «Дзвонами»