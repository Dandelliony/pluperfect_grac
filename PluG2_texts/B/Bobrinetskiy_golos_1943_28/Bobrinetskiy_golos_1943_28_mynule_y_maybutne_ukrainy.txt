Минуле й майбутнє України

Історія України доволі сумна. Широкі степи, скарби її земних надр, багаті на воду річки, глибокий прошарок чорної землі, що дає багатий урожай, зробили її багатою країною.
Її сусіди- Польща, Московщина — дивились ласим оком на цей шматок землі, намагаючись вирішити його долю для своїх нескритих експлуатаційних потреб.
Недаремно ж співав кобзар України Тарас Шевченко, боліючи серцем: „За що Тебе сплюндровано, защо, мамо, гинеш?” Вкінці, на довершення сумної долі попала Україна в тенета ленінсько - сталінського більшовизму.
Цей хотів покорити всі народи світу своїй комуністично інтернаціональній ідеї.
Україні не дозволено існувати самостійним внутрішнім і зовнішнім життям, як це більшовики обіцяли.
Її представників самостійного буття і розвитку у кращому випадку засилали туди, звідки не було вороття, а в гірших випадках розстрілювали як політично- неблагонадійних та явних шкідників народу.
Глухим стогоном ридала у ярмі більшовизму рідна сторона—Україна-мати.
І ось на захист стоптаних прав людини, на захист національної волі України повстав німецький народ, який у боротьбі за свою незалежність здобув собі право бути першорядною державою в Европі і право на гегемонію рішати мирові питання різного характеру.
Більшовизм викликав увесь світ, щоб підкорився його комуністичній доктрині, щоб зробив її ідеологією всіх народів, не дивлячись на якому ступені розвитку стоїть та чи інша нація.
Застосування її почалося в Московщині та в особливо нещасливій Україні, де величезні багатства давали більшовицьким ватажкам незмірні засоби для проведення в життя цієї ідеї.
Під вагою Чека— ГПУ —НКВД, цих надзвичайно грізних режимів,— Україна втратила всяке право на самостійний економічний і культурний розвиток.
Тут знищено раз назавжди право людини бути самостійною в своєму культурному розвитку; ні фабричний робітник, ні хлібороб, ні інтелігент не мали права висловлювати свою особисту думку.
Знехтовано право власності на рухоме й нерухоме майно. Селян насильно загнано в колгоспи з їх нездоровою атмосферою, де розвивались злодійство, експлуатація, злочинне відношення до громадської власності; наклепи, лайки і т.п., що склало погану оцінку цій організації.
Та не будемо згадувати старі, болючі рани, бо вони такі близькі щодо часу і їх застосування, що всі їх ще пам’ятаємо.
Більшовицькому викликові протиставились кращі представники всіх народів і держав, які поставили правильний діагноз цій всесвітній хворобі—-заразі всіх націй.
Увесь німецький народ на чолі із своїм геніальним Фюрером взяв на себе велику історичну місію—явно і відкрито виступити проти цієї гідри — Богом проклятого більшовизму.
Цей народ зумів на своїй землі в корені задушити більшовизм — цю гниль, що її зразу виявлено і знищено.
Більшовицька Україна була через свою територіальну близькість до західніх культурних країн, а головним чином до Німеччини, дуже небезпечною.
Отрута і зараза комунізму була для тих західніх країн великою небезпекою.
В Німеччині вся праця громадян була вільною. Висококультурна й технічно розвинена нація шанувала навіть у тяжкій боротьбі за своє існування право людини.
І ось цей висококультурний народ прийшов до нас, на нашу дорогу Україну.
Чого має чекати український народ від цього приходу? Закони війни, жорстокість воєнних обставин не дають нам ще повної можливості уявити собі перспективу майбутнього української землі та її скривдженого історією народу.
Та все одно, не нікчемний більшовизм, якому не може бути вороття, а німецька культура з її глибокою ідеологією національного соціалізму, в кращому зрозумінні і застосуванні цього слова до життя —ось хто несе Україні і її народові ясне майбутнє.
Тут справедливість, тверда непохитність законів, що охороняють індивідуальність людини, її житло, життя і праця, релігійна толеранція, земельний лад з його не зменшенням, а збільшенням присадибної землі, поворот хлібороба на свою власну землю, віддання землі в приватну власність селянинові, забезпечення його технічними засобами рентовності його праці, всякі заохочення для кращих селян, реальна можливість використання доцільної праці, воля в ділянці культури—оце ті незрівнянні закони життя - українського народу.
Ось що чекає Україну, ось чим житиме українець, ось його велике добро.
Легко він зітхне, перехрестившись широким хрестом, і почне нове, вільне, ясне життя в родині народів Нової Европи, забувши навіки страхіття 23-річного більшовицького гніту.
Кожночасно зростаючі платежі, що їх нічим не можна було виправдати і які в зародку вбивали всяку енергію та ініціативу, переслідування невинного народу, нічні арешти, розстріли, заслання годувальників родин і т. д. —все відійшло в минувшину.
Хоч як голосно була колись проголошена сталінська конституція, свобода людини та її права, хоч як чудово розмальовували вони її в книжках та на різних плакатах,—а в дійсності організовували щораз нові штучні судові процеси, немилосердно і насильно засилали людей в далекі сторони—на холодну північ, на схід тундри і тайги, де сотні тисяч людей ішли назустріч своїй неминучій загибелі.
Та чи ми про це забули? Ні, ми ніколи цього не забудемо. Німецький народ приніс Україні багато добра і ще більше принесе, коли закінчиться війна, принесе те добро, яке підтримує добробут народу.
Під його керівництвом процвіте хлібороб ська країна і великим фонтаном розгорнеться технічне, промислове і фабричне життя нашої матері України.
