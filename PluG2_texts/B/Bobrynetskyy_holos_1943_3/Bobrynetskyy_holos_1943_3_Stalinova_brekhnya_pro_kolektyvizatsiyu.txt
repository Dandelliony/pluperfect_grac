Сталінова брехня про колективізацію

Совєтська влада ніколи не мала громадянської відваги признатися у своїх помилках. А помилки ставалися всюди, майже на кожному кроці, й від них страждало населення Совєтського Союзу.
Силкуючись оправдати себе в очах населення. совєтська влада, звичайно, свою провину за постійні невдачі звалювала на якийсь сторонній чинник. Всім було ясно, що винна тільки влада, а московські верховоди не гербували жлдним методом, аби тільки виправдатись перед суспільністю. 
Незадоволення селян під час переведення колективізації досягло такого напруження, що влада була змушена викручуватись, щоб зняти з себе відповідальність за вчинене зло. З цією метою совєтські офіційні джерела всіма способами намагалися доказати, що колективізація в головних засадах продиктована міркуваннями економічного характеру. В дійсності ж колективізація була чисто політичним засобом.
Совєтська влада мала всі підстави вбачати в селянській верстві головну перешкоду до переведення своїх планів. Селянин зі своєю психологією і всім укладом свого життя дуже далекий від марксизму. Він – власник. 
Тому совєтська влада мусила так змінити соціальні основи села, щоб можна було прищемити тому комунізм. Для цього і переведено колективізацію. Селянина-господаря треба було обернути в пролетаря. Треба було зруйнувати лад, створений віками. Треба було розхитати підвалини укладу селянського життя. З труднощами цього завдання рахувався й Ленін. У промові на з'їзді Комітету в 1921 році вій сказав: «Треба було б знищити дрібних продуцентів, але їх можна ані прогнати, ані приборкати». З цього й випливає більш-менш терпиме ставлення влади до селян на початку 20-х років. Завдання пролетаризації села було відсунуте на неокреслений час. За виконання його Сталін взявся аж через кілька років.
У колгоспі селянин губив свої питомі властивості, що відмежували його від марксизму. Економіка не грала тут жодної ролі. Ще всі пам’ятають розцвіт сільського господарства за часів Неп’у, коли кількість худоби та засівна площа досягли нечуваних розмірів. Ні, не в економіці треба було шукати причину силоміць переведеної колективізації. Це був засіб чисто політичного характеру, продиктований засадами панівної в Совєтському Союзі доктрини. Побачивши все лихо, заподіяне народові колективізацією, перелякані більшовики воліли сховати правдиву причину зла за ширмами економіки.
Сталін намагався доказати, що колективізація була неминуча з причин господарського характеру. Він переконував, що в 1928 році, для забезпечення хлібом червоної армії, міст, промислових центрів та районів технічних культур, треба було мати 500 000 000 пудів зерна, а селянські господарства давали тільки 350 000 000. Цього не вистачало, а тому прийшлося стягти недобори шляхом організованого натиску на село.
Цей аргумент Сталіна, як і багато подібних, не витримує жодної критики, - їх притягнуло за чуба. Всі, хто пережив колективізацію та колгоспний лад, знають, де схована правдива причина колективізації. Вони не забудуть злочину, що заподіяв їм стільки лиха.
Ось чому визволення німецькою армією від більшовиків селянство вважає за своє визволення та за початок нового життя.