Нагорода за рішучість і бойову відвагу

Недавно я йшов вулицею і зустрів вояка з допоміжної поліції. Він вже здалека кинувся мені в очі своїм виглядом. Високий, показний, з воєнною виправкою й відкритим поглядом, він був дуже гарним прикладом для багатьох гультяїв, які вештаються по вулицях. Підійшовши ближче, я мав можливість придивитись до його виправки й допитливого погляду. Він був один з перших у нашому місті, в петельці у нього я бачив темно-зелену стрічку з мечами,— відзнаку за хоробрість 2-го класу, встановлену для народів сходу, яку він одержав кілька місяців тому. 
Що уявляв з себе, цей незнайомий мені молодецький доброволець, я не знав. Але він повинен був мати дещо, що вигідно вирізняло його з оточення товаришів. 
За першими, що визначилися на службі, пішли інші, і звідусіль, де працюють добровільці, все частіше надходять тепер відомості про заслужені ними відзнаки, які свідчать про вдячність та визнання їх діяльності з боку районової і польової комендатури. 
В партизанській війні добровольці хоробро билися з бандитами, які звичайно бешкетують вночі. Для них існує тільки одне гасло: бити більшовиків скрізь, де вони з'являться. Добровільці знають, що найбільш корисними для батьківщини будуть вони, коли візьмуть під свій захист селян і допомагатимуть їм спокійно працювати. Отож добровільці зберігають цінності і ризикуючи іноді життям, роблять для блага всього населення. Я бачив список відзнак, виданих добровільцям. Від звичайних добровільців до місцевих і районових керівників—тут відзначені всі ті, хто виявив себе найкраще. Вони, часто поранені, продовжували боротьбу проти банд, що мали чисельну перевагу. Окремі добровільні чинять іноді подвиги, які викликають порівняння з фронтовими епізодами.
Колись прийде час, спаде завіса, і добровільці скинуть з себе своє інкогніто. Тільки тоді дії їх можна буде вшанувати яку слід. Тільки тоді можна буде говорити про відвагу і бойову готовість кожного з них зокрема. Тоді ж таки можна буде говорити і про вдячність  німецької влади тим, хто на це заслуговує. Німеччина ніколи не забуде тих, хто допоміг їй передусім у боротьбі проти більшовизму. Зрозуміло тепер, чому добровільці з відзнаками за хоробрість користуються скрізь особливою увагою.