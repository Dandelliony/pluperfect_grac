ДОБУВАННЯ ГУМИ В ЕВРОПІ
Різні відміни кульбаб, так звані сагаци або сагіси, мають у своїх коріннях сік, у якому є від 8 до 25% каучуку. Ці гатунки кульбаб росли в Сибіру. 
У 1941 році на Україні і в Криму цими гатунками кульбаб засіяли площу приблизно в 100 000 га. Прибуток з одного гектара обраховують на 120 кілограм гумової сировини. Вона, як показали наукові дослідники, має ті самі властивости, що й тропічний каучук. Посівну площу можна легко збільшити. 
Південно-східня Европа, а також Мадярщина і Румунія, а в північній Европі — Швеція зацікавились тепер плеканням цих відмін кульбаб, які можна розмножувати не тільки засіванням, але й насаджуванням кусків коріння. 
Посівні умови в Мадярщині та Румунії більш сприятливі ніж у Швеції. Особливо добрі умови плекання цих кульбаб у Бесарабії та на Подністров'ї. Міністерства сільсько-господарських справ Мадярщини та Румунії наказали заложити досвідні плантації.

