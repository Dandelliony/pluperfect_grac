СЛАВНЕ МАЙБУТНЄ ЧОРНОГО МОРЯ
Втративши Севастополь, большевики тим самим втратили й панування на Чорному морі. Обмиваючи береги України, Румунії, Болгарії та Туреччини, Чорне море тисячоліття відогравало важливу ролю. Часто воно ставало місцем подій світового значення. Через гори Малої Азії, вздовж південного берега Чорного моря, йшло військо Олександра Великого на Індію. По північному березі бродили гуни та монголи, нападаючи звідси на Західню Европу. На північному березі Чорного моря заклали велику державу готи, що прийшли сюди з Півночі. З цього ж берега почалася й велика мандрівка народів у IV-му та VI-му столітті. Вже за сотні років перед Різдвом Христовим до берега Криму та Кавказу припливли грецькі кораблі й заснували тут свої факторії. Слідом за ними прийшли римляни й заклали тут військові станиці. На березі Чорного моря заснувала свою столицю і Східня Римська Імперія. Пізніше в Криму та при гирлах Дніпра та Богу повстала Тататрська держава. 
За хрестових походів турецькі племена посувалися з півдня до Чорного моря. Вони спочатку захопили Царгород, потім Болгарію та Румунію і, нарешті, ввесь північний берег Чорного моря. Під кінець XVII століття проти Турції виступила царська Росія. У 1695 році війська Петра Великого дістались аж до Озівського моря. З цього й почалося завзяте змагання між турками та росіянами за панування над берегами Чорного моря та протоками Босфором і Дарданелами. У 1792-му році Туреччина мусила відпустити Росії північний берег Чорного моря аж по м. Яси. 
З цього часу Росія невпинно намагалася поширити свої володіння на південь та приборкати до своїх рук Босфор та Дарданели. Суперництво західніх держав, а особливо Англії, привело до того, що доступ до Чорного моря був замкнений, і в західньо-европейській господарській системі вони не відогравали майже ніякої ролі. 
У 1936-му році на конференції в Монтре Туреччина знову домагалася права необмеженого панування над протоками. На домагання СССР ця конференція обмежила право Туреччини, заборонивши їй на майбутнє перепускати цими протоками військові і торговельні кораблі держав, що ведуть війну. Зараз же по конференції Москва почала гарячково розбудовувати свою Чорноморську фльоту. У 1940-му році Москва зробила перші кроки проти Балканів, Зайнявши Бесарабію, вона цим самим опанувала гирла Дунаю. 
Сучасна війна виявила велике господарське значення Чорного моря. До цього моря вливаються ріки Дон, Дністер, Дніпро та Дунай. Отже вливаються до нього не лише головні водні шляхи Сходу, а й найдовша ріка Західньої Европи, яка сполучена каналом з Рейном, а таким чином і з Балтійським морем та Атлантійським оеканом. Уже перед сучасною війною через чорноморські порти перевозилося 25 мільйонів тонн вантажу щорічно. Цей тонаж значно збілшиться за рахунок української руди та пшениці. Румунська Констанца, яка досі стояла на першому місці в чорноморському судоплавстві, має бути сполучена каналом з Дунєм. 
Схід відновляє зносини з Европою, а відповідно до цього пересувається до Чорного моря і центр ваги. Воно не буде вже об'єктом міжнародних сварок, а міцною об'єднальною ланкою. На шляху до цього зайняттям Севастополю зроблено перший крок.

