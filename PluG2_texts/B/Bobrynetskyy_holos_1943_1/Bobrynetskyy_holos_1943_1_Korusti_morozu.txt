Користі морозу
Бідні пси! Спеки влітку записують на їхнє конто, як собачі дві, а взимку лаємо на собачий холод. З тугою чекаємо кінця немилосердної зими. Однак мороз має також свою корисну сторону.
Скелі та каміння покривають землю. Вода падає з неба та заходить в найменші щілини між каміння. Тоді приходить зима з своїм холодом і заморожує воду. Але лід має більший об’єм чим вода; щілини в камінні поширюються і на протязі століть скелі перемінюються в наслідок морозу в глину та ріллю.
Восени селянин заорює поле. Земля вогка та липка, як тісто. Ця земля була б мертвою та безплідною, коли б мороз не розпушував міцно зліплену груду і таким чином не творив життєвих можливостей для земельних бактерій, які запліднюють землю.
Терміти це нещастя тропічних країн. Вони нищать будинки, траверзи залізничних ліній, книгозбірні  та меблі. На щастя, ці прокляті створіння можуть жити лише в тропічних країнах; вони не можуть пересити морозу. Таким чином мороз охороняє нас від цього нещастя та багато інших, неприємностей тропічних країн.
Чи ви вже чули, що в Шпіцбергері, люди не знають простуди. Бо кашель, простуда та грип найкраще розповсюджуються в часі перед зимою. Зародки хвороб почуваються найбільше саме в переходовому часі вогкої погоди. Зате зимове морозяне повітря є здорове і майже без ніяких зародків.
