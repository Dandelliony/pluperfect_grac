Військовий кореспондент ДНБ про положення на европейському східному фронті
Військовий кореспондент ДНБ пише про положення на фронті на европейському сході:
На східному фронті минуло вже чотири тижні, як почалися великі наступи совєтів. Після того, як німецька велика офензива проти Волги послабилися, зібрав ворог ще раз всі свої сили, щоб, використавши особливі кліматичні умови східної території, приступити у величезному напруженні сил до спроби створення звороту на свою користь. Вже після першого ходу совєтських офензив можна було пізнати, що вони мали далекосяжні цілі. Безоглядно ввівши до бою людей і матеріал, думав ворог, що врешті він зможе домогтися великого стратегічного пролому проти, як це він собі уявляв, европейського оборонного фронту, який ніби то став слабшим. Але, не зважаючи на ввесь цей розгін, совєтському плануванню знову забракувало розумного міркування, яке стратегічно зветься створенням головного пункту і яке забезпечило німецьким успіхам недавно знову шлях їхніх просувань. Більшовики, опановані манією масовості, думали, що зможуть створити своїми масами багато так званих головних пунктів:
Поперше. В території Калінін-Ржев-Торонець з головним тиском на південь, щоб відрізати німецький шлях на Смоленськ. Ця спроба не дала успіху, а навіть привела до розгрому на південь від Торонця.
Подруге. На північ від Сталінграда, проти німецької ключевої позиції в напрямі Дону при рівночасній офензиві зі степу на південь від Сталінграда. Обидва ці рухи мали за мету відзискати Ростов і тим самим створити величезний котел, в якому европейські армії над Волгою повинні були сидіти ніби в мишоловці. З цих гарних планів не лишилося нічого, як лише пара совєтських клинів, які ні разу як слід нікого не пошкодили.
Потретє. В території Терека для підтримки дії, що були скеровані проти Ростова з метою «зліквідувати» европейські південні армії на Кавказі. З цього всього залишилося лише бажання. Бо лише в першому виступі до бою оборона німецьких і союзних військ діяла так успішно, що противник не лише не міг осягнути ніяких суттєвих територіальних успіхів, але мусів потерпіти несамовиті втрати в людях і матеріалі. Почалося нечуване знищення танків по совєтському боці, яке продовжувалося в безконечності. Від 22 листопада до 15 грудня знищено або здобуто 3071 танк. 
