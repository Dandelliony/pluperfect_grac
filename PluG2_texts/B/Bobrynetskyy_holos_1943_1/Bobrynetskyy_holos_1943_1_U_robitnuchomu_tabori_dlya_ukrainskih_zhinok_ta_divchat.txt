У робітничому таборі для українських жінок і дівчат
Рівне. – Ми отримали такий репортаж про життя українських жінок та дівчат в одному робітничому таборі в Райху:
У гарній Некарській долині в південній Німеччині зараз біля великого заводу розташовано робітничий табір, в якому живуть українські жінки та дівчата. Вони працюють на заводі біля фрезерів, сверлильних верстатів, шруб і так допомагають кувати німецьку зброю, якої потрібно, щоб оборонити їхню вітчизну перед ордами Сталіна. Інші знайшли собі роботу у великих заводських кухнях, де готують і видають страву для своїх товаришів праці і обслуговують робітників зі своєї батьківщини, а також німецьких і закордонних робітників, що працюють на заводі.
Але нас не цікавить робоче місце українок, нас цікавить їх життя у вільний від роботи час і як їх розміщено в таборі. Тому ми відвідали їхній табір. Нас прийняв німецький провідник табору, який з гордістю веде нас у привітні приміщення. Він може слушно бути гордим. Для тих 240 жінок і дівчат створено величезну споруду. У ясній теплій спальні стоять по 2 ліжка, які накриті білою постіллю. Постіль систематично міняється. Кожна робітниця має свою шафу. Сусіднє приміщення, це вітальня збудована для дозвілля, її теж прибрано привітно. На стінах висять фотографії красивих німецьких краєвидів. Тут сидять дівчатка, як мають вільний час. Звідси вони пишуть додому листи, влаштовують виставки «веселих вечорів» та інші розваги. У підвалах – зразкові гігієнічні влаштування як купальні з гарячою водою і т.д. Обіди відбуваються в просторих, привітних їдальнях.
Зразково дбають за хворих. Кожний табір має кімнату для легко хворих, яких лікує не німецький лікар. У тяжчих випадках хворого перевозять до лікарні, якою керує німецький лікар. Заплановано дитсадок та спеціальну опіку над немовлятами.
У кравецькій кімнаті табору, ми зустріли кравчиху, яка шиє собі одежу. Приглядаючися ближче, ми побачили, що вона шиє собі костюм в якому виступить на одному веселому вечорі.
Жінки й дівчата раціонально використовують вільний час. Під проводом одного українського вчителя жінки поробилися різними спеціалістками. Олена Хропко маэ добру професію танцюристки. Лідію Домашенко з Дніпропетровська подруги називають циганкою, бо вона вміє ворожити на картах. Провідник табору хвалить Лідію за її охайність і чистоту. Вона також любить музику й співи. Віри Витенськ чудесно виглядає в національному строї і треба сказати, що вона дуже гарна.
Де живе багато молодих людей там мусить бути той, хто дбає про порядок. Це завдання взяла на себе Марія Скрипник з Кам’янська. Цій справі вона навчилася ще дома, доглядаючи свого молодшого брата Василя.
Кожної неділі в робітничому таборі великий рух. З інших таборів приходять знайомі й земляки в гості. Тоді багато оповідають собі, сміються і бавляться. Українкам зовсім добре тут живеться. Деякі з них говорять вже цілковито добре на німецькій мові і постійно запевняють, що їм тут дуже подобається. Вони були б дуже раді, якби їхні земляки прибули до Німеччини, щоб про те переконатись, як їм тут живеться, та що всі байки, які оповідають, наприклад про руйнування, є звичайними брехнями.
