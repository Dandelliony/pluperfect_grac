ОБОВ'ЯЗОК ПОСТАВКИ ГОРОДИНИ З УРОЖАЮ 1943 РОКУ
Рівне.—Щоб поставити на відповідний рівень забезпечення картоплею, городиною та яровим насінням і осягнути пізніше ці продукти у відповідній кількості, треба буде в необхідному випадку притягнути до поставок також присадибну землю й одноосібні господарства. Присадибна земля буде тільки в тому випадку зобов'язана до поставок, коли громадське господарство не могтиме дати повного контингенту поставки. Коли, напр., громадське господарство мусить дати контингент 200 центнерів картоплі, але в наслідок бракового насіння та з огляду на зужиття кормової картоплі може дати тільки 150 центнерів, тоді останні 50 ц. мусить дати присадибна земля, розкладаючи дану кількість між окремими присадибними пунктами. 
Така розкладка на присадибні пункти матиме тільки тоді успіх, коли селяни вже весною будуть знати, скільки максимум виноситиме вона від кожного пункту. Тільки тоді матимуть вони змогу відповідно обробити свою присадибну землю. 
Тому треба негайно подати до відома всього населення ось що: 
З жнив 1943 року може бути вимагана певна кількість від присадибної землі з кожного пункту тільки тоді, коли збори з громадських господарств в наслідок бракового насіння і зужиття кормових не вистачать для поставки контингенту. Ця кількість, максимально вимагана від присадибного пункту, буде вже тепер оголошена, щоб селяни мали змогу при засівах відповідно до цього пристосуватися. Ця кількість така: 
1)3 ,5 ц. картоплі, в степових округах—2,0 ц. картоплі;
2) 25 кг помідорів, 35 кг капусти, 15 кг червоних буряків, 10 кг моркви, 20 кг огірків, 15 кг цибулі. 
3) Ярове насіння: 
Група а)—насіння моркви, цибулі, часнику, селерів, пастернаку або капусти—разом 50 г. 
Група б)—насіння укропу, редиски, салату, шпінату або редьки—разом 10 г. Група в)—насіння огірків, мельонів, гарбузів, червоних буряків або городньої квасолі—разом 400 г.
Група г)—цибульки 200 г.
Поставку з групи а) або б) можна здавати за вибором селян; можна, напр., здати 50 г насіння капусти або 100 г насіння укропу. Групи в) і г) будуть в даному випадку розкладені окремо. Іншої розкладки на присадибну землю не предбачається.
