Наша присадибна земля
Вже в минулому році частина співробітників громадських господарств дістала в орендарське користування землю. В цьому році німецьке управління запланувало збільшення присадибної землі до одного гектара. Продукти цієї збільшеної площі мають служити для забезпечення харчування родин, яким землю передано у власне користування, а також для побільшення корму. Ось так дається селянам можливість плекати більше тварин, ніж дотепер.
Передана нам у користування земля вільна від всяких данин. Чиншу не платиться, а продукти в нашому розпорядженні. Також поставки картоплі та городини вже не береться з тих господарств, а лише  з громадських господарств, до чого ми, як до потреби, мусимо теж приєднатися. Лишки продуктів, які збере мо на нашій присадибній землі, можемо продати на дозволених щотижневих торгах, виконавши обов'язок поставки. Треба сподіватися, що на присадибній землі значно прискориться вчасне збирання городини, картоплі та ягід.
З другого боку збільшені площі присадибної землі доведуть до продукції кормових рослин, яка набагато перевищить кількістю минулорічну продукцію, а через те існує можливість тримати більше свиней, вигодувати свої молоді тварини та збільшити число домашніх птахів. 
Тепер від нас залежить, щоб використати ті вигідні умови для поліпшення нашого положення. Очевидно, через працю на нашій присадибній землі не можна занедбувати працю в громадському господарстві. Тому мусимо збільшеною працею заслужити на довір'я, яке виявлено нам наділом землі та виконати збільшені вимоги.
