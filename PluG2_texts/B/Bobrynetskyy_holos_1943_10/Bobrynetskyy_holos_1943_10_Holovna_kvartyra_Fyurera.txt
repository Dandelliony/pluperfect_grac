ГОЛОВНА КВАРТИРА ФЮРЕРА
Вище Командування від 8.3. 43 р. повідомляє: 
На південний захід від Харкова наші наступаючі дивізії, зламавши опір ворога, перенесли свої наступальні дії в район на захід від міста. 
В районі Орла совєти знову поновили свої атаки проти наших позицій, але успіху не мали. Під час важких оборонних боїв наші армійські корпуси знову досягли вчора великих успіхів. З 90 нападаючих ворожих панцерників було знищено 66 в наземних боях, а 8 знищено бойовими літаками. 
В процесі планомірного скорочення нашого фронту без перешкоди з боку ворога нами було залишено місцевість Січовка.
На південь від Ільменського озера вчора продовжувалися оборонні бої з непослабленою силою. Не дивлячись на міцну артилерійську підготовку і введені до бою міцні панцерні з'єднання, підтримані бойовими літаками, наступ совєтів був відбитий при участі наших повітряних сил, які завдали ворогові тяжких втрат. Наші винищувачі і зенітна артилерія збили на ньому відрізку фронту 60 совєтських літаків. 
На північно-туніському фронті бої місцевого значення. З'єднання винищувачів в багатьох повітряних боях досягли значних успіхів, Німецькі винищувачі збили 9  „Спітфаєрів“.
