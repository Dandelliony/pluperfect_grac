З СХІДНЬОГО ФРОНТУ
НАДЗВИЧАЙНІ ДОСЯГНЕННЯ 48-ГО ПАНЦЕРНОГО КОРПУСУ
48-ий панцерний корпус під командуванням генерала панцерних частин фон Кнобельсдорфа виправляв всяке не раз дуже небезпечне положення під час зимового бою на південному відтинку східного фронту серед дуже тяжкої погоди і бойових умов, завдаючи ворогові дуже високі втрати. З'єднання цього корпусу в завзятих оборонних боях і успішних протинаступах збили за час від 16 грудня 1942 року до 19 лютого 1943 р. разом 812 совєтських танків і здобули або знищили 400 всякого роду гармат.

Сміливі діла ударних частин
На середньому відтинку східнього фронту розвинулися лише місцеві бої. Ворожі розвідувальні групи відбито або нападами знищено. Наступаючи на одну відступаючу під оборонним вогнем більшовицьку бойову групу, вдерлися німецькі гренадери біля Ржева у ворожі становища і в запеклому рукопашному бою зайняли надзвичайно сильно укріплені окопи на протязі 200 метрів. При цьому вони висадили в повітря 21 бойове становище, житлові бункери і взяли, крім полонених, багато зброї, в тому числі 11 кулеметів і одну протипанцерну гармату.
