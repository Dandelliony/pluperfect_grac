Небезпека від зіпсованих зубів
4-у. М. ГОНЧАРЕНКО
Кожному з нас відомо, що гарні, здорові, білі зуби— половина людської краси. Гарна постать, гарні очі та гарні зуби - це три неодмінні умови для кожної молодої людини, особливо для жінки, в її життэвому успіху. 

Людина з зіпсованими зубами, займаючи навіть визначне становище, не матиме ніколи повного успіху в людському товаристві, бо вже перший погляд на гнилі зуби підсвідомо малює від'ємний образ людини брудної, неохайної, чи йде річ про діяча на культурному полі, співака, артиста, педагога і т. д. Зіпсовані зуби стоять на перешкоді до прийняття на службу чи посаду й навіть на звичайну працю (прислуги) й т. ін., бо людина беззуба чи з гнилими зубами ніколи не може належно репрезенту вати підприємство, в якому знаходиться на службі.

 Це коротенько щодо косметичної сторінки зубів. 

Що ж до самого здоров'я людини у зв'язку з зіпсованими зубами,—то це вже питання, що торкається не лише особи, як такої, воно сягає до інтересів цілого народу—держави, бо держава зацікавлена в тому, щоб мати здоровий нарід. Це й буде головною темою нашої статті. 
Зуби є необхідною частиною нашого організму. Без зубів люди не могли б нормально харчуватися, цебто не могли б їсти тієї нашої щоденної страви. Організм наш не зміг би в такому разі відповідно стравлювати такої їжі. 
Це все привело би людину до такого стану, що розвиток її організму заникав би до найнижчого ступеня; а це звичайно привело б до повного виродження.
 Звичайно зуби у людини не могли б псуватися взагалі. Про це навіть свідчить сама структура зубів, що покриті зверху сильною глазурою, яка служить охоронним панцером самого зуба від усіх зверхніх шкідників, фізичних і хемічних, чи то буде холод, чи тепло, чи кваси й т. д. 
Але дійсні факти життя свідчать про зовсім протилежне: в більшості ми бачимо у людей зіпсовані та хворі зуби; вина за такий стан зубів подає переважно на самих людей, що так далеко відхиляються від засад природнього життя. У негрів, індусів та інших народів, напр., майже зовсім не бачимо зіпсованих зубів. Тільки 5% їх мають зіпсовані зуби. Це перша причина, що зуби у нас так нищаться. 
Другою причиною також великого числа людей з хворими зубами—це людська несвідомість, недбалість і безтурботність, що так мало цінить величезну працю зубів. Доказом великої вартості зубів є те, що беззуба людина пізніше за всяку діну намагається якнайшвидше поповнити свої втрачені зуби різними штучними жувальними апаратами, протезами й т. ін. 
Але найбільш небезпечний наслідок хворих зубів —це є т. зв. фокальна інфекція — зараза, що від таких гнилих зубів кров'ю та залозами може ширитися по цілому організму людини й пізніше його немилосердно нищити.
 Було доведено, що в зіпсованих зубах перебувають різні шкідливі, небезпечні мікроорганізми, бактерії (головно стрептококи), що із себе видають отруйні продукти—токсини. Ці бактерії та їх токсини разом із різними іншими бактеріями, що в мільйонах плодяться в гнилих зубах - (мушу пригадати тут, що дуплина ротова це є, з лікарського погляду, найбрудніша частина людського тіла взагалі; нараховано понад 12 мільйонів бактерій в одному
 {Закінчення 4 ст.)
{Продовження з 3 сторінки)
кубічному центиметрі обсягу дуплини (ями) ротової)— починають роз'їдати пош коджені зуби, і так радикально, що навіть роз'їдають кістяк (костоїд) самої щелепи біля гнилого зуба. 
В таких розглоданих частинах щелепи творяться дуплини, де загніздюються бактерії й так витворюються гнійники в кістці, т. зв. гранульоми. Цілий цей процес в кістці пробігає в більшості без суб'єктивних обтяжень, себто людина не відчуває ніяких ознак хвороби. Можна своєчасно розпізнати таку хворобу тільки рентгеном. Це є т. зв. захована (лятентна) стадія хвороби, що може навіть тривати роками. Але пізніше, коли сам процес костоїду починає набувати актуальної, прудкої стадії, тоді хвора людина починає вже сама відчувати перші ознаки хвороби: біль у зубі та біль у щелепі, опухлість і т. д. Пояснюється цей цілий перебіг тим, що бактерії, головно стрептококи, які дістають ся від гнилого зуба аж на кістку щелепа, роз'їдають останню, починають про никати звідтіля вже у саму кров та до найближче положених залоз. 
Тут починає відбуватися тим самим великий паталогічний хворобливий процес: бій між живою тканиною та бактеріями. В залежності від того, хто з них в цьому бою виграє, настає або загоєння цього процесу, що звичайно дуже рідко буває, або, як це в більшості трапляється, хвороба, властиво бактерії
та їх токсини починають із свого первісного місця осідку ширитися кров'ю та залозами по всьому тілі, набуваючи там звичай но переваги.
 І тут також сам процес фокальної інфекції, себто поширення зубної зарази до організму, в більшості відбувається тихо й непомітно для самої, хворобою захваченої, людини. Тільки пізніше, коли вже тяжкі мікроби (стрептококи), загніздившись десь у якомусь органі,—як це найчастіше буває,—у серці, у суглобах, у легенях і т. п., починають значно множитись та господарити там по своєму, як паразити (роз'їдають всю живу тканину, що мають біля себе, й тим самим нищать як саму структуру органу, так і його функції),— лише тоді людина починає відчу вати болі в тому органі, гарячку, набрякання органу, а, врешті, й самі внутрішні зміни в захваченому органі, як напр., деформацію суглобів, т. зв, ревматизм суглобів, всім відомий. 
Люди звичайно звикли дивитись на такий ревматизм суглобів, як на на слідок простуди, але медицина довела, що майже 75% ревматизму повстає від вищезгаданої інфекції. 
Наскільки небезпечна та ка хвороба зубів для люди ни,видно із того, що май же 50% всіх нам відомих людських хвороб, чи то запалення хробакового паростку— сліпої кишки, нирок, вух, горлянки, запалення мозку й т. д.—це все є в більшості випадків інфекція від зіпсованих гнилих зубів. {Закінчення буде)
