Значення договору між Японією і Китаєм
З урядовим повідомленням про підписання у Нанкіні нового договору між Японією та Китаєм, згідно якого віддачу японських концесій та спеціальних прав у Китаї буде здійснено вже 30 березня 1943 р., нанизується нове важливе кільце на ланцюг розвитку Великої Східньої Азії, з’єднаної під японським проводом. 
Така швидкість, як також дух приязного порозуміння, з яким Токіо та Нанкін розв'язали в цілковитому порозумінні всі поодинокі питання у зв'язку з відданням японських концесій, ясно свідчать про те, що започаткована у Берлінському пакті трьох держав концепція великих просторів, яку Японія здійснює у Східній Азії, робить і далі наглядні поступи. Тоді як Англія та ЗДА вбачали в Китаї не що, інше як колонію, а в китайцях—лише дешевих кулі, яких одиноким правом було дозволяти використовувати себе англо-саксонським плутократам та віддавати себе на гарматне м'ясо для їхніх імперіалістичних завойовницьких воєн, в рамках, бездоганної співпраці між Токіо та Нанкіном вперше зарисувалися контури справжньої національно-китайської суверенності, якій припадає належне їй місце, в утворенні нового ладу Східньої Азії, який могутньо промощує собі дорогу вперед. Супроти такого ходу подій безсумнівно і в Чункінгу помножаться голоси, які домагатимуться закінчення китайсько японської війни.