ДОБРЕ ПРИЛАДДЯ – ДОБРИЙ ЗАСІВ
Рівне.- Нам відомо, що цієї весни кожна година — цінна. Розподілимо докладно час, щоб можна було впору і як слід перевести весняні посіви. 
Але навіть найкращий розподіл часу нічого не поможе, якщо не впорядковані допоміжні засоби, які мають нам полегшити й прискорити працю. Вживання на весняних роботах корів буде тоді відбуватися належно, коли дійсно всі придатні до роботи корови призвичаєні вже до ярма. Тому як ярма, так і упряж мусять бути в належному порядку, бо інакше навіть найсильніша корова не виконає того, що від неї вимагається. 
Вказуємо також і на інші допоміжні для весняних робіт засоби, які також важливі. 
Це є машини та приладдя. Працьовиті селяни подбали зимою про те, щоб сільсько-господарські машини та приладдя знову були придатні до вжитку. Якщо цього не зроблено або ще не закінчено, мусимо тепер це прискореними темпами закінчити. Це є якраз передумова для успішного переведення весняних посівів. 
Якщо плуги були в роботі, то треба поставити нові лемеші, нагострити їх, зміцнити гайки, відремонтувати осі чи замінити новими. Також перегляньте докладно все інше рільниче приладдя та усуньте негайно всі шкоди. 
Перечистьте сівалки, помастіть робочі механізми її. Спробуйте її роботу перед виїздом в поле. 
Мусимо тримати всі машини і приладдя до весняних посівів у найкращому місці.
Треба дотримуватися добре відомого правила, яким часто нехтують: за кожним плугом, за кожною сівалкою мусимо негайно пустити барону. Це є у сьогорічній весні дуже важливе і звичайно необхідне. Не сміє пропасти волога з грунту. 
Пам'ятаймо, що треба засіяти впору насіння. Всяке зволікання веде до втрат. Тому необхідною умовою при весняних посівах є сильне напруження всіх сіл; треба все зробити впору! 
Нарешті подумаймо також про насіння. Також і тут важливою засадою є поспіх і чистота.
Всяка недбайливість і неуважність веде до шкоди і клопоту; вони шкодять надто селянському станові і можуть поставити під питання успіх весняних посівів.
