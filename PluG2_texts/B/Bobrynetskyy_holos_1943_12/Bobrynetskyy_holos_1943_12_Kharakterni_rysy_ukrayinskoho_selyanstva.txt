Характерні риси українського селянства
На величезних просторах, які заселяє український народ, відбивається його селянська структура. Більше 80% українського народу складається з селян, що найтісніше зв'язані з землею, до самого кореня зрослося з нею. Це, надавало й певний характер господарському укладові України. Край був і є чисто хліборобський. 
Частково, правда, стала змінятися соціальна структура, як почали використовувати з 70-тих років минулого століття підземні багатства України та розвивати промисловість. Але край все ж залишався типово аграрним, і передову роль стало відігравати селянство, як і в давню давнину. 
Тисячі літ укладався характер українського, селянства, яке нерухомо сиділо на своїй землі. Він набрав пануючих форм, цілком достиглих і таких типічних, що цікаво на них детальніше зупинитися. 
Однією з характерних і основних рис українського селянства є глибока прив'язаність до власної землі. Оскільки сягають історичні джерела, вони виказують, що відношення українського селянина до землі було інше, ніж в Московщині, де стояли форми громадського землекористування т. зв. „община". Ця тяга до власної землі залишилася і по сьогоднішній день, хоч як їх хотіли викорінити більшовики і повернути селян в пролетарів. 
Індивідуалізм взагалі питома риса українського селянства; хоч індивідуалізм взагалі характерна риса селянства в цілому світі, але в українського селянина він особливо вибуялий і незмінно сталий. 
Український селянин добрий господар. Він не тільки дбайливо обробляє свою землю, угноює її, намагається сіяти добірним насінням по прислів'ю „що посієш— те й пожнеш", але він пильно придивляється до господарства сусідів, особливо більших господарств і намагається зачерпнути звідти все, що здається йому корисним для власного господарства. 
Він охоче слухає порад агрономів, коли ті щиро і доброзичливо, підходять до нього, коли він вбачає в них своїх друзів. Тому то, коли 40 літ тому з'явилися молоді українські агрономи, за їх порадами став помічатися у селян великий поступ, що змінив, напр., за час 1905 — 1920 років селянське господарство до невпізнання, підносячи його рівень і переставляючи його на цілком нові рейки. 
Як добрий калькулятор, селянин легко вираховував, що йому вигідно, а тому поради агрономів, що принесли збільшення зисків з господарства, так легко він приймав і застосував до життя. А тому можна сказати, що взагалі господарство українського селянина направлене так, як того вимагає ринок. Коли вигідно, то він перебудовує все господарство, шукаючи більших зисків. Цю рису й використали на добре свого часу українські агрономи. Пильність в роботі і дбайливість та увага дають селянинові змогу легко пристосуватися до вимог ринку. Виробилася навіть поговірка- „як дбаєш—так і маєш". 
Жінка українського селянина—його друг та най ближчий співробітник. Довічна пошана до жінки лишається незмінною. Жінка не власніть селянина, не наймит, не підрядна особа. Вона має право і голос в господарстві. Хоч на її обов'язку лежить провадження дому, але в усіх інших справах і в справах маєткових рідко який селянин не вислухає голосу й порад своєї жінки. Навіть голос жінки має часто перевагу. Недурно й поговірка зложилася, що „жінка тримає три кути хати, а чоловік—один". 
В родинному житті селянин дбайливий батько. Він піклується своєю родиною, намагається дати освіту та фахове знання своїм дітям. Змалку вчить їх господарству, прищеплює зацікавлення до нього. А як діти стануть дорослі, то дбає про їх добро та відділяє частину свого маєтку, щоб діти могли далі самостійно господарювати. 
Український селянин дбає й про зовнішній вигляд своєї родини, чистоту та охайність в хаті та подвір'ї. В міру своїх сил він намагається забезпечити свою родину одягом. Хата його чиста, вибілена всередині та назовні, прикрашена образами та картинами на стінах, а садок та квітники оточують хату. 
За більшовиків оточення хати, огорожа та садки були понищені, зникли образи з хат, за які так дуже переслідували більшовики. Бідно й обідрано виглядали хати спролетаризованого селянина. Але як тільки зникли більшовики, бачимо ми навкруги, як причепурюються хати, наново ставляться, як відновляється старе селянське життя. 
Українське селянство релігійне, але воно не фанатичне, а тому в Україні збереглася одна церква православна, або, як кажуть, ще благочестива. Різні відхилення від неї—це дії окремих людей. Ці відхилення не мають поширення і вироджуються в сектанство, не більше. Ні яких розколів, як у москалів, церква в Україні не знала. 
Цікаве відношення селянина до чужих людей. Як гостинний господар, він ра до приймає у себе чужих, подорожніх, дає їм притулок, гостить, якщо вони ставляться до нього щиро
та ввічливо, і вбачає в них своїх приятелів. Зложилася навіть поговірка — „гість в хату — Бог в хату”. 
Коли в чужій людині він бачить ворога собі, то стає замкненим, обережним, але намагається назовні того не показати, щоб не образити. Тут не почуєте вже щирості від нього в розмові, не почуєте веселості, дотепів. 
Взагалі український селянин знаходить досить такту, щоб при всяких обставинах триматися з гідністю. Селянин з своїми приятелями веселий, жартівливий і дотепний, але при всьому тому дуже обережний у вислові осуду на других. Селянин любить товариське життя і розваги. Замолоду він відвідує вечорниці, гулянки, танці, співанки і охоче товаришує. Як стає в віці і самостійним господарем, то вчащає на сільські сходини, де вірішують різні питання життя села чи цілої волості. Бере він охоче участь у всіх громадських
організаціях, особливо в хліборобських товариствах та в кооперації. Тут прикладає він свою енергію до організованих форм життя, яким взагалі надає чимале значення. Так в загальних рисах представляється український селянин. 
20-літне більшовицьке московсько-жидівське панування не зломило українського селянина, хіба що він став більш замкненим в собі і на вигляд пригніченим та стомленим. Але там, де селянин мав вже змогу одержати знову клапоть присадибної землі, в ньому швидко відроджуються всі питомі риси його характеру. Веселий працює він на своєму полі і в своєму господарстві. Більшовицькою силою повернений в пролетаріат, швидко скидає більшовицьку полуду і відновляє свої одвічні селянські форми та риси життя, та знову стає селянином.