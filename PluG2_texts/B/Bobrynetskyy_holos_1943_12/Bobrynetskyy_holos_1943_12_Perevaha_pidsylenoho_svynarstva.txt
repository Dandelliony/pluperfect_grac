Перевага підсиленого свинарства
Декілька днів тому ми пропонували звертати більшу увагу відбудуванню і підсиленню свинарства. Вказано було на те, що підсилене відгодування свиней дає селянам можливість зберігати склад своєї худоби. Через те, що охоплення худоби тепер поставлено на нову кращу базу, ще краще виявляється користь, зв'язана з підсиленим відгодуванням свиней, бо на 1943 рік уже не буде охоплено окремі тварини, але буде вимагатися здача певної кількості м'яса. Завдання буде дане, спочатку окремим областям. Ці області передадуть його, керуючись статистикою, округам і селам. А наслідок цього краще всього пояснити на прикладі. Припустимо, що село повинно здати на 1943 р. 10.000 кг м'яса. Це м'ясо можна здати в виді худоби, свиней або вибракованих овець. Але якщо здаються бики чи корови, тоді 43 % живої ваги цих тварин зараховується на потрібну здачу. Але при здачі свиней жива вага їх нараховується в 80 %. Так що, коли б село здавало б свою норму тільки худобою, то воно повинно було б здати худобу живою вагою 23 255 кг, між тим як при здачі свиней треба було б здати живу вагу 12.500 кг, цебто легше виконати норму здачі свиньми, ніж здачею худоби. 
Загальний контроль молока швидко дасть нам можливість встановити, які корови в наслідок поганого удою не заробляють свою годівлю. Звичайно тримати таких корів не має ніякого значення ні для приватнього господарства, ні для народнього господарства, і таких корів охоче будуть здавати. Але замість добрих корів треба було б для виконання завдання здачі м'яса давати свиней в достатній кількості, бо молочних корів треба зберігати. Ми сподіваємось, що ці міркування допоможуть піднести відгодування свиней в нашій генеральній окрузі.
