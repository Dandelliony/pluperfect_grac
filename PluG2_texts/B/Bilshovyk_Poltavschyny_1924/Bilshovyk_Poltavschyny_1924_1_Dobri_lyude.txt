„Добрі люде".

Прийшла до редакціі з папірцем правління Робземлісу в руках. 
- Напечатайте. І папірець робземлісовський показує, котрим викликається до правління гр. Степанюк з Крутого берега. А що напечатать — вона й сама- толком не розбере. І коли сказали, що папірця цього друкувати не будемо, хотіла вже йти. Коли ж іі спинили та роспитали — виявилось, що є що „печатать". 
Христя Петченко, сирота, батрачка. 7-м місяців прослужила, як каже посвідка селькомнезама, у портного Степанюка. А Христя додає, що цей кравець живе як спражній куркуль: одно — заробляє непогано, друге — в церкві паламарює, паски возами на паску возив, яйця навіть викидав. Робила Христя у нього „як проклята". Мало що по господарству йому все справляли і істи варила, а ще й додаткова робота знаходилась: церкву портний заставляв підмітать, а його коханка Маруся, сторожка з школи, посилала в школу підлогу мить, парти витирать.
Не заплатив Христі Степанюк за роботу ні копійки; 
- Я тебе годував і одягав. 
Хворіла після того Христя, до людей ночувати просилась, живилась тим, хто що дасть. Потім найшлась „добра жінка", Олександрова, що на базарі десь торгує, а живе в Полтаві по Гончарному ч. 8. Проробила у неі Христя ціле літо. А потім і ця тієі-ж співа. 
- Годувала й одягала. 
Добре Христю „одягали": зараз на ній якесь шматя. Хтось направив Христю в Охорону праці й спілку Робземліс. Там ій обіцяли справу полагодить, викликали Степанюка, він не явився. 
І прийшла Христя до редакціі: 
- Пропечатайте. 
Записали в редакціі все, що вона росказала. Потім питають: 
- А деж ви живете? 
- В Микольскій сільраді (вона родом звідти). 
- А зараз? 
- Та ніде. Найду затишне місце, прищурюсь та й пересижу зіму.