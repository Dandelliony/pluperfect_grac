Єдиний сільгосп. податок. 
За справками. 
(В Диканьському РВК).

Помешкання райвиконкому повне селян. Гомін, суперечки... Селяне наводять ріжні справки, подають скарги, роспитують за податок... Старий дідусь розсказує діловодові: 
- Як же це так! У мене та у сусіди землі не однакова кількість. У його 4 десятині та ще з четверт'ю, а у мене 3, ідців по 3 душі. Є у нас й по коровці. А платити податок вийшло чомусь мені більше ніж йому. Не можу я змовчати на таку неправлиьність. Ось і кажу жінці: „Піду у комісію, хай пояснення дадуть, бо вже дуже обідно мені, дуже! Так ви, будь ласка, зробіть, що б воно було як слід, по закону". - Діловод шукає списки для провірки. Через де кілька хвилин дідусь близько нахилився до його вуха та прошепотів: 
- „Я ще забув вам нагадати, що сусіда утаів коняку та землю. А я такий, що коли казати правду, так треба усе казати, як воно є. Треба, щоб платили усі по закону". 
- Ага! Так і кажіть! Він, значить, утайщик! Добре! Дідусю, а це ж ви правду кажете? — запитує його діловод. 
- От тобі й на! Чого б же я брехав, та ще й на старости літ. Вік прожив, а брехуном ніколи не був! 
- Пишіть тоді заяву. 
- Та я неписьменний! Хотів вчитись в тім, як це воно прозивається, забув. 
- "У лікбезі", сміючись підсказує діловод 
- єге ж, єге! Та погано очі бачуть! От-бач, а тепер би й пригодилось. 
- Ну, нічого я зараз замічу та передам у комісію. Надійдіть діду до мене днів через три. 
- Добре. Спасибі вам. Зробіть же, щоб було як слід. Бувайте здоровенькі. Спасибі вам. 
- Нате вам, будь ласка, заяву, а то мені вже обридло чекати, кричить дядько з рудою бородою, простягаючи через голови селян невеликий аркуш. 
- Доки ж його тут час гаяти, підтримує його другий. 
- Слухайте, я щось запитаю вас, тоненьким голоском звертається жінка до діловода.
- Та стой! Дай дорогу! зараз моя черга! Я тілько що був тут та на хвилину вийшов на двір. 
 — „Не дури, брат". 
 — „Не бреши". 
 — „Геть назад його", роздаються з усіх боків голоси селян. 
Після де-яких суперечок стала черга і всі заспокоілись. 
Жінка, що стояла перша в черзі, жаліється діловодові, що загубила „пашпорт". 
 — „Як йшла сюди, мов і був він у мене. Коли кинулась тутечки, а його й немає. Я сюди, я туди — немає. А треба гроші платити. Мабуть, на базарі загубила. Ох, лишечко ж мені! Ох, моя матінко, не знаю що ж його тепер робити!" 
 — „Заспокойтесь", каже діловод, „Немає нічого страшного тут. Пишіть заяву. 
 — Та я неписьменна. Ох, нещастя ж моє. От таке тобі ж трапиться. 
 — Ну нічого, зараз зробимо, що треба. 
Швидко написав заяву, хтось підписався за неграмотну. 
Пошукав діловод у списках, передивився, що треба, роспитав і ще й жінку, зараз же написав і пашпорта и через де-кілька хвилин жінка вже стояла в черзі до каси. 
Високий, молодий селянин подає заяву. 
 — Не знаю, чому я не одержав пашпорта. Усі наші вже заплатили, а я й пашпорта не маю. Ще зарахуєте мене утайщиком, каже він з усмішкою. Діловод читає заяву, в якій селянин пише: 
 — Маю 3,42 дес. землі, 2 ідці, 1 корову, 1 бичка двох років. При таких об'єктах до пільг по продподатку не підлягаю, а податкового аркуша не одержав. Прохаю РВК виписати мені «пашпорт».
 — Добре, підождіт. Наведу справку. 
Через де-кілька хвилин діловод дав селянинові потрібні пояснення, а через годину селянин стояв вже біля каси і платив гроші.
Поступово зменшувалась черга. Кожний був задоволений. Кожний знаходив тут допомогу, пораду...