З щоденного сільського.

Сельрада... 
За столом секретар, а на столі папери. Інструкціі з РВК, відношення, обіжники. 
Ціле море паперів! 
І все спішно, негайно... 
Біля столу товпляться дядьки с податк. пашпортами на поготові. Це все платники с.-г. податку, прийшли відмічати пашпорти про виплату. 
- Чи не можна б скоріше? 
- Зараз .. зараз.. — заспокоює секретар. 
Товпляться біля виборчих списків... Читають. 
- А глянь... чи мене там немає?.. 
 — Є... Осьдечки... 
Входять ще двоє дядьків... 
- Нащо тут мене кликали, — звертається один до голови... 
- Нащо?.. А зараз скажемо... 
Перегортає книжки, дивиться... 
- У вас ось недоімка за минулий рік... Чухає потилицю дядько. 
- Чи бачив таку притичину... А я думав, що вони забули... 
Сміються навкруги... 
- Бач який розумний... Там не забудуть... 
- Скільки ж з мене? 
 — Рубль шістьдісять одна копійка... 
- А я думав, що вже рублів з десять наросло. Завтра ж віднесу... А я то думаю... Нащо мене кличуть. 
А воно отаке. 
Знов цей самий дядько звертається до голови. 
- Слухай Грицьку... Ну за що мене голосу позбавили? Думав, думав... Я ж не злочинець який... І от позбавили... 
- Ніхто вас не позбавляв... То минулий рік ви були позбавлені, а сей рік масте... 
- Минулий рік йрго за те позбавили, що любив оченашу грати на гармоніі, — додає хтось.. Сміються всі, сміється й дядько. 
- Сей рік уже таких не позбавляють, — пояснює голова... — То вже як член церковноі ради- то инша річ... 
 — А. . то спасибі вам... Ну я піду. 
Пішов до дверей і шепче про себе... 
- Руб шістьдісят одна копійка... Чи бачив?.. Треба віднести. 
Товпляться біля столу дядьки за своіми справами... Метушиться секретар, перекидаючи папери з погрожуючими написами .. Негайно... До відому і виконання... 
А в другій кімнаті голова сельради теж потопає в паперах.