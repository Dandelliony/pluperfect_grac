ХРОНІКА
Йорданське свято в Бережанах. Після дволітньої большевицької неволі Йорданське свято відбулось у Бережанах дуже величаво. О 9 год. відправилась у парохіяльній церкві торжественна Служба Божа, в часі якої співав прекрасно мішаний хор „Бояна" під батутою проф. І. Бабуняка. По 10 год. вирушала процесія до керниці на ринку, де ОО. Е. Бачинський, проф. В. Дубницький і Ст. Бачинський освятили воду. Під кінець о. кан. Е. Бачинський виголосив коротку проповідь, у якій зложив подяку німецькому воякові, що визволив нас з большевицького ярма, а тепер тримає фронт, щоб ця зараза вже до нас ніколи не вернула, та вождеві Німецького народу Адольфові Гітлєрові. Процесія обійшла ринок і вернула до церкви. В святі, не зважаючи на сильний мороз, взяли участь представники громадянства, української поліції і всіх українських установ та великі маси народу. Подібні свята відбулися у всіх селах повіту. 
Українська Бесіда в Бережанах відновила свою діяльність на сходинах около 100 представників громадянства, які відбулись дня 20 ц.м. До проводу Т-ва належать: дир. Осип Лада, о. Степан Бачинський і інж. Роман Кордуба. Українська Бесіда є секцією Українського Окружного Комітету. 
Гірнича школа в Калуші. Учні що мають закінчену 8 клясу б. совєтської школи, можуть вписатися до 3-літньої гірничої школи в Калуші. Ця школа дасть їм знаменитий фах і певний хліб. Удержання і навчання виносить 75 зол. місячно. Письменні зголошення слати на адресу: Михайло Грапяк — шкільний інспектор у Долині.
