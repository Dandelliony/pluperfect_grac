Всі будемо членами Українського Окружного Комітету в Бережанах.
В родинних околицях кобзаря
Зі записника учасника походу
Переїхавши з боєвими панцирними загонами виличезні простори, бо від містечка Чесанова почавши, через цілу Галичину, Поділля, вкінці наблизилися до серця України, в околиці Дніпра. Ось ми у Городищі, недалеко від Моринець і Кирилівки, місць народим і дитинства Великого Нашого Поета. Кілька кільометрів за Городищем видно великі овочеві сади славного в усій Европі Мліївського садівничого господарства, що її основником був український помолог Семиренко, який колись записав був великі тисячі на Наукове товариство ім, Шевченка у Львові. Є тут величезна бібліотека різномовних книжок про овочеві культури. Дуже гарно влаштовані наукові лабораторії, всякі вбіри комах, різних ростин, овочів і між іншим одинока в колишньому Сов. Союзі збірка воскових моделів чи не більшости гатунків овочів, які плекається у тій садівничій установі. Сторож господарства оповідає, що на 500 гектарах простору мліївських садів було 40.000 . (сорок тисяч) різних родів ростинних культур, у тому, два тисячі гатунків яблук, вісімсот гатунків слив та чотириста гатунків груш. При цім господарстві вироблювали багато овочевих консерв та овочевих вин. Тепер продовжують далі працю у сад-станиці. У лісах, що прилягають до цих садів, окривалося багацько большевицьких партизанів, що вночі заходили до села та тероризували населення Млієва. Зокрема відгрожувались родинам тих, які заховались перед мобілізацією та не пішли в червону армію. У Млієві було аж 160 таких хлопців. Партизани ховалися по лісах. Осідком одного більшого відділу партизанів був славний Холодний Яр біля Камінки. Вони не мали гармат, тільки кріси й кулемети, але обрізували кріси і стріляли, настромивши на них колесо з воза. Це видавало в Ярі гук як з гармати. Цих партизан знищив німецький відділ. Після трьох тижнів дощевої погоди покинули ми Городище й через Смілу, Камінку, Знамянку, Олександрію, поміж величезними ланами соняшників, рушили ми до Дніпра; 18-то вересня переїхали під Дереївкою Дніпро. Короткі постої в Каліберці, опустілих Кобеляках і мій останній постій в Андріївці на Полтавщині. Там одержав я звільнення і вже як цивільний вертався до дому. По дорозі видно було на полях безконечні ряди кіп зжатої пшениці. Надлюдським зусиллям, без машин, косами й серпами в руках підростків, жінок і старців зібрали українські селяни у цьому році війни величезний врожай! Непевні за свої залишені без опіки малі діти, непевні за своє невелике майно, йшли вони в святочній одежі в поле й самі голодні, не раз під кулями й бомбами з большевицьких літаків і жали як : їхні предки перед сотками літ. Ці люди доказали, що вони споконвічні господарі тієї землі. Вже зовсім мирно виглядали села Правобережжя. У районових містах почали виходити українські часописи, відроджувалось культурне й релігійне життя. Багато студентів, що не могли покищо продвжувати своїх студій, зголосилось як учителі в початкових школах. — Більшість мужчин вернулася з армії і взяла активну участь у відбудові життя. Численні фабрики й верстати пущено в рух. Поїзд ніс мене щораз дальше на, захід і я пращався з Україною. З новою вірою їхав я на чужину вчитись, щоб за кілька років вернутися і стати в ряди тих, які своїм знанням творитимуть майбутнє. ( “Кр. В.“)
