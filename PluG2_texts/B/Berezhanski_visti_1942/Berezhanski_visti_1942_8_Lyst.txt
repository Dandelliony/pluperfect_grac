Лист з Казахстану
Мій любий тату! Син твій – інженер –
В колгоспі, в голоді, пастух овечий. 
Та ще жию. Сусідів Гриць помер 
На каналі: впав міст, порізав плечі. 
Я босий, майже голий, дід жебрущий, 
Але надію маю, що не вмру ще. 
Оленка вчора вечером прийшла 
До юрти хвора, мов яка причинна. 
На допиті в НКВД була, –
Згвалтована, хоч майже ще дитина! 
Сьогодні рано, не стерпівши муки, 
В Аральське море кинулась з розпуки... 
Та мамі цього, тату, не кажіть! 
Помре старенька, з горя та одчаю. 
Мені не шліть ні хліба, ні чобіт, 
Бо всі пакунки, політрук зїдає. 
За мене Службу Божу править треба, 
Бо вже прокляв я світ цілий і небо! 
Та є ще хвилі в яснозору ніч. 
Що Богові я, хворий, бю поклони, 
Щоб розпалив на Заході вогні 
І Схід звільнив із катівні демонів, 
Щоби на Україні вмер я, тату! 
Пращайте любі! Будь, Москво, проклята!
