ХРОНІКА
Справа звороту удержавленої приватної власности. До Окружного Староства в Бережанах впливають кожного дня безчисленні подання в справі звороту приватних лісів, землі, парцель тощо. Звертається увагу на те, що справа звороту удержавленої приватної власности може бути опрацьована щойно після закінчення цієї війни. Вже тепер звертається увагу на те, що тільки тоді буде взята під розвагу справа звороту, коли дотичний заінтересований надається фахово і особисто й веде себе бездоганно, як також коли робить все, що є в його силах, щоб допомогти до побідного закінчення війни. 
Відкрито нову книгарню в Бережанах: Ратуш, ч. 4 (п. В. Гусака). Тут завжди можна набути свіжі краківські газети і журнали українські, німецькі та польські, а також книжки і шкільні приладдя.

