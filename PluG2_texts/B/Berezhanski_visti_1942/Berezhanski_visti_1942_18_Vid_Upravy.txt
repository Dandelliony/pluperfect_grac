Від Управи районової Молочарні в Бережанах
Пригадується всім властителям корів у бережанськім повіті, що залеглості молока за 1941 рік мусять бути вирівнаними в найближчих тижнях. В противному разі всі занедбання будуть подані до Крайсляндвірта для відповідного покарання. Звертається увагу, що вже частина селян покарана грошевою карою з приміткою, що мусять в найближчих тижнях здати залеглості молока за 1941 рік і негайне розпочати здачу контингенту за 1942 рік. До трьох днів має Молочарня повідомити Владу, чи покарані розпочали здачу залеглого і біжучого контингенту. Рівночасно пригадується, що спроби фальшування молока при здачі (надбиранням сметани чи доливанням води) будуть дуже строго каратися. По всіх селах їздить спеціальна комісія, котра провіряє ріжницю між молоком, зданим до Молочарні, і молоком при удою.
