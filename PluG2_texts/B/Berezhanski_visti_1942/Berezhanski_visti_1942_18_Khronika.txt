ХРОНІКА
3-літня столярська школа в Бережанах відкривається з 1. квітня ц.р. для учнів у віці 11 — 18 років. Першенство в прийнятті мають учні започатковані вже в науці столярства. Вписи приймає дирекція школи (Бережани, вул. Тернопільська 46) до 25. березня в годинах від 8 — 16. 
Учнів українців і учениць до варстатів потребує Управа промислових підприємств у Бережанах, а саме: до поворозні, тапіцерні, римарні, миловарні, годинникарської робітні, переплетні, шевської робітні — 2 хлопці до кожної; до щіткарні, кошикарні, трикотарні, моднярської робітні – 2 хлопці та дівчата до кожної; до свічкарні, фотомайстерні, кушнірні – 1 хлопець до кожної; до хем. Пральні – 1 хлопець і дівчата. Якщо на днях не буде створена столярська школа, то потрібні будуть зараз 5 хлопців до столярні. Крім того потрібно молодих робітників і робітниць до столярні і коробочної робітні. Докладніші відомості к Управі (Бережани, Ринок 7). 7
