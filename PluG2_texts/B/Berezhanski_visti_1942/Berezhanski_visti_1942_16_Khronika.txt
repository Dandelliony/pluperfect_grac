ХРОНІКА
Українське народне шкільництво. 
(тп) – Краків. В Дистрикті Галичина зорганізовано 3 тисячі українських вселюдних шкіл зі 7 тисячами учителів. Бракує ще 2 тисячі українських народних учителів. Щоб усунути цей брак, влаштовано у всіх трьох учительських семінарах в Галичині від 15 січня 1942 р. відповідні курси. 
Привернення телеграфічного руху на Сході. 
(тп) — Ковно. В обмежених розмірах привернено знову телеграфічну службу між німецьким Райхом з Генералгубернаторством та Дистриктом Галичиною і Протекторатом Чех і Моравії з однієї сторони і Східним краєм з другої, з місцевостями Ковно Лібава, Рига і Вільно. Телеграми, допущені в німецькій мові.
