Наслідки упадку Сінгапуру

Вістка про упадок Сінгапуру викликала потрясаюче вражіння. Хоч вона не приходить несподівано і по останніх японський успіхах, зокрема: по захопленні японцями всього малайського півострова і по десанті на самому сінгапурському острові — можна було надіятися упадку пристані-твердині кожної хвилини.
Сталась подія великого, переломового, історичного значіння. Порівняти її можна хіба з упадком Візантії, який завершив тисячлітню історію тієї держави, або з іншими подібними подіями.
Всі англійські володіння на Далекому Сході були у великій мірі сперті на твердинях Гонкон — Сінгапур.
Тепер ці філяри завалились, а з тим завалилася і частина самої будівлі, загрожуючи упадком взагалі цілої містерної конструкції великобритійської імперії у світі.
Де-як-де, але тут просто чути подих нової доби, що у тріюмфі піднімається зі сонатним прапором Японії над згарищами і цитаделею дотеперішньої англійської фортеці на далеких азійських водах.
В цій хвилині ще навіть трудно зясувати всі наслідки упадку Сінгапуру.
Але певне одне: їх швидко відчує Англія в найдальших кінцях своїх володінь.
Вже в найближчому часі відчують їх голяндські острови: Суматра і Джава, що найдуться під безпосереднім обстрілом японської фльоти і японських летунських атак, котрі матимуть зі Сінгапуру просто ідеальну випадову базу. 3 захопленням японцями цих островів фактично будуть зліквідовані рештки безумовно найбагатшої на земній кулі кольоніяльної імперії Голяндії: Голяндських Індій.
Нема сумніву, що коли середа 11. лютого була чорним днем для Лондону, то ще чорнішим вона була для Гаги.
Голяндія перестала бути європейською державою в літі, 1940 року. Тепер вона зникає з лиця землі як кольоніяльна держава.
Фантастичне багацтво і добробут тієї малої держави відходять безповоротно до історії.
Дальшим наслідком, упадку Сінгапуру буде англійська катастрофа в Вурмі.
Японці вже і так позаймали наступом зі суші головні стратегічні місцевости в Бурмі і йдуть на столицю Рангун.
Тепер ці дії зможе японська фльота і летунство піддержувати з моря. У висліді вони приневолять безумовно, англійців покинути Бурму.
А очищення Бурші відітне єдиний ще шлях сполуки Китаю марш. Чанкай-шека з його союзниками: Англією і Америкою.
Революційний Китай опиниться в замкнутій пастці. Поява японців у східній частині Індійського океану стає теж смертельною загрозою для перлини англійської корони: Індій, Індійський океан взагалі був досі єдиним морем, по якім могли цілком спокійно і без ніякої небезпеки плавати англійські і інші союзні кораблі.
Саме Сінгапур обороняв їх від будь-якої атаки зі сходу. Тепер, річ ясна, приходить засаднича зміна.
Японська морська бльокада залізним обручем обхопить увесь індійський велит, що таким чином опиниться в першій лінії боєвих дій.
Які це матиме наслідки для 350 міліонів різношерстного населення Індій, коли там владу фактично виконує тільки коло 350 тисяч англійців — легко, собі уявити.
І не тільки тут, але і у західній частині Індійського океану, себто при берегах Африки, в районі Червоного моря і Перського заливу, з'являться японські літаки і підводні човни, шоб атакувати морські транспорти, які пливуть з Европи й Америки до Єгипту, на Близький Схід і до Іраку.
А там скрито димить, погрожуючи вибухом, арабський вулькан. Безнадійним теж стає положення Австралії, яку японці тепер візьмуть у кліщі від заходу.
Опанувавши всі індонезійські острови вони відітнуть Австралію від морської сполуки з Індіями і Англією.
Отже такі то наслідки сінгапурської катастрофи, які стають очевидні вже тепер.
Та вони певно будуть далеко глибші і обхоплять не тільки саму стратегічну ділянку, але і ділянки: господарську та політичну.
Надходить кінець панування англосасів в Азії і по азійських водах. Зачинається доба панування жовтої раси.
І хоч би навіть японцям ще прийшлося тепер чи колись — звести боротьбу за право до проводу в цій частині світу з Китаєм, чи іншими коліровими расами — все одно: панування англосасів тут більше ніколи не вернеться.
І в цьому теж вага цієї події. Довгі десятки літ мусіли десятки тисяч кораблів усіх націй і держав світу, навантажені міліярдової вартости крамом, коли виїздили на Тихий океан або виїздили з нього — минати нездобуту, здавалося, сінгапурську базу, на якій гордо повівав великобритійський прапор „Юніон Джек”. А від середи 11 лютого ц. р. повіває в Сінгапурі не менше гордо прапор „сходячого сонця” Японії!.. Скільки думок і рефлєксій навіває ця подія!.. І немов на глум тиснеться до голови думка, що прецінь це все сталося ізза Данцігу, коридору і небіжки Польщі! Ніякий глум не є такий жорстокий, як глум історії. („Кр. В.“) 
