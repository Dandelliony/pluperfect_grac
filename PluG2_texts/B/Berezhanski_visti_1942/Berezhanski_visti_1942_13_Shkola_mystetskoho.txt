Школа мистецького промислу у Львові
(тп) – В найближчих днях буде відкрита школа мистецького промислу для українців і поляків. Її програма складена з 3-ох частин: 1) підготовного навчання, 2) справжньої школи мистецького промислу вищого ступеня, 3) спеціялізації для абсольвентів. Підготовне навчання триватиме 1 рік для тих, що покінчили 16 років життя і 6 кляс большевицької школи. Програма передбачує 42 години тижнево і навчання ось яких предметів: І) німецької мови, 2) української (для поляків, польської), 3) геометрії, 4) моделювання, 5) рисунків і малярства, 6) каліграфії, 7) орнаментики, 8) науки про стиль. Після однорічного підготовного навчання починається наука у справжній школі мистецького промислу вищого ступеня. Тут теж передбачено 42 години в тиждень і виклади з німецької мови, гігієни і анатомії, хемії, технології, рисунків і малярства, фахових студіїв, практичних занять та історії мистецтва. Ця школа буде поділена на відділи: а) малярство, б) графіка, в) уладження внутра, г) портретування, г) кераміки, д) тканин. Навчання в цій школі триватиме 2 роки. До цієї школи можуть вчащати хлопці і дівчата після 6-ти кляс або 8-ми кляс большевицької школи, що покінчили 18 років життя. Місячна оплата 20 зл,, а в фаховій і спеціальній ЗО зл. місячно. Вписове 10 зол. Вписи при вулиці Снопківській 31.

