Війна на Далекому Сході
Японці захопили 26 бритійських кораблів 
Японські винищувачі завернули до пристані Селета на острові Шонан (Сінгапур) фльоту з 26 бритійських кораблів, які в половині лютого пробували втекти до Голяндської Індії. 
За безкомпромісову боротьбу проти Англії 
Вожд індійських націоналістів Бозе закликає в маніфесті індійський народ до безкомпромісової боротьби проти Англії стверджує, що бритійський імперіалізм є пекельним ворогом свободи і найжахливішою в новітній історії перемо гою для поступу. 
Знищення голяндської фльоти 
В морських боях біля Сураба і Батавії японська маринарка затопила разом 5 ворожих крайсерів і 6 винищувачів та ушкодили важко багато ворожих кораблів. Наслідком цієї побіди на морі змуситься признати, що ядро ворожої фльоти в Східній Індії є знищене. 
Револьта в Рангун 
В Рангун вибухла явна револьта тамошньої місцевої людности. Японські війська зближаються вже до міста. Англійці, за приміром своїх совєтських союзників, підпалили багато будинків, щоб не віддати їх в руки японців. 
95.000 полонених у Сінгапурі 
Японський головнокомандуючий в Маляї генералляйтнант Ямашіта оповістив, що після упадку Сінгапуру взято в полон разом 95.000 людей, в тому 43.000 австралійців і 41.000 індів. 
Японці затопили 1 дальший крайсер і 3 винищувачі 
Японська фльота, як доносять з Токіо, затопила вчора один ворожий крайсер і 3 винищувачі. 
Японці викінчують Яву 
Японці ведуть на Яві успішні бої на захід від Сурабаї й на південний захід від Бандунгу і обсадили цілковито залізничу лінію Батавія — Бандунг. 
Безнадійне положення на Яві 
Уряд голяндської Індії покинув столицю Яви – Батавію. Генерал Вевел відлетів з Яви до Індії. Так званий голяндський уряд повідомив через т. зв. кольоніяльного міністра в Льондоні, що положення на Яві є безнадійне, хіба що дуже швидко прийдуть великі підкріплення. 
Бірменці масово переходять до японців 
В Бірмі цілі відділи бірменців перейшли на сторону японців. 
Голяндський адмірал утік з Яви. 
Голяндський адмірал Гельфріх, подібно як генерал Вевел, покинув Яву.
