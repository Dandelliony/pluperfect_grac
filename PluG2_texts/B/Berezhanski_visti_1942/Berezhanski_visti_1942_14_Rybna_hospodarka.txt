Рибна господарка в Генеральному Губернаторстві

(тп) – Рибною продукцією на терені Генерального Губернаторства, займається Головний Рибальський Союз (Гауптфербанц дер Фішерай). Він обєднує всі меншого типу організації і приватні одиниці, що займаються рибальством з професії і з аматорства.
Правління Союзу перенесено з Варшави до головного осідку Генерального Губернатора.
В кожному дистрикті є Краєвий Рибальський Союз (Ляндфішерайфербанд), що обєднує всіх ставових господарів, річкових і озерних рибалок, вудкарів, як теж рибальські досвідні товариства.
Охоплена 10-ти річним пляном розбудови сільського господарства в Генеральному Губернаторстві, рибна господарка ставить своїм завданням збільшити продукцію і дохідність ставів, розширити існуючі стави і створити нові.
Головний Рибальський Союз дбає про приділи рибної паші для своїх членів, як теж відповідного одягу (гумові чоботи), чи потрібного приладдя.
Крім того поборює шкідництво в годівлі риб, а зокрема дбає про винищення водних щурів, що нівечать ставові греблі і т. д. Рибна господарка завдяки енергійній організації Головного Рибальського Союзу займає в загальному господарському житті Генерального Губернаторства важливе місце.
