Окружний Староста в Бережанах ЗАРЯДЖЕННЯ до всіх промисловців в обсязі Окружного Староства в Бережанах 
І. 
Всі прохачі в справі дальшого ведення, поновного відчинення і новозаснування промислових закладів і підприємств, які згідно з оголошенням ч. 5 з дня 23 листопада 1941 р. правильно внесли свої просьби про промисловий дозвіл та 
а) на основі точок 4 і 5 того оголошення і виданого в звязку з тим додаткового зарядження з дня 9 січня 1942 р. оголошеного в Бережанських Вістях ч. 3. з дня 15. січня 1942 р., як також                     
б) через виставлення окремого тимчасового дозволу Окружним Староством Бережани або підчиненого йому службовою установою є управнені до тимчасового виконування свого промислу, мають, оскільки вже проводять свою діяльність, строго придержуватися ось таких вказівок: 
1. Аж до 15 березня 1942 р. слід виріжнити дотичне приміщення промислового підприємства далеко видною вивіскою з написом, в якому має бути зазначений рід промислового підприємства і його власник в німецькій мові, а нижче меншими буквами в українській або польській мові. Такий напис має бути уміщений над входовими дверми і виставовими вікнами. 
2. Промислові підприємства мають бути уладжувані від самого початку їхньої праці у придатних і чистих приміщеннях і під гігієнічним оглядом мусять бути постійно беззамітними. Жидівські промислові підприємства, оскільки є допущені до виконування своєї діяльности, мають бути позначені білою зіркою Давида, яку слід умістити на дверях і вікнах в промірі приблизно З0 цт. 
ІІ. 
Від 10 березня 1942 р. будуть управнені до виконування свого промислу тільки ті, що підпадають під статтю а) і б) 1. розділу того зарядження. Від того є вийняті державні підприємства, як також ті, які належать до прилюдних організацій. В закінченні звертаю увагу на те, що просьби в справі промислового дозволу прийматимуться ще тільки до 15 березня 1942 р. включно. 
ІІІ. Недодержування повищого зарядження каратиметься як найстрогіше. Бережани, дня 24 лютого. 1942, Окружний Староста А С Б А Х
