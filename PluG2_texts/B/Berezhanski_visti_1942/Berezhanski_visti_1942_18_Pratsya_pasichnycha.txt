Праця пасічнича на весну

(тп) – 3 весною, як тільки настануть теплі дні, треба зробити головний перегляд бджіл після першого облету.
Для такого перегляду треба вибрати теплий та соняшний день, коли теплота в тіні виносить принайменше -l- 12о Ц. Якщо на дворі холодно, вуликів не можна відкривати, бо можна застудити черву.
При першому перегляді треба перевірити як пень перезимував та чи рямки вкриті достаточно бджолою.
По цьому пізнаємо силу пня. Коли родина вкриває 7 і більше рямок українського і даданівського вулика, то це ознака сильного пня.
Якщо вкриває 4 — 6 рямок, то пень середньосильний, а понище трьох рамок бджолородина слаба.
Таких пнів не треба держати на пасіці. Найкраще їх получити разом з міцним пнем.
При перегляді треба ствердити, яка матка знаходиться у вулику. Коли родина має подостатком бджіл, то матка кладе яєчка у всі комірки кругом.
Якщо матка стара або хвора, то вона зносить яєчка розстрілено, а через, те багато комірок залишається без черви.
Коли пасічник запримітить горбату, або трутову черву, то це є покажчиком, що в вулику матка не запліднена, або бджола трутівка.
При першому облеті треба слідкувати за бджолою, як вона себе почуває.
Часто бджоли не вилітають з вулика, коли немає матки. Тоді потрібно такому безматочному вуликові дати запасну матку, а якщо такої нема, то треба злучити безматочний пень з другою родиною.
Гніздо в вулику з весною треба звузити. Залишаємо тільки таку кількість рямок, яку бджола добре обсідає.
В першу чергу залишаємо в вулику рямку з червою, пергою і медом. Тому що навесні, а зокрема в березні часто бувають ще приморозки, не можна утеплення виймати, навпаки часом треба вулики ще більше утеплити.
Теплота гнізда на весні повинна виносити 24 -25 о Ц. Якщо теплота нижча, то припинюється розвиток черви.
В той час бджоли споживають більше меду, щоб витворити теплоту. Засоби харчів навесні повинні в середньому виносити 6 – 10 кг. меду на одну бджолородину.
Якщо нема подостаком меду, тоді бджола слабо червить. Пересічно для одної бджолородини в весняних місяцях потрібно повище 2 кг. меду місячно.
При перегляді треба звернути увагу також на кількість пилку, що є необхідний для черви.
Якщо пилку або перги нема, то треба в пасіці на тарілках поставити трохи житньої муки.
Обовязково навесні треба в пасіці потавити водопійку.
