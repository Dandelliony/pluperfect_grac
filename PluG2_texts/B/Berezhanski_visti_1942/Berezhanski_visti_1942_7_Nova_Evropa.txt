Нова Европа і нова Азія
Війна поміж Японією та англо-саськими державами означує новий зворотний пункт на шляху до створення нового ладу на Далекім Сході під проводом Японії. Цей лад має бути створений не наслідком порозуміння поміж Японією та державами АБЦД, а наслідком сучасної збройної боротьби поміж ними. Держави оси й Японія мають тепер тих самих ворогів і це вже є до певної міри запорукою того, що суспільно-політичний лад в Европі й на Далекім Сході буде мати багато спільних рис. Разом з тим буде вирішена й майбутня політична доля чужонаціональних земель СССР в Азії, де за переписом населення з 1926 р. було також понад два мільйона українців, число яких протягом наступних пятнадцяти років мабуть поважно зросло наслідком безупинних заслань та примусового переселення. Величезні осяги японців у перших днях війни, а також підтвердження нейтральної преси, свідчать про те, що збройний виступ Японії був несподіванкою для Вашингтону. Факт цей незвичайно характеристичний для політичної ментальности американського уряду, зокрема для президента Америки, який зробив все що міг, щоб війну викликати якнайскоріше. Щодо війни між Японією та англо-саськими державами прийде, ясно виходило вже десяток років тому, коли Японія мусіла виступити зі Союзу Народів наслідком манджурського конфлікту. Робила її неминучою та ненаситність англо-саської плютократії, що за ніяку ціну не хотіла допустити до нормального розвитку продукційних сил Китаю, потрібних не лише для самого Китаю, а й для Японії та цілої Східної Азії. Найхарактеристичніше для діяльности англо-саських держав у Китаю було їх співробітництво зі Совітами. Англія та Америка дивилася байдуже, як большевики намагалися окупувати Манджурію і як фактично зайняли Зовнішню Монголію і Китайський Туркестан, виступаючи водночас проти Японії, як вона рятувала Манджурію й розпочала рятункову акцію в найбільше загрожевих большевиками частинах Китаю. Большевицькі провокації на кордонах Манджуко перед сучасною війною, що перетворювались у справжні бої, були можливі лише наслідком того, що московські можновладці мали певність підтримки англо-саських держав. Підтримання ними та Московщиною Чийкай-шека з його боротьбі проти Японії було важким нарушенням нейтральносте цими державами, яке коштувало величезні криваві жертви з обох сторін, затягаючи війну в Китаю на чотири роки. Намагання японського уряду осягти не зважаючи на це все порозуміння з англо-саськими державами шляхом переговорів у Вашингтоні гідні справді найбільшого подиву і доводять понад усякий сумнів, що Японія зробила все, щоб уникнути війни і немає також сумніву, що й Рузвельт зробив усе, щоб допровадити до війни... Умови, на яких Америка годилася ніби на порозуміння з Японією, були просто безглуздими, бо вимагали по суті капітуляції, значить мілітарного, політичного й економічного самогубства. Щоб зрозуміти це все, досить глянути на мапу Тихого Океану, на островах якого англо-саські держави урядили протягом останніх років справжню морську облогу Японії. Північний кінець цього ланцюга морських заборол творить Дач-Гарбур на Алясці, майже посередині поміж Сан-Дієго на американськім боці і Токіо на японському боці і лежить Мідвей, на південнім сході від нього – головне опертя американців Гаваї, далі на південь Джанстон і Пальміра, на довжині 165 Вейк, на довжині 145 ст. Гуам, і врешті на півдні від Формози, проти Індо-китаю лежать міцно озброєні Філіпіни. До них треба прилучити бритійські твердині Гон-Кон і Сінгапур, голяндську Сурабайю і совітський Владивосток та Петропавловськ на Камчатці. Але всі ці ворожі морські бази, , які зрештою японці почали вже ліквідувати й проти яких Японія не має свої власні опірні заборола на Маршальських, Каролінських та Маріянських островах, не творять великої небезпеки для самої Японії, поки вона міцно тримається на китайськім побережжі, бо доти лишається Японське море внутрішнім японським басейном. Доступ до нього з Тихого океану боронять самі японські острови, що разом з тисячами інших дрібних островів на сході творять барієру, через яку не пробється ніяка фльота. Отже вимога Рузвельта, щоб японські збройні сили опустили китайське побережжя, була нічим іншим тільки провокацією. Тим часом боротьбу за нову Европу злучено з боротьбою за Нову Азію тим, що держави оси та Японія ведуть війну проти спільного ворога, Великобританії. Перемоги німецької зброї в Европі створила вже поважні передумовини для перемоги Японії не лише зменшивши поважно збройні сили бритійської імперії, а уможлививши порозуміння поміж Японією та Францією у справі спільної оборони Індо-китаю. А воно, в свою чергу довело до сучасного порозуміння між Японією і Сіямом у справі створення нового ладу в Східній Азії та відкрило Японії шлях для наступу з одного боку проти Сінгапуру, з другого проти Бірми та важливого получення поміж Рангуном і Чункіном. Війна на Далекому Сході, до якої Рузвельт втягнув Черчіля, зменшить безперечно англійські сили на Близькім Сході, з тим самим і англійську поміч большевикам на Кавказі. Оскільки безпосередня збройна поміч ЗДПА зможе вирівняти ці втрати, питання більш ніж сумнівне. Хоч людські резерви Совітів також не є невичерпальні, але в кожнім разі вони потребують більше літаків і повзів ніж людей, а постачання буде утруднене не лише тим, що американці потребуватимуть більше ніж перед цим зброї для самих себе, а й через те, що брак тонажу наслідком морської війни з Японією буде багато більший. Наступ японської армії на Бірму збільшує й небезпеку, яка загрожує англійському володінню в Індіях з боку Кавказу, Ірану та арабських народів Близького Сходу. Можливо, що на чергу кількох найближчих місяців буде поставлене питання найдальше йдучих політичних змін в цілій Азії, від Каспійського моря до Тихого Океану. 
(„Кр. В.“) М. Данько. 
