Війна на Далекому Сході
Національне свято в Японії 
З нагоди здобуття Сінгапуру ціла Японія мала 18. ц. м. свято, в якому взяв участь увесь 100 міліоновий нарід. Особливо величаво відбулось це свято в Токіо, де від досвітку маширували люди перед цісарською палатою, підносячи оклики в честь цісаря й побідної армії. 3 нагоди свята в Японії проголошено загальну амнестію. Сінгапур відтепер називається „Шонанко“ — що означає „світляна південна пристань". 
Японська армія перед Рангуном 
Після здобуття Сінгапуру посилюється японська офензива на Рангун – ворота до Індії. Японські війська наближаються до тієї твердині. Слід сподіватись, що її стріне доля Сінгапуру.
Куди піде головний удар японців? 
Цілий світ зацікавлений у тому, куди піде тепер головний удар японців. Покищо викінчують вони американців на останніх Філіпінських островах, обсаджують Суматру та бомбардують дальше Яву й Нову Гвінею. Це загрожує вже безпосередньо Австралії. З упадком Рангуну буде також загрожена Індія. Індійці в Токіо видали заклик до всіх індійців світу, щоб станули до боротьби за незалежність Індії. Відозва закликає індійців, що служать у британській армії, щоб переходили до японпів для боротьби з найбільшим спільним ворогом. 
Втрати серед цивільної людности в Сінгапурі 
В боях за Сінгапур вбито 2.170, ранено 4.955 цивільних осіб.
