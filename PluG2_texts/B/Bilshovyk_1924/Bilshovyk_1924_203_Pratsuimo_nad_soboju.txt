ПРАЦЮЙМО НАД СОБОЮ! (До перепідготовки).
В числі 185 „Більшовика" тов. Альбус в статті „До педперепідготовки", торкаючись питання необхідности цієї перепідготовки зводить свою думку до того, що сучасний вчитель мусить розсунути рямці своїх обов'язків, удосконалити свій внутрішній зміст, поступово, але безупинно, розвиватись, щоб збагнути й усвідомити вимоги життя й відкинути туман старої ідеольогії й світогляду, який подекуди його охоплював. Зрозуміло, що будучи довіреним у вихованні й освіті нового покоління, вчитель повинен вперто й енергійно працювати над самоудосконаленням, вести боротьбу перевиховання свого світогляду, за шляхи комунізму й світле й творче життя в простуванні до майбутнього. Для досягнення цієї мети, яка поставлена перед підготовкою вчительства, тов. Альбус радить звернути увагу на побут вчителя. 
Не торкаючись тут того, що релігійні забобони шкідливі взагалі й безперечно радянський вчитель рішуче від них мусить відкаснутись, що питання перепідготовки, без перетворення побуту вчителя, в одно ухо влізуть, а в друге вилізуть і врешті зведуться на нівець, висовуємо другий принціп перепідготовки, який на нашу думку є основним, це: прінціп глибокого самоудосконалення. Ніхто з учителем не зробить того, що він може зробити сам над собою. І вчительство, пам'ятаючи це й будучи звязаним спільними інтересами і прагненнями пролетаріяту, рішуче й назавжди мусить порвати з усім старим й стати на шлях охоплення життя у всій його широчіні, розуміючи, що користности його праця досягне лише тоді, як вона буде погоджена з прагненнями пролетаріату й його комуністичної партії. 
Коли учитель в старій школі був льокаєм, під доглядом поліцейського держиморди, без ініціятиви і творчости, тепер він мусить стати вкупі з дітьми творцем цієї школи. Школа будується педагогами і учнями. В такій школі і учитель набірається бадьорости і віри в свою роботу, в такій активно-творчій школі, яку будується радянською владою, забуваються несприятливі чисто зовнішні обставини. 
Учитель, який не зрозумів цього, або не хоче зрозуміти, мусить залишити цю працю. Вчитель, який став міцно на шлях перетворення школи, мусить досконало працювати над собою, бо лише таким шляхом можна підготувати себе до надто відповідальної праці педагога, зробити школу активно-творчою, ідеї з теорії перетворити у практику і назавжди одмовитись од старих схоластичних підвалин освіти. 
Радянська влада, яка не топчеться на одному місці, легко пристосовується до вимог життя, штовхає рядове низове вчительство до активности й дає певний напрямок у змаганнях в утворенні нової школи, хоче мати в особі вчителя дійсно культурну силу, яка несе пролетаріятові й селянству світло й знання в поступові до кращого майбутнього — комунізму. Турбуючись про перепідготовку вчительства й йдучи назустріч у всіх його бажаннях, Радянська влада разом з тим закликає рядове вчительство самому виявити максимум активности, осягнути енергійною працею над собою широчінь знань не лише по питанням педагогіки, але й політики, економики, політосвітньої праці. 
Курси педперепідготовки лише дають загальне керовництво. Детальности керовництва на короткотермінових курсах досягти не можна. Вчительству необхідно вчитись шляхом самоосвіти, самоудосконалення, самостійною працею, поспішаючись за життям, а не лишаючись позаду його. 
Отже, поруч з заходами органів влади в справі перепідготовки кадру освітників, цим останнім необхідно памятати, що без самоудосконалення, виявлення максимуму активности й власної ініціативи самого вчительства, ніхто з його не зробить того, що воно може зробити само з собою і тоді лише здійсняться мрії пролетаріяту мати дійсно свою школу.