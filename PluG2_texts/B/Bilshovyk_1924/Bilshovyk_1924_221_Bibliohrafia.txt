Бібліотека шкільної молоді. Джованьйолі. Спартак. Історичний роман, скорочений і для молоді пристосований Гнатом Хоткевичем. Вид. "Книгоспілки", Харків ціна 1 карб.
Ще для молодших дітей то є що читати по наших українських трудшколах: маємо гарні, вже радянські видання народних казок, маємо казки в ред. Ів. Франка; є гарний переклад „Оленчиних казок” М.- Сібіряка; зроблено початок новішої перекладної дитячої літератури з соціалістичним духом (Горобчик, Гермінії, Цур-Мюлен, вид. Книгоспілки). Але „грубших” книжок, що їх так прагнуть діти й домагаються раз у раз з книгозбірень, то їх у нас зовсім обмаль. Правда, останні два академичних роки де що дала: Короленка серед лихих людей, Хатина дядька Тома, Гайавата в перекладі Олеся, Твенові Том Сойер та Гек Фін, все Укрдержвидав. А оце вже маємо першу дитячу книжку, що безпосередньо малює революційний рух: це — так давно жданий „Спартак". З революційних рухів, та ще таких виразно класових, це здається, — найранійший епізод, що про його так негайно треба прочитати нашим пролетарським дітям. Не дурно ймення Спартака стало гаслом класової боротьби німецького пролетаріату проти капіталу. Недурно також це саме ймення ще недавно було вибито на прапорах наших пролетарсько-революційних організацій молоді, аж поки замісць його не написалося ймення В. І Леніна. Кого не захопить оповідання про відчайдушних повстанців проти всевладного патріціянського Риму, того Риму, що подолав був увесь світ! Як зорганізувати до повстання поневолені елементи, як здобувати зброю й провіянт, коли гурт революціонерів більшає, як боротися проти внутрішнього роскладу, можливого часами серед здеморалізованих од нелюдського гніту елементів, все це таке типове майже для кожного революційного руху. Знов же, гладіяторство це- найяскравіший і найцікавіший спосіб класового поневолення, де для розваги пануючої верстви примушують поневолених убивати одно одного А ці ріжно-національні десятки тисячі в гладіаторів, це такий яскравий наслідок всесвітнього типового римського імперіалізму. І серед таких науково досліджених конкретних з'явищ — цікава героїчна постать Спартака, не цілком утворена фантазією повістяра, а така, що реально існувала і як свідчать навіть, вороги, була дійсно обдарована, принаймні з боку військового хисту. Палкий італієць Джаванійолі зумів використати цей вдячний сюжет, на жаль додавши багатенько не дуже то чистої з педагогичного погляду — непевної, єретики: кохання між патріціянкою Валерією та Спартаком, роспустна, зрадлива грецька гетера Езтібіде то ще.
Трохи скоротивши, вдало обробив цей сюжет Гнат Хоткевич. Може, без потреби на початку він трохи затягнув змальовання римських політичних та любовних інтриг і не так скоро взявся до картин боротьби повстанців. Але, головні хиби редакції Хоткевича не в тім. Од нього можна було сподіватися художности оповідання й, у всякім разі — гарної чистої мови. Цього другого, на жаль і на диво, в книжці як раз і не має. До чого така сила русизмів?! Наприклад, на сторінці 32 ій: Сула веззів у звання консула; „признавати нечистивця за праведника"; „шум юрби довго не вгавав". На сторінці 43-і й: „чернь охоче повинується їм"; „я чую, що мені назначено дійти до висот"; „владичество над світом"; “тут показався весь його характер"; „ти такий відважний і скрізь будеш мати вдачу"; „справа погибла“. На 47-ій сторінці: „обезумілий"; „само надіяний“; збігалися густими товпами; одкрив очі й прийшов до себе. Опріч подібних „удалих" сторінок, де маємо по - декілька помилок, можна знайти такі окремі „шедеври", як „посміятися над нам" (стор. 18); судилище (ст. 25); вона доклала про прихід його стор. 26; не совершивши великого діла (стор, 40); безумна затія (стор. 20); білокуре волосся (стор 28); врач (31); хлинула кров (31) Не знаєш, що й думати про цей переклад і найменше віриш, що Хоткевич не знає мови. Але дивно, що робили ред'и видавництва, такого поважного, як „Книгоспілка". Хочеться закінчити так, як частенько тепер закінчуються дописи робкорів та селькорів: „А ну, книгоспілка, відгукнись!"