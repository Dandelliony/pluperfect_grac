Міжнародний конгрес робітничої кооперації
ОГОЛОШЕННЯ ПРИВІТАНЬ
ГЕНТ, 2 вересня. Сьогодняшнє вранішнє засідання Конгресу Міжнароднього Об'єднання робітничої кооперації майже цілком було присвячено оголошенню привітань представників різних організацій і урядів. Лупатті в листі, адресованому до Конгресу, пропонує організувати міжнародній кооперативний банк. Усі промови своєю формою й змістом характерні зразки реформізму, що проповідує співробітництво між класами та буржуазний паціфізм!
ВИСТУПИ РАДЯНСЬКИХ ДЕЛЕГАТІВ.
Засідання по обіді майже цілком було зайнято виступами радянських делегатів Гетлера, Бару, Фейгіна, Вульфсона, що критикували доклад центрального комітету. Український делегат Гетлер від імени української, чехословацької, азербейджанської й инших делегацій домагався, щоб було допущено російську мову, як четверту офіційну мову, на конгресі. Через втручання голови обміркування цеї справи відкладено.
ЗАКЛИК ДО КООПЕРАТОРІВ БОРОТИСЬ ПРОТИ КАПІТАЛУ.
З енергійною промовою, що викликала бурхливі оплески, виступив Бару, знявши справу про раззброєння. Бару гостро критикував дрібно-буржуазний паціфістський погляд об’єднання й протестував проти резолюції, що ухвалив конгрес об’єднання в 1921 р. в Базелі. У цій резолюції було висунуто принціп оборони батьківщини. «Усяка капіталістична війна, — каже промовець, — заборча чи оборочна, — є злочин, з яким пролетаріат мусить боротись. Окупація Руру свідчить про цілковите безсилля паціфізму. Ми мусимо закликати всіх кооператорів до нещадної класової боротьби, щоб повалити буржуазний лад виступами мас». Через втручання німецького делегата Кауфмана була визнано, що промова Бару порушує принціпи політичного нейтралітету об’єднання. Не дивлячись на протест радянської делегації, її не було перекладено.
ПРОПОЗИЦІЯ ПОРВАТИ З ЛІГОЮ НАЦІЙ.
Далі Фейгін у своєму виступі, довівши, що звязок з Лігою Націй не дає ніякої користи (тому, що вона по-за всім иншим не рахується з постановами об’єднання), запропонував порвати всякі звязки з Лігою й рішуче домагатись об’єднання всіх пролетарських сил. Вульфсон, нагадавши про резолюцію, що запропонував Хінчук на зборах виконкому об’єднання в лютому 1923 р., домагався, щоб було налагоджено звязки з Профінтерном, і зазначив, що тільки співробітництво міжнароднього об’єднання робітничої кооперації з обома інтернаціоналами профспілок допоможе утворити єдиний фронт робітничого руху. Це головне завдання ГІрофінтерну. Далі промовець, не зважаючи на опозицію бюра конгресу, запропонував від імени радянської, чехо-словацької, англійської й болгарської делегацій надіслати привітання 35 тисячам страйкарів, бельгійських гірняків Борикажу, на знак солідарности об’єднання з пролетаріятом.
ПРОТЕСТ ОРГАНІЗАЦІЇ «ВИЗВОЛЕННЯ» ПРОТИ УТИСКІВ.
Слідом за англійським делегатом, що висловився за раззброєння, виступив делегат болгарської робітничої кооперативної організації «Визволення», удавшись до конгресу з закликом протестувати проти того, що болгарський уряд розпустив цю організацію, обвинувачуючи її в комуністичній діяльності. До заклику поставились зі співчуттям. Він викликав опір тільки з боку болгарського меншовика, який висловився проти протесту, підкресливши «потребу зберігати принціп невтручання у внутрішні політичні справи країни». Промовець натякнув, що до розпуску «Визволення» спричинились ніби то заворушення, що організували комуністи. 
ОБГОВОРЕННЯ РЕЗОЛЮЦІЙ, ЩО ЗАПРОПОНУВАЛИ РАДЯНСЬКІ ДЕЛЕГАТИ.
ГЕНТ, 1 вересня. Центральний комітет міжнароднього об’єднання робітничої кооперації обміркував у засіданні ті резолюції, що запропонували радянські делегати. У резолюціях домагались, щоб роботу об’єднання було поставлено в міжнародному маштабі на основі класового принціпу і щоб її було погоджено з роботою інтернаціоналів і профспілок з метою спільної боротьби за визволення пролетаріату. Пропозиції радянської делегації зустріли рішучий опір з боку всіх инших делегацій, що вперто обороняли т. зв. «політичну нейтральність об’єднання». Німецький делегат Лорент і французький Пуассон гостро виступали проти комуністів та проти політичної й тактичної лінії радянських кооперативів. Пуассон домагався, щоб у резолюції центрального комітету було підкреслено цілковиту нейтральність об’єднання. Бельгійський, німецький і французький делегати виступали проти того, щоб налагоджувати звязки з Профінтерном, хоч звязки з Амстердамським Інтернаціоналом налагоджено з давнього часу. Майже всі резолюції радянської делегації центральний комітет відхилив, частину передав до комісії конгресу, а частину — на розгляд самого конгресу. 