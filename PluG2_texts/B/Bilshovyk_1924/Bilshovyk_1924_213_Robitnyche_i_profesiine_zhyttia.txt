Робітниче і професійне життя
Робкори на конференцію!
У суботу 20-го вересня відбудеться загально-міська конференція райкомдруків, разом з робітничими, юнацькими, жіночими, стін, та инш. кореспондентами.
ЗАВДАННЯ КОНФЕРЕНЦІЇ. 
Обмін досвідом роботи на місцях, встановлення звязку між окремими кореспондентськими організаціями і найголовніше — це надання керуючої Лінії, загального тону в праці.
ДО ЦЬОГО ЧАСУ 
не тільки окремі стінкоровські організації не мали всіх необхідних для праці директивів та керування вищих органів, але й районні об'єднання (райбюро робкорів), крім паперів та приватна балачок, не мали нічого. До цього часу не було найголовнішого: обміну досвідом у праці.
НАДАЛІ 
це треба усунути. Всі зацікавлені у будівлі нашої пролетарської преси, всі зацікавлені у налагодженні взаємовідносин між окремими організаціями з'окрема і з центром, всі, хто бажає мати на підприємстві робітничу по змісту і формі стінгазету, мусять провести в життя гасло:
ВСІ НА КОНФЕРЕНЦІЮ! 
І тому, хай один кореспондент нагадує другому, роз'яснюючи необхідність присутносте всіх на конференції. Хай всі адміністратори звільнять, коли є хоч найменша можливість, зайнятих на роботі у той час робкорів на конференцію Хай всі завкоми потурбуються мати представників свого підприємства на конференції й тоді
100 ВІДСОТКІВ 
делегатів забезпечено. 
Робкор Ілько Пущин.
Найбільш уваги цим справам.
ЯК МОЖНА ЗБІЛЬШИТИ ПРОДУКЦІЙНІСТЬ?
Зараз в наших громадських установах порушено питання про збільшення продукційности наших підприємств. Питання вимагає негайного переведення в життя. Робітники порушили це питання через те, що воно тісно звязано з їхньою заробітньою платнею: чим більша буде продукційність, тим самим буде збільшуватись їхня заробітня платня. Иншого виходу немає. 
Грошова реформа залізним своїм законом обмежила державні витрати на нашу промисловість. Ми утворили вже виробничі наради, де кваліфіковані робітники своїм досвідом можуть дати поради, як і що дешевше і краще зробити (одна голова розумна, а дві ще краще) і обміркувавши добре, напевно винайдуть полекшання до виробництва. 
Але цього не доволі. Треба скасувать ще инші хиби: невмілий роспорядок адміністрації, зменшити накладні витрати, треба мати оборотні гроші і т инш., а головним чином, треба завести масовість виробництва. 
У нас наприклад, у металістів трапляється так, що одні і тіж замовлення росподіляється на цілих пять заводів і напр. зав. „Більшовик" бере робить оприскувателі, тоді, коли його установка не приладнана до цього, а завод КПІ краще виконав частину цього замовлення. Другий приклад: малий завод КПІ бере велике замовлення чавунну одливку, а далеко більша літейна „Більшовика" пустує. 
Ми маємо зробити строгий росподіл між заводами, які саме їм замовлення брать, тоді наша промисловість зможе збільшити продукційність. Що торкається наукової постановки праці на наших підприємствах, то в нашому відділі „Робжиття" було вже з'ясовано, що ця справа без вживання масового виробництва себе на підприємствах не оправдає. 
Робкор Комсомоленко.
УВАГА ДО ВАЖЛИВОІ КАМПАНІІ.
Підходять дні, коли перед робітниками Київа стає на черзі багато важливих кампаній, в яких вони як завжди повинні взяти жваву участь, а саме: перевибори Рад, Міськради, Народних засідателів нашого пролетарського суду й т. инш. і т. инш. 
З досвіду минулих років, ми, робітники, знаємо, що ці організації — головне завоювання Жовтневої революцій — провадили нашу класову пролетарську лінію, Тепер утворено перевиборчу комісію Нарзасідателів по м. Київу, на яку покладено багато найважливіших завдань нашого пролетарського будівництва, і всі наші робітничі організації та професійні спілки повинні пильно поставитись до цієї кампанії, бо судівництво в житті нашої республіки Рад відограє велику ролю, як один з пролетарських мозолявих кулаків проти безхазяйности та злочинности. 
З минулих років тяжкої нашої Праці нашого пролетарського класового суду ми знаємо, що нам потрібно ще більш підсилити суд робітничим складом. Нарзасідателі по наших пролетарських судах відограють найважливішу ролю; вони завгігди повинні мати чисто пролетарське чуття, коли вони виступають з обороною або з засудженням того чи иншого злочину. 
Робітники повинні поставитись уважно до цієї кампанії та взяти активну участь у перевиборах Нарзасідателів. 
Основне гасло цієї кампанії: 65 відс. робітників від верстату — в нар засідателі, 'на зміцнення класовим складом нашого революційного судівництва. 
М. Солодників.
На підприємствах.
КЕРАМИЧНИКИ ПІДНЯЛИ ВИРОБНИЦВО НА 50 ВІДСОТКІВ.
Керамичний завод (Констянтинівська 71) проробивши торік де-кілька місяців, став. Не було збуту труб. Стояло питання про те, щоб завод ліквідувати. Балакали про дефіціт. 
З початку сезона цього року, пускаючи завод, гадали зробити місяця за три заказ на 100.000 вогнетривалої цегли, але через місяця два було ще замовлено 60.000 дм. труб, бо тих, що були на заводі не вистачало. 
Приступаючи до виробки труб, треба було якось поставити це діло на правильний шлях. Торік робили як небудь, не було певного догляду за виробництвом, було багато помилок. Бачучи, що замовлення до кінця сезону не зробиш, а ставити другу зміну немає можливости, бо нема майстрів за для того, порішили встановити норму й преміювання. Зробили. Робітники погодились.
3 одного боку, цим вирішувалось болюче питання про упорядкування праці підсобних робітників, з другого, на випадок збільшення норми, одержували премію і певно збільшували свій заробіток. 
Незабаром виявились і наслідки. Годі як торік виробляли в день 1000 дм. труб, — зараз виробляємо 1500 при нормі 1200 дм. 
Майже на цілих 50 відс. піднялось виробництво. Поліпшила якість товару. Обережніш стали відноситись до машини. Покращало матеріяльне становище робітників. 
Робкор Б. Коряк.
НЕ ВИТРАЧАЙТЕ ДАРЕМНО РАДЯНСЬКІ ГРОШІ.
Сидячи в Київі, трудно подати повну картину того, що діється по цілому Дніпровському басейнові. А справа у нас на лінії не гаразд, — хоч би ця історія з пароплавом „Петровський". Зроблено ремонт пароплаву „Петровський", а користе від цього ніякої. А грошей на нього до біса потрачено. 
Наша адміністрація з весни цього року захворіла на затяжну хворобу — „волгоманію". 
Адміністрація забажала перетягнути Волгу на Дніпро, не запитавши в Дніпра, чи хоче він цього. Адже ж, коли починали перебудовувати „Петровського“ на волзький кшталт, механік цього пароплаву Новицький, знаючи пароплав, як свої п'ять пальців, заявив інженірам: „На рисункові воно у вас все гарне, але толку з цього не буде. У пароплаві — перелом від вибуху набою, що попав у машину, коли обстрілювано Київ на початку горожанської війни, і він не втримає надбудови". За це механіка було знято з пароплаву, — зробили по свойому. 
Врешті — механік був правий. Після перших же рейсів, у пароплаві стався перелом; він стоїть тепер у затоці й жаб лякає... Адміністрація знайшла вихід із становища, — скидає вину на командира, що, мовляв, неправильно, грузив та по «гатках» їздив... Зяяли командира Узварика й призначили Тищенка: „Може в нього краще ходитиме?.." 
Отже — стрілочник винуватий... 
Здавалося би, що історія з „Петровським" повинна чому - небудь навчити адміністрацію. 
Але де там. Адміністрація перебудовує тепер пароплава „Лебедин". Казати нічого, в затоці в нього гарний вигляд, навіть величній. Але на роботі який він буде? Хоч про це можна наперед сказати. По-перше, високий корпус вітер ганятиме; по-друге, пароплав — глибокий, а по третє, — дуже поволі ходить. Отже, кругом — гарний! Пливуть тисячі з нашої бідної каси. 
Перебудовуючи «Лебедина», адміністрація разом з цим узялася за розум і почала тепер рятувати пароплави з «Кладовища». Підіймають на клітки 5 пароплавів, щоб ремонтувати. З цього й треба було починати, більше б толку вийшло. Все одно Волги на Дніпро не перетягнути. 
Не треба ловити журавля в небі, а краще тримати синицю в руках! 
Г. Повховців.
ВІД ЗАГАЛЬНО-МІСЬКОГО БЮРО РОБКОРІВ. 
В суботу, 20-го вересня о 5 год. вечора в залі засідань Губкому відбудеться загально-міська Конференція Робкорів. 
ПОРЯДОК ДЕННИЙ. 
1) Продукційність праці, зарплатня й робкор — доклад Головгубвиконкому т. Гринька, 
2) Доклад загально-міського Бюро, 
3) Інформація про Губнаради агітпропів, 
4) Відчит райбюро робкорів, 
5) Відчит представника від робкорів у прокуратурі, 
6) Доклад завекономвідділом ДПУ. 
На конференції повинні бути: представники райкомпреси (райбюро робкорів), бюро секцій газет у повному складі, редактори стінгазет, або редколегії та всі робкори. 
Доклад т. Гринька про зарплатню та продукційність праці, призначений на пятницю в клубі ім. Спиридонова, перенесено на суботу 20-го вересня на 5 год. вечора в залю Губвиконкому. 
ЗАГАЛЬНО-МІСЬКЕ БЮРО.
Всім робкорам „Більшовик" — з'явитись на зазначену Конференцію.
Геть безладдя! НІ, ТАК НЕ МОЖНА!
У суботу 13-IX — 24 р. був призначений в клубі „Червоного Арсеналу" санпросвітний „суд над шкарлятиною". 
Завкоми, а також і лікбези повідомлення про суд росповсюджували досить мляво, — повісили тільки біля клубу афишу; а тому на цей суд з'явилось тільки 8 робітників. На цю млявість і пасивність треба звернути увагу. В цей час такі суди потрібні і на других підприємствах, а учасники, замісць того, щоб принести користь в других підприємствах, гублять даремно час в клубі „Червоного Арсеналу". 
О. Григорович.
РІК МИНАЄ, А НАСЛІДКІВ НЕМАЄ. 
(Фавозна лікарня).
В минулому роді ми, робітниці, ухвалили віддати 4 облігації золотої позики на користь безпритульних дітей Німеччині. Справа була доручена мені, я й пішла шукати облігацій, щоби їх віддати, куди слід. 
Найшла я старого секратаря Місцькому і потребувала од нього облігації. Секретар Міському тов. Тучинський вже більш року у нас не працює і передав, як каже, облігації члену Місцькому т. Тарасовій. Через де-який час т. Тарасова сказала, що облігації були в неї, але ж вона їх повернула т. Тучинському. Але пізніше сказала, що облігації дитина подерла. 
Я передала цю справу Місцькому. Місцьком передав діло - в Профсоюз „Медсантруд". Бували у нас представники з Союзу та тільки словами заспокоювали мене; „скоро будет профсуд, где вияснится дело". 
Та так минає рік, а про суд забулись та й мені вже осточортіло нагадувати на кожних зборах про облігації. До того ще доводиться чути з боку сторонників т. Тарасової: Ех, падлюка, добивається колективних грошей, думає добре сидіти в „Бупрі“. 
А я гадаю, що профспільці „Медсантруд" необхідно дати зрозуміти, як треба, берегти громадське майно останнім товаришам. 
Г. Святненко
ПРО ВЕЧІРКУ, ЯКУ НЕ СЛІД ВЛАШТОВУВАТЬ. 
(2-й Новостроєнський райзавком хемиків).
Суботній вечір у робітника вільний, треба йому дать у цей вечір „духовної їжі “ — рішив наш завком і дав. 
Чи ця „їжа" була дана з метою, щоб у друге не просили, чи для того, щоб побачить, чи розуміють робітники що небудь не знаю, але „духовна їжа“ була. Власне, вона поділялась на дві частини, а саме — 1. літсуд і 2. „концерт". 
Літсуд улаштували комсомольці і про це писати буду мало. Скажу тільки, що суд пройшов дуже добре. На робітників він зробив велике вражіння. Після літсуду почався концерт. Не концерт, — а мука й ганьба. 
За що ті муки, ніхто не знав... Почалося з... та я не писатиму всього, згадаю тільки „наілучшіє номера нашей програми". 
Першим таким номером була декламація одної робітниці: „сьогодня утром я сорвала цвєток, сколько дум і мечтаній он мне навєял". Такі речі декламували колись пани, так років сто тому назад. (Хто нам дає такий репертуар?). 
Сміх робітників показав оцінку цим „цветкам". 
Далі вийшов „другий наілучшій номер нашей програми", якась співачка. Одяг: декольте, сережки, розрізи на шматках шовку, що теліпалися. Репертуар: романс — ось не згадаю — чи „під луною" чи „на луні", тільки починається він так: „На балконе луна, поцелуй мої ти уста"... а кінчається... та хто вже чув кінець... 
Більшість присутніх повтікали на двір з перших згуків і ставши в гуртки, обмірковували сьогодняшню вечірку. 
Чи не краще було випустить на сцену наших комсомольців та дійсно дістати не „їжи" а розвитку, послухавши нової літератури, — а то дійсно залишається невідомим, для кого сучасна література, бо для робітників поки-що: романси: „ліс, луна, солов'ї”. Геть такі вечірки з робклубів! 
Робкор І. Л — ко.