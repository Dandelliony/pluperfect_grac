Боротьба з скарлятиною
Поширений Пленум Губкомісії допомоги дітям і Укр. Черв. Хреста.
У вівторок одбувся поширений пленум Губернської комісії допомоги дітям спільно з Українським Червоним Хрестом, присвячений питанню про участь Губкомісії допомоги дітям в справі боротьби з скарлятиною. В поширеному пленумі приймали також участь представники секції охорони здоровля Міськради, Українського Червоного Хреста на транспорті, Губсоцвих'а, Охмадиту, комісії по боротьбі з скарлятиною, бюро Губкомітету дитруху, РСІ і від секції допомоги дітям Міскради. 
На пленумі заслухано доклад Завідуючого міським санітарно-пошесним відділом лікаря Йоселевича про розміри пошести скарлятини і хід боротьби з нею. В дискусіях по докладу приймали участь представники усіх зазначених установ і організацій, зазначаючи необхідність вжити найрішучіших заходів для попередження пошести скарлятини. 
Пленумом винесено резолюцію, в якій зазначається необхідність активної участи Губкомісії допомоги дітям і Українського Червоного Хреста, як пролетарських громадських організацій, в боротьбі з пошестю скарлятини, що в першу чергу загрожує дитячому населенню міста Київа. 
Для виробки всіх заходів і участи Губкомісії допомоги дітям і Українського Червоного Хреста в боротьбі з пошестю скарлятини ухвалено організувати комісію в складі представників від таких установ і організацій: від Губвідділу охорони здоровля т. Ушацька, Губкомісії допомоги дітям — тов. Єфремов, Губсоцвиху — тов. Лукашенко, комісії по боротьбі з скарлятиною – тов. Шамрай, Українського Червоного Хреста — тов. Сідоренко і санітарно-пошесного відділу тов. Йоселевича. Тов. Єфремову доручено скликати комісію на протязі 2-х день.
Кількість захорувань за 9-е вересня.
Київськими Райсанбюро зарегістровано за 9-е вересня 41 випадок захорування скарлятиною в місті Київі. За той же день прочитано 15 санітарних лекцій.
Збільшення скарлятинозних ліжок.
Губвідділом охорони здоровля закінчено 10-го вересня, оборудовання в Жовтневій лікарні 125 нових ліжок для хворих скарлятиною. Прийом хворих починається сьогодні 11-го вересня.
До відому населення.
В звязку з тим, що досить часто бувають випадки коли населення не знає куди звертатись для визову лікаря для скарлятинозних хворих, санітарно-пожежний відділ роз'яснює, що випадку захорування скарлятиною родичі хворого повинні негайно звертатись до найблизчої полікліники або амбулаторії, викликаючи до себе санітарного лікаря. Що до переведення дезинфекції в помешканню, то про це населенню не треба турбуватись, через те, що це лежить на обов'язку санітарного лікаря.