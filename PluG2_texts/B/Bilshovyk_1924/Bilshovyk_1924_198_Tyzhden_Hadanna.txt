Тиждень "гадання"
Від стародавніх часів аж до наших днів люде люблять загадувати про майбутнє. Колись гадали на зірках, на хмарках, ка тельбухах биків, що їх приносили богам у жертву. В наші часи найчастіш гадають на картах, або „розводять на бобах", або замішують на гущі з кави... Мрійні дівчата гадають про коханців: „любить", „не любить", зриваючи один по одному пелюсточки з квітки. Як що взяти айстру або велику жоржину, то ворожити доводиться досить довго й остаточного наслідку передбачити не можна... Це дуже весело!.. Цілком нові форми „гадання" виникли за останній тиждень у Німеччині. Передбачати, чи прийме парламент „лондонську угоду" і „план Дауеса" ніхто не міг. І тому всі „загадували"... На вулицях Берліну можна було бачити солідних огрядних німців, що несподівано зупинялись й заплющивши очі розводили руки та силкувались потрапити пучкою на пучку... А про себе загадували: „Дауес, чи ні?..“ Дівчата забували своїх улюбленців і нищили айстри з виключною метою дізнатись: „Розпустять парламенти, чи ні? Серйозніші політики „розводили на націоналістичній гущі": „Голосуватимуть націоналісти за, чи проти? "
Голова парламенту Вальраф загадував:" „Зберемо більшість", „Не зберемо більшости", „Зберемо", — Не зберемо". Й замісць пелюстків троянди вищіпував з залі парламенту одного за одним комуністичних депутатів... Голова уряду Маркс, надбавляючи націоналістам все більше міністерських портфелів, ворожив; „Розпущу парламента!" Ні, не доведеться..." Але найкращими ворожбитами виявили себе, як скрізь та як завжди, американські банкіри. Явившись до лідера націоналістів Гергта, вони сказали йому. „Дайте-но вашу руку, — ми погадаймо..." А роздивившись уважно лінії руки Гергта, банкіри щось туди поклали й висловили свій присуд: „В вас рука дуже добра. Усе буде гаразд. Станеться по нашому!.." І справді після цього націоналісти голосували за лондонську угоду... „Тиждень гадання" переконав німецьких обивателів, що американська хіромантія, як що й не „найкраща", то, принаймні, „найдужча"! Але ми уперто держимось нашої старої думки: Хіромантія — це шархайство! А американська — то й поготів! Омелько Комель.
