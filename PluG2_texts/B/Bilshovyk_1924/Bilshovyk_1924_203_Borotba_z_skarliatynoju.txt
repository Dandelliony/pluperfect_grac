Боротьба з скарлятиною
СКАРЛЯТИНА ТА БОРОТЬБА В НЕЮ.
Найстрашніший ворог дитячий, а значить і наш загальний скарлятина. Почалась вона у нас у Київі в квітні й невпинно зростає, і тепер уже що дня регіструється не менше 50 нових захорувань. На наше нещастя, на цей раз після десятирічної перерви скарлятина в Київі якась дуже люта: смертність більша за нормальний відсоток і до того переважно умирають слабі за перших 12 — 24 години. 
В боротьбі з цим ворогом перше місце займає саме населення. Без нього, без його допомоги ніякі заходи не будуть доцільними. А щоб допомогу населення викликати, треба всіма засобами дати йому знання, роз'яснити йому, як боротьбу з скарлятиною вести. Звичайно слабість починається так. Дитина зовсім здавалося б здорова раптом почував жар в усьому тілі, в неї болить голова, а також у горлі. Коли поміряти температуру то буде не менше 38°, а то й 39° і 40°. В горлі перший день ми бачимо тільки, що трохи почервонів язичок, м'яке піднебіння та міндальові залози. Першого ж дня, власне, як правило, раз або й більш буває блювота. Язик першого дня трохи покривається плівою, як завше при високій температурі, а потім пліва злазить і язик стає яскравим малиновим. Другого дня всі ці прикмети збільшуються: горло й голова болять гірше, загальна слабість теж більша гарячка або збільшуються, або принаймні, лишається такою, як і перший день; блювоти немає, лишилася тільки нудота. На початку другого, або при кінці першого дня з'являється висип спочатку на спині, потім на животі на ногах далі по всьому тулубу й нарешті, на виду, при чому чоло й трикутник підборіддя висипом ніколи не покривається. 
Висип скарлятиновий має свій окремий характер: складається він з запалення волосяних мішечків, трохи звищується над шкірою, гострий і шорсткий, коли провести рукою, яскравого рожево-червоного кольору. Між висипом шкіра теж робиться червоною. Коли придушити пальцями в тому місці червоний колір пропадає. В такому стані хворість тягнеться три — чотирі дні і, коли йде на видужування, все те, що скарлатина принесла поволі зникає: горячка зменшується, горло помалу перестає боліти, голова теж, висип більшає й більшає і, як правило, на шостий день дитина одужує. Приблизно на четвертий день починає лупитися шкіра довгими пасмами, а на руках і ногах навіть злазить цілими рукавичками.
Відміни та ускладнення. 
Жодна хворість не має стільки відмін, стільки ускладнень, як скарлятина. От горло. Часами горло болить дуже мало, особливо, коли на скарлятину слабують дорослі--що буває рідко. А часами уже й висипу немає і властиво скарлятина ніби минула, а горло болить опухає, опухають залози під горлом, коло вух — так звані завалки — і справа доходить до розрізу хирургичного. Часто прокидається дифтерійне захорування горла й тоді вживається дифтерійна сироватка. 
Ускладнення в горлі тягнуться довго мучать дитину й часто доводять до смерти. Другим найчастішим ускладненням скарлятини буває запалення нирок. Воно починається часами на кінці слабости, то-б-то до шостого дня. Але частіше на другий тиждень, хоч буває й через місяць, і визначається тим, що ноги, живіт, вид слабого робляться повні, жовтобілого кольору: коли придушити пальцем то на довго лишається ямка. 
Ще ускладняється скарлятина болями в усі; ці болі починаються на другому тижні, бувають дуже високі й доводять до нагноєння глибоко в усі і часами витікає з уха, а більше приходиться робити дуже складну операцію. Ускладнення в усі при скарлятині бувають не дуже часто, але ж наслідки його дуже важкі: діти хворіють на запалення мозку, глухнуть і глухими лишаються на все життя; а як діти малі та ще не навчилися говорити, то й німими лишаються.
Окрім цих ускладнень, при скарлятині діти хворіють на запалення легенів, на запалення суставів. І ці захорування дуже шкідливі та погано відбиваються на здоровлі дитини.
Заразність скарлятини та громадська боротьба з нею. 
Мікроб, що викликає скарлятину, ще не відкритий; не вияснені також ті шляхи, якими йде й шириться страшна зараза скарлятини. Ні в тій пливі, що покриває язик, язичок, ні в гною, що буває в болячках під горлом та коло вух, ні в тій рідині, що видушуються з червоного висипу, не знайдено специфичного побудника скарлятини. І не відомо через те й досі, як та коли переходить зараза. Всяка хворість має період потайний до свого виявлення: тиф висипний — 14 день, дифтерія — не більше 5 день, скарлятина — невідомо, може день, може два, а може й вісім день. Також невідомо, чи заразний для других хворий на скарлятину в перший, другий, чи який инший день. Також невідомо, коли власне кінчається заразність хворого на скарлятину. Були випадки, що хворого витримували в лікарні шість неділь, хворого і його одежу по кілька раз дезінфектували, він вертавсь до дому, — і знов були захорювання. Чи це від нього? Невідомо. 
Відомо добре тільки одне: зараза передається дуже легко неясними шляхами протягом всієї хворости і ще довго після одержання. 
І єдиний засіб боротьби з скарлятиною — всіх слабих негайно перевозити до лікарень, а дома робити добру дезінфекцію. В лікарнях хворих треба держати як найдовше, а потім переводити їх в окремі будинки, де б вони робили своє діло: малих дітей з'єднувати в дитячі будинки, а учнів у школи. 
Найбільше слабує на скарлятину дітей шкільної доби, є звичай виключати їх з школи на час їх заразности, але це не досягає своєї мети: діти лазять всюди, розносять заразу з лушпайками своєї шкіри і гають свій час науки. Такі школи карантини в значній мірі визволили б дітей із сутужного стану підозрілих на скарлятину, а боротьба з епідемією стала б на певний грунт.
Лікування скарлятини. 
Медична допомога слабим на скарлятину й досі не має яких-небудь нових засобів. Спроби лікування сивороткою велися двома шляхами: школа німецька готувала сиворотку з мікроба стрептокока, який не є побудником скарлатини, а тільки прилучається до цієї зарази; користи від такого лікування немає, й вироб сиворотки припинено. Школа російська (проф. Гобрічевський) готувала вакціну, що попереджує захворювання; цей засіб теж облишено. Торію італійський лікар Кароніа знов почав готувати вакціну на зразок Гобрічевського, ту-ж роботу у нас провадить ленінградський проф. Златогоров. І цей засіб теж не виходить за межі досвіду і значіння практичного поки-що не має. 
І таким чином, слаба дитина лишається при старому арсеналі аптечних ліків. Колись була поговірка: коли дитина умирає од скарлятини, треба лікаря повісить за шию, а коли од дифтерії — за ноги. Так делікатно наші предки одзначили важність лікарської допомоги. Дійсно — не тільки лікарський, взагалі, старанній догляд за слабою дитиною має дуже велике значіння. Постійне полоскання та змащування горла й рота попереджують горлові ускладання, а також ускладнення в усі. 
Купелі з першого ж дня заховання значно полекшують ввесь процес слабости й наступний процес запалення нирок. 
Невсіпуще пільнування за роботою серця — основний обов'язок лікаря — рятує багатьох хворих. Але це все можливе тілька в лікарні. 
І через те, всіх хворих на скарлятину — долікарень!