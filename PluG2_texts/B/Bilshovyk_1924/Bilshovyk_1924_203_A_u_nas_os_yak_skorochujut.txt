А У НАС ОСЬ ЯК "СКОРОЧУЮТЬ."
(Смілянська рафинарня.) 
В минулому році Смілянська рафинарня працювала гарно: відсоток виробництва довела до військового часу. 
Цьому сприяла спільна й ретельна праця всіх робітників цукроварні, поновлення машинерії і взагалі ремонт. Були добавлені машини, привезені з черкаської цукроварні. 
На цей рік наша цукроварня дістала завдання що-до виробництва. Ми були певні, що машини од нас не заберуть, але ми помилились. З Черкас приїхали з „предпісанієм" про видачу з нашої цукроварні всього апарату. Апарат розібрали й вивезли. 
Довелося нашій цукроварні знову бідкуватись, поки не поїхали до Либединської цукроварні й не одержали там апарата. 
Скільки робітників працювало, скільки робітничих днів витрачено і скільки це все коштує! 
Що ж буде, коли на той рік Либединська цукроварня забере своє назад? 
-	Цукротрест! - як ти гадаєш: це не накладні?