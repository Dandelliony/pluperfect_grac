Що нам пишуть. 
По наших селах.
С. Товмач Мокре-Калигірського р. 
Наше споживче т-во існує вже 15 років. Т-во багато пережило за ці роки. Траплялось і гарне, а частіше погане. Але Т-во уперто бореться з селянською несвідомістю, байдужістю та неорганізованістю. Наслідки великі. Селянство зацікавилося кооперацію. Кількість членів значно збільшилася. Т-во розвинулось. Засновано с.-г. позичкове т-во. Одна біда: мало коштів. Місцеві незаможники повинні всі вступити в своє т-во, вдихнути в нього нові сили та надати йому цілком пролетарського характеру. 
С. Минени Малайського р-ну. 
З весни в нас заклався комсомол. З липня ком'осередок. Як комсомол так і ком'осередок об'єдналися. Працюють гарно. Наше село до цього часу було дуже занедбане та темне. Тепер повіяло наче весною. З кожним днем починає світлішати, помалу зникає темрява. Тільки горе з отою куркульнею. Приходиться і досі воювати з ними за лишки. Землеміри теж частенько на їхню дудку грають: від незаможного відрізують та прирізують куркулеві. 
Райвиконкоме, зверни увагу. 
С. Гутка Лагінізська Малинського р. 
Село невеличке, а культурно-освітня праця поставлена тут краще, аніж по инших великих селах. Хата-читальня що вечора повна молоді. Читають газети, співає хор, або йдуть репетіції. Що два тижні — вистави. Існує політгурток. Два рази на тиждень читаються лекції. Влаштовано ленінський куток. 
Инші села — беріть приклад.