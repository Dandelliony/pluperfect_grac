Вступайте до добровільних пожежних команд.
Товариші робітники! Ще з давніх давен Давна Греція, Спарта й Рим одною з розваг молоді й що мала велике значіння для розвитку тіла (а в здоровім тілі і бадьорий дух) вважали спорт, котрий кінець кінцем прибрав у них великих розмірів. Звичайно, спортом могли займатися тільки люди забезпечені, що мають вільний час і таким чином він став приналежністю виключно тільки одної заможної класи. 
І в нас за старих дореволюційних часів також існував спорт, плове, на великий жаль, він, як і за давніх часів був розвагою одної буржуазної молоді. Але ж зледащіла, розбещена, звикла до роскоші молодь займалась тільки тим спортом, з котрого витягала для себе приємне з корисним, не визнаючи наших родів спорту. 
В наш час питання про фізкультуру поставлено в програмі дня; фізкультурою повинен займатися кожний робітник, вона забезпечує од ріжних професійних хвороб. Це добре зважила наша робітнича молодь і зо всіх усюдів помічається великий потяг до спорту. Ми певні, що недалекий той час, коли робітники заволодіють спортом, цим давнім привилеєм багатіїв. 
В той же час часто чутно голоси, що форми буржуазного спорту далеко не задовольняють потреби робітничих мас, на підставі чого повстає питання про заміну форм спорту буржуазного новими формами спорту пролетарського. 
Одним з таких спортів, спортом праці, в якому кожний пролетар найде для себе повне задоволення в котрим повинна займатися краща частина робітничих мас — робоча молодь (комсомольці, допризивники, демобілізовані червоноармійці то-що) — з'являється пожежна справа. 
І справді, боротьбу з «червоним півнем», тим бичем колишньої царської Росії, в нас в робочій Республіці, повинно просадити не на життя, а на смерть і кожний працюючий в пожежній справі повинен знати, що він крім розваги приносить велику користь Республіці зберігаючи майно, а часто й життя громаддя. 
Радвлада, визнаючи велику користь в справі боротьби з пожежами від ідейних робітників спортсменів - добровольців, вважає дуже необхідним чинити допомогу добровільним пожежним організаціям. 
Місцькомгсоп, як господар міста, стоючи в особі Пожежного Підвідділу на сторожі інтересів Республіки своїх громадян, звертається до робітників від варстату, а особливо до молоді з закликом вступати в лави добровольців-пожежників, з'єднуючи тут приємне — спорт, з корисним — боротьба з пожежами. 
В Київі на околицях з 6 добровільних пожежних т-в — в Центрі Київське на вул. Нероновича ч. 16, Деміївське на Деміївці, Предмостко - Слобідське на 1-й — Микольсько – Слобідське - на 2-й Слободках, Дарницьке в Дарниці, та Трухановське (новоутворене) на Трухановім острові, куди й слід записатися кожному ближче до місця мешкання. Щоб цей заклик не лишився без уваги та дав бажані наслідки, а також щоб зазнайомити з деталями добровільної служби, Радам зазначених Т-в, крім того, доручено провести на установах своїх районів збори та урядити на цю тему лекції та бесіди. Пожежний Відділ Міськомгоспу.