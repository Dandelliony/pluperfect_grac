Довкола ратифікації англо-радянської угоди.
КЛАЙНС ПРО ПОЗИКУ СРСР.
ЛОНДОН, 17-ІХ. Один з видатних вождів робітничої партії член уряду Клайнс, який виступив у Манчестері з приводу англо-радянської угоди, заявив, що кампанія проти позики СРСР диктується виключно міркуваннями політичної і класової ненависти до сучасного Радянського уряду, бо Англія вишукує значні суми для инших країн, в тому числі й для Австрії, а також має намір взяти участь в німецькій позиці. Ми допомагаємо, сказав Клайнс — як своїм колишнім друзям, так і колишнім ворогам, коли тільки уряди цих країн нам подобаються. Більша частина російської позики повинна бути витрачена в нашій країні, що може дати роботу тисячам наших безробітних. Справа про позику представлена в неправдивому освітленні. Росії не буде дано позики до того часу, поки не буде досягнуто угоди з російськими представниками, по якій вони визнали б свої зобов'язання. Позиція де яких лібералів є спробою нажити партійний капитал на забобонах що до Росії.