Культура й мистецтво
ДО ВИСТАВКИ "ЖИВА КНИГА"
Сьогодні відкривається в Домі Комуністичної Освіти виставка - «Жива Книга». 
Книжні виставки провадились у нас часто. Виставок таких було де-кілька, але ця виставка ставить перед собою завдання дати спробу не огляду мертв. матеріялу. Вона має на меті свою авдиторію шляхом слухання доповідів, лекцій, наблизити й зацікавити самим змістом виставлених книг. 
Крім лекцій і доповідів будуть улаштовані концертні вечори, що саме характерне в виставці «Жива Книга». 
Виставку розраховано на 10 день, що дасть змогу охопити всі галузі в новій літературі. Перший вечір буде присвячений доповіді про книжку взагалі і про видання її на Вкраїні. Другий вечір буде присвячений тов. Леніну. Крім відповідних доповідів на тему: «Ленінізм», «Ленінська література», «Ленін і мистецтво» буде проведено два концерти із творів, присвячених тов. Леніну. 
Третій вечір буде присвячений сучасній українській поезії і прозі з притягненням українських письменників. 
Крім чисто художніх відділів виставка має значну наукову частину: один вечір буде присвячено новим сучасним течіям в педагогиці, де найкращі педагогичні сили ознайомлять авдиторію з новими досягненнями в педагогиці. 
Крім цього відбудеться вечір, присвячений двом лондонський умовам. Вечір сучасного Західньо - Європейського мистецтва, вечір російської сучасної поезії і прози, а також і музики, театрального мистецтва і т. инш. 
Крім вечорів художньо - літературних, будуть і суто наукові, як про планету Марс, минулі та майбутні геологичні катастрофи, економично - господарське будівництво Союзу.
Відбудеться один спеціальний вечір на єврейській мові, присвячений єврейській поезії, прозі й музиці. 
Що торкається самої виставки книг, то її буде представлено досить широко, досить вказати на те, що Держвидавництвом РСФСРР виставлено більш, як 3000 книг. З них цінні видання «Мол. Гроза» і «Новая Деревня». Широко представлено і Держвидавництво України — понад 1.200 книжок. 
Новими виданнями, які рідко зустрічаються і з якими мало знайомі широкі робітничі маси є видання «Культур Ліги», яка виставляє крім своїх видань і видавши відповідних-організацій до 300 примірників. 
Крім перелічених організацій, представлені як державні, так і кооперативні видавництва «Червоний Шлях», видавництва Соробкопу, «Слова», «Час», «Друкар», Академія наук, видання Губкома і инші дрібні видавництва. 
На виставці буде виставлено понад 6% тисяч примірників ріжних видань, в тому числі видання на українській, російській, єврейській і польській мовах. Таким чином виставка обіймає роботи наших видань на протязі кількох років революції. 
Для обслуговування концертного боку виставки запрошено, як найкращі артистичні сили Київа і наші мистецькі організації - Студія Курбаса і Державна капела «Думка». Оскільки організація подібної виставки є спробою - сухої вистави з втіленням в її живого слова, Губполітосвіта не закриває очей на можливі дефекти. Але вважає, що подібна виставка буде мати культурне значіння і буде великим вкладом в культурно - освітню працю. 
Тому Губполітосвіта сподівається, що широкі робітничі маси оцінять значіння виставки «Жива Книга» і приймуть в ній саму широку й живу участь. 
Крім вечірніх вистав з концертами, виставка буде відкрита зовсім безкоштовно для екскурсій з 5 год. дня, коли будуть відповідні інструктори давати пояснення з приводу виставленого матеріалу. Робота проведена. Останнє слово за робочими організаціями налагодити широке використання, бо виставка тільки тоді виконає свої завдання, коли всі робітники будуть мати змогу ознайомитись і користуватись цим культурним здобутком пролетаріату.
ПЛАН РОБОТИ НА СЕЛІ І В РОБІТНИЧИХ КЛУБАХ ТЕАТРУ ІМ. ГН. МИХАЙЛИЧЕНКА.
Театр — майстерня ім. Гн. Михайличенка будує свою роботу на таких засадах: 1) створення робітниче селянської авдиторії та 2) робітниче селянський склад колективу театру. 
З метою закріпити ці завдання і перевести в життя накреслений план, поглиблюючи його трьохрічним досвідом, театр Михайличенка в театральному сезоні 1924 — 25 р. головну увагу відає переведенню культурно театральної роботи на селі та в робітничих клубах. 
Для роботи серед селян, колектив театру виділяє окремі театральні осередки під проводом досвідчених робітників. 
Театр прийняв культшефство над селом Білозір'ям на Черкащині і там засновує досвідну станцію селянського театру, яка буде обслуговувать всю Черкаську округу. В цьому селі мається досить гарний Сельбудинок і окреме помешкання для театру на 300 душ та драмгурток, що нараховує 40 душ. Разом з Окрполітосвітою та ОкрКНС вироблений план роботи на селі, по якому в найближчому часі скликається Окружна Конференція культробітників села. 
Робота на селі провадиться під керовництвом майстерні в Київі, де детально розроблюється студійна робота в осередках селянського театру та постановки для нього. 
Також робота ведеться в селі Згурівці на Полтавщині. 
В обох селах працюють постійні представники театру ім. Гн. Михайличенка, що держать самий тісний зв'язок з Київським центром та місцевими організаціями. 
До театру все частіш поступають з ріжних міст України заява про надсилання керовників. 
Арт. театру ім. Гн. Михайличенка М. Паламар.
В ГАРТІ.
19 вересня — 24 р. відбулося засідання української літературної секції Київської філії „Гарту”. Засідання з одного боку розвивало ряд організаційних справ, а з другого намітило перспективи праці надалі. Було обрано нове бюро секції в складі т.т. Червоного (голова), Дубкова (заступник голови), Коваленка (секретар) й Литвинчука (кандидат). Новому бюро було запропоновано встановити самий тісний зв'язок з центральною Харківською організацією. 
Крім того вирішено зв'язатися з існуючими видавництвами в справі друку ухвалених на засіданнях творів гартованців. Взагалі що торкається продукції, то мусить бути скерована сама серйозна увага на те, щоб організація як найбільше давала творів для широкої робітничої авдиторії, цеб то, щоб по сюжету й по формі твори були цікавими й приступними для індустріального робітника. Курс на фабрику, який намічався й раніш, мусить бути взятий організацією неухильно бо пролетарське об'єднання мусить писати в першу чергу для робітників. Що торкається демонстрації своєї творчости шляхом виступів, то такі виступи мають провадитись в першу чергу на фабриках та майстернях, бо для пролетарського письменника необхідна й критика широкого пролетарського читача. 
З другого боку, такі виступи познайомлять робітництво з „Гартом" і дадуть можливість втягнути в організацію побільше письменників з робітничої кляси, яким, власне, й належить в „Гарті" перше місце. 
Крім того наближаються роковини організації філії „Гарту" в Київі і цей факт також потрібно відзначити випуском спеціяльного збірника, в якому б відбилися, як досягнення за рік в галузі творчости, так й історія розвитку організації в важких умовах боротьби зі старими традиціями сильними в Київі. В найближчому часі має бути скликаний пленум всіх секцій „Гарту", який намітить шляхи розвитку праці „Гарта" в цілому.
Мистецька хроніка
УРОЧИСТЕ ВІДКРИТТЯ ВИСТАВКИ — "ЖИВА КНИГА".
У вівторок 23 го вересня відбудеться урочисте відкриття виставки — „Жива книга”. 
На відкриття буде прочитане два доклади: т. Розановим „Книга до і після Жовтневої революції” і т. Меженком — „Радянська книга на Україні і в СРСР". 
Після докладів великий концерт капели „Думка”.
В ОПЕРЕТІ ПРЕМ'ЄРА.
23-го вересня відбудеться бенефіс головного режісера московської музичної комедії - Крічаля. 
Буде поставлено в перший раз популярну оперету Рябова — „нічний метелик”. В опереті бере участь весь оклад колективу.
СЬОГОДНІ В ТЕАТРАХ.
Театр ім. Лібкнехта. Оперета. «Нічний метелик». 
Будинок комуністичної Освіти (в. Короленка 57). Урочисте відкриття виставки „Жива книга". 
Малий цирк. Боротьба — виступають чемпіони — Золота Маска, Муромец, Шульц, Сіверський і инш.
КІНО.
1-е Держкіно (б. Шандера) „Примари щастя" — американська фільма. 
3-е Держкіно (Новий мір) «Остап Бандура». 
5-е Держкіно (Корсо) «Розбійник Арсен» — вироби. Держкінпрома Грузії. 
КАЛЕНДАР КЛУБІВ. 
Клуб нарзвязку Кіно-сеанс «Потік».