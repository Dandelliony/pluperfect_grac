Земельна реєстрація, її особливости та значення.
Як зазначає Земельний Кодекс, земельна реєстрація або державний запис користування землею, має завданням, в інтересах загально-державного керування землями, а також, щоб охоронити права та інтереси тих, що користуються землею, збірати й охороняти правильні та сучасні відомости про правове й господарче становище всіх землекористувань. 
Так визначається завдання й мета земельної реєстрації. 
Потреба її безумовна: а тому земельна реєстрація потрібна при всякому земельному режимі. „Ніякий земельний режим не може обійтися без збірання й охорони відомостів, що торкаються стану земель, як об'єктів права, господарчої діяльности й оподаткування" (М. Щульгин). В сучасних буржуазних державах земельні записи або земельні реєстрації в усіх видах їх набувають характеру стрункої, закінченої системи. Тим важливішою стає проблема земельної реєстрації в умовах соціалістичного устрою і перехідної доби. Соціялістична держава, що безпосередньо керує всіма народньо-господарчими коштами й силами, не може обійтися без обліку даних, що торкаються такого важливого фактора виробництва, як земля. В умовах буржуазно-земельного устрою „безпосередня зацікавленість держави у правильній постановці земельної реєстрації набуває тільки часткового характеру. Більш-менш безпосередньо держава зацікавлена у запровадженні того виду земельної реєстрації, який відповідає фіскальним інтересам, себто кадастру (запису). Що ж торкається правової реєстрації, то в ній буржуазна держава безпосередньо зацікавлена тільки в такій мірі, в якій остання, надаючи земельним правам відповідної юридичної визначености й сталости, сприяє впорядкованости земельних стосунків. Безпосередньо в правовій реєстрації, що провадиться в умовах буржуазного земельного устрою, зацікавлені самі землевласники, що прагнуть надати своїм правам відповідної юридичної сили. Тому в буржуазних державах правова земельна реєстрація не має обов'язкового характеру. 
Зовсім инакше ставиться до правової земельної реєстрації Радянська держава. Зацікавленість Радянської держави у правовій земельній реєстрації виникає вже з того, що зважаючи на націоналізацію землі, с.-г. діяльність відповідає не тільки інтересам окремих суб'єктів, що господарюють, але обслуговує й інтереси держави в цілому. 
А тому земельна реєстрація в Радянському Союзі, відповідаючи інтересам держави, як в господарчому, так і в правовому розумінні, є обов'язковою. 
Цим, перше за все, вона віріжняється від земельної реєстрації буржуазних держав. Друге, чим одріжняється земельна реєстрація в Радянській державі, полягає в тому, що в нас земельна реєстрація охоплює ширше коло явищ, ніж ті, які записуються до земельних книг буржуазних держав. 
З волі розпоряжатися приватними правами, властивої буржуазному режиму, виходить більш-менш повна байдужість держави до того, як використає свій участок земельний власник. Соціальний характер права в Радянській державі — навпаки ставить певного умовою необхідність контролю держави за такою діяльністю землекористання, яка, звичайно, залишається без уваги в буржуазній державі. Радянська держава примушена стежити не тільки за тим, щоб здійснення права відповідало його обсягові, але й за тим, щоб воно відповідало інтересам сільсько-господарського виробництва в цілому, бо останнє є умовою самого права на землю. Земельний кодекс просто зв'язує припинення права з припиненням господарства, себ-то з дійсним невикористанням землі тим, хто користується нею, для господарчих потреб, протягом певного часу. Також на земельну громаду кодекс накладає відповідальність за правильне й доцільне використання земельних площ, що лічаться в його користуванні. В таких умовах цілком зрозуміло, шо у нас повинні реєструватися такі факти, які, звичайно, в земельних книгах західно - європейських держав реєстрації не підлягають. Так, у нас реєструються всі випадки трудової оренди, переділи й родинні розділи. Реєструючи трудові оренди, держава може стежити за процесом розвитку орендних стосунків, уводячи його в рямці законної господарчо-викликаної потреби. Реєструючи переділи й родинні розділи, держава має змогу не дозволяти таких розподілів землі, що перешкоджали б початкові господарчої доцільности. А тому законність зазначених актів оренди, переділу, розділу обумовлюється внесенням до реєстраційних книжок, і далеко не кожен з цих актів може бути прийнятий до запису, а тільки той, який викликається господарчою доцільністю. 
З'ясувати, чи доцільний цей акт, чи ні, можна тільки тоді, коли реєстраційна установа його перевірить. Попередню перевірку законности акту, що його має бути внесено до реєстраційної книги, переводиться й у сучасних буржуазних державах. Але там така перевірка обмежується тільки одною зовнішністю. Радянське ж земельне законодавство покладає на реєстраційні установи обов'язок ознайомитися з самою соціяльною чи господарчою природою явища, що підлягає реєстрації, і дає право відмовлятись оформлювати ті бажання, що не відповідають принціпам радянського ладу. Глибше розуміння перевірки, що властиве нашій реєстрації, становить її третю ріжницю від західньо-європейської реєстрації, і в наслідок того, що в нас розуміння законности не вичерпується тільки тим, що акт відповідає формальним вимогам закону, але безпосередньо передбачає певний соціяльний його зміст. 
Четверта властивість нашої земельної реєстрації полягає в реальній (речевій) системі записів. Реєструються не ті, що користуються землею, а окремі участки землекористування. Окремий участок — це кожна площа землі, з одного чи кількох угоддів, одмежована від инших землекористувань зімкнутою одною лінією. 
Отже, розуміння окремого участку не тотожна з розумінням парцель (участків). Реальна система записів, як і всі попередні особливості нашої земельної реєстрації, випливають з основних принціпів радянського земельного права й ладу. На їх погляд окремий господарчий індивідуум є не так індивідуум певних прав, що забезпечують його приватній інтерес і дають йому право господарчого самоозначення, як виконавець певних соціальних функцій, що в них виявляється та чи инша галузь народньогосподарчої діяльности, яка залежить не від особистого погляду кожного, а від державного плану на основі державно-господарчої доцільности. 
Отже, коли земельна реєстрація обов'язкова в умовах всякого земельного режиму, то в умовах радянського ладу, з його націоналізацією землі, з його регулюванням і плановим принціпом, — вона набуває характеру державної обов'язковости й загальности. Для того, щоб реально, справді регулювати землю, керувати земельним фондом, а через це планово й організовано впливати на всю величезну галузь сільського господарства, держава мусить мати повний земельний опис. Цей опис мусить обхоплювати земельні відносини з усіх боків. У ньому мусять бути відомості що до поземельних прав, і що до фактичного стану земельних участків. Єдність управління землями, що безпосередньо випливає з принціпу націоналізації землі, вимагає й єдности земельного опису. Ця потреба єдности реєстрації усуває ту окремішність системи земельних книг і даних кадастрів, що властива більшости західньо-европейських держав. В умовах радянського ладу ті самі установи мусять задовольняти й потребу зміцнити земельний лад і завдання управління земельним фондом, — потреби власне, самого кадастру. 
Нові умови державного ладу, нові принціпи земельного права й с.-г. політика роблять з реєстрації засіб надзвичайно великої ваги й потреби. Виключний історичний момент, що ми переживаємо, вимагає, щоб не відкладати реєстрації надовго, навпаки, вимагає негайно її перевести. „Аграрна революція, — пише М. Шульгін, — поваливши старий земельний лад, замісць нього дала новий, що становить цілком нові правові основи й цілком новий розподіл земель. Новий земельний лад, повставши в наслідок резолюції, являє собою факт, що навряд чи ми можемо виразно усвідомити й продумати до кінця всю його історичну вагу й значіння, з усіма його найближчими наслідками й дальшими перспективам.
„Але поки земельний лад є тільки факт, зовсім не можна вважати, що він досить усталений і означений. Земельний лад встановиться тільки тоді, коли його буде не тільки формально зафіксовано в законі, але цілком повно й виразно визначено в земельних реєстрах і инших актах земельної реєстрації. „Можна вважати що загальний революційний процес захоплення земель, експропріяція нетрудової власности й земельний розподіл уже скінчився”. І подібно до того, як грунт після землетрусу ще довго трясеться, хоч уже причина землетрусу перестала діяти, так і в нашому аграрному ладові ще довго відбуватимуться ледве помітні процеси, як наслідок величезного соціального зрушення, що перед цим відбулося. 
І чим швидче буде зафіксовано земельний лад, що втворявся під час аграрної революції, тим більше буде гарантій можливости боротися з такими процесами і тим швидче буде утворено той земельно-правовий режим, що грунтуватиметься на нових принципових підвалинах і який є конче потрібною передумовою успішної господарської діяльности. Для того, щоб з успіхом господарювати на землі, хліборобові треба знати сталі межі його ниви, хоча б не як об'єкту власности, але як об'єкту, де можна прикласти трудову енергію. Отже, земельна реєстрація є також одною з найголовніших передумов розвитку сільського господарства. Це робить біжучий історичний момент особливо відповідальним і критичним. Відсутність завчасного запису земельних прав може спричинитися до хаосу в землекористуванні та до занепаду сільського господарства. Заходи до попередження — завчасна земельна реєстрація. 
Але цим не вичерпується значіння негайного переведення земельної реєстрації. Постановка земельної реєстрації — це підвалина правильної і раціональної організації державного господарства; величезну ролю реєстрація має відограти у податковій справі, що з часу запровадження закону про єдиний сільгосподаток стала на твердий грунт. Дані реєстрації що-до цього можуть дати широкі підстави для правильної постановки земельного кадастру, у вузькому значінні цього слова. Без цієї останньої умови неможлива правильна організація самооподаткування, а тому й звязок між установами- реєстративними й податковими має бути щільний. Цей звязок між земельною реєстрацією і найріжноманітнішими потребами народньо-господарського побуту та державного управління треба взяти на увагу в самій постановці реєстрації і треба забезпечити цій останній допомогу і населення, і органів державної влади, центральних та місцевих.