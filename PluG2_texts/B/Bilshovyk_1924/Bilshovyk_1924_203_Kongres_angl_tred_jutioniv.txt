Конгрес англійських тред-юніонів
РОБІТНИКИ ВВАЖАЮТЬ КОНГРЕС ЗА ДЕМОНСТРАЦІЄЮ ЄДНОСТИ.
ГУЛЬ, 5-ІХ. Після обіду на засіданні конгресу тред-юніонів 4-го вересня Парсел оголосив телеграму, одержану од загальної французької федерації праці Фімена про заклик до міжнародньої єдности. Потім Парсел сказав: «Тепер ми маємо заяви майже од всіх контінентальних країн, де робітничий рух перебуває в тяжких умовах. Робітники цих країн дивляться на конгрес, як на демонстрацію єдности, що є дуже потрібною. Секції Італії і Німеччини, які одкололися і тепер Франції висловили бажання досягти єдности, як що наш рух хоче виконати своє велике призначення. Треба що-небудь зробити для здійснення цього бажання. Пропоную конгресові уповноважити генеральну раду конгресу вжити заходів через міжнародню федерацію профспілок, щоб з'єднати один з одним ріжні течії робітничого руху. Конгрес одноголосно ухвалив цю пропозицію.
КОНГРЕС, ЯКИИ БОРОТИМЕТЬСЯ ПРОТИ ВІЙНИ.
На ранішньому засіданні 5-го вересня конгрес ухвалив резолюцію, де пропонує генеральній раді скликати спеціяльний конгрес, щоб вирішити справу про виступи робітників, зважаючи на загрозу війни. Конгрес повинен бути скликаний по змозі до того, поки буде оголошено нову війну, щоб професійний рух міг використати всі сили, що є в його розпорядженні для попередження нових війн.
ТРЕД-ЮНІОНИ ВІТАЮТЬ ПІДПИСАННЯ АНГЛО-РАДЯНСЬКОІ УГОДИ.
Далі одностайно ухвалено таку резолюцію: «Конгрес щиро вітає уряд з підписанням російської угоди, вважаючи ратифікацію і здійснення угоди фактом надмірного значіння для загального миру і економичного відновлення. Треба вжити заходів, щоб попередити газетну кампанію, яка перекручує значіння договору. Конгрес закликає уряд і палату громад всіляко полекшити ратифікацію договору і доручає генеральній раді негайно послати цю резолюцію прем'єр - міністрові.
ПРОМОВА ПРЕДСТАВНИКА ЗАЛІЗНИЧНИКІВ.
Резолюція була підтримана вогненною промовою представника залізничників, машинистів і кочегарів, які сказали ось — що росіяне зробили на практиці все, про що ми розмовляли теоретично, вони знищили капіталізм. Коли вони приходять до нас, як молодші брати, що пишаються тим, що вони зробили, де хто з нас каже: „Ви не досить пристойні"; Вони дійсно використовували сильні засоби, але вони досить насиділи у вязницях Сибіру. Як би з нами поводились так, і ми були б такими ж Всесвітні капіталісти-кровопійці добре знають, що як би їм пощастило придушити російську революцію, вони зовсім задушили-б нас. Вони знають, що очі робітників всього світу дивляться на Росію, і як що російська революція переможе, то свідомі робітники инших Країн спитають себе: «чому й ми теж не можемо знищити капіталізм»?
РЕЗОЛЮЦІЯ.
Після цього конгрес ухвалює резолюцію: „Настав час, коли кількість англійських спілок повинно звести до мінімуму. Повинні бути утворені такі організації на виробництвах, що втягали б всіх робітників зазначенного підприємства. Треба утворити єдиний фронт для матеріального добробуту робітників. Генеральній Раді доручається розробити плай утворення робітничих організацій, а потім план за допомогою якого можна забезпечити єдність вчинків між союзами. 
Транспортні робітники ухвалили резолюцію протесту проти користання дешевої праці китайських і азіатських робітників на англійських суднах і пропонують урядові повернути на батьківщину безробітних виходців з Азії, що перебувають в ріжних портах Англії. Резолюцію цю було ухвалено, після чого конгрес виніс протест проти тримання у в'язницях ірландських політичних в'язнів. Багато промовців згадували про переслідування робітників в Англії та Індії. Далі конгрес ухвалив резолюцію, що пропонує урядові розробити закон за яким робочий час не повинен перевищувати 48 годин на тиждень. Далі виступив Бромлей і оголосив протест проти статті в офіційному органі незалежної робітничої партії „Нью-Лідер", де Тульський конгрес характеризують, як „незначну конференцію, де поток розмов загрожує затопити як промовців, так і їх справу". Більшість конгресу підтримала протест Бромлея.