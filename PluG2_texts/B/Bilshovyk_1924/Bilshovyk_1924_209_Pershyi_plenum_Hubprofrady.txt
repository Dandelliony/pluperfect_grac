Перший пленум Губпрофради
ЗАРОБІТНЯ ПЛАТНЯ В МІСЦЕВОМУ БЮДЖЕТІ.
Доклад про заробітну платню в місцевому бюджеті зробив т. Лозовик. Докладчик зазначив, що економичні мови місцевого бюджету не дуже сприятливі. Причиною цього є недорід на Київщині. Через недорід неможливе значне збільшення місцевого бюджету на 1924-25 рік. 
Але все ж таки сьогорішний місцевий бюджет на 20 відс. буде переважати місцевий бюджет 1923-24 р. 
Далі докладчик зазначив, що разом з збільшенням прибуткової частини бюджету, збільшиться й видаткова частина бюджету. 
Треба також зазначити, що в цьому році установи, які раніш були на державному бюджеті (Губнаросвіта, Губздоровля та инші) в цьому році перейшли на утримання місцевого бюджету. 
Виходить, балакати про підвищення заробітньої платні в цьому році не приходиться, але перевести вирівнювання платні робітникам з місцевого бюджету не тільки можливо, але й необхідно. 
З цією метою при Губвиконкомі було створено спеціальну, комісію для уніфікації заробітної платні, в чому участь взяла Губпрофрада. 
Ця комісія росподілила Київщину на пояси — до 1 го поясу ввійшов Київ, до 2 поясу (5 округ і до З го поясу — 2 округи) для всіх округів установлено одноманітну ставку 1 розряду. 
Розроблено також докладну номенклатуру посад з розбивкою їх на 14 груп. Розбивку зроблено згідно з сіткою ВЦРПС; а не 1:8.
Далі докладчик зазначив, що по Київу під зарплатні вираховано в 422000 карб, при чому можливість уніфікації в Київі давно вже виявлено.
Що до округ, то також виявилось, що при умові дотації в 42000 крб, можлива уніфікація зарплатні для всієї губернії. В кінці докладчик підкреслив необхідність дотації для округ для того, щоб уніфікацію заробітної платні в місцевому бюджеті було переведено по всій губернії.
ПРО ВИРОБНИЧІ НАРАДИ.
Доклад про виробничі наради зробив т. Кацнельсон. В своєму докладі т. Кацнельсон повідомив про роботу виробничих нарад, докладчик зупинився на завданні виробничих нарад надалі.
ЗАВДАННЯ ВИРОБНИЧИХ НАРАД.
Завдання виробничих нарад втягнути широкі робітничі маси в справу організації нашого господарства. Виробничі наради повинні виявити позитивні та негативні риси виробничо-господарчої та адміністративної діяльности підприємства. 
Разом з виробничими нарадами на підприємствах, доцільно також скликати виробничі наради цехів (на підприємствах, де є ріжні цехи), на яких детально буде обговорено справу виробництва цеха. 
Працю виробничих нарад треба поставити так, щоб у них брали участь усі робітники, які цікавляться справами виробництва.
ВИРОБНИЧІ ТА ТОРГОВЕЛЬНІ КОМІСІІ.
Для постійної та систематичної підготовки до виробничих нарад на підприємствах організуються виробничі наради, а в торговельних установах — економичні комісії.
Склад цих комісій намічає Завком, в кількости 3 чоловік (представник від Завкому, осередку та адміністративного персоналу). Комісії повинні детально обговорити питання, які мають стояти на виробничих нарадах. 
ВИСУНЕННЯ НА КЕРОВНИЧУ ПРАЦЮ.
До праці в виробничих нарадах треба притягати найширші кола робітників. 
Таким чином, буде можливість виявити активність та здібність окремих робітників. Спілки в свою чергу повинні вжити заходів, щоб висунути своїх найактивніших робітників на відповідальну господарчу роботу.
РУКИ ГЕТЬ ВІД КИТАЮ.
Перед закриттям пленуму голова Губпрофради т. Буздалін виступив з докладом, в якому з'ясував події в Китаї та ролю в цих подіях імперіалістичних держав — Англії, Франції, Японії та Сполучених Штаті з, які допомагають китайським контр революціонерам. 
По докладу т. Буздаліна пленум виробив резолюцію, в якій ухвалив обрати організаційний комітет для утворення товариства „Руки геть від Китаю” та звернутись з відозвою до організованого пролетаріату Київщини з закликом вступати в члени товариства „Руки геть від Китаю". 
До складу організаційного комітету товариства „Руки геть від Китаю" пленумом обрано т т. Лаврентія, Буздаліна, Гринько, Сапожнікова, Ефремова, Чухманенка, Мусатова, Барана та Ковгана.