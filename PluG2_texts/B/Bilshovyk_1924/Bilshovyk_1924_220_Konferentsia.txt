Партійно-виробнича конференція Укрмахортресту. (1-й день).
25 го вересня о 7 годині вечора одкрилась Перша Партійно-Виробнича Нарада Українського Махорочного Тресту. На Конференцію прибули уповноважений ЦК профспілки Харчесмак, представник ЦК КП(б)У, представники Київського, Полтавського і Чернигівського губкомів і окрпаркомів, Укбюро ВЦРПС, усіх заводоуправлінь, фабрично-заводських комітетів і партгуртків. В Конференції приймають також участь представники низової кооперації й Сільського Господаря. 
Конференцію одкрив Заст. Голови Губпрофради тов. Кузьменко великим докладом про ролю Партійно Виробничих конференцій в справі відбудування нашого господарства.
ДОКЛАД ТОВ. КУЗЬМЕНКА. 
Вітаючи Конференцію від імени Губкому т. Кузьменко каже, шо зараз ми закінчуємо перший цікл таких конференцій по наших господарських об'єднаннях. Вони мають велике значіння і переводяться не випадково. 
За часи НВПу ми шукали все нових і нових форм і методів, які дали б можливість з одного боку підняти наше господарство, а з другого боку наблизити нашу партію до керовництва виробництвом. В перші роки питання відбудування нашого господарства зосереджувалось виключно в руках керуючих кол нашої партії; широкі маси не мали можливости приймати в цьому відповідної участи. Такий стан утворився завдяки тим умовам, в яких перебувала робітнича класа. По мірі відбудування народнього господарства обставини почали мінятися і на цій економичній базі став помічатись культурний і політичний зріст робітників і тенденція до контролю їх над виробництвом. 
І зараз в усій широті стоїть питання про притягнення до виробництва широтів робочих кол через партійно виробничі конференції, які мають хоч і невеликий досвід, але дають реальні результати. 
Першим і найголовнішим завданням Конференцій є дальнійше відбудування нашої економичної міці, бо це питання — є питання нашого майбутнього. Другим завданням Конференцій є підняття продуктивности праці і погодження її з зарплатнею. Зараз ми маємо підвищення продуктивности праці на 23 відс. і підвищення зарплатні на 90 відс. Нам же потрібно, щоб продуктивність праці обігнала зарплатню, бо тільки тоді ми зможемо накопичувати капітали, а до сього часу ми поїдали те, що є. 
Для цього в першу чергу ми повинні використовували цілком наш 8-ми годинний день, а не на половину, або ще менш, як не помічається по де яких місцях. На цьому Конференція повинна загострити свою увагу, бо тільки при такій умові можна буде виконати директиву вашої партії.
ВИБОРИ ПРЕЗИДІЇ 
Після докладу т. Кузьменка одноголосно обирається такий склад Президії Конференції т.т. Кузьменко, Мусатов, Френкель, Дудка, Миколаєнко, Червоний, Фількрат, Курицька і Фейгін.