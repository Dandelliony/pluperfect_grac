Робітники на відпочинку.
"РЕМОНТ" РОБІТНИКІВ У 1-ій РОБСАНАТОРІІ ІМ. Г. ПЕТРОВСЬКОГО (Пуща Водиця).
1-ша Робітнича санаторія міститься у великому сосновому лісі, на 7 лінії. На великій площі росташовано 5 корпусів для житла, електростанцію, пральню, лабораторію, аптеку й кабінет для лікування зубів. 
Навколо — сад. Гігієна й санаторія як найкращі. 
Тепер у санаторії живе 185 хворих, в той час як її разраховано на 140 і це трохи погано відбивається на житті санаторії: бракує посуду, білизни; медперсонал переобтяжений. Годують чудово. Вага хворих збільшується від 6 до 28 хунтів. 
За літній період санаторія пропустила 535 душ; робітників і службовців — 522, безробітних — 13. Все життя в санаторії налагоджено як машину: кожну годину розраховано на те, щоб як найкраще використати її для здоровля. Раз на тиждень бувають вистави, иноді — кіно. Є газети й невелички бібліотека. Бажано було, щоб улаштовували також і лекції. 
Не гаразд тільки, що страхкаси і комісії виряджають до санаторії хворих з тяжкими процесами, що потрібують перебування в лікарнях, а не в санаторіях, де можна жити тільки від 4 до 6 тижнів, що, як і головлікар казав, є замало для хворих на сухоти. Літній сезон минає. Санаторія взимку напів скорочує приймання хворих. Бажано було б, щоб сухотні робітники могли лікуватися взимку не в диспансерах чи дома, а в таких установах як 1-ша робсанаторія, Робітнича санаторія починає відповідати своїй назві. Треба гадати, що в майбутньому робітничі санаторії дійсно стануть тими „ремонтними майстернями", де хворий робітник завше знайде належний відпочинок і лікування.
У ПРЕДТУБЕРКУЛЬОЗНІЙ САНАТОРІІ.
Послані фабзаводами й установами робітники та службовці на ремонт у предтуберкульозну санаторію ГСПР у Пущі-Водиці, почувають себе дуже добре. 
Кімнати чисті, гарні і досить просторні: від 3 - 6 чоловік розташовано в кімнаті не більше, разом 110 чол. 
Медперсонал, завідуючий та обслуговуючі службовці, поводяться з відпочиваючими досить гарно. 
Але від цього робітник не підремонтується, бо занадто він утомлений і в додаток - хворий. 
Робітництву треба добрих харчів і лікування, а тут воно не так: все на воді. Були запитання робітників до завідуючого, чого не має жиру до котлет, або печені. Відповідь була така: мало у нас масла й жирів. 
Але це не відповідь... 
Товаришу завідуючому треба потурбуватися й віднестися до цієї справи серйозно, і виконати свій обовязок перед широким колом нашого суспільства по-пролетарському. 
А Губерніальній Охороні Здоровля звернути особливу увагу на ремонт робітника та піти на зустріч завідуючому, котрий без коштів нічого кращого не може зробити. Робітництво тільки час гає, а не ремонтується. Страви готують багато, дають 4 рази на день, але страва погана, так що є чим годувати свиней, котрі є в санаторії.