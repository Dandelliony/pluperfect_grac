Постанова пленуму ЦК РКП про політику зарплатні.
За даними Держплану, в той час, коли пересічний валовий добовий виріб одного робітника в 14-ти найголовніших галузях націоналізованої промисловости з жовтня минулого року до січня 1924 року зріс на 23,3 відс. — пересічний поденний заробіток одного робітника зріс на 90 відс. Цей процес більш хуткого зросту зарплатні досі був неминучий і, взагалі, закономірний. Одначе довгочасне становище такого взаємовідношення між зростом зарплатні та продуктивністю праці загрожує інтересам промисловости і держави. Розвиток промисловости, міць держави, можливість дальшого зросту самої зарплатні та закріплення її теперішнього рівня вимагають більшого зросту валової продукції, що припадає на одного участника виробництва. Зріст продукційности праці повинен випережувати зріст зарплатні. Тільки за такою умовою буде утворено матеріальну базу, буде придбано засоби для забезпечення зросту зарплатні та поширення виробництва, яке вимагає збільшення оборотних засобів для відновлення зношеного застарілого устаткування, задоволення культурних потреб, які що раз зростають, освіти та виховання нового покоління для управління й оборони держави. Тепер багато ознаків зазначають небезпеку, що виникає з означеного непогодження між зростом продукційности праці та зростом зарплатні, в вигляді збільшення кількости безробітних за рахунок тих, що приходять з сел шукати собі роботи, заборгованости. Соцстрахування, яка що-раз збільшується, величезних утруднень при сучасній виплаті зарплатні, браку оборотних засобів та кредиту, не досить швидкого темпу поширення виробництва та здешевлення виробів. Тому-то гаслом дня повинно бути — збільшення продукційности праці, поширення виробництва та здешевлення виробів промисловости. Всі уваги, всі сили партії треба скерувати в цей бік. ЦК нагадує всім парторганізаціям, господарникам та профпрацьовникам про неодмінну потребу керуватися в галузі політики зарплатні резолюцією 12-го з'їзду партії. Зріст зарплатні в окремих галузях та підприємствах повинно як мога більш погоджувати з продукційністю праці і не тільки з ресурсами даної галузі або тресту, але так само з ресурсами та становищем всієї промисловости, її потребами, з загальним рівнем зарплатні особливо в важкій індустрії та на транспорті. ЦК пропонує організаціям партії організувати багато довгих кампаній, які повинні закріпити в уявленні робітничої класи потребу постійної безустанної праці для піднесення продукційности праці і для поширення та здешевлення виробництва. Всю увагу місцевих парторганізацій ВРНГ, ВЦРПС, профспілок, госпорганів і РСІ — ЦКК треба скерувати в цей бік. Ці справи повинно висунути на перше місце на виробничих нарадах, в комісіях та на делегатських зборах. Конче потрібно вжити таких конкретних заходів: 1) для збереження можливого збільшення реальної заробітньої платні нового бюджетного року без загального підвищення номіналів ставок заробітньої платні, потрібно дальніше зниження роздрібних цін. 
2) В галузях легкої індустрії з високою заробітньою платнею неодмінно треба припинити дальніше підвищення зарплатні, а у відсталих галузях промисловости; (транспорт, гірнича промисловість, металургія) неодмінно треба й надалі додержуватись підвищення номіналу заробітньої платні, беручи обов'язково під увагу господарське становище та можливости даної галузі промисловости. 
3) Для усунення неправильности в розподілі робітників що до їх кваліфікації та правильного розділу їх по тарифних розрядах, зобов'язати фракції ВЦРПС і ВРНГ вжити потрібних заходів по окремих галузях промисловости до усунення цих неправильностей. 
4) Найголовнішою проблемою в галузі політики зарплатні вважати справу про дальніше піднесення, як особистої так і загальної продукції праці, для чого потрібно: 
Раціональна організація праці та виробництва по підприємствах, організація, яка повинна передбачати повне навантаження робочого дня робітників та службовців. 
Збільшення норм виробу там, де такі не досягли технично можливих норм з розрахунком на максимальне навантаження машин та використання цілком робочого дня, скасування обмежень замовного підробітку та встановлення системи періодичного перегляду норм виробу та замовних розцінок за умовою досягнення техничних і організаційних поліпшень, які б збільшували випускання виробів. 
Уперте переведення праці що до встановлення правильних взаємовідносин між виробничими та допоможними робітниками і службовцями. 
Поліпшення техничного устаткування та максимальне заохочування, як робітників, так само і техничного персоналу до досягнень в галузі винаходів, скерованих до поліпшення цього устаткування та процесу виробництва. 
Дальніша концентрація виробництва, можливо повне навантаження підприємств та поширення виробництва й збуту. 
Упрощення й максимальне зменшення асортименту виробів масового споживання. 
Доцільний розподіл замовлень по окремих підприємствах з обліком їх спеціалізації. 
Максимальна економія й дальше скорочення накладних, видатків у виробництві і торгівлі, максимальна економія сировини та палива на підприємствах. 
Всі ці заходи повинні спричинитися до зниження собівартости одиниці виробу. 
5) Разом з загальним поліпшенням з справі завчасного виплачування зарплатні все ще залишається тяжким становище з виплачуванням зарплатні в метало і вугле-промисловости. ЦК звертає увагу партійних і радянських органів на кончу потребу усунути це в як найкоротший час. Треба вжити заходів, щоб не було запізнень у виплачуванні зарплатні, треба врегулювати розрахування поміж підприємствами і споживачами продуктів з максимальним використовуванням для цього системи кредитових установ.
6) Загальний фонд зарплатні службовців трестів, синдикатів і наркоматів не буде збільшено. І надалі треба провадити боротьбу за зниження зарплатні категорій службовців, що висунулися в лаві инших. Зарплатню ж нижчих груп (учителів, лікарів, агрономів, народніх суддів то-що) треба підвищити у біжучому році по змозі до пересічного рівня промислових робітників. 
7) Підтвердити до обявязкового виконання, як правило, що всі конфлікти і суперечки, які виникають між госпорганами і профспілками на грунті складення, зміни чи невиконання колдоговорів, повинно вирішувати звичайним шляхом в порядкові примирительно-третейського розгляду.