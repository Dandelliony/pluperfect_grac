Хроніка.
ОРГАНІЗАЦІЯ КОМІСІЙ НАЦМЕНШОСТІВ ПРИ ОКРВИКОНКОМАХ.
Губвиконкомом зараз провадиться на Київщині відокремлення окремих адміністративних одиниць по національній ознаці. Для большоі доцільности цієї праці та для найбільшого культурного та економичного розвитку національних меншостей на місцях влаштовуються органи, які б керували роботою ріжних радянських та громадських організацій в цьому напрямку. 
В звязку з цим Губвиконкомом пропоновано влаштувати до 20 вересня комісії нацменшостей з представників євсекції, польсекції, Паркому і президії Окрвиконкому. Завдання таких комісій — це здійснення та догляд за переведенням в життя на місцях всіх декретів та розпоряджень що до нацменшостей, та суспільність праці з місцевими органами всіх культурних та економичних питань в справах нацменшостей і т. и.
В ГУБНАРОСВІТІ.
Відкриття німецької трудшколи. Губсоцвих відкриває в біжучому навчальному році трудову школу з німецькою викладовою мовою - для дітей німецької людности м. Київа. Школа поки що буде мати 2 громади. Прийом заяв до школи провадиться до 20-го вересня.
Школи для перерослих дітей. Губнаросвітою призначено до відкриття в Київі 4-х шкіл для переросших дітей. До шкіл для переросших дітей прийматимуться підлітки, які через свій вік не можуть бути прийняті до трудшколи. Школи для переросших дітей матимуть 2-х річний програм навчання.
Підсумки прийому до трудшкіл. До 15-го вересня в трудшколи м. Київа прийнято 6.618 дітей. До початку навчання прийнято буде 8.000 дітей.
Помітно великий наплив з сел до II та ІІІ громад.
В ГУБИКОНКОМІ.
Про змінення часу праці. В звязку з прикороченням літнього періоду Губвиконком ухвалив всім установам і підприємствам з 6-ти годинним робочим днем починати о 18 вересня провадити працю з 10 годин ранку до 4 годин дня. Виробничим підприємствам з 8-ми годинним робочим днем працю провадить з 8 годин ранку до 4 годин дня.
В СЕЛЬБАНКУ
Організація учотно - позичкового комітету. На засіданні правління Банку 15-го вересня було обрано учотно - позичковий комітет банку. До комітету входять представники Сельбанку: Банківський (голова), Крижанівський та Очаківський, та по одному представнику від Губкомнезаму, Київської філії «Сільського Господаря», Держбанку та Губземуправління.
Відпуск кредитів. Сельбанк відкрив кредити: Чоповецькому с.-г товариству 5.090 карб., Брусилівському с.-г. товариству 1.000 карб., Венцелівському с.-г. товариству 1.000 карб, Харліївському с.-г. товариству 1.000 карб, та Букимінській земельній громаді 341 карб.
Сельбанк порушив клопотання перед правлінням Укрсельбанку про відпуск кредитів на худобо - залогові операції.