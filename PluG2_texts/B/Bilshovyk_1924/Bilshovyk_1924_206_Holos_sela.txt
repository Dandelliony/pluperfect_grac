Голос села
НАШ АКТИВ.
Серпень. Селянки потроху звільняються від польової роботи. Роспочинаємо обслідування активности селянок - членів сельрад. 
Щоб не було офіційности шаблоновости, обслідування проводилося ось як: їздили в кожне село виборчих районів, заходили до дому до членів сельрад. В домашніх обставинах роспізнавали життя, працю, активність членів сельрад. 
Ось село Пустовійти, Миронівського району член сельради т. Алексієнко довго росповідає про своє життя. 
Жили в Оренбурзі, чоловік був партійним, був на фронті, боровся з Колчаком. Вона переживала увесь жах громадянської війни, заарештовано чоловіка контр-розвідкою. У неї три сини комсомольці. Тов. Алексієнко — активний член КНС і сельради. Я, каже вона про себе, дуже цікавлюся громадською роботою, цим тільки й живу. Ми звикли працювати та боротися, й завжди будемо звязані з компартією. 
С. Карапиші тут 3 члени — жінки. 
Комсомолка Листуха: активна селянка — голова Робочкому. Других дві селянки — члени КНС, одній 52, другій 54 роки. Довго балакали. На диво організованість і розуміння комнезамських завдань — толкові. 
„Хочеться попрацювати активно, але знаєте неписьменні".
Душе цікавляться громадським життям села. На всіх зібраннях з молоддю балакають про комсомол. Хтось запитав чи ходять до церкви. 
До „церкви”? — сміються. 
Ніякої церкви, ніяких попів не визнаємо. 
Визнаємо тільки Радянську владу. Вже 9 років, як у церкві не були. 
А ось і ще одна Підопригорова — с. Ємчихи, — висока, їй 33 роки. Вдова, має троє дітей, сама толкова й енергійна делегатка. Працює зараз на селекційній станції. 
Роботою в сельраді дуже цікавиться. Може, — по ознайомленню з рад. працею, — бути головою сельради. 
Взагалі багато толкових селянок приходилося здибати, є звичайно й такі, що попали туди випадково, наприклад: є одна дівчина — член сельради, яка роботою не цікавиться і майже нічого не робить. Виявляється, що за нею „скаче" голова сельради через того й попала. 
Надходить перевиборна кампанія сельрад. За цей час треба зміцнити нашу роботу з жінками — членами сельрад. Треба скликати райнаради, ставити доклади про радянське будівництво, закликати всіх жінок на більш важливі наради в районах, по земельних, політпросвітних і инш. питаннях. Зміцнити їхню роботу в секціях сельрад. 
Треба скупчити всю свою увагу на цій роботі.
БОЛЯЧКИ НИЗОВОІ КООПЕРАЦІІ. 
(Спостереження по обслідуванню кооперативів в Ходорківському районі на Бердичівщині.)
Коли приглянутися добре до кооперативної роботи на селі то можна спостерігти надзвичайно цікаве явище, яке являється досить грізною болячкою на організмові низової радянської кооперації. Це — „сільські кооперативні діячі” 1918 — 20 років. Добре відомо, що „кооперативна" діяльність старих, не радянських кооперативів в більшости по селах мала свій „славний" кінець в „самоліквідації за несостоятельностью", бо не треба забувати, що кешені цих „діячів" були досить глибоченькі. 
Систематичні провали сільських кооперативів спричинились до того, що селянство по в де-яких селах почало вороже ставиться до кооперації. 
І от тепер, коли кооперацію поставлено політикою радвлади на бойову повістку денну, коли починають на селі пролісками просвічуватись практичні форми радянської кооперації, оці „діячі кооперативні” — 18-20 років ще й зараз знову пролазять до керовничих органів низової кооперації. 
Щоб не бути голословним я наведу факти, що досить яскраво підтверджують сказане: Ходорківським Райпаркомом було складено комісію по обслідуванню діяльности кооперативів на районі. Ось вам — Волицьке с.-г. кооперативне т-во. Село має 487 дворів, пайщиків 52, є досить солідні паї. 
Т-во має крамницю і в цьому році орендувало 280 десятин землі під бурякові плантації для Андрушівської цукроварні. А тепер саме головне, що до теми — склад Правління: голова М. Рокітенець — місцевий куркуль, колишній гуменний, чи осавула в економії, пізніше „кооперативний діяч"; скарбник П. Савинський, один з тих сільських „крючків", які вічно крутяться біля орендування млинів, і рахівник — член правління М. Робаківський — синок місцевого попа, „студент" фіз. мат. факультету, прототіп дяків-пиворізів тільки що попав до кооперації. 
Ось і вам колектив „робітників" радянсько кооперації в с. Волиці. Як вони працювали, то перш за все видно хоч би й з того, що від травня місяця до 12 серпня, ані жодної статті прибутку чи видатку. Компанія ця, одержуючи систематично великі гроші від Андрушівської цукроварні на обробіток "бурякових плантацій, нігде їх не записуючи, торгувала, купувала, продавала, одним словом „хазяйнувала". 
З тих відомостів, які має Комісія видно приблизно таку картину їхньої „праці”, стверджену цифрами. Від цукроварні одержано авансів 4978 карб. 37 коп., з цієї суми в книгах проведено лише 2134 карб. 69 коп., видатків значиться 7041 карб. 65 коп., в той час, коли прибутку Т-во мало 6326 карб. 06 коп. (ці цифри комісія не з книг взяла, бо такі не велися зовсім, а добула ріжними способами). Де ж тоді взявся пере видаток? Хто це доложе своїх грошей, коли комісії голова правління заявив, що у нього мається ще біля 120 карб ?.. Всі товарні операції провадилися з спекулянтами, а не з Райспілкою, бо з „спекулянтом” можна мати „діло" по виразу самого правління. Ось вам контури роботи, яка смердить „кооперативним" духом часів 1918 — 20 р. р. на селі. 
Безумовно, що ці „кооперативні діячі" на другий же день були усунуті й справа ця потрапить до суду, але цим фактом я підкреслюю справжній стан кооперативного осередку куди залізли „діячі" й болячкою сіли на його шиї. 
Не можна обминути мовчанкою того, що Житомирський Райсельсоюз за 8 місяців існування цього Т-ва ані одного разу не прислав свого інструктора. Цікаво, що роблять інструктори Житомирського Райсельсоюзу? 
Райкор Гр. Пачіска
ЗУБНІ РВАЧІ.
Дуже гарне діло, коли в районі є лікарня, а ще краще було б, як би при кожній лікарні та був зубний рвач, або лікар. Мода замовлять зуби у бабів шептух потроху вже проходить, люди починають кидатись з зубами до лікарень, а в лікарнях, крім зубних капель та якого небудь полоскання для зубів, помогти більш нічим. В крайнім разі, як не видержка хорому - можуть вирвати зуба. 
Поставить пломбу і вилікувать зуба як слід в лікарнях нікому і той, кому не охота лишитись зовсім без зубів, мусить звертатись до приватних зубних лікарів, яких, сказать до речі, не всюди то так живо й знайдеш, а як і знайдеш, то здеруть з тебе за зуби так, що хоть і матимеш потім зуби, то не матимеш вже ними чого їсти, бо все піде „на зуби лікареві”. Не вадило б, щоб ті установи, яким підлягають лікарні, завели при лікарнях, а особливо при районних, де багато бідного селянського люду, хоть по одному зубному лікарю. 
Зараз, коротко кажучи, лічення зубів у приватного лікаря робиться так: 
-	Ви що? З зубами? 
-	З зубами. 
-	Сідайте Покажіть ваші зуби... Угу... Которий же болить? 
-	Оцей третій од куту. 
-	Угу... Ви сами відкіля? З Андрієвки. 
-	А чим занімаєтесь? 
-	Хліборобством. 
-	Маєте корову? 
-	Була колись. 
-	А кури?
-	Кури є. 
-	А гуси та качки теж маєте? 
-	Ні, гусей немає, а качок є трохи. 
-	Добре. Ви ж як хочете; щоб вам цього зуба вирвать, чи залічить і поставить пломбу? 
-	Будь ласка, як би пломбу. 
-	Можна й пломбу, тілько пломба, знаєте, буде трохи дорого коштувать. 
-	А скілько ж дорого? 
-	Та хто його зна скілько. Це наперед трудно сказати, бо плата буде од візіта. 
-	А скілько ж од візіта і скілько буде тих візітів? 
-	Теж не можна наперед знать. Може прийдеться ходить через день, через два і місяць, або й півтора. Це вгадать трудно. 
-	Це для мене дорого каже хворий — Як би дешевше трохи. 
-	Дешевше не можна — каже лікар. Тепер так дорого лікарства коштують і так трудно діставать їх... Хочете то я вам без пломби загамую на місяць, або на два... Це буде коштувать три рублі всього. 
-	Будь ласка хоть загамуйте. 
І лікар за два за три рублі гамує зуба, але не на місяць і не на два, а на три дні всього і хорий після цього гамування, або мусить нести до лікаря ще карбованця і рвать зуба, або нести за кожен візіт по курці, або по качці і ставить пломбу. 
А як кажуть плакати здороввідділу: «Хворі зуби головний розсадник туберкульозу». 
Селькор С. Литвин.
Оповістка.
Оголошується до відому всіх селькорів «Більшовика» — Вапнярського району на Поділлі, що на 21 вересня скликаються районні збори селькорів. Збори відбудуться в помешканні Райвиконкому. ЧЕРГОВІ ПИТАННЯ: 
1) Вибори бюро селькорів. 
2) Питання про розповсюдження передплати на газету «Більшовик». 
3) Біжучі справи.