Боротьба з скарлятиною
КІЛЬКІСТЬ ЗАХОРУВАНЬ ЗА 24-е ВЕРЕСНЯ.
Київськими Райсанбюро зареєстровано за 24-е вересня в Центрально-Ленінському районі 5 випадків захорування скарлатиною. Січневого Повстання і Бульварному — 3, Раковсько-Святошинському — 4, Подільсько-Куренівському 5 і Деміївському — 6, а разом 23. За той же день прочитано лекцій — 21, переведено санітарних обслідувань — 48 і ізольовано здорових — 7. 
РОБОТИ ПЬЯТЬОРКИ ПО БОРОТЬБІ З СКАРЛАТИНОЮ.
В свій час для поширення роботи по боротьбі з пошестю скарлатини секціями охорони здоровля та наросвіти Міськрада на об’єднаному засіданню було виділено спеціальну п'ятьорку з членів Міськради для боротьби з пошестю скарлатини. В сучасний мент п’ятьорка ввесь час переводить обслідування стану скарлатинозних хворих в Жовтневій лікарні й Першій робочій, а також в инших скарлатинозних відділах. 
Завдяки тому, що зріст пошести скарлатини до цього часу не припиняється, кількість госпіталізованих скарлатинозних хворих досягає в сучасний мент 600 чоловіка. Таким чином усі намічені п’ятьоркою до відкриття скарлатинозні ліжка повністю заповнено. І зараз дуже гостро стоїть питання про відкриття нових скарлатинозних ліжок. 
Відпущені Губвиконкомом кошти на госпіталізацію скарлатинозних хворих в сучасний мент вичерпано. Таким чином, гострим питанням в сучасний мент в роботі п'ятьорки є питання про вишукування коштів на відкриття нових скарлатинозних ліжок. 
На заклик п’ятьорки про добровільні пожертви на боротьбу з скарлатиною, на жаль, відгукнулись одиниці. За весь час пошести поступило всього 223 карб., на які закуплено фуфайки для госпіталізованих в Жовтневій лікарні скарлатинозних дітей. 
П’ятьорка звертає увагу усіх громадян м. Київа на необхідність зусилення притоку пожертв, що в сучасний мент крайне необхідно. Разом з тим п’ятьорка поставила перед Губвиконкомом питання про вишукування нових коштів.