Робітниче і професійне життя
ПРИВІТ 5-му ДОРОЖНОМУ 3'ІЗДОВІ ЗАЛІЗНИЧНИКІВ
Сьогодні починається 5 Дорожній Професійний З'їзд робітників і службовців Південно-Західної Залізниці. 
Перед з'їздом стоїть велика робота: підрахувати наші досягнення, як культурно-професійні, так і виробничі. 
5 Дорожний З'їзд повинен також дати вказівки для переведення цієї роботи надалі. 
Вітаючи цей з'їзд, 30.000 робітників і службовців Південно Західної Залізниці певні в тому, що їх інтереси і на цей раз будуть прийняті до уваги. 
І тому ми, залізничники, бажаємо нашим представникам на 5 дорожньому З'їзді провадити свою роботу на користь робітничої класи — по лінії і вказівкам нашої Комуністичної Партії. 
Хай живе 5 Дорожний З'їзд та його делегати! Хай живе Комуністична Партія, всесвітний проводир робітничого руху!
"ОБІЦЯНКИ ЦЯЦЯНКИ".
Досить нам та нашій родині ходити обшарпаними. 
Радіють залізничники півд.-західн. залізниці: правління залізниці та ТПО Юзу дають всім робітникам на довгу виплату борг. 
Біжать робітники до члена Правління ТПО і питають: скільки на який час, та коли будуть боргувати. Той відповідає: давать будуть через декілька днів у розмірі двохмісяшного заробітку, виплата на 6 місяців. 
Через декілька днів питають удруге: коли ж даватимуть, одповідає, що питання це пішло на ствердження до Доркпрофсожу. Потім воно ходило на ствердження — до Управління залізниці.
Нарешті, ствердили, погодили, а залізничники носи повісили: боргувать будуть лише наприкінці вересня місяця, розмір боргу не двохмісяшної платні, а одного місяця. 
Виплата не на шість місяців, а всього на три. 
Всім відомо, що робітники-залізничники одержують дуже малу платню: наприклад, по 7 розряду всього 25 карб., а колієвих робітників, котрі одержують по 6 — 7 розряду, — 75 відс. 
Цікаво запитати тих, хто так скоротив це боргування, чи можна одягнути на зиму за 25 карб, себе, жінку та дітей? 
Треба це питання негайно розглянути знову.
ЯК БИ ЦЕ ЗАКІНЧИТИ РЕМОНТ?
Про що треба подбати.
На Подолі майже по всій Кирилівській вулиці давно розпочався ремонт трамвайної колії. Звісно, який ремонт: переміняють гнилі колодки. Пороскопували такі ями, що ніхто не може переїхати. Але ніде так не потрібно закінчити цей ремонт, як особливо проти другого дріжзаводу. Напр., до заводу кожен день постачають сировину, дрова, вугілля, солод, залізо, пісок. Бо на заводі теж роблять ремонт і коли візник везе що небудь, то його доводиться перетягувать через трамвайні колії, — ну й амба. Як ускочив між колі, то й візник намордується, скотина падає, часто ломить воза. 
Заводоуправління не могло дивитись на таке безладдя і хотіло замостити брук проти заводу. 
Запитали у Комунвідділі дозволу. Комунвідділ не дозволив. Зараз ми звертаємось до Комунвідділу через „Більшовика", — дозволь нашій заводській адміністрації замостити самостійно, щоб не мучилися робітники й скотина.
"СПЕЦИ" ЩЕ И ДОСІ САБОТУЮТЬ.
8 цього вересня, в призначений день, з'явились до Броварського лісництва за купівлею сухостійного лісу члени КНС і червоноармійці, чоловік З0 — 35. 
Коли лісничий Олексенко побачив таку кількість покупців, чогось «перелякався» й зараз же заявив, що він „хворий" і продажу лісу не буде аж до 26-го цього вересня. 
На це червоноармійці й члени КНС відповіли, що вони приходять до лісництва не в перший раз і кожний раз через вину лісничого, котрий відкладує продаж лісу на другий день, купити лісу їм не вдається, а тому вони вимагають від адміністрації Лісництва зараз же приступити до продажу лісу. 
Лісничий Олексенко не звернув ніякої уваги і пішов собі до своїх „покоїв". Що ж робить помішник лісничого гр. Артеменко? А цей відповідає: „Я, граждане, отпустил би вам лес, но предрабочкома тов. Годун партієць не разрешает мне отпускать лес". 
Сів собі на підводу й поїхав... Так „специ" брешуть на наших представників, шукаючи собі дешевої популярности... 
Пора звернути на цих „спеців" серйозну увагу і пора покласти всьому цьому край, бо час саботажів давно минув.
КОЛИ СКІНЧАТЬ?
На околицях міста, на Раковці, в Бульварному районі, вздовж річки Либеді, прокладають труби для дренажу. Ще в червні вирили канави, подекуди труби вклали, а в инших місцях... ще далеко до того, щоб скінчити працю до зими. 
Дренаж будують для того, що в цих місцях, як наприклад, на вулиці Толстого, Степанівській, в нижніх поверхах буває вода. Будинки всі вохкі. 
Мета дуже гарна: помешкання робітників (в будинках цих мешкають, майже, виключно робітники) зробити сухими. Але це не зовсім так: „доки сонце зійде, роса очі виїсть". Помешкання робітників не висохне, коли в цих канавах кругле літо не пересихає вода. Дощі, що перепадають частенько, розмивають стінки канав, обвалюють їх, засипають і вода підходить під самі вікна кватирі робітника. 
Дивиться робітник: „коли ж це вже"? 
Треба спитати тих, що керують працею: „Чи ж не можна було викопати канаву в одному місці, скінчити там працю цілком, а потім роспочинати у другому? Тоді не було б того, що є тепер: однаково доводиться канаву копати наново. Та ще й крім того, за роспорядженням їх, довелося канави копати двічі, перекидаючи землю з одного місця на друге. Чи це ж не збільшення продуктивности праці? 
Керовники, відповідайте.
ДАЙТЕ КАНАЛІЗАЦІІ.
Подивишся оце у вечері на нашу робітничу Соломянку — і здається, що ти в самому місті. Тут тобі і електрика на вулицях світить, і трамвай дзвонить що-хвилини, і водопровод воду по копійці продав. 
Все неначе є, але то тільки так здається. 
Варто тільки відчинити увечері вікно, як зараз же згадаєш, що ти на Соломинці і затуляєшь носа і вікно, бо немилосердно вонюче повітря заливав кімнату. 
Соломянські мешканці-робітники що дня по дворах переливають з клозетів в землю. 
І робиться це через те, що у нас немає каналізації. Правда, колодязі каналізаційні є, але чомусь вони не функціонують. 
Гадаємо, що ті, кому слід, звернуть на це увагу.