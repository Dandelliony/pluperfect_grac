Єдиний фронт німецької буржуазії та поміщиків.
Закінчились торги та переторги. Репараційні законопроекти ухвалено німецьким рейхстагом.
Закон про передачу німецьких залізниць світовим банкирам був ухвалений не двома третинами (як того вимагає конституція), а навіть ще більшою кількістю голосів.
Німецькі націоналісти, які ввесь час так урочисто заявляли про свій непохитний патріотизм, пішли, нарешті, шляхом виконання угод, складених у Версалі та недавно доповнених у Лондоні, — пішли на ганебні умови закріпачення переможеної країни.
Цей політичний крок націоналістів не є якоюсь несподіванкою; ми завжди його передбачали; ми ще не давно про нього говорили в вашій газеті.
Німецьке юнкерство (поміщики) найбільше винно в світовій війні, яка так нещасливо закінчилась для Німеччини.
Але, користуючись з того факту, що війна закінчилась революцією, поміщики-націоналісти ввесь час намагаються перекласти відповідальність за наслідки війни на політичний лад, утворений цією революцією.
Своїм барабанним патріотизмом Людендорфи, Т[…] та Герхти намагалися затуманити несвідомі маси та примусити їх забути про те, хто були дійсними винуватцями теперішнього великого нещастя Німеччини.
І треба признати, що оце їх шахрайство в значній мірі їм удалося: під час останніх виборів до парламенту мільйони запаморочених патріотичним чадом з дрібної буржуазії голосували за націоналістів, які йшли під гаслами невиконання Версальської угоди, відродження збройної сили та боротьби за визволення Німеччини з-під ярма Антанти.
Націоналісти, звичайно, не такі дурні, щоб навсправжки висувати такі завдання; вони добре розуміють, що сучасна буржуазно-поміщицька Німеччина не в силах боротися з антантівським імперіялізмом, але це брязкання зброєю потрібне було, щоб тим лекше захопити політично наївного німецького міщанина.
Коли ж поміщики, в наслідок виборів, зробились значною політичною силою, почались цілком инші балачки.
Почались хитання та торги з урядом, які ось тепер закінчились голосуванням націоналістів за репараційні законопроекти.
До представників важкої та лехкої індустрії приєднались представники великого сільського господарства Німеччини.
Німецьке велике с.-господарство дуже капіталізоване, усі галузі та частини його просякнуто та переплетено з промисловим і фінансовим капіталом, і тому інтереси німецьких поміщиків та великозаможнього куркульства (Grossbauertum) у головних лініях сходяться з інтересами великої буржуазії.
Одинока суперечність економичних інтересів німецького юнкерства та великої буржуазії полягала в справі про ціни на продукти с.-господарства, але цю суперечність недавно усунено встановленням мита на імпорт хліба до Німеччини.
Велика буржуазія йде не тільки на економичні поступки, але також і на поступки політичні: незабаром до німецького уряду мають вступити де-кілька міністрів з партії націоналістів.
Націоналісти, таким чином, виявили себе справжніми синами „неньки" Німеччини: коли довелось ділити живе її тіло, вони взяли собі найсмачніші шматки.
За винятком нечисленної групи тевтонців, усі німецькі буржуазні партії — від націоналістів до соц.-демократів — голосували за проект Дауеса, який має закріпачити Німеччину на довгі десятиліття.
Оцей єдиний буржуазний фронт свідчить про те, що, переконавшись ще раз в Лондоні в своїй міжнародній ізоляції, пануючі класи Німеччини рішили брати реванш в середині країни? через збільшення . визиску пролетарських та селянських мас.
І. Покраса.
