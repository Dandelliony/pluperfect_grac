По цукроварнях 
ЧИ ДОВГО ЩЕ ЧЕКАТИ.
(Сміл. комбінат.) Минув рік, як контрольори, які раз під судом за злочини, одержують собі спокійнісенько утримання. Дійшло до того, що один з них почав турбуватись про 50 відс. надбавки за невирахуваний час, які він раніш одержував. Бачте цілу добу він жде суду, а робітничий день 6-8 годин. Утримання гарне, чому б ще й надбавки не одержать. 
Коли ж цю справу розберуть, та чи довго ці дармоїди будуть одержувати гроші, що кладуться на кожен хунт цукру. Чекаємо відповіді. Нетерплячий. 
ГОСКОМІСІЄ ПІДТЯГНИСЬ!
(Райгородська цукроварня). 
На загальному зібранні членів спілки 22 серпня ухвалено притягти до суду господарників, що затримали одержання з зализниці медикаментів для робітників саме тоді, коли амбулаторія заводу немає чим лікувати робітників. 
Сталось так почасти і через те, що держкомісія при амбулаторії байдикує собі, а завком вчасно не зробив на неї натиску. 
Зібрання ухвалило покласти на обов'язок госкомісії збільшити працю.