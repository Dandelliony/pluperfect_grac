Тов. Фіммен у Москві
Т. ФІММЕН ОГЛЯДАЄ МІСЦЯ УВЯЗНЕННЯ.
МОСКВА, 11-IX. 12-го генеральний секретар Інтернаціоналу федерації транспортників Фіммен в супроводі начальника Головного Управління місць увязнення та представника Профінтерну оглянув московські вязниці. Фіммен надзвичайно зацікавився радянською системою виправлення шляхом культурно-просвітнього трудового впливу. Фіммен балакав з самими вязнями. Фіммен підкреслив, що все, що він бачив глибоко його вразило. Радянські місця увязнення не можна порівнювати з вязницями буржуазних держав. Там заарештований не людина, а нумер. Обставини і режим радянських місць увязнення такі, що дають таке вражіння, ніби то з людиною трапилось нещастя, але вона, перебуваючи в увязненні, лишається людиною. Едо Фіммен розповідав про страхіття польських вязниць, де мучаться комуністи.
ВІДПОВІДЬ ТОВ. ФІММЕНА НА ЗАПИТАННЯ ЦЕНТРАЛЬНОГО КОМІТЕТУ ЗАЛІЗНИЧНИКІВ.
МОСКВА, 12 — ІХ. На засіданні ЦК спілки залізничників Фімменові зроблено було багато запитань, На запитання про план Дауеса Фіммен відповів, що останній безумовно означає страшенну катастрофу для трудящих Німеччини Здійснення плану Дауеса спричиниться до скорочення зарплатні та до збільшення безробіття. Постраждає не тільки німецький, але й всесвітній пролетаріят. На запитання про безробіття серед транспортників в світовому масштабі Фіммен відповів, що справа про безробіття серед транспортників стоїть досить гостро в Англії, Голандії, Бельгії, Франції, де безробіття охоплює від 10 до 50 % робітників транспортників. На запитання, як він дивиться на виключення революційних робітників з Амстердамського Інтернаціоналу, Фіммен відповів: „Я - за єдність професійного руху. Ясно, що я проти виключення революційних спілок, і вважаю конче потрібним з цим боротися". На запитання, як він ставиться до пропозиції Комінтерну про утворення єдиного Інтернаціоналу профспілок, Фіммен заявив: „Єдиний конгрес абсолютно потрібний, і як що його буде скликано, то це дійсно може призвести до єдности. Але цей Конгрес треба найретельніше підготувати. Такий конгрес повинен бути останнім акордом, який міг би призвести до рішучих заходів у боротьбі за єдність. Як що поспішити зі скликанням цього конгресу завтра, або післязавтра, то нічого, крім скандалу й лайки не буде. Зі скликанням такого конгресу не треба квапитись, щоб як раз не трапилось протилежна тому, чого бажають російські спілки. На запитання як він дивиться на англійський робітничий уряд Фіммен сказав; „Робітничий уряд Англії є завісою, за якою буржуазія оброблює свої справи. Цей уряд навіть при всьому своєму бажанні не зможе нічого зробити, бо він є прикажчиком капіталістів. Для робітничого руху цей уряд принесе величезне розчарування, зробить те, що робітники Англії підуть вліво, й розум ,їх проясниться.