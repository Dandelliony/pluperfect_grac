Організаційні моменти в житті колективів.
Збільшення кількости колективів, яким характеризуються останні два роки, вимагає від нас найпильнішої уваги і цілої системи продуманих форм допомоги. 
Треба підійти до колективів і допомагати їм в такий спосіб, щоб той потяг до колективізації, який помічається серед незаможників і середняків, дав як найкращі наслідки. Врешті найкращий засіб заохотити населення до колективної праці — це показати економичну доцільність колективізації, і це в однаковій мірі торкається тих, що працюють у колективі, як і тих, що мають намір тільки колектив заснувати. Значить, в цьому, переважно, полягає зміцнення існуючих колективних організацій і поширення колективного руху надалі. 
Справа організації колективного господарства, взагалі, дуже нова й мало розроблена як з теоретичного, так і з практичного боку. Разом з тим, колектив своєю організацією значно відріжняється від окремого дрібного селянського господарства, і через те членам колектива часто — густо доводиться на досвіді переконуватися, що ті організаційні заходи, яких вони вживали в своїх господарствах, не придатні в колективі. 
Будучи великим господарством, колектив відріжняється і від капіталістичного господарства, а разом дає певні переваги і перед капіталістичним і перед індивідуальним трудовим господарством 
Зупинимось тільки на окремих моментах. При складанні організаційного плану колективне господарство для даної площі має певну більш-менш постійну кількість робочих рук, яку повинен використати в господарстві. Як правило, ця кількість робочих рук така значна, шо дає великі можливости для інтензифікації господарства. Цим колективне господарство відріжняється від капіталістичного господарства, чи культгоспа, які набірають робітників в міру потреби. Це ж явище примушує використати робочі руки в колективі як найкраще, в залежности від його ресурсів та місцевих умов. 
Коли колектив організовано на грунті цілковитого усуспільння землі, живого й мертвого реманенту, то такий колектив матиме значні збереження на худобі й машинах. Але часто трапляються випадки, коли члени колектива, об'єднавши свою землю для спільного обробітку, залишають кожний в своєму персональному користуванні ту худобу й машини, які мали до організації колектива. Ясно, що така форма організації не дає тієї користи, яка можлива при повному об'єднанні всіх засобів виробництва. Велике значіння в роботі колектива має його розмір. Є певні межі в розмірах земельної площі, які при даних господарчих, умовах є найвигідніші для членів колектива, і зменшення або збільшення їх впливає на саме господарювання. Ці розміри ніколи не слід встановлювати зарані, згори бо вони визначаються цілою низкою місцевих умов, серед яких головнішими є: ступінь інтензивности господарства, напрямок продукції, наближення до великих ринків та инші. 
Організація праці в колективах має також величезне значіння в роботі колектива. Ми не будемо торкатися тих невеличких досвідів в організації праці, які дала нам коротка історія колективного руху, а скажемо тільки, що й тут все залежить, пере важно, від запасу живої людської сили в колективі, його складу по віку, полу, працездатности. Треба також завжди використовувати силу високої кваліфікації в її безпосередньому призначенні, щоб досягти найбільшої продуктивности праці кожного члена колектива. 
Не можна в газетній статті охопити всі ті моменти в роботі колектива, які як найбільше впливають на наслідки колективної праці. Розгляд цих питань в ширшому обсягові примусив би нас зупинятись на таких окремих питаннях, як забезпечення худобою, машинами, організація росподілу в колективах і т. и. 
Нам хотілося тільки ще раз підкреслити, що організація колективного господарства, як справа нова й складна, вимагає найпильнішої уваги і найближчої участи агроперсоналу, сільсько-господарської, кооперації та инших організацій, що звязані з колективами. 
Економичні умови примушують певні верстви села об'єднуватися в колективи, шукаючи порятунку в безпорадних господарчих обставинах. Цей рух — це явище величезного політичного й економичного значіння для робітничо-селянської влади.
Але цей рух, на чолі якою иноді стають люде несвідомі, або навіть ворожі ідеї колективізації, часто несвідомо або свідомо дискредитується в очах широких верств селянства. Першим покажчиком життєздатности колектива, першою запорукою його розвитку є вдала його організація, а через те і членам колективів і державним та партійним організаціям на місцях треба придивлятись до організаційних форм наших колективів, виправляти їх хиби, скеровувати на правильний шлях і рішуче усувати від справи тих, хто з тих чи вищих причин колективний рух гальмує й дискредитує.