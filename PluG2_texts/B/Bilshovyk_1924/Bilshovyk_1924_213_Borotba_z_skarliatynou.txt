Боротьба з скарлятиною
ЗАСІДАННЯ ОХМАДИТУ
Третього дня відбулось засідання комісії охмадиту секції охорони здоровля Міськради. В засіданню приймали участь всі лікарі, що працюють в дитячих установах Губвідділу охорони здоровля і Соцвиху. На порядку денному стояли: доклад губкомісії допомоги дітям про її діяльність і доклад лікаря Фількенштейна про стан пошести скарлатини і засоби боротьби з нею. 
По першому питанню засідання визнало роботу Губкомісії допомоги дітям правильною, зазначивши успішність її спільної роботи з гуртками друзів дітей. 
Другим питанням порядку денного був доклад лікаря Фількенштейна про скарлатину, в якому він докладно охарактеризував скарлатину з наукової точки зору, головним чином на заходах боротьби з нею. В результаті жвавого обміну думок, засідання виробило такі практичні заходи. З метою попередити поширення пошести скарлатини серед дітей зменшити прийом дітей в рентгенівській лікарні на Подолі, при чому при прийомі негайно розподіляти дітей по кабінетам, не допускаючи скупчення їх в одному помешканню. 
Усім дітям кожен день повинна мірятися температура. В закритих дитячих будинках Губвідділу охорони здоровля і Соцвиху категорично заборонено вхід і вихід стороннім особам. У відкритих дитячих будинках також ухвалено вжити усіх заходів, щоб не пускати сторонніх осіб в ці будинки. 
Домоуправління тих будинків, діти з яких приходять в дитячі установи, повинні кожен день ранком давати в дитячі установи в:домости про те, чи є в зазначеному будинку скарлатинозний хворий чи ні. У випадку, коли скарлатинозний хворий є в помешканню дитини з дитбудинку, таку дитину заборонено приймати в дитячі установи. Коли ж скарлатинозний хворий є в иншому помешканню будинку, то негайно туди повинен командируватись лікарь, який на місці повинен вияснити, чи можна пускати дітей з цього будинку в дитячі установи. 
По питанню, чи мають право консультаційні лікарі дитячих установ Губвідділу охорони здоровля і Соцвиху обслуговувати дітей на дому, ухвалено дозволити їм переводити цю роботу, але в випадку, коли буде хворий підозрілий по скарлатини, негайно повідомляти санітарного лікаря.
КІЛЬКІСТЬ ЗАХОРУВАНЬ ЗА 17-е ВЕРЕСНЯ.
Київськими Райсанбюро зареєстровано за 17-е вересня в Центрально - Ленінському районі 8 випадків захорування скарлатиною, в Раковсько - Святошинському 3, Деміївському 9, Січневого Повстання і Соломенському 7 і Подольсько - Куренівському 3, а разом З0. За той же день прочитано 14 санітарних лекцій, переведено санітарних обслідувань 70 і ізоліровано здорових 24.
СКАРЛАТИНОЗНА ЛІКАРНЯ НА ПОДОЛІ.
Губвідділом охорони здоровля приступлено до реорганізації лікарні кол. Зайцева на Подолі (по Кирилівській вул. ч. 69) для прийому скарлятинозних хворих. Усіх сомотичних (незаразних) хворих переведено в инші лікарські установи Губвідділу охорони здоровля. З початку в скарлатинозній лікарні буде організовано 50 скарлатинозних ліжок, але поступово кількість скарлатинозних ліжок буде доведена до 100. Лікарня ця пристосовується для обслуговування виключно скарлатинозних хворих і почне функціонувати з 23-го вересня.
В ЖОВТНЕВІЙ ЛІКАРНІ.
Губвідділом охорони здоровля закінчується устаткування в Жовтневій лікарні четвертого скарлатинозного відділу на 100 ліжок. Новий відділ почне функціонувати з 25-го вересня.
В БІЛІЙ ЦЕРКВІ.
За відомостями, одержаними Губвідділом охорони здоровля з Білої Церкві за час з 12-го по 15-е вересня в місті зарегістровано 10 випадків захорування скарлатиною.