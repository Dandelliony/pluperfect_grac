БЕРЕЗІЛЬ НА СЕЛІ.
«Березіль» широко роскинув роботу по селах. 
Гастролі 3-ої майстерні по Правобережжю, відкриття нової майстерні в с. Березні, праця майстерні в Баришполі - встановлюють єдиний міцний, мистецький революційний фронт — сполучений кріпкими бойовими дінамичними гаслами і завданнями. 
Осередки „Березіля" руйнують байдужість і розбивають хатню політику. Березільці збирають лави молоді й разом йдуть в наступ на фортеці — недовірря скептицизму, на темних, упертих старовірів. 
Йдуть не за промовами, не на трибуну, а з газетами, з журналами — по хатах, по кутках, по глухих, запліснявілих кутках. 
Втягають в рух, будівництво, боротьбу, організацію всіх. 
В селі Березні (досвідча станція сельтеатру) — йде активна культробота через закладений там осередок МОБ'у. 
«Березіль» з Березні ( Білоцерківський пов) встановив тісний контакт з Райячейкою м. Голодарки. Через Гайячейку відкрито три нових драмгуртка в с.с. Мичайловці, Петрушівці і Гайворонах. 
При Березенському угрупованні „Березіль“ — організовано режлабораторію, яка має підготувати агіткеровника, свідомого провідника агітзавдань. Безперечно, ця лабораторія не може підготувати свідомого режисера. 
В майстерні с. Березні готуються до постановки «Гайдамаки». 
Ведеться підготовча робота до свята Жнив.
В роботу втягнені демобілізовані червоноармійці. Березіль, крім театральної роботи, веде культроботу в инших напрямках. 
Треба розбуркати, втягти масу. 
Центральні хати-читальні не відвідуються усім селом - нерухомі, пасивні, неграмотні не йдуть до хат-читалень. 
По ініцятиві керовника — село розбивається на куткові хати читальні (три чотирі хати об’єднуються на читання газет і журналів). 
Виділяються читачі, які збирають слухачів — це перший твердий крок до самоосвіти, до розвитку самодіяльности — перша допомога зовні. 
Ця робота зараз в стадії організації. Є надія на швидкий розвиток її.
Перші кроки піонерів мусять повести за собою планову роботу.
