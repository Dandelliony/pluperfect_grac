Утворення Бухарської Радянської республіки.
БУХАРА. 22-ІХ. Всебухарський з'їзд Рад одностайно ухвалив перетворити Всебухарську Народню Соціялістичну Республіку в Бухарську Радянську Соціялістичну Республіку зі вступом до СРСР. Постанову зустрінуто бурхливими оваціями всіх депутатів, що довго не втихала. Одностайно ухвалено постанову про розмежування Бухари за національно-територіяльними ознаками з тим, щоб узбеки Бухарської Республіки увійшли до складу в нове утвореного Узбекстану, а туркмени до складу Туркменестану.
ТЕЛЕГРАМА КАЛІНІНА БУХАРСЬКОМУ З'ІЗДУ РАД.
МОСКВА, 25 вересня. ВЦВК за підписом т. Калініна надіслав Всебухарському Курултаю Рад таку телеграму: «ВЦВК шле привітання 5-му Всебухарському з’їзду Рад і поздоровляє трудящих Бухари з урочистим днем перетворення Бухарської Народньої Республіки у Радянську Соціялістичну Республіку. ВЦВК висловлює непохитну упевненість, що утворенням Бухарської СРР буде закладено тверду підвалину до об’єднання всіх пригноблених національностей Сходу й входженню їх до СРСР».