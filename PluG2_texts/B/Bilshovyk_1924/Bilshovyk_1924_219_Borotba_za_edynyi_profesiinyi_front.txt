Боротьба за єдиний професійний фронт.
ОДВЕРТИЙ ЛИСТ ЦК АНГЛІЙСЬКОІ КОМПАРТІІ.
ЛОНДОН, 23-IX. ЦК англійської компартії звернувся з одвертим листом до делегатів конференції робітничої партії, де зазначається, що конгрес тред-юніонів у Гулі є кроком наперед в справі об'єднання робітничого руху й конференція робітничої партії повинна піти за прикладом Тульського конгресу. „Робітничий уряд, — говориться в листі, — мало зробив для робітничої класи і провадить імперіялістичну політику за вказівками капіталістів". Компартія закликає конференцію робітничої партії примусити уряд почати негайну боротьбу за збільшення зарплатні, організувати допомогу безробітним, перевести закон про оподаткування капіталів, націоналізацію, підтримати англо - радянський договір, відокремитися від соціялістів і контр - революціонерів, що провадять атаку проти російської революції в грузинській справі. Англійський пролетаріят повинен підтримати колоніяльні народи в боротьбі за незалежність. Лист суворо засуджує постанову робітничої партії, що забороняє на виборах висувати комуністів кандидатами від робітничої партії. Компартія закликає делегатів конференції примусити виконком робітничої партії дозволити вступ до партії комуністам на однакових правах з иншими членами.
ДЕЛЕГАЦІЯ, ЯКА ВИВЧАТИМЕ СТАНОВИЩЕ СРСР.
ЛОНДОН, 23-ІХ. Генеральна Рада конгресу профспілок призначила окрему делегацію для подорожі до СРСР, на закликання ВЦРПС, щоб вивчити професійний рух, політичне, соціяльне і промислове становище СРСР. Подорож розраховано на 6 тижнів. До делегації увійдуть: Герберт Сміт, — од шахтарів, Парсел — од мебельщиків, Бромлей — од машиністів і кочегарів, Бентілет — од транспортників, Джон Тернер — од прикащиків і Фіндлей — од закройщиків. Бромлей є секретарем генеральної ради тред-юніонів. Парсел був головою Тульського конгресу. Бромлей і Парсел відомі як прихильники лівого крила, Тернер — старий анархист — приятель Крапоткіна.
ПРОФРУХ У ФРАНЦІІ.
ПАРИЖ, 22-ІХ. У відповідь на пропозицію комітету унітарної конфедерації, комітет реформистської конфедерації ухвалив заслухати доклад представника унітаристів в справі єдности професійного руху. Докладачем був Поре. Доклад збори вислухали мовчки. Після ж того, як Поре пішов, почалася жвава дискусія. Під тиском секретаря генеральної конфедерації Жуо комітет ухвалив додержуватися постанов паризького конгресу генеральної конфедерації. Ці постанови передбачають відмовлення від участи в організації ріжних мішаних конгресів і не визнають жадної професійної організації по-за генеральною конфедерацією праці. Комітет ухвалив також, щоб питання про засоби до відновлення єдности профруху вирішив наступний конгрес генеральної конфедерації, що відбудеться через рік.