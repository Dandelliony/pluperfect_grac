Червоний суд.
ЗА ЗЛІСНЕ НЕВИКОНАННЯ ДОГОВОРУ – РОЗСТРІЛ.
Лісопромисловець Крикунов у 1922 р. взяв у Київського Губраднаргоспу в оренду лісопильню, що незабаром і почала працювати. Управління Укрмахортресту склало з Крикуновим договір на приставку трестові 30.000 ящиків для махорки. За рахунок цього договору Укрмахортрест дав Крикунову аванс в 450.000 карб, грошзнаками 22-го року, але Крикунов приставив Махортрестові тільки 9.586 ящиків і на цьому підставку припинив, покликаючись на те, що через швидке падіння курсу радзнаків собівартість ящиків не відповідала сумі, зазначеній у договорі. Склав Крикунов з махортрестом і другий договір на виготовлення з матеріялів Махортресту 20.675 ящиків і також злісно ухилився від його виконання. В червні 1923 р. Крикунов склав з Махортрестом третій договір про приставку йому 6.000 ящиків і також злісно ухилився від його виконання. Він погодився з колишнім завідуючим матеріальними складами 5-ї Держмахорфабрики. 3. Фрідом і обидва вони склали два акти на 3.750 ящиків, що їх, немов би то приставив Крикунов зазначеній фабриці. Ці акти Крикунов подав до комерційного відділу правління Махортресту, який на підставі цих актів і видав йому аванс. За складення цих актів Крикунов дав Фріде хабара в сумі 7.500 карб. грошзнаками 23-го року. 
Губсуд під головуванням т. Мірнова, зважаючи на щире каяття Фріде перед судом, на його революційні послуги, а також на те, що він вперше вчинив злочин, був недосвідченим і довірчивим, засудив його до умовного позбавлення волі суворою ізоляцією на 3 роки зі строком випробування на 5 років, а Крикунова — до вищої міри покарання — розстрілу з конфіскацією всього майна.
ШУКАЧІ ПОЖИВИ В КООПЕРАЦІІ.
У першому участкові нарсуду розглянено справу, що має велике громадське значіння, — позов кол. членів 1-ї будівельної кооперативної артілі до правління артілі, щоб воно видало їм «дивиденди» за роботу в артілі відповідно до кільк. паїв. Суд мусив розв’язати, основне питання, чи можуть бути в промислових кооперативних організаціях «дивіденди»? Від розвязання цього питання, звичайно, залежала доля низової пром. кооперації. Коли б суд задовольнив цей позов, то утворилось би таке становище, що при ньому кооперативні організації перетворились би в щось подібне до маленьких акційних товариств. Після довгого, уважного розгляду справи Нарсуд 1-го участку випростав кооперативну лінію. У мотивованій постанові суду зазначено, що в основу довий прінціп; усякі вимоги, щоб одержати зиск кооперативного законодавства покладений труна пай, — не протизаконні спроби кооперативних куркулів звести кооперацію з її простого шляху. Суд став на захист кооперативного принціпу і авторитетно роз’яснив, що в кооперації нема місця для того, хто шукає зиску на пай. Позову трьох шукачів легкої поживи, не задоволено. З постанови Нарсуду виразно випливає одне: кооперація — це справа трудящих; шукачам дивідендів на капітал у кооперації місця нема й не буде.
СУДОВА ХРОНІКА. ЗАПРОВАДЖЕННЯ В ЖИТТЯ ЦПК.
Телеграфом одержано повідомлення, що ВУЦВК затвердив проект Цівільного Процесуального Кодексу. Запровадження в життя в УРСР цього Кодексу, безумовно, полекшить і розвяже багато юридичних справ процесуального характеру, бо вузькі рамки інструкції НКЮ про основні норми цівільного процесу не давали часто відповідів на багато досить актуальних питань. З'окрема Кодекс значно зменшить розмір судових зборів. Це також має велике значіння, щоб радянський суд міг ширше й глибше обхопити цівільну правову практику.