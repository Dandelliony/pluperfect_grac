Хроніка
ПІЛЬГИ ПО ЄДИНОМУ С.-Г. ПОДАТКОВІ
Губвиконком поширив для Малайської округи та для районів чинности Чернигівської таблиці оподаткування Київської округи пільги, зазначені в § 25 декрету про єдиний сільсько господарський податок на господарства з землезабезпеченістю на їдця не більше 3-х десятини. 
Господарствам усіх инших районів Київщини, які не мають худоби, що підлягає оподаткуванню, з землезабезпеченістю від 0,5 дес., але не більше 0,75 дес. на їдця, надано знижку в 50 під.:, з податку та місцевої до нього надбавки. 
Господарствам з одною коровою, без иншої худоби, що підлягає оподаткуванню, надано знижку відповідно до пересічного оподаткування окладної десятини господарства і пропорційно кількости землі від перерахунку корови.
В ГУБКОМВНУТОРГУ.
Хліботорговельні операції. Київським Губкомвнуторгом одержано роспорядження центру, згідно якому всі організації, які в цьому році позбавлені права самостійного переведення хлібних заготовок не мають також права переводити хліботорговельних операцій. Губкомвнуторг повинен рішуче забороняти і припиняти участь згаданих організацій в хліботорговельному Обігу.
Хлібні заготовки Цукротресту. В звязку з тим, що державні та кооперативні організації, що орендують млини мають право на самостійну заготовку хліба для млинів, Губкомвнуторг дав дозвіл київської філії Цукротресту заготовити 250.000 пудів зерна для своїх млинів.
Заготовка експортної сировини на Київщині. По відомостям Губкомвнуторгу державними і кооперативними організаціями Київщ. з початку року заготовлено таку кількість експортної сировини: щетини 3.750 дуд., кінського волосу 1052 пуди, пуху та пірря 5.784 п. З згаданої кількости щетину було заготовлено виключно державними та кооперативними заготовителями. 
Пух та пірря в значній кількости (40%) було заготовлено приватніми заготовителями. Кінське волосся на 70% також попало через приватніх осіб.
КИІВСЬКА ДЕРЖАВНА ОЩАДНА КАСА.
На 1 вересня у Київа функціонувало 6 міських філій ощадної каси, 12 філій при поштово-телеграфних установах, З0 посередницьких і З каси при залізницях. По округах нараховується 21 поштово-телеграфна ощадна каса. Зріст внесків в ощадні каси все збільшується. Так, на 1 квітня вільна готівка в ощадних касах складала 167 тисяч карбованців, на 1 червня 176.000 карб., на 1 липня 182.000 і на 1 серпня 270.000 карб. 
Крім загальник операцій, що переводять ощадні каси по всіх міських філіях по згоді, з комунівідділом переводиться прийом грошей за комунальні послуги, тобто світло, воду, каналізацію. В найближчі часи по всіх філіях ощадних кас будуть переводиться операції по страхуванню життя, майна, будівель, худоби та засівів.
В ГУБЗЕМУПРАВЛІННІ.
Бюджетне обслідування, Губземуправління закінчує розробку бюджетного обслідування окремих селянських господарств та с.-г. колективів. Обслідування переводиться виборочним методом. Матеріяли обслідування будуть надруковані для широкого користування.
Труди досвідних станцій. Після десятирічної перерви вийшли труди Радомишльської досвідної станції. Зараз друкуються труди Уманської, Миронінської, Білоцерківської та Київської краєвої досвідної станції. Висновки праць будуть популярізовані і росповсюджені серед селянства Київщини. Треба зазначити, що останній період роботи досвідних станцій визначився цікавими матеріалами що до поліпшення техники сучасного сільського господарства.
План весінньої засівкампанії. Губземуправління завчасно приступає до складення весінньої засівкампанії. В звязку з недородом ярових хлібів голошу увагу буде звернуто на постачання селян насінням ярових культур. Буде також закуплено велику кількість гатункового вівса на Курщині.
Губфонд колективів. Цими днями в Губземуправлінні відбудеться засідання комісії по організації губернського фонду сільсько-господарських колективів. У засіданні візьмуть участь представники державних, кооперативних та господарчих установ.
В Т-ВІ СПРИЯННЯ ЛІКВІДАЦІІ НЕПИСЬМЕННОСТИ.
Тиждень допомоги ліквідації неписьменности, який мав відбутися цими днями відкладено. Згідно з роспорядженням з Центру тиждень мав відбутись в перший числах жовтня.
Організаційна структура Т-ва. На останньому засіданні Т-ва Сприяння Ліквідації Неписьменности ім. Леніна остаточно вироблено таку організаційну структуру товариства. На чолі т-ва стоїть правління, яке має свої відділи (бюро т-ва) в робітничих районах міста при Райпаркомах. 
На правах відділів Правління буде організовано бюро т-ва-при Губпосекрі та бюро т-ва при Центральній Контрольній Комісії Житлової Кооперації.
Кошти т-ва. За останній місяць кошти товариства складають 1.700 карб 03 коп. З цієї загальної суми 1538 карб. 16 коп. складають членські внески, 28 карб. 25 коп. пожертви (за місяць) та 13.362 коп. прибутки за видану літературу. 
За серпень з коштів т-ва було витрачено 468 карб. 88 коп. на утримання лікпунктів.
В КОМУНВІДДІЛІ, ДЕНАЦІОНАЛІЗАЦІЯ БУДИНКІВ.
1-го вересня закінчився згідно з Декретом про денаціоналізацію будинків термін приймання Комувідділом заяв від власників будників про їх денаціоналізацію. Всього прийнято коло 700 заяв, які зараз упорядковуються. Багато з тих, що подали заяви, не представили всіх потрібних документів, а тому розгляд таких справ гальмується до внесення всіх документів.
НА ТОВАРОВІЙ БІРЖІ. ОРГАНІЗАЦІЯ БАКАЛІЙНОІ СЕКЦІІ.
15-го вересня відбулась нарада членів Біржи - учасників бакалійної торговлі для розгляду питань про координацію державної та кооперативної бакалійної торговлі. 
Головою наради тов. Введенським та иншими було відмічено, що на цю галузь торговлі звернуто мало уваги з боку відповідних органів.
Після жвавих дебатів ухвалено організували при Товаровій Біржі продуктово - бакалійну Секцію. Обрано тимчасове Бюро, якому доручено виробити план організації Секції, а також відмічати найнегайніші заходи для урегулювання торговлі.