Червоний суд.
ВБИВСТВО Й ПІДПАЛ.
Підсудній Марії Наратковій 19 років. Жила вона раніш у Катеринославі, де й скінчила гімназію. Поступити на службу не вдалося. Мусила почати спекулювати. З осени 1922 р. вона їздить по ріжних місцях провінції й обмінює речі. Урешті сподобалось їй містечко Монастирище Уманської окр, і вона гам оселилась Спекуляцію залишила. Взялась за шиття і так заробляла кошти до життя. 
У січні 1924 р. з Наратковою познайомився місцевий мешканець Іванченко, що мав безшлюбну жінку і троє дітей. Жив він у передмісті Монастирища — Новомісті Іванченко став залицятись до Нараткової. Між ним і жінкою почалися сварки. Скінчились вони тим, що в лютому Іванченкова жінка з дітьми пішла від нього, і зараз же після цього Нараткова перейшла до Іванченка в Новомісто. Але більшу частину дня вона була в Монастирищі, шила і тільки на ніч приходила до Іванченка. Через це між ними часто траплялись сварки і скінчилися скоро кривавою драмою. 
11 березня, коли Нараткова поверталася ввечері до дому з містечка, Іванченко, лежачи на печі, почав сваритись. Сварка набрала такого гострого характеру, що Нараткова, дуже розсердившись, схопила сокиру й кілька разів ударила нею по голові Іванченка. Він упав з печи і тут же помер. Нараткова наклала на труп соломи, овечої вовни, подушку і почала забирати з скрині речі Іванченка. За два рази вона перенесла їх до погребу своєї колишньої кватирної хазяйки. Щоб заховати кінці злочину, вона повернулась пізно вночі втретє, облила труп Іванченка гасом, підпалила солому, замкнула двері на замок і пішла на свою стару кватирю. 
Цього разу її зустріли два місцеві мешканці і зразу запідозрили її, що вона вбила Іванченка й підпалила його труп. На допиті вона призналася про обидва злочини, але заявила, що вбила Іванченка не навмисне і не мала ніякої корисної мети. Те саме вона казала й на судовому слідстві, пославшись на великі домашні сварки. 
Губсуд засудив Нараткову до позбавлення волі з суворою ізоляцією на 13 років. 
3-к.
СУДОВА ХРОНІКА. ЗАТВЕРДЖЕННЯ ВИРОКУ.
Касаційної скарги 15 циган, що з них 12 було засуджено за розбишацтво до розстрілу, Найвищий Суд не задовольнив, за вирятком скарги Петра Сердюченка. Вирок про нього скасовано через те, що не з'ясовано його віку, його справу розглядатиметься вдруге.
На підставі 85 статті Кар. Код
Вчора в Губсуді почався розгляд справи по обвинуваченню проф. Гулак-Артемовського, колишн. священика Добровольського та хлібороба Петляшенка в участи в одному з ліквідованих петлюрівських Повстанкомів Правобережжя. Визнав себе винним один Добровольський. Звіт в цій справі буде подано в найближчому числі газети.