Відкриття конгресу англійських тред-юніонів.
На цей раз конгрес англійських профспілок набірає особливого значіння не тому, звичайно, що цьогорічний конгрес відзначав дату сто річного існування англійського тредюніонізму, але тому, що за останній рік англійські тред-юніони виявили себе, до певної міри, як ліве крило Жовтого Амстердамського Інтернаціоналу. Цей конгрес зосередить на собі увагу всіх тих, що цікавляться міжнароднім робітничим рухом та, зокрема, тими процесами, які відбуваються в професійному рухові робітничого класу всього світу. 
Як відомо, англійські тред-юніони виховували робітничу класу Англії на угодовстві з буржуазією та на байдужости в політиці. Власне кажучи, англійські тред-юніони зробилися через скілька довгих років свого існування справжньою підпорою англійського капіталізму. Але за останні роки, починаючи, головним чином, з кінця імперіялістичної війни, все більше та більше прокидається політична активність у робітничих масах Англії. Ця активність відбивається й на професійному рухові, мас певне виявлення в житті тред-юніонів. 
Звичайно, поки що не можна говорити про організований і сформований революційний рух серед англійських тред-юніонів. Проте, цей рух раз-у-раз виявляється і визначається певними політичними акціями цілих груп, а иноді й вождів, що не бажають втратити довір'я англійської робітничої класи. 
Отже, з цього погляду нинішній конгрес тред-юніонів найкраще познайомить нас з тем співвідношенням ріжних сил, що виявляють себе в професійному рухові Англії та відкриють перед нами перспективи дальшого процесу лівіння англійських робітників. Що цей конгрес дійсно цікавий з цього погляду, можна судити по тій промові, яку проголосив після відкриття конгресу голова Персель. Як відомо, Персель належить до тих, що складають ліве крило в Амстердамському Інтернаціоналі. Персель, разом з иншими представниками Амстердамського Інтернаціоналу, на останньому конгресі Амстердаму вимагав утворення єдиного фронту з російськими профспілками. Отже, промова Перселя надзвичайно цікава й варта того, щоб на ній зупинитися. На початку-ж треба попередити ваших читачів, щоб вони від Перселя не сподівалося послідовної революційности в своїх поглядах. Насамперед сам Персель, що виступає від імени революційно активніших членів англійських тред-юніонів, сам правіший, ніж згадані члени тред-юніонів, та й ті члени тільки стають активними, але до послідовного революційного шляху ВОНИ всі не дійшли. Через те вся промова Перселя визначається внутрішніми протиріччями, протиріччями між бажаннями й методами в переведенні цих бажань у життя. Та й ці бажання досить помірковані, але коли порівняти їх з тими поглядами, що панують серед керуючих кол Амстердаму, вони здаються до певної міри революційними. Персель відзначив, як величезне досягнення робітничого уряду й робітничої партії Англії, англо радянську угоду, й попереджаючи про можливий спір з боку буржуазії, закликає робітничу класу всіма силами добиватися ратифікації цієї угоди. При цьому Персель вихвалює Радянську країну і той поступ, який вона зробила в своєму економичному розвиткові, не зважаючи на чималу кількість її ворогів і величезну боротьбу; що вони провадили проти неї. Що-до наслідків союзницької конференції в Лондоні, то Персель виступає проти плану Дауеса, заявивши, що він впаде тяжким тягарем на плечі німецької робітничої класи, в той час, як буржуазія продовжуватиме багатіти, як вона багатіла й досі. Персель закликає англійських робітників перенести ввесь репараційний тягар на плечі німецької буржуазії. Власне кажучи, коли ми беремо зазначені два пункти з промови Перселя, то виходить, що Персель займає досить виявлену революційну позицію. Але вся непослідовність, вчасне кажучи, опортунізм Перселя полягає в тому, що він поруч з таким відношенням до російської й німецької проблеми визнав робітничий уряд Англії, як єдиний чинник розвивання соціальних проблем англійської робітничої класи. Хіба не англійський робітничий уряд ухвалив план Дауеса і таким чином спільно з усією світовою буржуазією закріпачує німецьких робітників? Хіба не той самий Персель росказує про надзвичайно тяжкі умови, в яких первбувають індійські робітники? Хіба не він нагадує про один мільйон безробітних? Хіба не він же визнає , що не зважаючи на перехід політичної влади в де-яких країнах до робітничих партій, „економична сила світового капіталізму зміцнюється, сила грошової аристократії підкорює собі ввесь світ, все суспільство". І не зважаючи па всі ці визнання, Персель кличе до підтримки робітничого уряду Англії і звязує всі соціяльні проблеми Англії з робітничим урядом, який, мабуть, має їх поступово переводити в життя. В цьому виявляється характеристика цього лівого представника Амстердаму й цілого лівого руху англійського тред-юніонізму. Проте, ці ліві настрої є дуже симптоматичними, вони свідчать про зріст інтернаціональної солідарности серед англійської робітничої класи, про повільне, але певне наближення до тих шляхів, які єдино можуть англійську робітничу класу, а нею й робітників усього світу, звільнити від капіталістичного визиску. Ми певні, що на самому Конгресі тред-юніонів ці процеси шукання революційного виходу з капіталістичного тупика виявляться ще з більшою яскравістю.
