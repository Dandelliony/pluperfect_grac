Вступ Німеччини до Ліги Націй
ФРАНЦУЗЬКА ПРЕСА ПРО ПРИЙОМ НІМЕЧЧИНИ ДО ЛІГИ.
ПАРИЖ, 23-ІХ. На погляд офіціозу „Котідьєн”, з яким погоджується й решта преси, Німеччину буде прийнято до Ліги Націй. Майже вся французька преса вважає за бажаний вступ Німеччини до Ліги. „Фігаро" заявляє, що німецький уряд може зрозуміти як початок ліквідації Версальського договору те, що Німеччину буде прийнято до Ліги. Як повідомляє берлінський кореспондент „Журналь", німці хотять зафіксувати, що на випадок польсько-радянського конфлікту їх не буде примушено допомагати полякам.
ПЕРЕГОВОРИ БЕЛЬГІІ З НІМЕЧЧИНОЮ.
БЕРЛІН, 24 IX. — Переговори про економичні стосунки між Німеччиною й Бельгією тяглися в Берліні, майже, весь минулий тиждень. Бельгійська делегація виїхала до Брюсселю для докладу бельгійському урядові про наслідки переговорів. Переговори буде відновлено 15 жовтня. 
НІМЕЦЬКА ПРЕСА ПРО ВСТУП НІМЕЧЧИНИ ДО ЛІГИ НАЦІЙ.
БЕРЛІН, 23-го вересня. Урядова преса особливо підкреслює, що уряд принціпово готовий вступити до Ліги Націй. Як каже «Берлінер Тагеблат», Німеччина офіційно вдасться до Ради Ліги з клопотанням прийняти її в члени через кілька тижнів. Орган центру «Германія» також говорить про майбутній вступ Німеччини до Ліги. «Форвертс» висловлює незадоволення з приводу постанови, що ухвалив кабінет, і застерігає від некорисної платоничної заяви, яка нез'обов‘узує можливий новий імперський уряд.