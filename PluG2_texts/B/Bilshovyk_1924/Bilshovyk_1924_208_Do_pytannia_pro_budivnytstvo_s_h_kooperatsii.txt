До питання про будівництво с.-г. коопераціі. 
(Т-во „Добробут").
В сільському господарстві України за останні півтора — два роки відбулися значні зміни: воно почало швидко відроджуватись, набіраючи поволі певних спеціальних ознак. Значно поширився клин цукрового буряка, культури тютюну, бобових і инших інтензивних культур. Відродилось в значній мірі й скотарство. 
Разом з цим помічаються зміни і в роботі сільсько-господарської кооперації, як у певному організаційному факторові селянського господарства. З універсальної-робота кооперації поволі стає спеціяльною. Замісць постачальних операцій, що раніш, мали головне, коли не виключне місце, провадиться робота над кооперуванням певних культур і галузів господарств, найбільше це помічається в скотарстві. 
Молочна кооперація на Україні почалася ще до революції в районах — Київському, Одеському й Камінець-Подільському, але значного місця не встигли ще собі завоювати: т-в всього нараховувалось де-кілька десятків. Утворено було в Київі й Молочарсоюз, що більше торгував молочними продуктами, ніж працював над збутом їх і розвитком скотарсько - молочарської справи на Правобережжі. 
В системі с.-г. кооперації на Правобережжі на початку 1922 року було до 25 с.-г. об'єднань першого щабля, що переводили кооперування молочної справи. В 22 р. засновується до десяти нових т-в; в 23 р. — до 35, на шість місяців 24 р, — до 50 і т. д. Таким чином, на І-VII 24 р. ми маємо 130 с.-г. об'єднань, що переводять молочарську роботу. Це, переважно, райони Київського Окрсельсоюзу (39 т-в), Малинського (37 т-в), Житомирського (16 т-в), Білоцерківського (14 т-в), Камінець-Подільського і Коростенського. В инших союзах Правобережжя молочна кооперація теж починає вже виникати. 
Правда, більшу частину цих т-в зареєстровано по статуту універсального сільсько-господарського т-ва, а не спеціяльно т-ва молочарського. Крім того, й ті т-ва, що їх зареєстровано, як виключно молочарські, переводять операції й инші. Але факт ухилу с.-г. кооперації на Правобережжі в бік спеціалізації залишається безперечним. І ця спеціялізація не тільки захоплює низову периферію, а й їхні союзні об'єднання. Головна робота такого союзу, як Малинський або Київський, — це молочарство. 
Цілком природньо, що таке явище, як симптом зросту організованости і збільшення товаровости сільського господарства, повинно було внести значні зміни в систему будівництва с.-г кооперації на Україні, зміни, які б сприяли розвиткові скотарсько-молочарської справи, що відограє велику ролю в господарстві селянина. 
Для цього „Сільський Господар" разом з де кількома с.-г. союзами організував Всеукраїнське т-во молочарства та скотарства під назвою „Добробут”. 
В члени т-ва „Добробут" входять пайщиками лише „Сільський Господар", с.-г. союзи, т-ва та колективи, як спеціальні, так і універсального типу. Цьому т-ву „Сільгосподар" передає свій апарат молочарського відділу з його активом і пасивом, щоб таким чином з самого початку допомогти т-ву своїми коштами, досвідом і апаратом. 
Завдання об'єднання „Добробут" — побільше втягти до справи ріжних колективів, що спеціалізувалися б у скотарстві та переробці його продуктів, розвинути сітку спеціальних кооперативів із незаможницьких кол, сприяти розвиткові скотарської і молочарської роботи в універсальних т-вах та союзах. 
„Добробут" поки що збудований на принціпах пайового т-ва. Правом голосу на зборах користуються всі пайщики, що мають не менш одного паю. Кожен пай дає право на один голос. Паї іменні. — розміром 100 карб., а вступний — 10 карб. Передавати паї не дозволяється. Відповідальність членів „Добробуту" — у подвійному розмірі проти внесених паїв. 
Але згодом, коли молочарсько - скотарська справа розвинеться досить широко, можна буде перейти від пайового т-ва до правильної трьохступневої системи будівництва з спеціальними т-вами, союзами й центром. 
В такому підході до справи директиви ХІІІ з'їзду партії про розвиток спеціальних видів кооперації мають своє конкретне розвязання. 
Ось чому чим швидче „Добробут” розвине свою роботу, і праця с.-г. кооперації в скотарсько - молочарській справі об'єднається навколо „Добробуту" як найщільніше, — тим краще для нашого сільського господарства.