Голос села
ЦЕ НАШ ОБОВ'ЯЗОК.
Ніщо не робиться само по собі — до всього треба докласти рук. Є справи особисті і є справи громадські. Газета взагалі і зокрема наша газета „Більшовик" — це є справа, безумовно, не особиста, а громадська справа. Бо ж редакція не для себе видає газету, а контора займається росповсюдженням її по містах та селах не для того, щоб мати від того якийсь прибуток. До прибутків далеко, а близче до того, якби зводить кінці з кінцями. Ще й досі, можна без помилки сказать, що ці кінці не зведено. Радянська влада, бажаючи дать робітнику й селянинові газету, без чого вони не можуть жити повним життям, не зупиняється перед витратами, які назад в державну кишеню далеко не повертаються. 
Правда, що-місяця кількість передплатників потроху зростає, а це дає можливість подешевшувать ціну на газету. І коли наша газета кілька місяців тому коштувала більш як карбованець на місяць, то тепер ціна їй всього 80 коп. при колективній передплаті. І чим далі буде зростати передплата на газету, тим дешевшою буде газета, тим більше буде вона поширювать свій розмір, свої відділи, значить вона буде давати більше поживи для свого читача. 
Вже не раз Редакція зверталась до своїх селькорів, до вчителів, агрономів, сільських лікарів, до незаможнього селянства, до робітників землі й лісу з закликом — взятись енергійно до громадського діла, до поширення газети „Більшовик"! Заклик цей не лишився голосом серед пустелі і все свідоме громадянство йшло на зустріч і газета потроху поширювалась і поширюється. 
Але, не дивлячись на це, не можна вже скласти руки, начеб по роботі. Завдання червоної преси величезні і їх буде виконано тільки тоді, коли кожна хата в селі буде передплачувать газету, а не так як зараз, що побачить газету на селі важче, ніж самого архирея. 
Тепер ми маємо якраз той час, коли переводиться кампанія передплати на жовтень місяць. 
Свідоме громадянство села! А в першу чергу селькори, червоні читці, вчителі й агрономи! Не забувайте, що справа поширення газети „Більшовик" серед селянства — це громадської ваги справа — це ваша робота на третьому, культурному фронті — це ваш обов'язок. Газета „Більшовик" — це міст меж селом і містом, підпірайте його — хай стоїть він міцно й непохитньо, бо по цьому мосту вже возиться цегла на будинок майбутнього світлого життя, на будинок комунізму. 
До роботи, до громадської роботи, до третього фронту! Нема більшої нагороди для робітника на селі, як свідомість у тому, що він активний, відданий громадський діяч, а не тільки тугенький вузлик особистих справ.
ДО РОБОТИ. 
(М. Кобища, Ніжинської округи на Чернигівщині).
Вже два місяці, як до нас прислали жінорганізатора. Роботи ж нема ніякої. 
Скажете тоді як раз була робоча пора, тоді не можна було провадити ніякої праці, через те що всі жінки працювали до пізньої ночі на полі й тільки в неділю можна було відпочити. Зараз роботи такої немає. 
Пора вже подумати за культпрацю, а до цього питання чомусь ставляться байдужо, тільки й чуєш: „Ну що ж як же ваш жінвідділ? 
Жінорганізація мусить подбати про те, щоб нарешті стати на такий само рівень, як і решта організацій: сельбуд, хата-читальня, комсомол. 
Тим більше, що жінки, не дивлячись на їхню юридичну рівноправність ще до цього часу не звільнилися від ріжних забобонів. 
Я не буду в цій справі нікого обвинувачувати, але зауважую, що дуже негарно так відноситись до справи жінвідділу. 
Кого це торкається, той сам догадається...
ХОЧ ПЕРЕРВИСЬ, АБО ЖИВИМ У ЯМУ ЛЯГАЙ. 
(Переяславський р. на Полтавщині).
В с. Денисах є школа, а в школі є завідуючий. 
Один бідолаха. З сил вибивається — працює, як віл... 
А роботи, роботи: і сельрада просить і Комнезам закликає на доклади і хата-читальня, а лікнеп... цей прямо за коміра тягне: 
„Учи, ліквідуй". 
А школа?.. Всіх треба задовольнити, навчити... І вспіває. Чотирі групи колись у школі було й за два місяці розсіялись, як дим... 
В хаті-читальні також вершились дивні діла: було тут про бога, землю й чоловіка... 
Починав читати, не докінчивши раптом кидав і нишком, як заєць тікав. А розмова продовжувалася місцевими силами, без участи вчителя... 
Інспектура була: дивилась, провіряла, дивувалася, що так багато зробив один чоловік. 
-	„Я організував хату-читальню, драм-гурток і лікнеп і лекції читав і все сам... 
Поїхала інспектура, повіривши на слово... Надійшла перепідготовка... Лаявся а поїхав таки перепідготовлятись.. Та сили не стало робити до кінця — не втерпів до дому втік і господарство своє (не шкільне) оком хазяйським оглянув... оглянув і назад. Нарешті перепідготовився.. Приїхав до дому й за роботу щиро взявся... 
Доручили йому помагати сельраді і до селянина „вплотную" підійти, довести всю важливість своєчасної уплати податку державі. І підійшов, доказав... 
-	Що селяне ледве з серця по шиї вчительові не надавали... 
За культроботу взявся. Все мать, мать та мать... За кожним словом матір згадує. Селяне обурились. Попросили „мать” припинити а за протокола взятись. 
Про підняття авторітету вчителя взагалі, дякуючи йому, не приходиться вже й говорити — він його провалив. Доказом цього є запис дітей до школи: півтора тижня пройшло, як запас об'явлено а тільки один учень записався... А колись до цього часу діти шкільного віку на 100 відс. були записані: причина цьому поганий авторитет учителя, а звідси й школи. 
Для поліпшення шкільної справи в Денисах треба було б, кому слід звернути увагу, дати нашому заву відпочинок, назавжди. Нехай би собі дома спочивав, машинки та січкарні наживав.
КУЛЬТОСВІТНЯ СПРАВА. 
(С. Павлівка на Шевченківщині).
Давненько вже в Павлівці існує хата читальня, але в ній нічого за весь час не робилося. Селянство до неї не ходило, молодь теж. Справи стояли погано. Але працю треба було почати. 
Організували політгурток, втягли молодь і жіноцтво було. Почали працювати. 
Покращала справа. Роздобули коштів, передплатили газету. 
Для відживлення роботи втягли до ради хати-читальні демобілізованих червоноармійців. Взялися, працюють. Червоноармійці росказують, що вони бачили в Армії, де-що хотять і в себе завести з того, що бачили: організували стінну газету, виділено червоних читців, маленька бібліотечка, (15 книжок) теж заворушилася. Хата-читальня, як то кажуть «поновилася». 
Але згодом бажання праці в деяких працівників почало підупадати і це може знову загальмувати нашу роботу. А цьому можна запобігти, коли район зверне увагу на Павлівську хату-читальню.
А то з Райполітосвіти в нас ніхто не буває, не надсилають інструкцій. 
Завідуючому хатою читальнею треба взятися щиріше за працю, учителеві треба знати, що є хата-читальня.
ПАМ'ЯТАИ, ГОЛОВО КНС, ЩО ПО ТОБІ РІВНЯЄТЬСЯ ВСЕ СЕЛО. 
(С. Мліїв на Шевченківщині).
У неділю 31-го серпня в сельбуді було скликано аматорів драмгуртка за для того, щоб зробити виставу. Звісно, що як неділя, то й посходилось чимало селян; не забарився прийти й голова КНС т. Скляр під здорового „мухою". Тільки що сів за столом, коли суне й секретар т. Дробіт, від голови теж „не відстав”. Входить і сторож сельбуду т. Дихтяр і він „не підкачав". Посідівши трохи, почати суперечку: „хто має право грати на піяніно”. Далі пішла лайка. Було кинуто обрану на присутніх! 
„Ви скоти, а не люди". 
Голова КНС швидко захріп, ростягнувшись на столі, а два „сподвижника" побачивши мене, притихли. 
Чи не пора б уже кинути „качать" самогон, бо знай, голово КНС, що по тобі рівняється все село.
ВІДПОВІДЬ СІЛЬКОРАМ.
Селькору Лісовому: «Ліквідуймо неписьменність» — не піде. Загальна балаканина, що не дає нічого корисного в справі ліквідації неписьменности на селі. 
„До культпраці кооперації на селі не піде. Точнісінько такого дописа — слово в слово — було вже вміщено. 
Т. Селькору Зоркому: „Правда поборе брехню” — не піде. Ви не подаєте фактів.