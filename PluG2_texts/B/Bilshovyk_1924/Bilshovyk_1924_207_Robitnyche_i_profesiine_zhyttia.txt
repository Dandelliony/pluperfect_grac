Робітниче й професійне життя
«ЦІП» треба використати.
Всякому більш менш знайомому з техничним виробництвом відомо, що для того, аби буть висококваліфікованим робітником треба, щоб робітник добре вмів володіти тим приладдям, котре потрібно для виробки даної речі. 
Але мабуть не кожному відомо, що такої кваліфікації та правильних прийомів що до володіння приладдям робітник набуває через добрий десяток років. Це перше. Друге те, що робітник хоч він на перший погляд здається і добре володіє приладдям, але прийоми в нього здебільшого тяжко відбиваються на його здоровлі, він скоро стомлюється і продуктивність його праці з кожним часом все йде на зменшення. Приклади: неправильна стійка, неправильні рухи руки з молотком і багато инших прикладів. 
Зараз у нас відчувається відсутність кваліфікованого робітника, хоч би і з старими прийомами в роботі. 
З 1914 року по 1924 рік поповнення кваліфікованим робітництвом можна сказати зовсім не було. 
Чекать десять років або й того більше, поки дадуть нам фабрики та заводи нових кваліфікованих робітників, наша зруйнована промисловість не може, вона зараз терпить велику кризу в цьому. Нам негайно за це треба подбати. 
У нас зараз народився Центральний Інститут Праці — «ЦІП». Основоположника цього Інституту т. Гастева Володимир Ілліч підтримував ввесь час. Реальні наслідки „ЦІПа" уже є. 
„ЦІП" треба поширити, треба його прещепити так, щоб він став необхідним для всякого підприємства. Відділи Центрального Інституту Праці треба заснувати по всіх великих центрах. 
Всі школи фабзавучів повинні мати інструкторів вихованих по методу «ЦІП» а. 
Наша молодь зараз цим зацікавлена, При широкому розвиткові нашої молоді по нових методах, можна з певністю сказати, що ми досягнемо мети, скоротимо час по вивченню гарних прийомів що-до володіння приладдям нашим молодняком. 
Правильні прийоми праці не шкодитимуть здоровлю робітника, а головне збільшать продуктивність в нашій промисловости. 
Про наслідки праці по наукових методах балакать не доводиться, вони себе досить виявили в промисловому житті Європи. 
Нашому Губпрофобру треба на це звернути увагу. Треба послати від Київа десяток молодих енергійних інженірів до Центрального Інституту Праці, котрі змогли б після проходження практики „ЦІПа“, заснувати в Київі осередок по підготовці інструкторів для шкіл Ф. 3. У. 
Скажуть: це дорого буде коштувать. 
Та на це є відповідь: ми не настільки багаті, щоб витрачати кошти на навчання по школах Ф. 3. У. старими відсталими методами, котрі дають нам дуже мало. 
Наша комуністична молодь прагне до навчання по найновішим мотодам наукової організації праці. 
Її треба підтримать.
Звязок комсомольців арміі і підприємств.
В перші ж дні прибуття комсомольців до дивізії виникло питання про звязок з осередками громадських підприємств. Зберегти звязок з виробничим осередком, почувати пульс комсомольського життя на фабриці, заводі — це було природньою потребою червоноармійця комсомольця, що тільки вчора змінив молот і косу на рушницю й кулемет. Ця потреба, це бажання були однакові в усіх частинах дивізії. І зважаючи на те, як щиро та твердо, рішуче ставилися до цієї справи окремі частини, — звязок з шефом налагоджувався, міцнішав, або ж навпаки — не посувався далі ні на крок. П'ять місяців минуло з дня прибуття комсомольців до дивізії, а ще й досі в справі шефства помічається не однаковий поступ. В де-яких частинах шефство все ще „налагоджується" й „налагоджується”, й коли воно дійсно налагодиться — не знають ні робітники комсомолу, ни тим більше низова комсомольска маса. 
Все ж таки там, до хлопці енергійно взялися за справу, там є значні успіхи й досягнення. 
Найкращий звязок з своїм шефом мають комсомольці Кавескадрону 45, чималі успіхи мають також комсомольці Роти звязку 45. 
Кавескадронці мають за шефів — комсомольців друкарні В. У. А. Ні, звязисти — комсомольців спирто-водочного заводу.
Шефи приходять до частини кожну неділю й разом проводять цей день. Влаштовуються об’єднані зібрання, де проводять читання й розбір докладів на ріжні політичні теми, а також спеціяльно на теми комсомольского характеру. Але, звичайно, не тільки такими читаннями заповнюють комсомольці цей день. Вони влаштовують також гри, гулянки, спільні вечірки самодіяльности, иноді відвідують комсомольців инших частин. 
В Кавескадроні, крім цього, справно заведено обопільні відвідини комсомольських та партійних зібрань. Для звязку, як з того, так й з другого боку, виділено по одному товаришові, обов'язок яких полягав в тому, щоб заздалегідь збалакатись про черговий день відвідин, про зібрання, призначити приблизний план роботи надалі й т. инше. 
Иншим комсомольським колективам нашої дивізії треба буде енергійніш взятися за справу звязку з шефами - виробничими осередками. 
Для цього не перешкодило б ближче придивитись до кавескадрону та роти звязку 45, як вони проводять роботу, яких вживають методів. 
Найбільше значіння це має зараз, коли дивізія незабаром покидає табір і коли таким чином усякі об'єктивні причини (відірваність від міста і т. н.) відпадають.
МІСЬКМІЛІЦІЄ, ЗВЕРНИ УВАГУ.
Про що треба подбати.
Трамвайна станція, яка міститься на Червоній площі, окрім свого призначення для провадження руху, як видно, є ще притулком для темного елементу. Під орудою дорослих злочинців ціла низка безпритульних дітей на ст. Червона площа виконують «завдання». Голі, босі, з припухлими обличчями, всі ці безпритульні діти, як дійсний штат Червоної площі, вартують за тими пасажирами, які ще не мали випадків бути обкраденими. Для цієї „операції" дорослі злочинці поміж себе затівають сварку або бійку, на яку звертають увагу громадяне, котрі чекають вагонів. А „учні" роблять своє діло. Тоді, як „операція" зроблена, припиняється суперечка. 
Всі безпритульні діти діляться на дві категорії: набіжних і постійних. Набіжних дорослі керовники — злочинці надсилають тоді, коли на їх думку можна „підробить". Це буває в святкові дні. 
А постійні на станції містяться. Мають квартирю на поверху станції, ночують. 
Часто чути, як дорослі катують цих нещасних безпритульних. Дізнатись за що і за яку провину — трудно. 
Адміністрація Комтрамваю не раз зверталась до міліції, прохала зруйнувати це кубло. Але наслідків не видко. 
Забивали де-кілька раз горище, де ночують злочинці дошками, але на другий день знову відбивають. Прибування на станцію цього темного кубла погрожує пожежою для станції і небезпекою для громадян. 
Міськміліціє, зверни увагу.
ЦКК, ЖИТЛОСПІЛКА ТА ПРОКУРАТУРО, УВАГА!
Жилкооп будинку ч. 27 по Паньківській вулиці орудує, як старий миколаївський домовласник, а не як жилкооп. 
Робітник Бондаренко Олександр, що мешкає з жінкою та дитиною в склепі цього будинку, дізнається, що повинно звільнитись помешкання з 2-х кімнат на другім поверсі, подав заяву правлінню цього будинку, щоб звільнене помешкання дали йому. Правління дає Бондаренкові офіційну виписку з протоколу засідання, що йому нічого не звісно, що звільняється помешкання. 
В ту ж ніч помешкання звільняється й правління поселяє туди власника булошної, а Бондаренко зістається в склепі. 
Житлоспілко, ЦКК та Прокуратуро, подивіться з кого складається Правління, що проробляє такі штуки а також зверніть увагу на склад його Контрольної Комісії. Голова Жилкоопу Сахновський (швець) без патента, управдомом — Ліппоман, він же секретар, син полковника, казначей — Лісневський — син генерала інженір; ДКК — Петрушевський, вчитель, бувший мировий суддя, Бухман бувший лісопромисловець, тепер рад. службовець, а цікаво запитати, де ж робітники дома, куди дивилась Житлоспілка, коли робилась пролетарізація житлкоопів. 
Доки помешкання будуть продаватись, замісць того, щоб переселяти з склепів туди робітників, членів цього житлкоопа.
ДО РОБКОРІВ.
У неділю о 11 год. ранку в помешканні редакції відбудуться загальні збори робкорів. 
Порядок денний: 
1. Відчит бюро робкорів. 
2. Про підготовку до роковин існування робкорівської організації. 
3. Біжучі справи.
Тов. Ковтуну з'явитися до редакції у суботу о 2 годині.