ЗАВДАННЯ И МЕТОДИ СУЧАСНОІ КРИТИКИ. (Рецензія на рецензію.)
Метою моєї статті не є встановлення певних штампів що до оцінки того чи иншого культурного явища. Штампи ці потрібні були критиці чистого мистецтва, критиці формальній і вони ж утворювали (в більшости) ріжні мистецькі школи. Методи сучасної критики це є тенденції до конкретного примінення методу теорії соціялістичного будівництва, марксівського методу до оцінки явищ мистецтва, як надбудови матеріальної, економичної культури. 
Тенденція до відкинення встановлення абсолютної цінности мистецького явища, підход до мистецтва, як до громадського явища, а не до культурної розваги завдання сучасної критики. Тенденція ця абсолютно відкидає можливости й суб'єктивизму (в його найпародоксальніших формах), й ділетантизму (й неуцтва, й поверховости з ідеологичного боку) в критиці. Віхи, по яким мусить іти сучасна критика: встановлення удільної ваги даного мистецького явища в сучасному суспільному життю, (з ідеологичного боку) формальної цінности даного явища для нашого сучасного життя, взаємовідношення ідеологичного й формального боків цього явища, підведення бази доцільної установки цього явища (висновок). Все вище сказане мною головним чином стосується до критики музичної. „Аполітична" (лише формальна) критика („аполітична" з боку методів оцінки явищ та їхнього узагальнення) є породження певної культури, культури буржуазної й постільки непотрібна, та навіть шкідлива, в пролетарській культурі, поскільки вона не може використати той метод, який вводить в норму життя й мистецтво, як одну з часток його. Ця критика базується на методах критики, які дають можливости виявляти представникам її й жахливий суб'єктивизм і ділетантизм (вони це намагаються, звичайно заховати). 
Тільки діалектичний метод як форма виявлення в сучасній критиці може позбавити цю критику її „аполітичности", але не приймаючи марксівського метода, як ідеологичної основи, та тих ідеологичних віх, по яких мусить іти розвиток критичної думки, вона відкидає й діалектику. Це й є «ахілесова пята» цієї критики (я кажу про критику музичну), яка ще й до цього часу иноді трапляється в радянських виданнях. 
Намітивши лише віхи, по яким мусить піти сучасна музика радянська критика, я дозволю собі навести де-які приклади критики „аполітичної" зі статті Мик. Грінченка „Сучасна українська музична культура" (Червоний Шлях" ч. 7). Приклади ці головним чином мають значіння для характеристики ідеологичного тяготіння критика й разом з тим викривають два моменти критики формальної, старої буржуазної (суб'єктивизм та ділетантизм), її „ахілесову пяту" (з формального боку в такій же мірі як з ідеологичного). 
„Не таке (тепер) середовище, щоби в ньому шукав композитор тієї лірики, яку ми так любили й може досі любимо", — каже автор статті, і в цих словах почувається той жаль за старою лірикою, за старим середовищем, який виявляєтеся у другого „радянського" критика Л. Сабанеєва в його статті про Ріх Штрауса („К новьім берегам музикального искусства", ч._1). 
Неможливість психологична для цієї критики відкинути тяготіння до старої лірики є неможливість приняти сучасну лірику, яка являється одним з засобів „мистецтва — організації психики", а не „лірикою-розвагою для себе". Звідси й неможливість приняти той метод, з точки погляду якого сучасна критика мусить оцінювати ріжні уклони сучасної творчости — „Як часто- можна почути тепер наш великий жаль по мелодії, яка здається зовсім вмерла; часи Чайковського, Гріга здаються такими далекими від нас". 
-	І це через те, що критик ніяк не може розстатися, не з ліричними настроями, ні, — а з тими методами критики, до яких він звик: до методів оцінки явища з боку його емоційної краси, до методів парадоксально суб'єктивних та ділетантських. — „І це тому, що сучасна музика переважно імпресіоністична (?), її завдання дати настрій (?), і сфера гармонії, як елемент, як стихія, що фіксує й передає ті настрої не випадково опинилася в осередку уваги сучасного композитора. 
Тому не дивно, що саме в області гармонії сучасна музика досягла найбільших вершин". Коли в попередньому лірічно-словесному блуді шановного критика є лише наївний „аполітизм", то тут вже справа гірше. Шановний автор зовсім не зміг підійти до «імпресіонізму» як до мистецько громадського явища, він вважає очевидно „імпресіонізм" лише формальною школою, що проголошує своєю стихією гармонію. Я не буду говорити, про те, що це досить ризиковано вважати сучасну музику переважно „імпресіоністичною"; твердження ж про те, що музика „імпресіоністична" лише через те, що „в області гармонії досягла найбільших вершин", - свідчить про те, що «лірично-аполітичний» критик незнайомий зовсім з творами справжніх класиків «імпресіонізму» д'Енді, Дебюсі, Ривеля, в яких найголовнішу релю відограє яскрава тематика.
Це ж саме твердження в звязку з досить поверховою диференціяцією тематики (мелодії) та ладового ритму (гармонїі) тоб-то основної думки й розробки її, які окремо існувати ні в одній з галузів мистецтва не можуть, з формального боку треба вважати просто неграмотним. Далі що до методів критики шановного автора. „В останні часи Футорянський виступає, яко критик рецензент; цього можна було б не торкатися, як би на Футорянському не можна було б повчитися, яким не треба бути критиком". — Шановний автор нічим не намагається довести свого „авторитетного" твердження і цим нагадує анекдот: „мене не наравьіца", але тут справа ще в тому, що ж «не наравьіца» шановному критикові а йому бачите на може „понаравьіца" тот метод, який покладено в основу критики Футорянського (це незалежно від її літературної вартости), — діялектичний метод в оформленні маркерського підходу. Це невміння критика довести буд якою логикою свої твердження (від цього й хиби в елементарній з формального боку грамотности критики), постійна словесна лірика (підход в критиці автор розуміє, очевидно, «лише души») крім його ліричности та „аполітичности" (невміння підійти до кожного явища чи до позитивного, чи до негативного як громадського) доводять про якусь, „потойбічність" шановного критика для радянської журналістики (може й культури взагалі) зо всіх (як з ідеологичного, так і з формального звичайно: ідеологичний бік встановлює формальний). „Дальшим репрезентантом київської групи композиторів є Радзиєвський. Від нього маємо ми кілька романсів та фортеп'янових етюдів. 
Коли Вериківського з Козицьким ми віднесемо до групи художників, що творять в межах нових ладових вимог і там шукають нових красот (!) звукових, нових комбінацій, нової музичної мови, нових законів музичного думання, — каноном Радзиєвського є стара музична теорія, стара система, система найбільш видатних композиторів недавнього минулого, композиторів, що творили окремі доби в історії музичного мистецтва, — Ліст, Вагнер, Чайковський, Римський Корсаков. Не скажемо, щоби зразки були непридатні. 
Ось в їх формах та їхньою мовою творить Радзиєвський. І там маємо ми справжню музику, змістовну, красиву (!) і часто навіть блискучу." — Не будемо ми вказувати шановному критикові на ділетантизм його твердження про те, що каноном даного композитора являється „стара музична теорія", йому мусить бути відомо, що каноном для творчости всякого мистця „теорія" ніяка бути не може: теорія мистецька є лише узагальнення ріжних прийомів творчости може одного, може декількох мистців. Не буду я говорити про те, що до списку композитор в межах форм яких на думку шановного критика творить Радзиєвський — «Ліст, Вагнер, Римський Корсаков, Чайковський» — (і туди Микита, і сюди Микита) — треба ще додати призвіще Скрябіна через те, що він також не знав „нової теорїі" (теорії Яворського, і, значить, „каноном (його) є стара музична теорія". 
Не буду я вступати з шановним автором статті в полємику з приводу «краси» творів Радзиєвського я тільки хочу сказати про цілком новий „професорський" метод критики, який вжив автор по відношенню до творчости Радзиєвського, а саме: писання критики на твори (це категорична заява самого композитора) яких шановний критик ніколи не чув і не бачив (твори не видрукувані й ніколи не виконувались взагалі). Цього методу я вже для того, щоб не образити шановного критика, кваліфікувати не буду. Я так довго зупинився на цьому прикладі через те, що ця стаття являється яскравою сторінкою в історії української музичної критики. Треба здивуватися, що статті подібні до статтів шиновного „потойбічного" критика знаходять собі місце в радянських журналах, але це можна просто пояснити „непоразумінням" через те що шановний критик не догадався повідомити редакцію „Червоного Шляху" в тому, що він в своїх статтях вживає ново „професорські" та „потойбічні" методи критики. Треба сподіватися, що подібні „непорозуміння" в СРСР скоро припиняться (це на превеликий жаль не єдиний випадок). Єдиний засіб боротьби з ними — завдання й методи сучасної критики конкретизувати — в держбудівництві підійти до музичної критики не як до „спецроботи" (часто густо як і в даному випадкові, це видно з самих прикладів, дуже сумнівного гатунку), а як до партжурналістики. Це — завдання сьогодняшнього дня, це — метод боротьби проти буржуазної (музичної) культури, це — двигун молодої пролетарської культури. 
ДО ВИСТАВИ АГМАС ГУБКОМУ КСМУ — „ЧЕРВОНІ Д’ЯВОЛЯТА.“
ТЕАТРАЛЬНА ХРОНІКА.
Постанова „Червоні Д'яволята", призначена на 6 вересня, на червоному Стадіоні і переносився по техничним обставинам в клуб – 1 го травня (спілки робкомгосп, харчосмак і шкіряників) бувше пом. „шато". 
Попередня видача-квитків для членів профспілок, робфаків по знижених на 25 відсотків цінах — провадиться на Меринговській вул. б. 4 кв. 20.
П’єса зроблена по оповіданню Бляхіна. 
Постановка — Кризберга, режісура — Урінова, лаборанти — Банк, Рубежіна, Майстер оформлення — Малер, машиніст Домбровський , піротехнік — Приходько. 
Музикальна частина постановки - розроблена Поперек, і Половським. 
П'єса поділяється на 14 картин; в п'єсі зайняті крім курсантів майстерні війська. В постановці бере участь до 1000 чол..