Робітнича провінція. 
(З дописів). 
«СВОІ ЛЮДЕ».
Добро, коли зберуться десь „свої люде”! 
Кореспондент С. В. М. пише, що на Медвинському лісництві зібралась пара таких своїх людей, і ніякий тобі комар носа їм не підточе. Лісничим там Бакеркин, — якого членом до спілки не прийнято, в Трудсесії на нього куча заяв, в „Незаможнику” писалося про його пікники та і в Окрвідділі „Робземлісу" теж чимало про нього писали, а про те живе „барином” і досі, — дядько ще здалеку шапку гне та де-хто подарунки приносить. І все це тому, що діловодом „свій чоловік" — Марушевський - людина позбавлена права голосу, двічі усунута з посад комісіями по чистці, викинута з спілки та й инш. Цього мало, — зараз Бекеркина Г. Л. У. призначено пом. л-тва в Богуславський куст. 
Та невже в нас немає не „своїх людей", а наших, щоб давати їм якесь призначення?
ТРЕБА ПОЧИСТИТИ.
Член ради Чорнорудецького с.-г. т-ва „Перемога"' т. „Батрак", що пише про не задоволення робітників та селян адміністрацією Червінської цукроварні на Волині подає факт, що стався з ним самим. Коли він прибув до цукроварні одержати справку для т-ва, та його виводили зраня до вечора й потім прийшлось ще чекати другого дня, не дивлячись на те, що їх було чоловік 30, які приїхали з за 23-30 верстов. Також цим незадоволені й инші селяне окружних сіл і чекають гарного деркача для адміністрації Червінської цукроварні. 
РСІ, що ти скажеш на це?