Земельний суд
"НЕЗАМОЖНИК" – ДЯЧОК З ПОПІВСЬКИМИ НАХИЛАМИ.
Київська Окружна Земельно-Судова Комісія, під головуванням тов. Зелека, 29 серпня 1924 року розглянула справу по позову Онисима Конька до Данила та Хведора Савицьких за 0,50 дес. садової землі, землі, самочинно захопленої ними. Ця справа розпочата ще в 1921 році і багато пройшла ріжних судових інстанцій, поки кінець кінцем справедливе рішення О. З. С. К. її не розвязало. 
Перед судом стоїть молодий парубок в латаній сорочині, вибойчатих штанях, в величезних батьківських чоботях і оповідає про свою справу. Молоде сонцем засмалене обличчя й прямий погляд. Серіозні обличчя суддів, що слухають його доповідь. Це Конько Дмитро, син помершого позивача Онисима Конька, який прийшов оповісти про вчинки братів Савицьких і знайти за батька правду. Ще в 1899 році батько нинішного позивача Онисим Конько купив у Данила Григоровича Савицького, брата відповідачів, 0,50 дес садибної землі за 300 карб., але документи на цю землю, підчас пожеж, погоріли разом з майном. У 1920 році, Савицький Данило, який був членом комнезаму, і з своїм братом Хведором усякими неправдами захопили половину цієї садиби, а у 21 році виорав, а потім засіяв її всю і користувався нею до цього часу. Про самочинне захоплення цієї землі Онисим Конько подав заяву до Трипільскої Волземсуд Комісії з проханням повернутаи в його користування самочинно відібрану у нього землю і притягти Савицьких до відповідальности. Трипільська Волземсуд комісія вироком від 2 липня 1921 року залишила цю спірну землю за Коньком Онисимом. 
Савицькі Данило та Хведір вироку її не визнали, землю залишили за собою, Конька до користування нею не допустили і оскаржили його до Окрземсудкомісії. Ця справа була розглянута й постанова Волземсудкомісії затверджена. Далі вона пройшла ще багато ріжних вищих та нижчих судових інстанцій, при чому Окрземсуд колегією при Нарсуді 5 уч. Київськії Округи спірну землю було присуджено Каньку. Справу знов було оскаржено Савицькими до Київської Окрземсудкомісії. До розгляду цю справу було призначено на 1 липня 1924 року, але за смертю позивача Коняка її відкладено. Позивачем призначався син Конька Дмитро. 
-	Скільки у вас землі? запитує голова позивача — „До революції було 2 дес всіх вигодів і тепер 2 дес.; землі не надбавляли але й не відбірали“. Сем'ї у нього раніш було 6 душ, а тепер 5, бо батьки померли. 
-	Крім спірної, садиба у вас що є? 
-	„Ні немає“. Живе він з 1919 року на садибі сестри, яка має її 0,07 дес. 
Відповідачі підтримують апеляційну скаргу і пояснюють, що спірну садибу 0,5 д. 25 років тому, продав їх брат Данило Коньку Онисиму. Коли прийшла революція то „нам сказали, що то (0,5 д.) ваша земля, і ми по згоді з місцевою владою цю землю забрали. — „Ви член комнезаму? запитує голова Давила Савицького. — „Так, відповідає він. — ,,А що ви робите, як член комнезаму? — „Де коли за церковним хором, набюдатель від Комнезаму. 
Свідок Уляна Жерело заявила, що Данило Савицький дяком в їхній церкві і членом Комнезаму не лічиться. 
Окрземсудкомісія, заслухавши сторони їх пояснення і заяву свідка Улини Жерело, знайшла: що спірною садибою 1920 року користувався Конько, яка була куплена його батьком 25 років тому, що відповідачі Савицькі в 1920 році, на правах спадщини, самочинно захопили спірну садибу, що як відповідачі так і позивач однакового соціального стану (до 2-х дес. усієї землі), що відповідач Данило Савицький в час наділення землею членів КНС був членом його, а після захвату спірної землі перейшов у дяки того ж села (що підкреслив свідок), що документів про законний наділ вони не мають, а тому керуючись 102 та 143 ст. ст. Земкодексу, ухвалила: рішення ОЗСК Колегії при Нарсуді 5 уч. Київського повіту від 2 грудня 1922 року затвердить, — в апеляційній скарзі позивачам відмовити Термін оскарження перед КГЗСК двухтижневий. 