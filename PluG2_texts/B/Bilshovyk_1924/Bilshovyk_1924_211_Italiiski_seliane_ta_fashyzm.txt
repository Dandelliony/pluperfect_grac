Італійські селяне та фашизм. 
(Стаття члена Комінтерну т. Пелузо, спеціяльно для «Більшовика»).
Поступ італійського селянина списано кров'ю багатьох поколінь. В цьому він має спільну рису з українським селянином. Як і останній, італійський селянин має низький культурний рівень і живе примітивним життям. Ще 40 років тому, після об'єднання Італії, знаряддя роботи нашого селянина були як найпростіші: коса й рало. Тоді італійський селянин, як тільки починалася зіма, ховався в хліви разом з худобою і не робив нічого під час зімового сезону, їв він, звичайно, тільки варене кукурузяне борошно (так звану поленту), аби тільки не вмерти, і, таким чином підтримував росповсюдження пелагри, цієї страшної хвороби, яка розвивається через споживання поганого масу й панує в багатьох провінціях Італії. Весною селянин виходив з свого хліву, наче стративши розум, приголомшений, щоб продовжувати життя робочої тварини. 
Наші селяне з низьким життьовим рівнем — це був прекрасний матеріял, щоб стати „жовтими" і збивати ціни на робочі руки у сусідній Франції, або навіть конкурувати з робітниками неграми в Америці. Ті, що не могли залишити країну, ставали, платними агентами буржуазії: італійські жандарми та поліцаї майже завше набірались з селян, бо обмежені та погано експлоатовані земельні наділи ніколи не могли прогодувати численну родину селянина. Під важким тягарем податків, пригнічені земельними власниками, італійські селяне платили податок кров'ю бо вони, власне, постачали гарматне м'ясо італійському імперіалізмові, що все більше та більше зростав. 
Перше проміння волі прийшло з 1890 по 1892 рік, коли селяне після місцевих крівавих повстань здобули перші свободи, але цей рух значно змінила жорстока реакція з 1894 по 1893 рік. В боротьбі проти цієї реакції італійські селяне зрозуміли, як багато значить бути об'єднаним з пролетаріатом. Власне тоді народилася думка про гуртування, про колективну працю. В кількох краях Італії — в Емілії, у Венеції, в Пулях — утворилися селянські спілки (ліги), як перетворили нездорові місцевости у справжні раї, що давали добрий урожай там, де були тільки багна та малярія. Утворилися кооперативи, було привезено сучасні машини, повстали школи, клуби, освітні товариства та товариства для розваги, і разом з матеріяльним поступом та розумовим розвитком прийшов і поступ політичний. Молінелля в Емілійській провінції, Поезін у венеціанській про вінції, Мінервіно — Мурдже в південній Італії стали червоними фортецями італійського селянства. 
Але імперіялістична війна спинила десять років тому цей поступ. Земельні власники, які під тиском селянства мусіли здати позицію за позицією, використали відсутність селян, шо на фронті платили за них податок кров'ю, щоб почати наступ проти сільсько-господарського пролетаріяту, щоб зменшити заробітню платню, щоб знищити здобуті привілеї. 300.000 італійських селян було вбито у великій війні, і коли в 1917 р. вибухла революція в Росії, наші селяне не знали про її справжнє обличчя. Коли більшовицька хвиля наближалася до Європи, наші селяне через свою наївність та глибоке бажання жити спокійно, віддали себе вільсонівським пацифістським ілюзіям. Вони не подумали про те, що піддаючись таким ілюзіям, вони втрачали всі права на визволення. Ані захоплення громадських та професіональних самоврядувань реформістським соціалізмом, ані боротьба за збільшення заробітньої платні, ані навіть захоплення земель у великих власників не дали нічого після повернення селян з фронту, бо ставши під прапор соціял-демократів, селянство з наказу останніх мусіло було уступити й віддати всі захоплені позиції. 
В міру того, як селяне уступали, земельні власники з новою зброєю фашизмом огнем і мечем росташовувалися на покинутих позиціях. Боротьба між селянами та фашизмом така недавня, що вона ще й досі стоїть перед надій. З одного боку, — було роззброєно селян, відірвано один від одного по селах, без жадної організації та досвіду в боротьбі, з другого боку, — були земельні власники з карними загонами, які роз'їзжали на грузовиках з бомбами та озброєними до зубів людьми, що палили, вбивали, грабували та сіяли терор. 
Так село за селом, провінція за провінцією, місто за містом зрештою фашизмом було захоплено всю Італію. Немає в Італії жадної селянської ро дини, яка б не віддала своєї жертви фашизмові, немає жодного селянина, господарське становище якого не було б підточено за два роки існування урядового фашизму. Від цього терплять не тільки батраки, але також і селяне середняка, баланс яких через збільшення податків, через претензії земельного власника при підписанні орендної угоди, зменшився приблизно на 7.0:0 лір (коло 65 червінців). 
Наші батраки та дрібні селяне годуються хлібом та цибулею, і все ж вони не мають чим платити податку! Продаж з торгів земель таких бідняків — звичайна зараз річ в Італії. 
До того ще в цім році ми маємо дуже поганий урожай. Загалом, зібрано хліба 48 мільйонів квінталів, в той час, як Італія потрібує 77 міл. Отже, їй треба буде купити за кордоном 39 міл. квінтал. хліба. Ціна хліба з кожним днем зростає, хоч уряд особливим законом заборонив вивіз хліба. Скоро брак хліба відіб'ється на житті міста, бо хліб головна їжа італійців. Над робітничою класою висить справжнє нещастя — голод. 
Врожай біжучого року не дав італійському селянинові навіть насіння. Фашистський уряд не так ставиться до селянина, як радянський, який позичає насіння для засіву. Мусоліні дбає тільки про одно: щоб селяне платили податки, а коли вони того не роблять, він посилає до них жандармів. 
Раніш, коли дозволено було емігрувати, кожна селянська родина мала що найменше одного або двох членів в Америці. Ці родичі, висилаючи свої ощадности, допомагали побороти кризу чорних років, але з того часу, як Америка зачинила двері перед італійським емігрантом, становище Італії стало знадно тяжчим, бо кількість ротів збільшилася, збільшилася й кількість схрещених рук. Зараз кількість заяв про бажання емігрувати до Америки доходить до 400.000. 
Таким чином, сучасна жорстока криза має такі причини: податковий режим, який душить Селянина, поганий урожай, велика кількість безробітних в сільському господарстві через неможливість емігрувати і, нарешті, загальне зниження культурного рівня та умов життя через фашистський терор, який зрештою привів до подорожчання хліба. Ця криза може стати тою краплею, яка переповнить терпіння італійського селянства. 
Мусоліні, який бачить, що міський пролетаріят не піддасться фашизмові, хотів би зробити з селян свою резервну армію. Але, щоб схилити на свій бік селянство, треба було б зменшити податки, дати селянству машин та угноєння, позичити насіння для засіву. Але чи може фашистський уряд зробити те, що робить більшовицький? Два роки нищення, вбивст, переслідувань не можуть примусити селян любити те, що принесло їм стільки лиха.
Селянин, і як міський пролетаріят, нарешті, переконався що треба позбутися свого ворога — фашизму. Він знає, що зменшення орендної платні, податків, збільшення заробітньої платні, поліпшення життьового рівня можна досягти тільки після того, як буде скинуто фашистську диктатуру. Комуністична партія Італії має перед собою важке завдання: уникнути того, щоб італійські селяне піддалися ілюзіям буржуазного опозиційного блоку, який ніби-то хоче скинути фашизм, а в дійсности, хоче на його місце запровадити ліберально-демократичний режим, який поставить селян у такі умови, як і на початку їх боротьби з фашизмом. 
Є всі підстави запевняти, що два роки білого терору одкрили очі найвідсталішим селянам та що італійська комуністична партія, яка народилася тоді, коли фашизм вже майже опанував Італію, за два роки тяжкого досвіду зміцнилася в такій мірі, що вона може стати на чолі всього міського та сільського пролетаріату в час остаточної боротьби його за волю.