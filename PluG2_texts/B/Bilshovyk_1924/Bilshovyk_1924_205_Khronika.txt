Хроніка
В З0ВНІШТ0РГУ.
Реалізація імпортного краму. За серпень місяць б. р. Київською конторою Зовнішторгу на місцевому ринкові реалізовано ріжноманітного імпортного краму на 69.048 карб. 85 коп., в тому числі техничного краму на 20.856 карб. 85 коп., або 42,88% всього обігу; хеммичного краму на 15.567 карб. 56 коп., або 26,05%; бакалії на 20,810 карб. 50 коп., або 20,58% і канцелярського приладдя на 414 карб. 37 коп, або 0,1% всього обігу. 
По роду покупців реалізація росподіляється таким чином: держоргани — 42.61%, кооперація 44,79% і приватні особи 12,6% всього обігу по продажу. Приватним особам було продано виключно апалінову фарбу, попиту на яку з боку держорганів та кооперації не було. 
За серпень місяць було виконано комісійну роботу по замовленням Порцелян-фаянс-шкло для державного кабельного заводу. 
Зараз Зовнішторгом переводиться умова на придбання для комунальних підприємств електричних насосів «Реда» та на приладдя до рахівничих машин і для придбання для Укрпапіртресту 30.000 п. целюлози. 
Організаційні витрати Зовнішторгу за серпень складають 1,5% загального обігу.
В ГУБКОМНЕЗАМІ.
Участь ГубКНС в вивченню села, Президією ГубКНС ухвалене прийняти участь в роботі комісії по вивченню села, яка переводить свою роботу при Губкомі. 
Для роботи в цій комісії, ГубКНС послано свого представника т. Сірка.
Прийом незаможників до Вузів. Губкомнезамом закінчується комплектування Вузів незаможним селянством. До 9 вересня через Губкомнезам пройшло до 600 незаможників, командірованих місцевими організаціями до Вузів.
Поширений пленум ГубКНС. 25 вересня починається поширений пленум Губкомнезаму. Підготовча робота по скликанню пленуму на місцях переводиться.
Налагодження роботи на місцях. Губкомнезамом видано обіжник на місця про зміцнення роботи низових осередків КНС. Зміцнення роботи на місцях буде переводитись шляхом виїзду членів ОкрКНС на села.
НА ЗАЛІЗНИЦІ.
Довготермінова охорона грузів. Операції по довготерміновій схороні грузів в біжучому році Правління провадати не буде. Часткове переведення складочних операцій буде переводитись по спеціяльній умові з Українбанком і иншими контрагентами. На ремонт складочних приміщень одпущено 65.100 карб.
До хлібної кампанії. Правління П.-3. залізниці визнало необхідним, як загальне правило, брати нагрузочно-вигрузочний збір на складах в розмірі 0,62 й 0,31 коп. з пуда. У відношенню буряків і хлібних грузів збір встановлено такий: з буряків 0,18 коп. з пуда і для хлібних грузів 0.47 коп. з пуда.
Відкриття міських станцій. З метою поширення діяльности міських станцій Правлінням залізниці ухвалено одарити нові міські станції в Умані, Бершаді, Гайсипі, Немирові і Хмельнику. Для більш правильного підходу і освітлювання цього питання було переведено економичне обслідування цих пунктів. Передбачається одкрити міські станції і в инших пунктах, коли після економичного обслідування буде видко, що це вигідно для залізниці.
В ГУБЗЕМЧУПРАВЛІННІ.
Тимчасове припинення переселення. Губземуправлінням одержано повідомлення Наркомзему про припинення в цьому році переселення. 
Переселення припинено тимчасово на один рік, для переведення на колонізаційному фонді України попередніх меліоративних та землеустрійних робот.
Обслідування реєстраційних партій. Губземуправлінням приступлено до переведення обслідування партій по земельній реєстрації. Обслідування це має виявити продукційність та успішність роботи реєстраційних партій на місцях.
Організація єврейських с.-г. колективів. Серед дрібних ремесників та робітництва єврейської людности містечок, почався великий рух до хліборобства. В Лисенці та Василькові організовано єврейські с.-г. колективи, в склад яких увійшли демобілізовані червоноармійці та безробітні члени профспілок.
Ознайомлення з колективізацією с.-г. за кордоном. Губземуправлінням зараз приступлено до ознайомлення з справою колективізації сільського господарства за кордоном. 
З цією метою, Губземуправління має відрядити свого представника в Канаду.
В ТЕКСТИЛЬСИНДИКАТІ.
На нараді, яка відбулась в Губкомвнуторгу було звернуто увагу на слабе росповсюдження на місцевому ринкові тяжкої мануфактури (сукно драц і т. и) і на тяжке становище низової кооперації, яка примушена брати так званий жорсткий асортимент мануфактури тобто разом з крамом, який добре поширений на селі брати крам, який на селах зовсім не продається. Для усунення цього Київським відділом Текстильного сіндикату складено умови з Соробкопом та приватною фірмою «роздрібник», які поодкривали свої крамниці і одержала в Текстильсіндикаті мануфактуру для продажу. 3 мануфактури, що надано їм для продажу, 80 відс це-сукна, драп і т. н. і лише. 20 відс. легкої мануфактури. 
За перший тиждень фіомою «роздрібник» продано крам на 15 000 карб., з них на 10.000 важкої мануфактури і на 5,000 карб. легкої. Це значно поліпшує росповсюдження важкої мануфактури на місцевому ринкові і позбавить низову кооперацію од необхідности брати жорсткий асортимент. 
Передбачається відкриття у місті декількох крамниць на вище згаданих умовах.
НОВА КАМПАНІЯ ПРИБУТКОВО-МАЙНОВОГО ПОДАТКУ.
Київський Губфінвідділ роспочинає підготовчу роботу до переведення кампанії прибутково-майнового податку за 1-е півріччя наступного 1924 — 25 бюджетового року. 
На підставі інструкції про стягання прибутково-майнового податку, Губфінвідділ вимагає від домовласників та домоуправлінь, власників і орендарів мебльованих кімнат і отелів в м. Київі та в міських селеннях, щоби вони подали до фінінспекторів своїх районів до 1 жовтня списки фізичних та юридичних осіб, ще мешкають в даному будинку на 20 вересня ц. р. В списки треба виписувати всіх громадян, що проживають в будинку, хоч би вони в момент, коли складатиметься список, і були тимчасово відсутні, а також всі правління, контори і агенства ріжних товариств. 
За неподачу списків, а також коли їх буде подано несвоєчасно та коли в них міститимуться неправильні відомости, домовласники та домоуправління платитимуть штраф розміром до 20 червінців, що накладатиме Губфінвідділ. 
Бланка списків можна одержувати у фінансових інспекторів з 15 вересня ц. р.
Самогубство народнього судді. Цими днями покінчив самогубством народній суддя Боярського района Київської округи Яковлів.
Причини самогубства невідомі.