Англійські ліберали та англо-радянська угода.
В своїй статті від 2 червня 1922 року колишній англійський прем'єр Ллойд-Джордж писав: 
«Нам дуже треба сировини для нашої внутрішньої потреби, а російську сировину можна виміняти на машини та фабрикати, яких потрібує Росія. Прийшов час переконатися, що Ради довговічні, незалежно від того, чи до вподоби вони нам, чи ні, та що грізні правителі Росії будуть урядувати ще протягом довгих років. Треба тільки швидче в цьому переконатися, щоб раніш утворити з Росією тривкий мир». 
Два роки тому, значить, проводир англійських лібералів доводив потребу наладити нормальні взаємовідносини з нашим Радсоюзом в інтересах самої Англії. 
Протягом цих двох років англорадянська справа відогравала в Англії чималу політичну ролю. Під гаслом визнання СРСР провадилось перевиборну кампанію до парламенту; не гасло, в значній мірі, дало змогу англійській робітничій партії стати до влади. 
І от уже минуло більше півроку, як визнано Радсоюз, вже складено та підписано англо радянську угоду і ми стоїмо тепер напередодні цілковитого наладження нормальних відносин між Англією та Радсоюзом. Справдилась ніби-то мрія Ллойд-Джорджа, і здавалось, що він разом із своєю партією радісно вітатиме складену угоду та вживе заходів, щоб парламент її ратифікував. 
Але вийшло цілком протилежне. Той самий Ллойд-Джордж, що колись так гаряче стояв за встановлення з Росією тривкого миру, перший з лібералів виступив з критикою уложеної угоди, коли про неї доповідав парламентові Понсонбі. Той самий Ллойд-Джордж, що в цитованій угорі статті кликав до згоди з Радами, «незалежно від того, чи вони нам до вподоби чи ні», тепер у своїй недавній промові 10 го цього вересня насмілився сказати: «Безглуздям буде гарантувати величезні суми, що їх витратить уряд, який додержуються віроломних та руйнацьких принціпів. У країні порядкують люди, що мають на меті тільки одно — зруйнувати приватну власність». 
В нашому Союзі, як відомо, за ці два роки ніяких соціяльно - політичних змін не було; при владі ті ж самі робітничі та селянські маси, що й раніш, „мета зруйнувати приватну власність" була в цих мас також і в червні 1922 р., коли Ллойд-Джордж закликав до міцного союзу з ними, а нашої сировини, що так приваблювала була ватажка англійської ліберальної буржуазії, звісно й тепер так само треба англійській промисловості, як і тоді. Що ж викликало таку зміну в поглядах Ллойд-Джорджа? Що саме примушує англійських лібералів зміняти тепер свою позицію в російській справі? Де причина завзятої боротьби з боку груп Ллойд-Джорджа проти англо-радянської згоди?
Причина не в тім, звісно, що Ллойд-Джордж раптом злякався наших „віроломних та руйнацьких принціпів", і не тому навіть, що умови складеної угоди ніби то невигідні для Англії; ні, причина, на нашу думку, в тому психологічному зрушенні, в тому процесі політичної самосвідомости, що останніми часами помічається в широких масах англійського пролетаріату. Не наших руйнацьких принціпів злякався Ллойд-Джордж; він злякався того, що цими принціпами починає вже пройматися й робітництво самої Англії. Виявилось, що російська справа потроху стає важливим чинником класової боротьби англійських робітників та що по лінії цієї справи гуртуються головні класові сили пролетаріяту. 
Англійських лібералів мало непокоїть англо-радянська угода, якої вони самі добивались: їх, головне, непокоїть форма та обставини, при яких цю угоду було підписано; їх турбує той натиск та зовніпарламентська боротьба свідомого робітництва, що під її впливом довелось Макдональдові та Понсонбі раптом підписати умови радянської делегації. Лайка Ллойд- Джорджа на адресу Радвлади виявляє класове занепокоєння англійської буржуазії при перших ознаках наближення нової революційної фази в класовій боротьбі англійського пролетаріяту. 
Боротьба за англо-радянську згоду, останній конгрес тред-юніонів та ціла низка инших фактів виразно свідчать про те, що англійська робітнича класа вилізла нарешті з дитячої колиски ліберально-реформиської політики свого уряду і стає на шлях дійсної революційної боротьби. Це, звісно, нервує ліберальну буржуазію, й вона зчинила гвалт; значні кола спробують навіть утворити єдиний фронт з консерваторами проти англо-радянської угоди та щоб повалити „робітничий" уряд. 
Але дуже короткі у Ллойд-Джорджа руки для цього! 
Ліберальна партія в цілому (про це вже маємо заяву групи Асквита) не відважиться на такий сміливий крок; вона добре знає, що під час нових виборів, навіть несвідомі робітники, що їх голосами вона досі живилась, не підуть за нею. Останніми місяцями англійський пролетаріат виріс на цілу голову, і він напевне матиме досить сил, щоб примусити буржуазію не саботувати англо-радянську угоду. Про те свідчить непохитний тон резолюції конгресу тред-юніонів з цього приводу; про те рішуче промовляють слова маніфесту генеральної ради тред-юніонів та виконкому робітничої партії. 
Отже, ми кажемо: Хай загрожує Ллойд-Джордж, хай лякає, — нам не страшно! Наша сила зростає; вона не тільки в міці Радсоюзу, вона в значній мірі залежить і від збільшення свідомої солідарности англійського пролетаріяту.