Наука й техника
ТРАГИЧНА СМЕРТЬ МАТЕМАТИКА.
17-го серпня ц. р. загинув на британських берегах Атлантичного океану молодий, талановитий математик, проф. Московського університету, Павло Урисон. Під час купання, морська хвиля кинула його на скелю і вдарила головою об камінь. Трун поховано на місці смерті, в приморськім містечку Ле-Бац. 
В особі Павла Урисона математика загубила одного з блискучих своїх представників. Ще мавши 26 років, він став відомий серед спеціялістів Європи, як першорядна величина. Його праці - з ріжних галузів математики - прокладають нові шляхи, одчиняють нові, можливости наукової творчости та пізнання. Під час закордонних командіровок він зробив цілий ряд докладів і бесід, завше позначених оригінальністю та сміливістю математичної думки. І його смерть боляче відгукнулась в широких математичних колах Європи, як жорстокий, передчасний удар
ЗАПАСИ КАМ'ЯНОГО ВУГІЛЛЯ НА ЗЕМНІЙ КУЛІ.
На останньому міжнародньому з’їзді геологів у Канаді, в місті Торонто, було доручено особливій комісії підрахувати запаси кам'яного вугілля по всіх країнах земної кулі. Раніш теж не раз робились такі підрахунки, але вони були надто неточні. Напр, в 1846 р. запаси кам'яного вугілля обраховувал. всього в 11,1 міліярдів тон, а в 1913 році в 423,3 міліярди тон. 
Тепер комісія опубліковала свої приблизні підрахунки. Виявилось, що в багатьох країнах вугілля значно більше, ніж гадали раніш. В Німеччині кількість вугілля далеко більша за підсумки попередніх підрахунків, так що навіть при тій витраті вугілля, яка була до початку європейської війни, вугілля в ній вистачить на 1.500 років. В Англії ж вугілля всього 171 м.-т. Цього запасу при такій витраті, як зараз, вистачить тільки на 300, найбільше 400 років. У Франції запас вугілля досягає 17,5 міліярдів тон, в Росії 60, в Бельгії 11, Іспанії — 8, Голандії — 4,5, Італії — 0,25. На острові Шпіцбергені - 8 м. т. В усій Азії запаси вугілля складають 1.279 м. т. В самому Китаї, — і це, мабуть, найбільше чіпає світових імперіалістів - хижаків, приблизно 1.000 м. т. В Північній Америці 5.100 м. т. (з'окрема, в Північно - Американських Штатах - 4.000), в Південній Америці - 32, в Африці — 57, з Австралії і Полінезії — 170 м. т.
Всього на всій земній кулі запаси вугілля досягають приблизно 7.400 мільярдів тон. Коли вважати, що витрата вугілля, яка доходить тепер до 1,3 міліярдів тон на рік, не зміниться й на майбутнє, то всіх запасів кам’яного вугілля на всій земній кулі повинно вистачити на 6.000 років.