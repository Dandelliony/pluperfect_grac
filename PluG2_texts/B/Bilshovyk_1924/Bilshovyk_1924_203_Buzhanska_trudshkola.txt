БУЖАНСЬКА ТРУДШКОЛА.
Бужанська 7-річна трудшкола, міститься в с. Бужанці Лисянського району. Тому що це район — із бідніших на Шевченківщині, дефіцітний, і потрібних на утримання школи коштів бракує, то школі загорожує бути перетвореною в 4 — літку з З тільки учителями. Це викликало велику трівогу з боку як учнів та батьків, так і ріжних громадських організацій. 
Бужанська школа обслуговує не тільки власне Бужанку , а й окружні села, що, близько межують з Бужанкою, як Жабянка, Франківка, Кам. Брід. Крім селянських дітей в школі до 35 відсот. дітей робітників Бужанської Цукроварні. Школа існує недовго, але вспіла заявити себе з гарного боку — як гарною постановою шкільної роботи, так і завше співчуваючим відношенням до дітей незаможників, через що до школи поступають діти із дуже далеких сіл (Чемериське — 17, в Рубаний міст — 20 в.).Учнів-незаможників в школі за 50 відсот. Закриття школи дуже тяжко відбилось би найперше на дітях незаможників, які не мають змоги посилать дітей чи то до Звенигородки, чи до инших далеких шкіл і там їх утримувати. 
Тому з боку як батьків, так і комнезамів вживаються зараз всі залежні заходи, щоб залишити повну 7-річну школу, при чому цікаво відмітати свідоме відношення селянства до справи, розумний підход до діла. 
За часи революції громадський погляд селянина значно поширився. Помічається звичка підходити до діла з громадського боку. Селянство одвикає жити по відомих поговірках: моя хата з краю — я нічого не знаю, або: кожний сверчок хай знає тільки свій шосток. Тепер і робітник, і селянин уже не жде, щоб хтось за нього вирішував справи, — не задовольняється тим, що пасивно приймає той чи инший факт „до виконання", а висловлює свій погляд, відстоює свою думку, вишукує засобів для її здійснення. 
Так і в зазначеному випадкові. Ні комнезами та батьки, ні учні не хочуть припустити й думки про можливість закриття школи, яка так необхідна для оточуючого населення і зараз іде жвава праця, вишукуються можливі засоби, щоб утримати школу. І можна бути цілком певним, що все, що можна буде зробити в цьому напрямі, буде зроблено. 
Побільше б такої свідомости й активности й можна б було бути певним за повне налагодження як шкільного, так і громадського життя.