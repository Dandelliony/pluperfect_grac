Балахович у польському мундирі.
Савінков і Балахович... На протязі декількох років ці два імена вставали в нашій уяві, як одно ім'я. 
На протязі двох день Савінковського процесу Борис Савінков з усіх сил намагався виконати глибоку прірву між своїм іменем та іменем цього бандитського героя. Звичайно, нічим не змити тієї крови, тієї зради, тієї безмежної гидоти, якою Савінков рясно вкрив себе, будучи союзником і учасником банд Балаховича. Проте, це не завадило Савінкову додати де-кілька яскравих рис до ганебної постаті свого недавнього союзника. 
Одна з найяскравіших рис — це згадка Савінкова про те, як сам Пілсудський оцінював свого вірного слугу „генерала" (так його називає тепер польська преса!) Балаховича: 
-	Сьогодні він білорус, завтра поляк, по-завтрьому може стати негром! 
Тепер на досить уже пошарпаному екрані почали одна по одній з'являтися бліді тіні — постаті з історії польсько радянських відносин 1920 року. Спочатку з'явився Пілсудський, потім Савінков, третьою, наче підкинута чиєюсь рукою, з'явилася одна з найзапашніших (чи то пак найсмердючіших!) квіток цього букету — Балахович. 
Савінков своїми свідченнями на суді дав змогу всім понюхати, яким нестерпним смородом тхне від цього букету. 
Майже одночасно (але ще до справи Савінкова) Балахович своєю заявою в „Кур'єрі Пораяному" наче б-то дає живу ілюстрацію до свідчень Савінкова. 
Балаховича історія нічого не навчила. І цей «учора білорус, сьогодні — поляк, завтра — негр» прибув, як пише «Кур. Поранни», „з Біловіжськоі Пущі до Варшави". Прибув для чергової метаморфози — з білорусина зробитись поляком. 
У своїй заяві він насамперед „рекомендує" себе цілою помийницею безсоромної брехні на СРСР, повторюючи бабські вигадки про якісь виступи більшовиків на „Кресах". 
Правда, цей досвідчений бандит не такий вже остаточно сліпий, як варшавські політики. Він знає, що „селянина на кресах збунтовано та схвильовано". Він знає, що величезний вплив на нього мають комуністичні відозви. 
Але.., „їм бракує людини, яка б кинула заклик. Шукають вони за всяку ціну білоруського батька гетьмана (?)“. І от усі ніби-то зійшлися на тому, щоб обрати керовником революційного повстання, як найпопулярнішу особу, — ну, кого б ви думали? — та ж самого Балаховича! Нібито його просили, благали, нарешті, загрожували. І з цілковитим почуттям власної гідности патентований брехун закінчує свою фантастичну вигадку словами: „недоладність цих заходів довго може розважати, весело розважати, але, нарешті, дратує, нервує й робиться прикрою". 
„Отже, я сижу, але не безпорадний, а терплячий. Товмачу то одному, то другому, де лежить загибіль Білорусі". Але, нарешті, безробітному бандитові, очевидно, набридло читати ці лекції з філософії історії білорусам, а їм набридло слухати, і він посунув до Варшави. 
„Мета мого приїзду — повідомити уряд про все, про те, що зараз у Біловіжжю нема ніякої лісової роботи, яка б вимагала великої кількости робітників, що небезпечно на креси посилати „безробітних". 
„Почесна мета" — товмачити сліпому урядові небезпеку об'єднання робітника (та ще й безробітного) з закутим у кайдани селянином. Гідна старого шпига та провокатора. 
„Одночасно вживаю заходів до виконання мого „земного" прохання до Пана Президента Жечи Посполітої Польської, щоб прийняти мене, яко вірного громадянина Жечи Посполітої до польської армії”. 
Тут же Балахович торкається закидів у грабунках та бандитизмі і, не спростовуючи їх (логика майже неймовірна чи то з наївности, чи то з цинізму?), просто докінчує фразу (після слів — грабунки та бандитизм): „які робилися моїми салдатами під час польсько-більшовицької війни, коли я поруч з польським салдатом боровся, яко союзник Жечи Посполітої Польської. 
Через те, що це було в минулому, я можу сміливо просити права на мундир польського салдата (того самого, разом з яким я грабував, гвалтував, убивав мирних громадян. Так треба розуміти цю недокінчену думку?). 
Цим вступом до війська я хочу вказати моїм братам білорусам їх обов'язки та мету, яко громадян Жечи Посполітої, хочу вказати їм шлях до вірної служби Польщі та Білорусі!". 
В той час, як Савінков своїм каяттям силкується змити з себе свій первородний гріх авантурництва, Балахович ще глибше лізе в багно авангури та зради. Але для історії він тільки бліда тінь на подертому екрані, а для сучасности — тільки смердючий труп. Земля йому камінем!