Бібліографія
В. СТЕФАНИК. Кленові листки. Передмова В. Коряка. До друку виготував Ів. Лизанівський. Державне Видавництво України. 1924. Стор. 330 ін 16 . Ц. 1 крб. 25 коп.
Треба дуже й дуже привітати думку ДВУ подати в присутних виданнях «бібліотеку українських письменників»: давно пора, бо потреба ой яка нагальна для шкіл і для політосвітніх установ. І добре, що цей намір розпочато Стефаником, письменником, в якому б’ється отой живчик сучасности, письменникові, соціально близькому нашій селянській і робітничій молоді. 
Але ось горе: перед нами твори не Стефаника тільки, а Стефаника-Лизанівського. Серйозно! Так і пишуть, без сорома казка: до друку виготував...». Тоб-то: для друку зіпсував, безбожно переробив, підфарбував і видав... за Стефаникове! Класичну ароматну мову Стефаникових галицьких образків сміливо «онаддніпрявили», прибрали полтавсько-хуторянську лексику й дали довірливому читачеві. Ось зразки з випадкової сторінки: вони доводять, як Стефаникову мову позбавляють емоційної напружености й образности: 
Галицьке видання 1917 р.: «Продер очі, й мив жилу на шиї, між пальці, бо-голову з пліч скидала, і погадав: « Аді, це ангели перед смертев показуют си». А як він так гадав... 
Видання ДВУ (ст. 106): Продер очі, взяв жилу на шиї між пальці, бо голову з пліч скидала, й подумав: «Це-є мабуть ангели перед смертю показуються. А коли він думає.. 
Т. Лизанівський не тільки семазіологично дає часто своє тлумачення Стефаникового тексту, але ж підставляє слово цілком з иншим логічним змістом: так невидіний (небачений?) він перекладає невидимий і т. д. Тут непроханий «редактор» ще значно далі навіть попереднього видання Стефаникових творів (Київ 1919, ред. В. С. Бойка), наближаючись до одіозного видання прози М. Яцкова. Отже, як загальне правило треба приняти: перевидавати попередніх письменників треба тільки без жадних лексичних змін, а всі пояснення тексту перенести в примітки. 
У самому тексті здибаємо приємний подарунок для всіх, хто любить сильне Стефаникове слово: у книзі подано п’ятеро нових новел, невідомих на Радянській Україні, на теми з імперіялістичної війни писаних. 
Критична стаття В. Коряка «Між двома класами» детально аналізує Стефаникову творчість, в значній мірі, правда, базуючись на давніх Франкових увагах, що в 1904 році на сторінках «ЛНВіснику» поданих. Творчість Стефаника поставлено в звязок з соціяльно - економічними рельєфами Галичини наприкінці XIX ст., але ж занадто широка формула «між двома класами» не є характерною, виключно специфічною тільки для Галичини, або тільки для Стефаника. Підлягає сумніву й народництво Стефаника; занадто-бо видається його скепсіс що-до селянства там, де раніше була ідеальна намітка. 
Наприкінці варто було б подати бібліографичні вказівки — час написання новел, час видання творів і т. ин.: без цього важко дослідити як слід Стефаників доробок. Поза цим видано добре й охайно.
«НОВИЙ ЖУРНАЛ ДЛЯ СЕЛЯНОК».
У Харкові вийшло перше число популярного місячника «Селянка України». В журналі вміщено статті політичні, наукові, по сільському господарству, оповідання та вірші, а також багато ілюстрацій. Журнал розраховано на масового читача селянку. Журнал буде виходити кожного 25-то числа. 
Розмір журналу 24 стор., ціна: для гуртових передплатників - 15 коп., для окремих — 25 коп. на місяць. Передплата приймається в конторі журналу: Харків, вул. К. Лібкнехта.