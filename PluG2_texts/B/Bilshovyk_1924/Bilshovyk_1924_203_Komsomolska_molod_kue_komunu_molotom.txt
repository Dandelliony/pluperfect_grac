Комсомольська молодь кує комуну молотом.
10-И МІЖНАРОДНІЙ ДЕНЬ РОБМОЛОДІ ОБ'ЄДНАНИХ ПРОФСПІЛОК.
3-го вересня в об'єднаному клубі садкові відбулось загальне зібрання робмолоді 4-х профспілок: Робітос, Друкарів, Нархарчу та Всеробітземлісу. 
Зібрання присвячене 10-му міжнародньому юнацькому дневі. 
Тов. Турова (школа друкарів) відкриває зібрання й пропонує в президію по одному товаришу, з кожної профспілки та представників Червоної армії та фльоти. Пропозиція що до президії одноголосно приймається. 
Тов. Лемберська знайомить молоду авдиторію з історією юнацького руху та з сучасним завданням робмолоді. 
-	„Геть війну, — хліба — повернення батьків з фронтів" — було гасло 1915 р. Зараз же, каже тов. Лемберська, гасло молоді всього світу — „Війна війні" „За компартію... За диктатуру пролетаріату". 
Вся увага, закінчує доповідь тов. Лемберська, повинна бути звернута на молодь Заходу. Вся робмолодь — у ленінську комуністичну спілку молоді та завоювання батрацької молоді села. 
Вітали зібрання з десятим міжнароднім юнацьким днем представники Червоної армії. Старий партієць т. Федорченко, який зазначив, що перед сучасним моментом стоїть три обовязки: 
1. Допомогти західно-європейській молоді в їхній боротьбі. 
2. Стояти на сторожі здобутків жовтня. 
3. Оволодіти молоддю села. 
Після привітання, зібрання ухвалило таку резолюцію: 
„Ми, молодь профспілок Робітос, Нархарч, Друкарів, Всеробітземлісу, заслухавши доповідь про юнацький рух всього світу за 10 років, констатуємо, що молодь завжди була в передніх лавах революційного руху. 
В 10-й міжнародній день молодь вийде на вулицю під прапором ЛКСМУ, щоби продемонструвати свою солідарність з революційною молоддю всього світу. 
Хай живе Міжнародній 10-й день молоді". 
СВЯТО МОЛОДІ У ХЕМИКІB
(2-й Райзавком хемиків). 
Давно вже наш клуб таким це був, майже з самої шостої річниці Жовтневої революції.
І хоч прибраний він звичайно, так же, як і що дня, але почувається щось святне. І дійсно клуб ІІ Райзавкому хемиків сьогодні не той, що звичайно. Прориваючи гомін дорослих робітників несеться бадьорий спів молоді. 
Але ось збори відчиняв представник союзу колишній політкаторжанин, т. Ланде. 
На порядку денному одно питання. Передача прапору осередку Комсомолу від позапартійних робітників. 
В коротких рисах змалювавши свою думку що до праці осередку ЛКСМУ за час його існування, тобто за 3 місяці, т. Ланде висловлює надію, що Комсомол і надалі виправдав назву „Ленінського" і буде вартий назви другого покоління більшовицької раті. 
Далі секретар осередку т. Цінобер робить коротенький доклад про роботу осередку. Після цього, один з робітників хемиків, звертаючись до комсомольців, каже, що він має щастя зараз передати прапор він позапартійних робітників-хемиків у руки ленінського Комсомолу. Він від усіх робітників висловлює певність, що цей прапор в скорому часі буде зоріти на стінах пролетарської Варшави й Берліну. А ось слово бере представник від позапартійних робітників заводу ім. Затонського. 
-	„Товариші! Комсомол, приймає назву ленінського, завжди памятав слово Ілліча: „Річ не в назві". Коли б зараз їм знову сказали ці слова, то комсомольці мають право сказати: не тільки, що вони постараються виправдати цю назву, але й те, що на протязі шости років вони що дня в своїй упертій комсомольській праці виправдують це. І ось сьогоднішній день показує комсомольцям, що позапартійні робітники розуміють свої завдання і говорить за те, що звязок Комсомола з масами робітництва такий, який він мусить бути. Ввесь час перебування комсомольців на нашому заводі свідчить, що Комсомол є дійсно ленінським. 
Хай живе Комуністична молодь! 
Зачинивши збори при згуках „Інтернаціоналу", вся молодь з гостями під новим прапором йде на районні робітничі збори.