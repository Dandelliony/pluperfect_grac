Праця радянської делегації на міжнародньому кооперативному з'їзді.
МОСКВА, 16-ІХ. У розмові з співробітником Роста голова Центросоюзу Хинчук, що повернувся з Міжнароднього Кооперативного Конгресу, розказав: „Делегація СРСР виступала на кооперативному конгресі в таких справах: „про нейтральність" кооперативів, об'єднання з Профінтерном, боротьби проти загрози нових війн, стосунків з Лігою Націй і в справі про класовий характер кооперації. У всіх цих справах делегація СРСР дотримувалась комуністичних поглядів. Як ставляться до радянської делегації характеризує такий, факт: До Хинчука підійшов Альберт Тома і сказав: „Я з великою цікавістю стежу і дивуюся енергії, з якою ваша делегація проводить свої погляди і свою політику". І дійсно, коли виступали радянські делегати, вся заля з увагою, при повній тиші, вислухувала промовців. 
Делегація СРСР може бути задоволеною наслідками своєї праці. Всю працю делегація СРСР проводила колективно, енергійно підготовляючи свої виступи на щоденних засіданнях „Наші наради, сказав Хинчук, не обмежувались тільки делегацією СРСР. В них брали участь комуністи і співчуваючі нам делегати инших національних кооперативних організацій. Нам пощастило придбати понад 80 голосів у національних кооперативних організацій, що голосували за наші резолюції і пропозиції. Можна бути переконаними, що майбутній конгрес дасть нам значні наслідки у революціонізуванні кооперативних мас. На конгресі ухвалено доповнити Виконком новим членом. Виникла справа — кому дати це місце. Виставлено було дві кандидатури: Хинчука і ще одного угорця, який захищав свою кандидатуру тим, що він не вносив розкладу в лава конгресу, як радянська делегація. Не зважаючи на цю причину, за угорця подано всього 4 голоси: його власний, 1 представника Латвії і 2-х представників Фінляндії. Всі инші члени ЦК понад 50 чол., голосували за кандидатуру Хинчука.