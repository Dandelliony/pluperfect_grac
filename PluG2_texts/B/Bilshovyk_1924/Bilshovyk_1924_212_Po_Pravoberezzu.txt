По Правобережжю
КОМІТЕТИ НЕЗАМОЖНИХ СЕЛЯН У ВАПНЯРСЬКОМУ РАЙОНІ НА ПОДІЛЛІ.
Вапнярський район, район хліборобський — не промисловий, а тому вся праця, головним чином, сконцентрована на селі. Члени КНС майже всі селяне, за винятком малої кількости залізничників. В районі налічується 18 організацій КНС, що об'єднують 1874 чолов. — з них 278 жінок. 
По району на 1874 чол. організованого селянства працює 6 комуністів, 1З кандидатів і 101 комсомольців. Таким чином авангард незаможницького селянства складає 120 чол. Біля Цього ядра сконцентровано найбільших активних комнезамців. 
Матеріяльний стан членів К. Н. С. кепський з 1874 чоловіка, 1500 чол. не мають свого реманенту. 
Ця група незаможників найбільш близька до компартії, багато з них служило в Червоній армії.
БАТРАЦТВО.
З батраками ще гірше. Забитість, побоювання хазяїна — це головна перешкода до об'єднання батраків. Малий відсоток батраків залічено до спілки ВРЗЛ. 
З боку Райпаркому та КСМ звертається багато уваги на працю серед батраків. Культпрацю сконцентровано в сельбудах та хатах-читальнях.
КОМІТЕТИ ВЗАЄМОДОПОМОГИ.
Комітети взаємодопомоги знаходяться поки що в стані „замерзанія".
КООПЕРАЦІЯ.
Низова кооперація в своїх лавках налічує всього 38 відсотків незаможників. На керовничих посадах в правліннях то що — незаможники. На превеликий жаль немає згоди між сільсько-господарчою й споживчою коопераціями. Між ними провадиться боротьба, яка доходить иноді до конкуренції.
КУЛЬТОСВІТНЯ ПРАЦЯ.
Культосвітню працю серед незаможників головним чином зосереджено в сельбудинках і хатах-читальнях. Хата-читальня таким чином стає культурним осередком села. При хатах-читальнях існують ріжні гуртки, є коресподенти до ріжних газет. В праці сельбудинків та хат-читалень жваву участь беруть комсомольці.
ЗЕМЛЕУСТРІЙ.
Землеустрій провадиться кволо — придержуються „трьохпілки". За останній час помічається здвиг до кращого землекористування. По де-яких селах цілими громадами переходять до чотирьохпілля. Земля обробляється старими засобами, пояснюється це тим, що за весь час існування Радвлади, в де-яких селах ще не бачили ні одного агронома. Куркулі всіма засобами перешкоджають землевлаштуванню, а тому більше всього незаможники безземельні гуртуються на бувшій нетрудовій землі.
КОЛЕКТИВІЗАЦІЯ.
В районі існує всього 3 колективи. В колективах об'єднано 81 чол. незаможників. Праця в колективах провадиться більш-менш задовольняюче, крім одного, в якому земля віддається куркулям в оренду. Колективи находяться на економіях бувших поміщиків.
ГРОМАДСЬКА ПРАЦЯ.
В громадській праці сучасного села незаможники приймають активну участь. - Сельради складено на 80 відсотків з незаможників. Правління сельбудів, хат-читалень теж складаються з незаможників.