Під сяйвом смолоскипів.
Ввечері робітнича молодь знову на вулицях. Ввечері робітнича молодь більш активно виявляє свій святковий настрій. Комсомолець завжди організований. Так і зараз, не відриваючись від лав, йдуть комсомольці і майже у кождого в руках смолоскип. Вечерній шум міста прорізують бадьорі співи молоді. Ми розвіємо капіталістичну пітьму! Дайош світову комуну! Привіт робітничій молоді Заходу! лунають виклики з лав демонстрації. Біля цирку численний натовп.
Наче вогняне море — сяють численні смолоскипи. З співами робітнича молодь заповнює помешкання цирку, де агітмайстернею Губкому ЛКСМУ поставлено „Червоні Д'яволята“ Після вистави, знову на вулиці. Знову сяйво смолоскипів розливається в нічній пітьмі. Стомлена молодь повертається до дому. В руках у кождого смолоскип. В кождого у грудях буяє завзяття. Назустріч ночі ллється комсомольська пісня про те: що скоро загориться полум'я світової революції.