Життя-буття селянське
ХЕМИЧНІ ДОСЯГНЕННЯ.
 (с. Хрінівка. Уманщина). А й справді Хрінівка гарненьке село... Білі, як сніг, хатки тільки де не-де виглядають з гущі дерев, які геть, геть, мов килимом, покрили село та надали йому хвилястого вигляду. Вузькі криві вулиці засіяні селянською молоддю, тою відомою молоддю села, яку звуть «тертумбрусус» так вона себе велича. 
А от і Сельрада... Тут вже дійсно! Тут, що найкращого в нас. Тут про якесь нове життя толкують, літературу вивчають нової доби, а головне тут є люде, що «називаються» «специ». 
Під їхнім приводом усе на «прахтиці» і вже навіть вивчають хемічні сполуки та ріжні кислоти ніби то «хемію». 
І одною зі всіх кислот в них ціниться, як найбільше, може знаєте — 96? 
Але хто ж то цим всим керує? Хто «вождь»? Вечір... Темно. Та всеж таки ми догадалися, це висока, струнка постать, яка хилиться то з один, то в другий бік та виблиски герба натякують нам... Що то т. О. Висоцький, який й керує хемичним відділом. Дико. Він же ще учень, що не скінчив Ліпецької мехшколи а голова «брат работает»! Не знаємо звідкіль переняв він це. 
Ага! Мабуть в механичній школі дуже налягають на хемію. Цікаво б і собі повчиться... Та на жаль. Мала кишеня...