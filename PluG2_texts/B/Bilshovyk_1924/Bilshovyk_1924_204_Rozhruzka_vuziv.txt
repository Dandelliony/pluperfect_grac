Розгрузка ВУЗ-ів. (Розмова з Наркомосвіти України тов. В. П. Затонським).
Народній Комісар Освіти України тов. В. П. Затонський поінформував нашого співробітника про розгрузку Вищих Навчальних Закладів, що в найближчому часі почнеться по всій території УСРР.
ПРИЧИНИ РОЗГРУЗКИ.
Операція по розгрузці ВУЗів, — сказав тов. В. П, Затонський, є операція надзвичайно тяжка і, взагалі кажучи, дуже небажана. В нашу систему подібна частка не входить і входити не повинна, але проте ми примушені зараз її розпочати. Як відомо, наше господарство розвивалося та й зараз ще розвивається недосить планомірно і в наслідок цього ми не мали жадної можливости точно облікувати, скільки і яких потрібно буде нам фаховців у тих чи инших галузях. Доводилося прикидати на око. Разом з тим потяг до освіти був величезний. Нашою заслугою ми вважаємо те, що Вищі Навчальні Заклади було збережено в період найжорстокішої розрухи, місцями навіть виникли нові ВУЗ'и. До речі сказати, якраз на Україні нові ВУЗ‘и майже не засновувалися, тут ми лише впорядкували й систематизували навчальну справу, звівши напр. воєдино факультети університету, Вищих Жіночих Курсів, то-що, які існували в одному місті. І треба сказати — кількість одиниць ВУЗів не підлягає скороченню і скорочено не буде. Але гірше стоїть справа з кількістю студентів на тих чи инших ВУЗ'ах та факультетах. Революція широко відкрила двері вищої школи для всіх тих, що бажали й мали змогу вчитися. 
Я підкреслюю — для тих, що мали змогу, а це значить, що для вступу до ВУЗ'у треба було мати певний рівень знаннів, тоб-то, примірно, середню освіту і крім того, треба було відшукати засоби до існування бо держава не могла, звичайно, забезпечити студентів стипендіями. От і вийшло, що до ВУЗ’ів широкою хвилею хлинула міська дрібна буржуазія та інтелігенція. Робітникам та селянам було, звичайно, не до ВУЗів не тільки через те, що заняті вони були на фронті революцій але й тому, що в них не було зазначених вище передумов, щоби вступити до ВУЗ'ів і там вдержатися. Зараз поки в нас не встановиться нормальна система проходження курсу навчання через школи Соцвиху для дітей робітників і селян, ми боремося з цією бідою за допомогою утворення робфаків. Надалі наші ВУЗ'и буде поповнюватися переважно робфаківцями. Підкреслюю робфак є установа тимчасова і потреба в ньому буде лише до того часу, доки не підросте нове покоління, що пройшло суші нормальні школи. 
На середніх та старших курсах ВУЗ'ів скупчилася, природньо, не робітниче селянська молодь, але це ще не така біда, бо в наші завдання зовсім не входить всебічне притиснення виходців в інтелігентського і взагалі дрібнобуржуазного середовиська. Навпаки, ми можемо і мусимо притягувати молодь на свій бік і використовувати в інтересах революції. 
Але біда в тому, що їх зібралося у ВУЗ'ах занадто багато. Я підкреслюю — це не їх провина, але наша загальна біда. Теперішня перегрузка ВУЗ'ів призводить до того, що ми не маємо і не можемо мати гарантій серйозної науки. Як що, напр. на З курсі одного з Медінститутів скупчилося 700 чоловіка — ясно, ніякі лабораторії та клініки такої нагрузки не витримають. Так що получиться, що перша група студентів, яка одержали хворого, буде його вислуховувати, а останній групі вже час буде його вскривати. 
Ще раз підкреслюю — провина в такому переповненні лежить почасти й на нас: треба було не пускати. Але напор бажаючих вступити до ВУЗ‘ів був такий великий, що влаштовувалося навіть, в плутанині 20 — 21 років, подвійні прийоми — і на весні і в осени. От за це й доводиться зараз розплачуватися.
КОГО БУДЕ ВИЧИЩЕНО? 
Основною метою чистки ВУЗ'ів є розгрузка їх там, де вона перегружені. Найбільша, звичайно, перегрузка на медичних факультетах (охотників до ліберальних професій найбільше було). В Інститутах Народньої Освіти перегрузка менша (голодна вчительська пайка вабила не так). Недобір є у Ветеринарних Інститутах (за старого часу туди йшли семинаристи, що не мали ходу в Університети, зараз же поповнення ветеринарам взяти ні звідкіль - білоручки туди не йдуть. Найбільше постраждають середні курси, старші ж курси ми постараємося, звичайно, випустити, розгрузивши їх лише від занадто вже непридатного елементу. 
Само собою розуміється, при даній чистці, оскільки завданням її є розгрузити ВУЗ'и, перевірочні комісії повинні подбати, щоби в ВУЗ’ах залишилася лише найкраща частина студенства, найкраща як по академічній успішности, так і з політичного боку, а також і по ознаці соціального походження. Точного рецепту тут скласти не можна, пройдеться комбінувати. Основним же критерієм є благо революції. 
Ми не даємо гарантії, що того чи иншого студента, який дуже добре вчиться, буде залишено у ВУЗ'і як що він соціально і політично нам цілком в чужий. Старих спеців, одержаних у спадщину від царату, ми можемо й мусимо використовувати, але готувати таких самих спеців в своїх ВУЗ‘ах вважаємо зайвою роскішшю. З другого боку було б абсурдом студента, який вчиться погано, залишити при розгрузці у ВУЗ’і тільки через те, що студент цей — хороший хлопець з робітничої родини. Але в цьому випадкові перевірочна комісія повинна встановити, що до слабого просування цього студента в науці спричиняються не випадкові обставини, які легко усунути (перегрузка партроботою, то-що), а його недостатня підготованість або погані здібности.
ЗАВДАННЯ НАШИХ ВУЗ’ів. 
Держава є занадто бідна і не може гарантувати можливість навчання у ВУЗ'ах всім бажаючим. Ми не можемо підходити до справи освіти з точки погляду інтересів, хоч би і кровних, окремих осіб. Завдання наших ВУЗ’ів — дати у можливо коротший термін можливо більш вивчених, кваліфікованих працівників, при тому близьких нам по духу, які а користь Радянському Союзові працювали б не з-під палки, а за совість. Наш ВУЗ не може бути Академією, так само як і не мусить стати Созабезом. Наш ВУЗ — це кузня, де виковується, і якраз виковується, звичайно без достатньої отшліфовки, наспіх (основна турбота про трівкість) нові покоління будівничих життя.
БІЛЬШЕ РОЗГРУЗОК НЕ ПОВИННО БУТИ. 
Розгрузка, закінчив тов. В. П. Затонський, операція жорстока, але необхідна, і будемо сподіватися остання. Дальші прийоми студентів із ВУЗ‘ів повинно переводити так, щоб генеральна чистка більше не була потрібна. Через це на прийом цього року чистка не поширюється.