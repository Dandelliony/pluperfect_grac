У Франції.
КОНФЕРЕНЦІЯ СЕКРЕТАРІВ ФРАНЦУЗЬКОІ КОМПАРТІІ.
ПАРИЖ, 23-ІХ. Конференція секретарів французької компартії ухвалила резолюцію, де вітає 5 Конгрес Комінтерну з тим, що той зумів підтвердити політичну лінію Леніна. Конференція, приймаючи всі постанови конгресу, бере на себе зобов'язання домагатися, щоб їх було переведено в життя. Після дебатів з приводу докладу Сюзани Юро про тактику й нові завдання компартії, конференція ухвалила резолюцію, де, констатуючи новий прояв правих ухилів у партії, засуджує такі виступи, розглядаючи їх, як спроби дезорганізувати партію й стати на перешкоді реорганізації партії по принціпу фабрично-заводських осередків. Після цього було ухвалено резолюції про найближчі завдання партії, про відбудовання профспілчанської єдности, боротьбу за волю китайського народу, боротьбу за визнання СРОР, допомогу Мароканським повстанцям і боротьбу за загальну амністію. Наприкінці конференція заслухала доклад Доріо в колоніяльній справі та про роботу в армії, а також доклад Мюрана про фінансове становище партії. Дебати були надто жваві. Виступи Монато та инших представників опозиції не мали успіху.
ЗЕМЛЯ ТОГО, ХТО II ОБРОБЛЯЄ.
ПАРИЖ, 24-ІХ. На французькій селянській конференції, яку організувала Компартія, заслухано було доклад Вазейля про „комунізм і селянство". Вазейль вимагав популяризувати поміж селянських мас гасло селянського Інтернаціоналу: земля тому, хто її обробляє. В жвавих дискусіях після докладу взяли участь і селянські делегати.