Зарплатня по округах Київщини.
На останньому засіданні Губвиконкому було розглянуто питання про зарплатню по округах Київщини. 
Докладчик тов. Гольдін зазначає, що до цього часу заробітня платня була дуже ріжноманітна. В цьому році потрібно цю платню уніфікувати. Пропозиція Губфінвідділу в цій справі — встановити 4 тарифних пояси: для м. Київа, для окружних міст, для районів і для сел. Встановлення поясів вимагає ріжноманітність прожитного мінімума по округах, районах і селах.
При встановленні одиниці заробітньої платні треба прийняти на увагу дефіцитність бюджету, округів, який складає зараз 500.616 карб. Лише 2 округи вираховували заробітню платню при складанні бюджетів по сітці 1:8. Останні вираховували по сітці 1:5. Коли вони теж вирахують платню по сітці 1:8, дефіцит значно збільшиться.
Після обговорення цієї справи президія Губвиконкому затвердила встановити заробітню платню для сел в 4 карбованці на одиницю при сітці 1:8. Для робітників в районних одиниця встановлюється 4 кар. 75 поп. на одиницю, при чому бюджетній комісії доручено при остаточному розгляді окружних бюджетів, розглянути також питання про можливість підвищення одиниці заробітньої платні до 5 карбованців. Для окружних робітників одиницю зарплатні встановлено в 5 карб. 50 к., при чому бюджетній секції теж доручено з’ясувати можливість підвищення заробітньої платні до 6 карбованців. 
Питання про підвищення зарплатні окружним агрономам постановлено президією виділити її доручити Губвідділу Праці розробити це питання в 2-х тижневий термін. Одночасово надано вказівки окрвиконкомам про негайне переведення на окружні бюджети участи оцих землемірів.