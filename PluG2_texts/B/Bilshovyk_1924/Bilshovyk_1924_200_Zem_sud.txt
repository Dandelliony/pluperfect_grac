Земельний суд

КУРКУЛЯМ НЕ ПОЩАСТИЛО ЗАГАЛЬМУВАТИ ПЕРЕХІД НА КРАЩИЙ ПЛОДОЗМІН.

В липні 1924 року землевлаштователь V уч. Київської Округи тов. Пугацевич. на підставі 138 та 187 ст. ст. Земельного Кодексу, склав проекта виділу землі Гостомельській земгромаді, яка бажала перевести землеустрій на своїх землях в переходом до четирьохпілля. 
Земгромада м. Гостомеля складається з 466 господарств з 1852 їдцями. Землі в громаді, по пляну, складеному в 1921 році землеміром КОЗУ тов Корчинським, 2124,З - дес. Придатна земля громади росподілюється між 466 господарствами, в яких 381 складається переважно із незаможників, які бажають перейти до кращих форм землекористування а решта 85 господарств, переважно куркулі, хоче залишитись при старому порядку землекористування. Проєкт росподілу землі переводиться на таких умовах: середняки й заможні одержують землю в кількости фактичного їх користування, а незаможні одержують ще й надбавку з не росподілених, бувших нетрудових земель, разом з якою вони наділяються по такій нормі: господарство з 3 душ одержує 3 дес., з 4-х душ 3,50 д. і т. и., на кожного їдця надбавляється 0,50 дес. Таким чином для, 367 господарств залишається польової, садибної та лугової 1444,30 дес. землі, непридатної 46,62 дес. і запасного фонду 43,26 дес ; для 85 господарств — польової, садибної та лугової 440,54 дес. і запасного фонду 10 дес. 52,58 дес. переходить до користування 14 господарств в урочищі „Старий Паром”, які цілком відокремлені від гостомельської громади, а решта переходить до держфонду. На такий росподіл громада згодилась. Не згодились тільки 85 куркульських господарств: вони заявили, що не хочуть переходити на загальне землевлаштування і ламати своїх старих меж. Таким чином утворилось дві громади: перша — 381 господарство незаможників, що бажають ввести новий землеустрій і друга — куркульська з 85 господарств, яка хоче залишитись при старому землеустрію. Проекта, про новий землеустрій було додано на затвердження загальному зібранню обох громад. Представники другої громади два рази на зібрання не з'явились і він був без суперечок, затверджений присутньою більшістю (232 80 всієї кількости 350 чол.). 
Друга куркульська громада, зоставшись незадоволеною, доручила ведення цієї справи своїм уповноваженим, які оскаржили її до Гостомельської Райземсудкомісії. Постановою останньої вона була передана до Бородянської Райземсудкомісії, яка розглянула її 21 липня 24 року, знайшла постанову громади законною і ухвалила проекта виділу землі обом громадам затвердити. Вирок Бородянської Райземсудкомісії був оскаржений другою громадою до Київської Окрземсудкомісії, яка 9 серпня 24 року розглянула цю справу під головуванням тов. Садового. Керуючись 138 ст Земкодексу та частиною IV розділу про землеустрій. Окрземсудкомісія рішення Бородянської Райземсудкомісії від 21 липня 24 року затвердила і апеляційну скаргу уповноважених другої громади залишила без наслідків. Не хотілось куркулям нового землеустрію і пішли вони з апеляційною скаргою до Київської Губземсудкомісії. 
Київська Губземсудкомісія, під головуванням тов. Добромільського, розглянула справу 28 серпня 1924 року. На суд з'явилися представники обох громад та оборонець з боку куркулів. 
Оборонець в свойому слові заявив, що при наділенню землею, друга громада не приймалась на увагу, бо земля була одведена їй найгірша, що в переоціненню землі друга громада не приймала участи, що при проведенні нової межі відрізали старі садиби чим порушені 75, 128 та 137 ст. Земкодексу. Просить вирок Окрземсудкомісії відмінити. Представник першої громади заявив, що садиби виділених господарств не порушені, бо межа від садиб проходить не менш як на протязі 25 - 30 саж., що коли робилась росцінка землі, запрошувались на загальні збори представники другої громади, які однак не захотіли прийти; що друга громада тільки гальмує справу землеустрію. Просить постанову Окрземсудкомісії затвердити. Губземсудкомісія, маючи на увазі, що виділ нових земельних громад і перехід на кращий плодозмін не є переходом на нову форму землекористування, які вимагає згідно 54 -55 ст. ст. Земкодексу 2/3 голосів.; що згідно ст. 138 Земкодексу для виділу; нової земгромади необхідно 1/5 господарів, яка в данному разі мається, що обмір і розцінка землі зроблена землеувлаштователем із участю райагронома із додержанням господарсько - техничних правил землеустрію, що порушення ст. 128 Земкодексу в давній справі не має, поскільки касатори не доказали порушення меж садибних участків, що де які доводи Окрземсудкомісії, які не базуються на об'єктивних матеріалах справи, не могли мати впливу на вирок по суті,- ухвалила: касаційну скаргу другої громади м. Гостомеля на вирок Окрземсудкомісії від 9 серпня 1924 року залишити без наслідків і оскаржений вирок затвердити.