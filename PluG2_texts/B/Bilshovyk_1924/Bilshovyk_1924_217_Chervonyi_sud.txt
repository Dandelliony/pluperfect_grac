Червоний суд.
КАГАРЛИЦЬКІ ЗВІРСТВА.
1919 — 20 роки це роки стогону й сліз містечкових євреїв на Вкраїні. Ріжні банди одна по одній, чинили напади на містечки влаштовуючи там погроми, жахливі, невимовні. Свідки зі слізьми на очах оповідають про погроми в містечку Кагарлику. 
Свід. Кантор: 
-	На моїх очах по звірському було забито мого брата й инших громадян. Трупи валялися скрізь у містечку. Я хотів був поховати одного забитого старого єврея, але бандити розбили труну, випрягли коней з возу, де лежав мрець, і погнали їх. Я ледві врятувався. В групі бандитів був Березовий, підсудний в цій справі. 
Свід. Трахтенберг: 
-	Я бачив, як група бандитів, між якими були Березовий, Іван Коваль і Салько, увійшли до хати Колчинського, що не встиг сховатися. Коли бандити вийшли звідтіля там лежали забиті сам Колчинський, обидві його дочки і його родичка з двома дітьми. 
Свід. Кацман оповідає теж саме, додаючи:
-	Чув крики 18 ти річної дочки Колчинського яку, як потім і виявилося, бандити згалтували перш, ніж забили. 
Свід. Литвин: 
-	Під час погромів у Кагарлику було забито до 70 євреїв Де-яких забивали пострілами, де-яким розбивали прикладами голови, инших кололи багнетами. І тут же стягували з них чоботи. 
Свід. Павлоцький оповідає про те, як замордовано було громадянку Персіон. Свідок Таран змальовує картину вбивства старого Урицького в льоху. Майже всі свідки впізнають Березового, Коваля й Салька, що брали жваву участь в погромах. Суд перевів допит 12 свідків, решта свідків самі відмовилися від допитування. 
Салько й Коваль ні в чому винними себе не визнали. Березовий визнав себе винним тільки в ограбуванні. Після допиту свідків підсудні несподівано заявили, що їх уже супили за переказані злочини і що вони відбули вже за це покарання. 
Губсуд по телефону запитав Допр ч. 1 звідкіля відповіли, що Березовий, дійсно, відбував покарання за якісь то злочини. Суд ухвалив надіслати справу для дослідження.