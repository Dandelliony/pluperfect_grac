Комуністичний дитячий рух. (До міжнароднього дитячого тижня).
Доведено, що все виховання в школі визначаються нашими черговими політичними та економичними завданнями. В силу цього початкова й вища школа, як тільки буває в системі радянської освіти, повинна бути органично складовою частиною робітничого революційного руху. 
Дуже докладно це завдання визначив В. І. Ленін, коли він на 3-му Всеросійському з'їзді РКСМ, звертаючись до молоді, сказав: „Ви повинні виховати з себе комуністів. Завдання спілки молоді — наладнати свою практичну роботу так, щоб під час свого навчання, організації, єднання, молодь виховувала не тільки себе, але й усіх тих, хто бачить в ній свого ватажка, щоб вона виховала з них комуністів. Треба, щоб справа виховання, освіти й навчання, сучасної молоді стала вихованням у ній комуністичної моралі". 
Цю думку Леніна ми сміливо можемо прикласти й до молодих ленінців, до піонерів, які на тлі життя сьогоднішньої школи, на тлі життя й розвитку робітниче-дитячого світу, взагалі, зуміли вже відокремити себе від усієї иншої дитячої сірої, маси. 
І як не тяжко, а все таки треба зазначити, що з той час, як об'єднання молодих ленінців, дитячий комуністичний рух, як такий, ми вважаємо вже органичною частиною робітничого руху в цілому — школа такою ще не зуміла стати й не скоро ще стане. 
Ми не збираймось обвинувачувати за це вчительські маси, але нагадати вчительству, що поміж об'єктом і суб'єктом виховання виростає певний дисонанс, просто необхідно. Необхідно тому, що коли вчительство не зверне своєчасно на це уваги, не зуміє покласти за підвалину своєї практичної праці в школі дитячий комуністичний рух, форму виховання, яку заповідав для нас Ленін, — нам доведеться значну його частину залишати по за межами своєї професійної діяльности. 
З самого початку наростання форм дитячого руху комуністична партія поставилася , до нього як найуважніше, бо в міру того, як дитячий комуністичний рух є, як уже було зазначено, частиною робітничого руху, а разом з тим і частиною того авангарду, який повинен і мусить підготувати всесвітню пролетарську революцію, — не тільки комуністична партія, а й ціла робітнича класа мусить ще зайвий раз зосередити всю свою увагу на ньому. 
Зараз, коли у нас переводиться дитячий міжнародній тиждень, партія й робітнича класа докладно і зрозуміло повинна сказати дітям, що ми живемо ще в період революційної боротьби в період змагання всесвітньої робітничої класи за свою владу та що активними участниками цієї боротьби стануть ще й діти. 
Ми повинні пам'ятати, що зміцнення форм дитячого руху, всебічна допомога йому, безупинне керування партією через комсомол і школу — є нашим черговим і невідкладним завданням. Крім того ми повинні нагадати також керовникам дитячого руху про те, щоб вони перенесли, зокрема, в цей тиждень гасла й мету дитячого руху і на село. Комсомолові й керовникам органів соціяльного виховання ні на одну мить не треба забувати, що ми живемо не в робітничій, а робітниче-селянській дійсности, а тому всі наші практичні заходи повинні базуватися на цьому принціпі. 
Як що дитячий комуністичний рух ми розглядаємо, як складову частину всього робітничого руху, треба пам'ятати й про гасло: в здоровому тілі — здоровий дух, що в свою чергу зобов'язує нас до безнастанного піклування за здоровлям наших дітей, що примушує нас повести як найенергійнішу боротьбу з безпритульністю. Бо без цього здорових нащадків нам не діждатись.