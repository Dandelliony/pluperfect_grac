Революційна молодь та боротьба з імперіялізмом
Основна риса опортуністів „непротивенство злу", капіталізму, а значить, пристосування до нього, — найбільше виявилася в справі виховання робітничої молоді. В той час, коли буржуазія всіма силами, за допомогою церкви та старої школи, намагалася вкорінити в душу молодих робітників і робітниць покірливість та слухняність перед буржуазним законом, намагалися забивати голови юнаків отрутою та дурманом релігійних забобонів — опортуністична соц.- демократія дуже мало зробила для того, щоб перевести виховання робітничої молоді в класово-пролетарському та революційному дусі. 
Красномовно говорилось про майбутню, нову та вільну людину, про майбутній вільний громадський устрій, але нічого майже не вживалось для того, щоб оцю майбутню людину виховати, нічого не вживалось для того, щоб в дійсности формувати з молоді армію майбутніх революціонерів та будівничих нового світу. Навпаки, офіційна соц-демократія ввесь час намагалась обмежити жадобу до діяльністи робітничого юнацтва, висуваючи тільки інтереси загальної освіти та фізичного виховання і цим ставила численні перешкоди революційному гуртуванню робітничого молодняка. Але хто зможе припинити бурхливу течію гірського весняного струмочку? Хто зможе приспати та приборкати молоду силу робітничого юнацтва, яке залізним законом самого життя іде до організації та революційної боротьби. Не зважаючи на перешкоди та обмеження з боку офіційних соц.-демократичних партійних органів, пролетарський юнацький рух широкою хвилею зростав та ширився по всіх країнах, і вже в 1907 р. склалась міжнародня організація робітничої молоді. Зрозуміло, що опортунізм, який панував у II Інтернаціоналі, впливав почасти й на молоду армію робітників, але взагалі юнацтво завжди було передовим елементом в революційному рухові, воно завжди прагнуло вперед і тим часто вливало живі струмки в. стояче багно соц.-демократичних партій. 
„Молодь - найчутливіша частина класи, найбільше піднесена та здатна довзахоплення далекими ідеалами й новими вимогами, які висуває кожна нова історична хвилина. Молодий розум свіжіший, і тому кожний новин заклик історії до нього найперше доходить". 
Ці слова Клари Цеткіної цілком виправдались під час світової війни. Соціял-угодовці. голосували за військові кредити. По всіх кутках землі гуркотіли тисячі гармат. Патріотичним чадом приголомшено класову свідомість робітників; розірвались останні міжнародні звязки. Без жодної перешкоди справляє своє свято смерти світовий імперіялізм, гадаючи, що навіки поховано інтернаціональну солідарність пролетаріяту. 
Тільки геніяльне вухо Леніна могло крізь той пекельний гуркіт почути ходу нової доби, нової революційної хвилі й закликати до утворення нових інтернаціональних звязків пролетаріяту. 
Цей новий заклик історії найперше почула робітнича молодь, і ще в квітні 1915 р. було скликано Бернську конференцію, яка вперше після девятимісячної бійки народів організовано висловила глибокий протест проти війни. Ця конференція й постановила щорічно святкувати „міжнародній юнацький день", який ми маємо сьогодні. 
Головним гаслом цього дня конференція висунула боротьбу з військовими заходами буржуазії та, взагалі, з імперіалізмом. Історія ніколи не забуде того факту, що Бернська конференція молоді відбулась далеко раніш, ніж навіть конференція в Ціммервальді: революційне робітниче юнацтво, значить, раніше за всіх знайшло в собі досить творчих сил, щоб, відвернувшись від Шейдеманів та Гедів, закласти в особі Міжнарод. Бюра першу підвалину для нової організації міжнародніх сил революційного пролетаріяту. 
Цілком зрозуміло, що перші кроки молоді тоді не були ще цілком чисті від угодовської ідеології, орган Міжнарод Бюра Молоді („Інтернаціонал Молоді") довго ще виступав з нацистським гаслом „обеззброєння". 
Але поступово під впливом дальших подій в Європі, особливо під впливом нашої революції, найкраща частина робітничої молоді стала на шлях дійсно - революційного інтернаціоналізму та завзятої боротьби з імперіялізмом, стала на шлях міжнародного комуністичного руху. 
Сучасний юнацький рух зародився та загартувався в полумі війни, і тому головним його гаслом є боротьба з імперіалістичними заходами капіталу.
Що-року в цей день це гасло гучно лунає по містах і селах Європи та Америки, і служить загрозою та застереженням світовому імперіалізму. Цього року, коли світовий капітал надів такі міцні кайдани на Німеччину, коли він тепер гарматами в далекому Китаї хоче задушити паростки національно-революційного руху, головне гасло „Міжнар. дня юнацтва" повинно лунати ще гучніше та нагадати капіталістичному світові про непереможну армію революційного комуністичного юнацтва.