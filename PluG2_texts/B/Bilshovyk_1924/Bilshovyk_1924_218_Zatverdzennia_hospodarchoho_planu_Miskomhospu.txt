ЗАТВЕРДЖЕННЯ ГОСПОДАРЧОГО ПЛАНУ МІСЬКОМГОСПУ. 
(Засідання Пленуму Комунсекції Міськради).
На засіданні Пленума Комунсекції Міськрада від 19-го вересня було заслухано постанови Будівельної, Житлової, та Земельної комісії Комунсекції по госплану і їх конкретні пропозиції. 
Т.т. Булава, Юфа, Жидовецький читають постанови комісій, після цього Комунальна Секція Міськрада ухвалила: — план Міськомгоспу на 1924 - 25 рік затвердити, при чому внесла такі поправки: 
Включити до госплану роботи по брукуванню Саперної Слободки з тим, щоб спеціальна комісія детально вияснила, які вулиці треба брукувати в першу чергу, які в другу. 
Включити до госплану роботи по наведенню протипожежних заходів в «Будинку народніх видовищ». 
Внести до госплану відбудування даху будинку ч. 6 на вулиці Воронського та відбудування будинку ч. 22 по Михайлівській вул. 
Визнано недоцільним прорізати продовження Тимофіївської вулиці в 1924 - 25 р. Включено до госплану 1924 - 25 р. освітлення Саперного Поля й поширення розсадників та насінництва на Сирецькій Базі. 
Зважаючи на обмеженість коштів на житлове будівництво, Комунальна Секція Міськради рахує дуже необхідним збільшити цю суму до 500.000 карб.