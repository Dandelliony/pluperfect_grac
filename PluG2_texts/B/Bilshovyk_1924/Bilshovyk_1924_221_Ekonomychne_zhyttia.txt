Економичне життя
ЦІНИ НА ХЛІБОПРОДУКТИ
За даними Губкомвнуторгу ціни на хлібопродукти, в означених районах хлібо заготовок стояли на такому рівні
ЕКОНОМІЧНА РОЛЯ УКРАІНИ В РАДЯНСЬКОМУ СОЮЗІ
Відсоток площі України до площі всього Союзу складає 2,1. відсоток всього населення - 19,4 міського населення — 23,6. Посівна площа в 1913 р. виносила 23,4 відс., а в 1921 р. вже 27,7 відс. Валовий збір хлібів та картоплі, який за час 1909 — 13 р. р виносив пересічно 32,3 відс. в 1923 р. піднісся до 37,7 відс. Це показує, що сільське господарство на Україні відроджується швидче, ніж в инших республіках Союзу. 
Прибутки сільського господарства України в 1922 — 23 р. виносили 28,9 відс. всіх прибутків сільського господарства Союзу.
Що до промисловости, то відновлення її на Україні йде повільніше, а ніж в других місцевостях Союзу. Валова продукція промисловости У країни в 1912 р. виносила 24,3 відс., а в першому півріччі 1923-24 р. лише 20,2 відс. Через це й кількість робітників в 1912 р. виносила 23,6 відс., а весною 1924 р. тільки 18,9 відс.
Упала також відносно й зовнішня торгівля України. Коли за час 1909 — 11 р. р. загальний обіг зовнішньої торгівлі складав для України 20,3 відс. всього Союзного обігу, то в 1922 — 23 р. він виносить лише 9,3 відс. При цьому слід відзначити, як характерне явище, що як до війни, так і в 1922 — 23 р. р. відсоток вивозу значно перевищує відсоток імпорту (в 1909 — 11 р. р. експорт — 25,9 відс., імпорт 11,5 відс., а в 1922 - 23 р. відповідно маємо 15,4 відс. і 3,9 відс.).
Обіг внутрішньої торгівлі виносить на Україні в 1923 — 24 р. р, 25.3 — 26 відс. загально союзного обігу Комерційні вантажі, переведені по залізницях України виносили в 1923 р. 37 відс. загальної кількости, а за З квартали 1922 — 23 р. — 21,7 відс.
Баланси банків на Україні на 1 січня 1914 р. дали 26,8 відс. всіх балансів Росії, а на 1 грудня 1923 року — лише 8,9 відс , капітали банків за ті ж часи дали 26,3 відс. і 6,9 відс. 
Що до фінансів, то тут маємо такі дані в 1923-24 р. р. Україною внесено в ресурси Союзу 34,2 від. сільсько господарського податку та 24,6 відс. инших податків. Протягом 1924 — 25 року має бути внесено 30,2 відс податків. Таким чином обрахунки основних економичних покажчиків приводять до висновку, що Україна виносить 25 — 30 відс. господарчої сили всього радянського Союзу.
ДЕВЯТИЙ ВИПУСК ДЕРЖАВНИХ СКАРБНИЧИХ БІЛЕТІВ.
Радою Праці та Оборони дозволено Союзному Наркомфіну перевести дев’ятий випуск державних скарбничих білетів на 45 міл. зол. карб, при чому в цю кількість виключається випуск срібних та мідних грошей, а також бони.
РОСПОДІЛ ПРИБУТКІВ ДЕРЖСТРАХУ.
Раднаркомом за докладом Наркомфіна ухвалено такий порядок роспреділення чистого прибутку по операціях державного страхування. 
По операціях обов'язкового страхування 60 відс. вираховується на утворення запасного капіталу та поповнення позик з основного капіталу, 35 відс. на заходи до попередження тих випадків, що передбачаються даною формою страхування та 15 відс. в окремий фонд для позик на житлове будівництво.
По инших операціях державного страхування: 50 відс. на утворення запасного капіталу, 20 відс. на заходи до попередження та боротьби з випадками, що передбачаються даною формою страхування. 25 відс, в прибуток державі і 5 відс. на поліпшення побуту співробітників державного страхування. 
Порядок витрати коштів визначається особливою інструкцією Економ наради.
ЄДИНИЙ С.-Г. ПОДАТОК. ЯК НАДХОДИТЬ ПОДАТОК НА КИІВЩИНІ.
За даними на 23 вересня на Київщині надійшло єдиного податку 24-25 року — 2.492.687 карб., що становить 19,3 відс всього контингенту податку по губдені. 
По окремих округах надходження податку росподіляються так: по Білоцерківській окрузі — 610.560 карб, по Бердичівській-330.885 карб, по Київській — 286.877 карб, по Малайській — 121.405 карб., по Уманській — 412 239 карб, по Черкаській — 304.907 карб, і Шевченківській-425.645 карб. 
В значній частині податок вноситься облігаціями селянської позики. Разом по Київщині внесено грішми 1.994.790 карб, облігаціями — 497.897 карб.
ВИБОРКА ПАТЕНТІВ НА 1 ПІВРІЧЧЯ 1924-25 РОКУ.
З0 вересня закінчується строк виборки патентів для всіх існуючих торговельних і промислових підприємств. 
Невиборка патенту в строк тягне за собою штраф, що встановлюватиметься на підставі протоколів фінінспекторів, що перевірятимуть виборку патентів. 
Підприємства, що наново відкриваються повинні вибрати патента не пізніш, як напередодні відкриття.
Ставки патентного збору і місцевих набавок до них залишаються такі ж, як і минулого півріччя. Зокрема — заклади для споживання на місці страв і напитків платять місцевий збір в розмірі 200 відс. до основної вартості патенту одноразово при виборці патенту.
СПЛАЧЕННЯ ПОДАТКУ ОРЕНДАТОРАМИ ЦУКРОТРЕСТУ.
З метою полегчити переведення розрахунків Цукротреста з плантаторами та щоби дати змогу останнім як найзручніше внести єдиний с.-г. податок, Народній Комісаріят фінансів дозволяє вищезгадані розрахунки проводити таким способом.
Платник - орендатор здає окладного листа в управління цукроварні, а замісць того одержує спеціальний квиток, що має силу документа й підтверджує внесок податку. Платники податку подають ці квитки до сільрад для помітки в персональних рахунках і селенних списках платників податку. Крім того, цукроварні сповіщають райвиконкоми про одержані від орендарів одкладні листи. 
Остаточні розрахунки по окладних листах Цукротресту з Наркомфіном проводитимуться централізованим порядком.