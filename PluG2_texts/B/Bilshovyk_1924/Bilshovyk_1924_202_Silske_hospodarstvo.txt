Сільське господарство.
Житлова справа сільсько-господарських колективів
Як констатував і перший Губз'їзд по колективизацїї Київщини, основним чинником, який гальмує успішний розвиток колективізації, являються економичні злидні, що з усіх боків, обсівши колективи, тримають їх у своїх пазурях і не дають їм можливости хоч трохи стати на ноги. 
Як і все наше сільське господарство, колективи мають досить ріжноманітних господарських потреб, серед яких особливе місце займає і особливої уваги заслуговує житлова справа. 
Житлова справа для дальшого розвитку колективизації, безперечно, має рішаюче значіння, являючись чинником який обумовлює перехід існуючих нині с.-г. колективів до вищих більш раціональних і удосконалених форм. 
З даних, що їх було подано на Губз'їзді по колективизації, на Київщині в 1342 колективи, з яких — колективів вищих форм (комун) всього 73, тоді як решту (1299) складають артілі — нижча переходова до комун форма колективів. 
З даних того ж з'їзду, не більше як 15 відс, колективів Київщини відповідно забезпечено будівлями, потрібними для колективної худоби, реманенту та житла. 
Тому цілком природньо, що мало не кожний колектив, звязаний з Сельбанком, подає заявки на будівельний кредит, при чому, як виясняються, чимале артілів вже зараз готові перейти на статут комун і коли цього не роблять, то тільки тому, що на перешкоді цьому стають житлові умови (брак колективних будівель). Доводити абсолютну необхідність для колективів колективних будівель не приходиться. 
Варто тільки зауважити, що творення нового побуту колективів можливе тільки при тій неодмінній умові, коли колективисти будуть жити під колективним дахом. 
От чому житлову справу колективів вже тепер на часі поставити на чергу дня. 
Ясна річ, що, як би колективи не хотіли будувати колективні оселі, зробити їм цього власними силами не вдасться. Тут потрібна широка кредитова допомога держави. 
І як не важко в наших умовах це допомогу організувати, все ж організувати її конче треба, і при тому, як найшвидче. Нам здається, що було б раціональним вже зараз поставити питання про створення при Губсельбанках спеціяльних фондів на кредитування будівельних потреб с.-г. колективів. 
В утворенні цих фондів повинні взяти участь, як самі Губсельбанки, через виділення відповідних коштів з своїх капіталів, так і держава через відповідні в цей фонд асігнування та притягнення Гублісоуправлінь до відпуску в росподження Губсельбанків будевільних матеріялів для кредитування колективів натурою.
Відродження бджільництва на Київщині.
Природні умови Київщини надзвичайно сприятливі для широкого розвитку бджільництва. В довійськові часи на Київщині були 8283 пасіки з 286243 вуликами з яких 56324 було рамкових а решта дуплянки. Під час війни та революції багато пасік загинуло і в 1923 році на Київщині залишилось лише 7927 пасік з 141294 вуликами. 
Зараз більшість вуликів не відповідають місцевим умовам і зроблені вона примітивним кустарним засобом. 
Не зважаючи на такий занепад бджільництва, воно все таки грає досить велику ролю в економичному житті селянства і продукти бджільництва складають зараз на Київщині 710958 крб. 
Зараз на Київщині існує 13 дрібних районних т-в бджільництва, які в свою чергу об'єднані в Губернському товаристві. В звязку з відродження сільського-господарства пасічництво теж повинно відродитись і заняти своє місце серед инших галузів сільського господарства. 
Селянство майже що дня вимагає від земельних органів допомоги в справі організації пасік. 
Ідучі на зустріч селянству Губземуправління приступає до планової роботи на полі бжільництва.