Робітниче й професійне життя
НА ЧИСТУ ВОДУ.
Рік тому назад гр. Перський заорендував участок землі на ст. Київ І вант. Півд. Західн. залізниць в 150 квадратн. саж. за для комісійних комбінацій. 
Подержавши три місяці Перський кинув це діло, як невигідне і (з чиєїсь ласки) найшов собі вигідніше. 
На ст. Київ І вантажний мійська станція має 600 кв. саж. — Для того щоб приватному чоловікові одержати вагон, чи де-кілька вагонів вантажу треба йому мати патент. І ось гр. Перський забирав у получателів дубликати і від імени Міської залізничної станції без усяких патентів викупає вантажі, за що бере по 1 коп. з пуда, значить з вагона 9 — 10 карбованців, а міській станції він дає всього за вагон 2 карбованці, а таких вагонів в день буває десятки, значить Перський заробляв в день дев'яносто — сто карбованців. Крім того саме найголовніше те, що всі ці вагони Перський вигружає на землі міської станції. За вигрузку також бере 10 карбованців, а грузинкам платить тільки 8. 
Звідси випливають питання: 1) Яка користь і яке право має Міська станція водити гешефти з приватними дільцями, замісць того щоб ці операції робити через своїх агентів. 2) Яке право має Міська станція допускати розгрузку вантажа приватнім особам на своєму участку, й 3) треба запам'ятати коровайкам Міської залізничної станції, що через ці комбінації держава несе величезні втрати, так як всі ті получателі, що доручають викуп вантажу Перському повинні були б мати патенти, платити податки, уравнітельні і т. ин., а також платати гроші Південно-Західній залізниці за охорону вантажу, бо за охорону на землі міської станції грошей не беруть.
ЩО МИ РОБИЛИ НА ВІДПОЧИНКУ. 
(Санаторія Г. Р. П. С.)
Братва загомоніла. Дайош екскурсію, на шкляний завод у м. Гостоміль. 
Не всі віднеслися до цієї справи охоче, але гурток з 15 чоловік рішуче висловився за екскурсію. Робітники порадилися і рішили послати до лікаря делегацію щоб зговоритися і свій намір використати. Лікар згодився і дав нам свою товариську пораду, щоб ми йшли помалу і взяли з собою харчів. 
Безумовно, лікарську пораду з охотою робітництво виконало. 
Добрий моціон від Пущі до Гостомелю — 7 верст в гаком, скрізь лісом. Цей шлях здався за виграшку. 
Не встигли оглянутись, аж ось із за соснового лісу з кожною хвилиною росте та й росте сірий велетень димар. 
Ще декілька кроків і ми біля брами заводу. Нам довелося ходити по заводу самим, без жадного керовника, котрий би нам докладно росказав. Але ми без керовника довідалися, як провадиться робота по всім галузям. 
На заводі працює 140 жінок і 160 чоловіків, разом 300 чоловік робітників. Середній заробіток кваліфікованого робітника 35 карб, на місяць. 
Охорона здоровля працює дуже кепсько, спецодяг мізерний, спецхарч видається тільки деяким робітникам, не зважаючи на те, що робота в більшости шкідлива. 
Підлітки працюють нарівні з вищими робітниками, чого не повинно допустити. 
Комосередок КП(б)У — 14 чоловік, разом з КСМУ — 50 чоловік. 
Культробота поставлена кепсько. З газет передплачують „Більшовика" і „Пролетарскую Правду" і инших З0 відс. 
Неграмотних робітників ще й до цього часу є 50 чоловіка, а залишилося до 10-ої річниці Тільки 3 роки. 
БІЛЬШ УВАГИ ДО ЛЕНІНСЬКОГО ПРИЗИВУ. 
(Дитяча фавозна лікарня).
Після смерти Володимира Ілліча некваліфіковані і малописьменні робітниці відчували велику втрату захисника пролетарів. Кожна робітниця своїми маленькими силами намагалась щось написати з приводу цього великого горя. Та не досить було цього, щоб заспокоїти пролетарське серце. Нам хотілось чогось більшого. Кожна з нас бажала стати тією цеглою, з якої можна було б побудувати памятника нашому вождю й учителеві т. Леніну. 
Подали заяви про те, щоби зарахували нас членами КП(б)У. 8 березня ц. р. ми повинні були почути результат. Та, на превеликий жаль приняли в партію тільки робітниць «Жовтневої лікарні», а нас ніхто й не цікавився спитати, що тягне нас в партію.
Через де-який час жінорганізатор сказала нам, що ми мусимо чекати ХІІІ З'їзд РКП 9 серпня мною було поставлене це питання на зборах партосередку: „чи довго нам ще доведеться чекати?" Коли мені відповіли: „Ви одвідуєте партшколу? Коли скінчите, будете комуністкою”. От тобі й на. Через півроку почула відповідь. Скажіть будь ласка, як довго некваліфіковані робітниці повинні чекати відповіді? Коли робітниця від станка не може попасти в партію, а мусить шукати дороги через партшколу то за останніх нема чого питати. Треба звернути на це увагу, бо між простими неосвіченими робітницями є жінки досить енергійні, які принесуть користь своєю активністю.
ВІД ЗАГАЛЬНО-МІСЬКОГО БЮРО РОБКОРІВ.
Сьогодні о 5 год. вечора в залі засідань Губкому відбудеться загальноміська Конференція Робкорів. 
ПОРЯДОК ДЕННИЙ. 
1)Продукційність праці, зарплатня й робкор — доклад Головгубвиконкому т. Гринька, 2) Доклад загально-міського Бюро, 3) Інформація про Губнаради агітпропів, 4) Відчит райбюро робкорів, 5) Відчит представника від робкорів у прокуратурі, 8) Доклад завекономвідділом ДПУ. 
На конференції повинні бути: представники райкомпреси (райбюро робкорів), бюро секцій газет у повному складі, редактори стінгазет, або редколегії та всі робкори. 
Доклад т. Гринька про зарплатню та продукційність праці, призначений на пятницю в клубі ім. Спиридонова, перенесено на суботу 20-го вересня на 5 год. вечора в залю Губвиконкому. 
ЗАГАЛЬНО-МІСЬКЕ БЮРО. 
Всім робкорам «Більшовик» — з’явитись на зазначену Конференцію.