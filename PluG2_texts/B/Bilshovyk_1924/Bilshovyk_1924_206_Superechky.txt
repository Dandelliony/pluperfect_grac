Суперечки між Німеччиною та союзниками. 
СОЮЗНИКИ ПРИЄДНУЮТЬСЯ ДО ФРАНЦУЗЬКОГО ПРОТЕСТУ.
БЕРЛІН. Англійський та італійський посол приєднався до французького протесту проти постанови Німеччини опублікувати ноту, в якій вона має скласти з себе відповідальність за війну. (Ратау)
НАВКОЛО НОТИ ПРО ВІДПОВІДАЛЬНІСТЬ ЗА ВІЙНУ.
БЕРЛІН, 8-ІХ. — Все німецьке громадянство — під впливом офіційної відозви французького посла в Німеччині Маржері до Мальцана. 
Маржері підкреслив цілковиту невчасність до такого виступу. Инші посли Антанти мали теж зносини з Мальцаном в цій справі. Маркс і Штреземан повернуться до Берліну до скінчення відпуску. Цими днями відбудеться засідання Ради міністрів для розвязання справи про нотифікацію декларації що до відповідальности за війну. Економичні кола бояться, що стосунки з союзниками знов загостряться. З наказу влади преса мовчить про листи Маркса, Еріо і Макдональда. Права преса рішуче нападає на німецьких пацифістів і журналістів, що були присутніми на Женевській сесії Ліги Націй. Газети вимагають, щоб було порушено обвинувачення в зраді проти Герляха, Бернгарда, Кеслера і Гільфердінга. Поводження берлінської преси примушує думати, що нотифікація союзним урядом декларації про відповідальність за війну не відбудеться.
Німеччина під союзним військовим контролем. 
СОЮЗНА ВІЙСЬКОВА КОНТРОЛЬНА КОМІСІЯ ПРИСТУПИЛА ДО ПРАЦІ.
БЕРЛІН, 9-ІХ. В ріжних містах Німеччини поновилася діяльність союзної військової контрольної комісії. Провадиться ревізію ріжних заводів, що виготовляли військове знаряддя. Уряд знову вдався до населення з відозвою не перешкоджати роботам комісії. Агенти комісії працюють під охороною німецької поліції. По де - яких місцях між комісією та населенням виникли інціденти. (Ратау).