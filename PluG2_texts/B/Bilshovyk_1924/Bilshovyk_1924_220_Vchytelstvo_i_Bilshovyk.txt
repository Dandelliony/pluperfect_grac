Вчительство й "Більшовик". 
(Лист із села).
Глибоко запала в свідомість мас освітників постанови ХІІІ з'їзду РКП про вчительство. Доказом цьому є численні демонстрації, як у центрі, так і на місцях, та заяви вчительства про те, що воно лише під проводом компартії своїми знаннями допоможе виконати заповіти Ілліча. 
Настрої й прагнення вчительства ясні. Вчительство пропонує свої послуги. Воно тягнеться до суспільної праці. Вчитель може стати широким суспільним робітником, робота його буде продукційною. Для цього йому треба мати допомічну літературу, щоб він сам міг систематично й послідовно розвивати свої знання з політики, економики, буде в курсі всіх заходів радянської влади. 
Як же власне найлекше й найдоцільніше досягнути цього? 
Виданням вчительської газети, яка заступила б закинутому в далекі закутки учителеві потребну літературу, допомогла-б йому в суспільно-культурній праці на селі. 
Коли наші економичні злидні не сприяють виданню окремої газети, то у нас можна цього досягти шляхом поширення газети „Більшовик", відповідно збільшивши в ньому „Куток освітника”, в якому крім розвідок та інформацій по питаннях шкільного будівництва та професійного руху треба систематично освітлювати питання марксизму, ленінізму. 
Робітник школи повинен знаходити відповіді в газеті на всі питання, звязані не лише з його педагогичною роботою, але й суспільно-культурною. 
Широке співробітництво низового вчительства в „Кутку Освітника" газети „Більшовик” сприятиме великим завданням звязку партії з масою вчительства і через його зо всією масою селянства. 
Дбаймо-ж про поширення „Більшовика"!