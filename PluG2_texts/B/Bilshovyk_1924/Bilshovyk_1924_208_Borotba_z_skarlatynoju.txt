Боротьба з скарлятиною.
Кількість захорувань за 11-е вересня. Київським Райсанбюро зарегістровано за 11- е серпня 29 випадків захорування скарлатиною у Київі. За той же день прочитано 17 санітарний лекцій.
В ЖОВТНЕВІЙ ЛІКАРНІ.
З початку пошести в Жовтневій лікарні було 175 ліжок для скарлатинозних хворих, що далеко не задовольняло всіх потреб. З приводу цього санітарно - пошестним відділом було організовано ще 125 ліжок для скарлятинозних, прийом в яких почався 11-го вересня. Але й цієї кількости ліжок не досить, а тому санітарно - пошесний відділ в сучасний мент приступав до ремонту одного з відділів лікарні, де буде устатковано ще 100 ліжок. Відкриття цього третього відділу для скарлатинозних хворих передбачається на тому тижні.
ДЕЗИНФЕКЦІЯ.
З приводу поширення пошести санітарно - пошесним відділом звернено особливу увагу на зусилення роботи дезинфекційних станцій. З цією метою санітарно - пошесний відділ підняв перед Губвиконкомом прохання про надання дезинфекційним станціям трьох нових легкових автомобілів для прискорення перевозки дезінфекційних апаратів.
ДОПОМОГА З ХАРКОВА.
По телеграфній вимозі Губвідділу охорони здоровля прислано з Харкова від Наркомздоровля 20 нових дезінфекційних апаратів.
НОВА ЛІКАРНЯ.
Санітарно - пошесним відділом закінчено переустаткування Микольсько - Слобідської лікарні. Лікарню цілком переустатковано для прийому скарлятинозних хворих і має 20 ліжок, які будуть обслуговувати виключно район Слобідок.
НА СЕЛАХ.
Пошесть скарлятини, що перекинулася з м. Київа на найближчі села набула досить значних розмірів. З приводу цього Український Червоний Хрест організував пошесний загін, який буде обслуговувати села в районі Дарниці.
ВІДСТРОЧКА НАВЧАННЯ В ШКОЛАХ.
Губвідділ охорони здоровля підняв перед Губвиконкомом прохання про відстрочку навчання по всіх трудових і професійних школах до 1-го жовтня. Прохання мотивується тим, що пошесть скарлятини не зменшується і що місто Київ оголошено небезпечним по скарлятині.
ОРГАНІЗАЦІЯ ІЗОЛЯЦІЙНИХ ПОМЕШКАНЬ.
По усіх районах міста Київа приступлено до відведення спеціяльних помешкань для ізоляції родин скарлатинозних хворих.
ПРИМУСОВА ГОСПІТАЛІЗАЦІЯ ХВОРИХ.
Не дивлячись на те, що пошесть скарлатини; в м. Київі не припиняється і не зменшується, досить часто бувають випадки, коли родина скарлятинозного хворого відмовляється віддати його в лікарню. 
З приводу цього санітарно - пошесний відділ у випадках, коли госпіталізація являється абсолютно необхідною, примушений вживати примусові засоби госпіталізації скарлятинозних хворих. 
Що до робітників і службовців, які не дають в лікарню своїх дітей, санітарно - пошесний відділ повідомляє про їх вчинок на підприємство і в установу, після чого їм забороняється ходити на службу і не виплачується зарплатня за цей час. У відношенню приватних осіб санітарно - пошесний відділ підіймає клопотання про притягнення їх до карної відповідальності за порушення постанови про госпіталізацію хворого. 
Що до торговців, то санітарно - пошесний відділ дає роспорядження про негайне закриття їх магазинів і крамниць.
СКІЛЬКИ НОВИХ ГРОШЕЙ ОДЕРЖАЛА КИІВЩИНА.
З початку грошової реформи до серпня місяця фіноргани Київщини одержали з Центру нових грошей 2.700.000 карб., в тому числі скарбничими білетами 1.643 000 карб., бонами 287 010 карб, і сріблом 770.000 карб. В серпні місяці Центр надіслав Київщині 201.00 карб, саме скарбничих білетів на 167 000 карб., бон на 1 .000 карб, срібла на 20 000 карб, і міді на 3.500 карб. 
Разом з початку грошової реформи і до 1 вересня фіноргани Київщини одержали нових грошей 2.903.500 карб. 
Грошовий ринок Київщини взагалі й каси Наркомфіну зокрема голоду на гроші не почувають. Де-не-де на периферії, а инколи і в м. Київі виникають окремі висадки розмінної скрути, але заходами фінорганів такі випадки швидко ліквідуються.