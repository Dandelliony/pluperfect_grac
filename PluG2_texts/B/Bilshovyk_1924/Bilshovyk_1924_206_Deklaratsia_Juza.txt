Декларація Юза 
про відношення Сполучених Штатів до СРСР.
НЬЮ-ЙОРК, 9-IX. В звязку з передвиборчою кампанією американський мінзаксправ ЮЗ оголосив декларацію, яка є оглядом зовнішньої політики Америки, починаючи з березня 1921 року. В справі про невизнання СРСР декларація каже: „Коли в 1921 р. теперішній уряд прийшов до влади, більшовики обмірковували справу про важливі зміни в їх планах негайного здійснення комуністичної держави. Необхідність цих змін диктувалась цілковитим занепадом торгівлі й промисловости на теріторії, що перебувала під їхнім контролем. Політичним наслідком економичної руїни з'явились селянські повстання в кіпці 1820 р. і повстання в Кронштадті. Більшовицький режим тоді переживав один з самих критичних періодів свого існування. 
В цих умовах американський уряд відповів на телеграму, одержану від так званого радянського уряду. 
В телеграмі радянського уряду формально пропонувалось надіслати спеціальну делегацію до Сполучених Штатів для встановлення торговельних стосунків між обома державами. Економична руїна в Росії вилилась в страшенний голод. Готовність американського уряду й народу допомагати Росії виявилась у відповіді на заклик допомоги. Діяльність Ара стала можливою завдяки великодушности американського народу й діяльности конгресу, який асігнував 20 міл. доларів на закупку харчів. Діяльність Ара, що тривала протягом 21 місяця, виявилась у відправці харчів на 66 міл. доларів. Дружні відносини американського уряду до російського народу знайшли собі дальший розвиток в його поважливому відношенні до охорони російських інтересів на конференції до обмеженню озброєнь. 
В інструкціях американській місії в Пекіні про участь в так зв. далеко-східній конференції зазначалось, що „в наслідок відсутности визнаного російського уряду захист російських інтересів мусить бути моральним обов'язком всієї конференції". Далі в декларації зазначається, що американський уряд вважав, що чекаючи відновлення головних основ продукційности Росії, не повинно було вжити нічого для одержання економичних переваг в Росії, бо ресурси російського народу мусили бути вільні від такої експлоатації. 
В справі про встановлення офіційних стосунків з Радянським урядом декларація Юза зазначає, що позиція американського уряду в цій справі була не раз висловлена і зводиться до того, що визнання СРСР неможливе, бо „Радянський уряд не відмовився від своєї мети скинути всі уряди у всьому світі і не відмовився від комуністичних принціпів. Ще Гардінг зазначав, що справа про визнання СРСР ускладняється особливостями радянського устрою". Декларація посилається далі на заяву президента Куліджа, який зазначав, що визнання неможливе, бо радянський уряд відмовляється визнати борги і винагородити американських громадян, що потерпіли збитки в Росії. В телеграмі Чичеріну американський уряд зазначав, що Сполучені Штати не мають наміру відновити стосунки з СРСР, поки останній не змінить декретів про анулювання боргів і не припинить агітації проти устрою американських штатів. 
На думку Юза Радянський уряд і Комінтерн керують американською комуністичною партією, що є втручанням у внутрішнє політичне життя Сполучених Штатів. 
Руїнницька діяльність американської компартії і „Уоркерс Партії“ виходить з програму, розробленого для них у Москві. 