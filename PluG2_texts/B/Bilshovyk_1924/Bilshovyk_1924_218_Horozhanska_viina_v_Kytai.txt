Горожанська війна в Китаї. 
ВІЙСЬКОВІ ПОДІІ В КИТАІ.
ПЕКІН, 22 вересня, 15 год. 15 хв. Події на фронті горожанської війни розвиваються поволі. 
Військо провінції Цже-Цзян досі ще утримує фронт на лінії від Хуанг-Ту до Лі-Ю-Хо. Генерал Лу-Юн-Сян, що втік до Шанхаю, все ж ще особисто керує операціями цього війська. 
Газета «Фар - Істерк Таймс» повідомляє, що військо провінції Цже-Цзян відійшло в напрямкові до Нан-Сяну, але цього повідомлення поки що не підтверджено. 
На північному фронті значних змін немає. 
Мукденське повідомлення доводить, що Чжан-Цзо-Лінові пощастило зайти у фланг позиціям супротивника біля Лау-Ху-Гуо, через що військо У-Пей- Фу відходить. Пекінський же уряд офіційно повідомляв, що У-Пей-Фу відходив навмисне, щоб заманити супротивника в пастку. 
В розмові з журналістами маршал У-Пей-Фу заявив, що пекінський уряд не бажав війни, але мусив ужити заходів проти повстанців. У всякому разі треба за всяку ціну покінчити з Чжан- Цзо-Ліном. У-Пей-Фу сподівається закінчити військові операції на протязі двох місяців. Зима не спинить операцій, бо військо має теплу одіж. Коли Чжан-Цзо-Лін відійде далеко в Манчджурію, то У-Пей-Фу має намір, як він заявив, почати наступ і вступити до Манчджурії, щоб раз на завше покінчити з Чжан-Цзо-Ліном і примусити Манчджурію коритися центральному (соб-то пекінському) урядові.