По фашистській Італії
ГРОМОВА ПРОМОВА МУСОЛІНІ.
РИМ. 23-ІХ. Мусоліні сказав у м. Ферарі промову, в якій знов нагадував про повну бойову готовність фашизму і загрожував „обнажити меч, як що опозиція не згодиться на мир".
ВИМАГАЮТЬ, ЩОБ БУЛО СКАСОВАНО ФАШИСТСЬКУ МІЛІЦІЮ.
РИМ, 23-ІХ. Крайовий конгрес лібералів, що відбувся в Турині, ухвалив резолюцію, що вимагає скасування фашистської міліції, відновлення свобід, які гарантує конституція, й скасування закону проти преси. Опозиційна преса передбачає, що ліберали не зможуть погодитися з фашистами, бо на крайових нарадах прихильники фашистського кабінету складали меншість.