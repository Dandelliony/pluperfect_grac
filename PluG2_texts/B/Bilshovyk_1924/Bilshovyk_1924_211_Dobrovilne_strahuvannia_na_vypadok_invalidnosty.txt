ДОБРОВІЛЬНЕ СТРАХУВАННЯ НА ВИПАДОК ІНВАЛІДНОСТИ.
Держстрахом введено додатково, значно поширені умови по колективному страхуванню життя робітників та службовців. Зазначеними умовами Держстрахом даються пільги й на випадок постійної інвалідности без додаткових внесків страхової премії, а саме: 
а) У випадку втрати застрахованим 160 проц працездатности Держстрах виплачує негайно, після виявлення постійної Інвалідности, усю страхову суму й страхування припиняється; 
б) У випадку втрати застрахованим 80 відс. працездатности й більше, одначе, менш 100 відс. Держстрах виплачує негайно, після виявлення постійної інвалідности 60 відс страхової суми й звільняє страхувателя від дальнішої уплати премії; решта 40 відс. страхової суми виплачується після смерти застрахованого або при дожитті його до умовленого термину страхування; 
в) У випадку втрати застрахованим працездатности від 60 відс. до 80 відс. Держстрах виплачує негайно, після виявлення постійної інвалідности, 40 відс. страхової суми й звільняє страхувателя від уплати премії; решта же 60 відс. страхової суми виплачується після смерти застрахованого або при дожитті його до умовленого термину страхування; 
г) У випадку втрати застрахованим працездатности більш З0 відс. але менш 60 відс. Держстрах звільняє страхувателя від уплати премії після виявлення постійної інвалідности; страхова сума виплачується після смерти застрахованого, або при дожитті його до умовленого термину страхування. 
Таким чином, зазначені умови страхування, безумовно вигідні для застрахованого колективу підприємства чи установи. Крім того, невеличким розміром страхової суми, від 100 до 1500 карб , Держстрахом дається змога кождому робітникові чи службовцеві засобом страховки забезпечити ту чи иншу суму на дожиття, на випадок інвалідности, чи на випадок смерти, не обтяжуючи особливо свойого бюджету.