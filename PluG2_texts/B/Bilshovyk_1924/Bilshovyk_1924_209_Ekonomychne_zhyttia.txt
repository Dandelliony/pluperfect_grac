Економичне життя
Становище м'ясного ринку.
За даними Укрмясохолодобойні останніми днями помічається зниження цін на мясо у звязку з переведенням єдиного с.-г. податку. 
Селянство через зниження цін на хлібопродукти викинуло на ринки лишки худоби. 
Відсутність засобів у державних мясозаготовщиків не дозволяв закуповувати худобу, яка викидається на ринок. 
Помічається несталість ринку. Тенденція на збільшення змінилась в бік зниження цін. 
Пересічно ціна на пуд хитається від 4 — до 5 карб, замісць 5 — 7 карб., що стояла наприкінці вересня.
ХЛІБОЗАГОТОВЧА КАМПАНІЯ. ХЛІБОЗАГОТОВКИ НА ВЕРЕСЕНЬ.
Нарада при Наркомвнуторгі ухвалила план хлібозаготовок на Україні на вересень 24 року. План виявляється в такому розмірі. 
На вересень гадається заготовити - 22.600 тисяч пуд. хлібопродуктів; на вересень участь заготовщиків у плані виявляється таким чином: 
Держбанк — 1.525.000 пуд., Держторг-3.360 000 пуд, Хлібопродукт — 5.075.00 пуд., Вукс — 3.350.000 пуд., Укрмут — 5.075.000 пуд. Сільський Господар — 2.214 000 пуд., Союз Донбасейн 680.000 пуд. Робкопи Донбаса — 511.000 пуд. і МСП — 600.000 пуд. 
По культурам буде заготовлено: пшениці - 9 554.000 пуд., жита — 6.690.000 пуд., решта припадає на ячмінь, кукурузу та инші хлібопродукти. 
З плану вересневої заготовки 66,4 відс. припадає на долю державних заготовщиків і 32.6 відс. на долю кооперації.
УРОЖАЙ НА УКРАІНІ — 574 МІЛІОНИ ПУДІВ.
За останніми підрахунками Держплану УСРР-врожай на Україні дасть 574 міл. пуд хліба. Видатки виявляються такими цифрами: на посів кампанію 130 міл. пуд. на забезпечення сільського населення — 287 міл. пуд ,і на прокорм худоби — 100 міл. пуд, — а всього видатків передбачається — 517 міл. пуд. Таким чином, лишки від врожаю складуть 57 міл. пуд. Крім того ще залишаються 47 міліонів пуд. лишків від врожаю за минулий рік. 
Залишається хліба на Україні 104 міл. пуд. З цієї кількости 55 міл пуд. підуть на покриття потреб міста. Решта в кількости 49 міл пуд. буде вивезена по за межі України.
ЗБІЛЬШЕННЯ ЗБУТУ ГАСУ.
В презідії Держплану було розглянуто запропанований Наркомвнуторгом проект регулювання торгівлі гасом. Згідно проекту регулювання дрібних цін розповсюджується на всю торгівлю. Для 800 торговельних пунктів Союзу встановлено певні додатки до цін на гас, а для решти пунктів ці додатки встановлене в залежности від їх далечини від складів гасу резервуарного типу. 
Презідія Держплану прийняла проект Наркомвнуторга Наркомвнуторг вдався до всіх своїх місцевих органів з обіжником в справі поширення збуту гасу. Збут вирішено поширити перш усього на селі через кооперативні організації. 
Щоб притягти кооперацію до торгівлі гасом їй дано найбільші пільги: знижено відпускні ціни, а також збільшено розмір та строки кредиту.
ПОДАТКОВІ ЛЬГОТИ ПРОМИСЛОВІЙ КООПЕРАЦІІ
Президіум ВРНГ ССРР розробив проект постанови ЦВК і РНК СРСР про надання де яких податкових льгот промисловим, кооперативним об'єднанням та їх членам в місцевостях, що постраждали від неврожаю. 
По гадці ВРНГ значну частину проектованих льгот доцільно було б росповсюдити на всю територію Союза, тим більше що відповідні законопроекти розробляються ВРНГ разом з промисловою кооперацією. Поскільки особливо бажаним і невідкладним є надання льгот дочасно і у першу чергу в місцевостях, що постраждали від неврожаю, то ВРНГ подала до комісії по боротьбі з наслідками неврожаю при РНК відповідну пропозіцію. 
Головними льготами по проекту суть: звільнення від промислового і подохідного податку, незалежно від розміру оборогів, всіх кооперативних промислових товариств в сільських місцевостях, а в містах — тих із них, котрі безпосередньо входять в склад союзів не нижче губерніального масштабу і звільнення від промислового податку на особисті промислові заняття осіб, що є членами промислових кооперативних товариств (артілів) не залежно від того чи провадиться робота артілі в загальних артільних майстернях, чи у членів артілі вдома, коли тільки вся виробка членів збувається через артілі. Окрім того, проектом допускаються ряд льгот по оподаткуванню подоходним податком, по квартирній платі, по гербовому збору і по прийманню підрядів та поставок.
В СЕЛЬБАНКУ.
Обрання голови Ради та голови Правління. На останньому засіданні Ради Сельбанку було обрано головою Ради тов. Г. Гринька та головою Правління Сельбанку (замісць вибувшого голови Правління т. Маслюка) тов. Скалигу. 
Відсотки за операції. Правлінням Сельбанку вироблено ставку відсотків, які повинні давати постачальники Сельбанку. Цю ставку відсотків буде переведено в життя з 1-го жовтня 1924 року. Ставку відсотків за операції ухвалено таку: за позику в основний капітал нараховується 6% товариствам та 4% колгоспам. До цих відсотків додаються 1% комісійних (одноразовий внесок). 
На ріжні с.-г. потреби нараховується з коштів Укрсельбанку 10 — 12% річних з коштів Сельбанку теж 10 — 12% річних; при чому товариства платять 12%. 
На торговельно - посередницькі операції нараховується 1 ½ % місяшних та 1% комісійних. За облік транспортних документів нараховується 1 ½ % місяшних та 1% комісійних. 
Правлінням ухвалено мінімальний розмір позики в основний капітал кредитових товариств 2.000 карб, та максимальний розмір 4.000 карб. Позика в більшому розмірі видаватиметься в виключних випадках і лише з дозволу Ради Банку.