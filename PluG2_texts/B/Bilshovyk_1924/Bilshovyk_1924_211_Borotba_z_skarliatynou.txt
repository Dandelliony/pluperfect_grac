Боротьба з скарлятиною
КІЛЬКІСТЬ ЗАХОРУВАНЬ ЗА 15-е ВЕРЕСНЯ.
За останній день пошесть скарлатини знову значно підскочила в гору. Київськими Райсанбюро зареєстрована за 15-е вересня 54 випадки захорування скарлатиною у м Киіві. За той же час прочитано санітарних лекцій — 16, переведено медичних обслідувань — 78, ізоліровано здорових — 21, переведено дезинфекцій в установах і приватних помешканнях — 59, і перевезено хворих в лікарні — 20. 
ЗА ТИЖДЕНЬ.
За останній тиждень з 8-го по 14-е вересня включно Київськими Райсанбюро зрегістровано 214 випадків захорування скарлатиною. Порівнюючи з минулим тижнем, пошесть скарлатини майже не змінилась. Всього з 1-го по 15-е вересня включно захворіло на скарлатину 545 чоловіка, тоб-то в середньому 37 чоловіка на день. Таким чином за першу половину вересня захворіло на скарлатину на 42 чоловіка більш чим за увесь серпень місяць. Госпіталізовано за останній тиждень 150 хворих. Всього госпіталізовано в Жовтневій лікарні-333 чоловіка і в Першій робочій лікарні-131, а разом — 464 хворих.
ПО ОКРУГАХ.
Губвідділом охорони здоровля одержано відомости про захорування скарлатиною в Білій-Церкві. За останніх кілька день в Білій-Церкві зареєстровано 7 випадків захорування скарлатиною.
САНСУДИ.
Санітарно освітнім відділом приступлено до переведення на підприємствах санітарних судів по скарлатині. Перший санітарний суд відбувся в Червоному Арсеналі, який пройшов при надзвичайно уважному відношенню робітників і робітниць.
ТЕРМОМЕТРИ.
Губвідділ охорони здоровля одержав з Харкова від Народнього Комісаріяту здоровля 500 термометрів. Термометри росподіляються між лікарськими та дитячими установами м. Київа, а також по округах.
ВІДКРИТТЯ НОВОГО СКАРЛАТИНОЗНОГО ВІДДІЛУ.
В Жовтневій лікарні закінчено оборудовання і третього скарлатинозного відділу на 125 ліжок. Прийом хворих почався 13-го вересня. Не дивлючись на це скарлатинозних ліжок все ж таки не досить, а тому Губвідділ охорони здоровля в негайному порядку приступив до ремонту і устаткування четвертого скарлатинозного відділу на 100 ліжок. Устатковання четвертого скарлатинозного відділу провадиться за рахунок тих коштів, які відпустив Губвідділу охорони здоровля Цукротрест на боротьбу з скарлатиною.