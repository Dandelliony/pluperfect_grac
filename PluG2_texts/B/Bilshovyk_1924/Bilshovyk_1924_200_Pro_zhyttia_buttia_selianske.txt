Про життя - буття селянське
ЩО ЗРОБЛЕНО.
(С. Мар'янівка, Шполянського району на Шевченківщині).
В хаті-читальні. Культ-освітня робота провадиться досить жваво, не дивлячись навіть на гарячу польову роботу. 
Влаштовуються доклади, бесіди, читки газет, лекції по сільському господарству, вистави, редагується стінна місячна газета „ Нове Село", виділено селькора, встановлено звязок з жінорганізацією, з осередком КСМ, звязок з сільсько господарчими колективами, передплачується газета „Радянське Село". 
Працюють в хаті-читальні представники від СельКНС, КСМ (в цілому), робітники освіти місцеві вчителі, представники від жінорганізацій та сільськогосподарчих колективів.
В СельКНС. Взяли матеріяльне шефство над Хатою-Читальнею, постановлено передплачувати газету „Радянське Село". Провадиться прийом нових членів до організації.
В осередку КСМ. Активна культ.-освітня робота в Хаті - Читальні, в організації КНС, в осередку батрацтва і т. инш. 
Осередок затверджено. Попа на селі немає — „викурено". Передплачуються газети „Радянське Село" та „Молодий Пролетарій".
В Сельжінорганізації. Двічі на тиждень збіраються для освітньої та громадської організаційної праці. Виділено сельжінкора, представників до кооперації, СельКНС (правління), до КВД, Нарсуду (засідателі), для звязку з Хатою-Читалькею і т. и. Передплачується газета „Радянське Село" та журнал «Комунарка України».
В кооперативі. Обрано нове правління (старе докооперувалось до того, що в крамниці за винятком боргів, майже нічогісенько не залишилося).
Робота налагоджується, збудовано нове помешкання.
В школі. Провадиться підготовча робота до навчального сезону. Вчителі працюють майже у всих громадських та освітних установах й організаціях. Вчителі провадять агітацію за росповсюдження «Більшовика». Провадиться підготовча робота що-до збору продподатку. Будується нова будівля для Сельради та пожежного обозу. 
Передплачуються газети «Більшовик» та „Радянське Село". 
"ЖАНДАРМ".
(С. Петропавлівська Борщагівка Будаївського р-ну). В нас у селі є члени сельради, які забувають, що зараз існує радянська влада. Того року на виборах попав до сельради громадянин Мельниченко. Як він попав, про це запитайте громаду, через те, що зараз він числиться в списках на розкуркулювання. Жвавий хлопець, за словом до кишені не полізе, і „матір" не забуває. 
На десятиліття імперіялістичної війни пішли наші незаможники на маніфестацію, і він з ними, й почав там про „маму" згадувати. Коли на тобі, йде секретар КНС, почув про це та й каже: 
-	Антоне, припини язика, бо це не гаразд! 
А Антін: — „Що ти тут таке за указ? Ростуди твою.», туди... бач який пан". 
А ось на днях, ще краще „поправився" і напав на одного бідного чоловіка, набив йому зуби, наказав цілу купу гарних слів, а коли той чоловік став кричати жінці: „біжи до міліції", то він і по її адресі сказав: „нехай поцілує мене в... ніс (чи як її!?). 
Гарний член ради, нема чого казати! Райвиконкоме, зверни увагу на „Антошу“, надійшли його на відпочинок до Допру.