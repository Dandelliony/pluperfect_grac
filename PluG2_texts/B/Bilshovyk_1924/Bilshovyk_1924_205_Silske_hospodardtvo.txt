Сільське господарство
ОРГАНІЗАЦІЯ ГУБЕРНСЬКОГО ФОНДУ КОЛЕКТИВІЗАЦІІ СІЛЬСЬКООГО ГОСПОДАРСТВА.
Губземуправлінням розроблено план організації та використання губернського фонду колективізації сільського господарства. Губфонд по колективізації с.-г. призначено для поширення серед сільсько-господарських колективів організаційної, науково-досвідньої та культосвітньої праці. Цей Губфонд також буде використано для електрофікації та машинізації сільсько-господарських колективів та для допомоги їм на випадок стихійного лиха. До організації губфонду притягується низка установ з таким міром одноразових внесків: Губвиконком — 15.008 карб., ГЗУ — 2.000 карб., ГЛУ — 2.000 карб., Губнаросвіта — 1.000 карб., „Сільський Господар" — 3.000 карб., Сельбанк — 4.000 карб., ГубКНС — 1.000 карб , Т-во Насінництв — 1.000 карб , Спілка Всеробітземліс — 1.000 — карбованців, Радгосп трест — 1.000 карб., Цукротрест — З.000 карб., Машинотрест — 3.000 карб. Вукопспілка — 1.000 карб., Українбанк — 1.000 карб. Соробкооп — 1.000 карб. 
Таким чином перша основна сума фонду буде складати 40 тисяч карбованців. В дальнійшому фонд буде поповнюватись внесками установ, які будуть приймати участь в організації фонду. Фонд також буде поповнюватись шляхом продажу літературних і наукових видань, улаштовання лекцій, докладів, вистав та инш. джерел прибутку. 
Поруч з організацією губфонду буде переведено організацію окружних та районних фондів, при чому розмір окрфондів буде досягати 10 тисяч карбованців, а райфондів тисячі карбованців. 
Загальна мобілізація коштів на колективізацію сільського господарств має дати по всій губерні 200 тисяч карбованців. І на цю суму можна буде широко розгорнути працю по колективізації с.-г., а також можна буде переводити широку допомогу с.-г. колективам готівкою. 
Використання фонду на організаційні, культосвітні і науково-досвідні потреби буде провадитись в порядку біжучих витрат. Що-ж торкається допомоги колективам і переведення ріжних господарчих поліпшень, то такі кошти будуть видаватись с. -г. колективам в формі безвідсоткового або маловідсоткового довготермінового кредиту. 
В першу чергу кошти фонду будуть використані на потреби в губернському масштабі. До таких витрат належать: об'єднання дрібних с.-г. колективів, росташованих в одному селі в один економично міцний колектив; переведення землеустрію с.-г. колективах; допомога і переселення колективів в межах губерні та инше. 
Губземуправління за рахунок Губфонду має зробити господарчі поліпшення в 20 колективах Київщини загальною площею до 2 1/2 тисяч дес. В колективах буде переведено організацію насінництва, скотарства та машинізації і організацію підсобних підприємств. За рахунок Губфонду буде улаштовано інструкторські курси для колективізаторів та також буде налагоджено видання щомісяшного часопису по колективізації. 
До инших витрат Губфонду на поліпшення колективізації Київщини треба віднести: переведення конкурсу по с.-г. колективах за найкращу організацію насінництва, за найкращу організацію використання робочої сили зімою, за ліквідацію неписьменности і за найкращу постановку культосвітньої праці. 
Дальші витрати будуть переводитись в залежности від організації окружних та районних фондів, при чому витрати організаційного, культосвітнього та науково-досвідного характеру і допомога колективам, які мають губернське значіння, буде переводитись з коштів Губфонду, а господарча допомога та допомога на нападок стихійного лиха буде переводитись за рахунок окружних та районних фондів. За рахунок окр. т. райфондів буде також переводитись культосвітня праця в с.-г. колективах.