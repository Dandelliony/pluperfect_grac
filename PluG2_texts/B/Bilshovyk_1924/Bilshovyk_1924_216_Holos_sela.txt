Голос села
ЗАПАЛИЛИ Й РАДІЮТЬ.
(с. Семенівка, Германівського р — ну на Київщині). 
В ніч на 13 вересня згоріла Семенівська хата-читальня... Здається просто — згоріла і все. На пожежу поприбігали люди, прибігла й церковна рада... Прибігли, стоять, і дивляться... Горить гарно, тріскотить, весело!
 Члени хати-читальні сумують, а инші — радіють. «Суфльор горить, спасай газету!» — Весело кричить голова церковної ради. 
Та як же й не радіти, коли зникає анахтемське царство — ворог дурману людського. Зникає і все — дивись і регочись. Хочеш — танцюй... Це все до тих, хто радів. 
А молодь? 
Що думала молодь, яка за свої нещасні копійки й працю збудувала собі хату-читальню, яка під час пожежного тріскотіння веселить слов’янські й инші темні душі. 
Она сумувала. Сумувала не тільки в час пожежі, а навіть три дні й після того ходила на пожарище, наче бажаючи з купи попелу вигребти те, що вона загубила, завдяки ворожому «сірникові»... 
А згоріло все, не врятовано нічого... Попіл нагадує скільки покладено праці, скільки зіпсовано кропи, витрачено слів, для того, щоб переломити молодь цього села. Легко сказати — боротись, але важко це розуміти. 
Молодь зараз будує нове помешкання для хати-читальні. Організація, на чолі з своїм керовником-учителем т. Майданом, береться до праці знову. Від імени молоді с. Семенівки й Германівського Райкультвідділу звертаймось до хат-читальні Київської округи з проханням: 
Допоможіть нам відбудувати погорілу хату-читальню. Допомогою можуть бути книга, гроші, зшиток, влаштована вистава і т. и. Допомога прийматиметься комісією допомоги по відновленню Семенівської хати-читальні при Германівському Райкультвідділі.
ЦЕ... ПРО МИРОВКУ. 
(Кагарлицького району).
Наша сельрада хоч і не рахується зразковою в районі, проте можна сміливо сказати, що голова сельради та секретар на своїх місцях. Хлопці енергійні, що й казати. Помешкання сельради відремонтували гарно. З брудного будинку, який був схожий на корчму — зробили радянську установу. З пожежним обозом справа стоїть теж не погано. Зроблено капітальний ремонт пожежного смока та трьох бочок. Все в порядку (тілько пожежу давай), й команда 6 молодих хлопців. Шкода тільки, що членів сельради багато — 80 чоловіка, а роботи їхньої не видно. З комісій при сельраді працює тільки санітарна, яка що базару перевіряє якість харчових продуктів. 
Несвіжих оселедців та сала в Мировці не найдете. Шляхи й містки всі в порядку, так що дощів не боїмось. Спільними силами сельрада та хати-читальні було збудовано біля сельради, як кажуть баби, — «вішальниці». Мається турник, рівнобіжні бруси, кільця. Не хочемо відставати від міста, хочемо й собі бути фізично міцними. По неділях всі біля «вішальниці». Молодь «вибрикує», а старі тільки дивляться: 
«Ох, як би це років з двадцяток»!
СЕЛЬ КНС.
Почувається тяга до Комнезаму. Що місяця переводиться прийом нових членів. 
Почувається відсутність організаторської руки, яка б зворушила селян. Не пошкодило б почистити трохи... Ну, та це ще буде.
Землевлаштування переводиться більше півроку, та тільки справа все на місці. В останній час селянство, побачивши вигоду від колективного господарювання, почало об'єднуватись в колективи. Зорганізовано вже пять... ростуть, як гриби. 
КООПЕРАЦІЯ.
Весною біжучого року наші кооперативи споживчий та с.-г., дякуючи «енергійним» заходам своїх правлінь, сіли як то кажуть на мілке. Думали вже закривать «лавочку», але кредитування «омолодило» наші кооперативи, й тепер вони успішно конкурують з приватними крамарями.
ХАТА-ЧИТАЛЬНЯ.
Хату-читальню засновано в грудні м-ці 1923 р. Всю зиму «прошкандибала» хата-читальня по селу, аж поки не «сіла» і як тільки сіла, зразу пішла й робота. 
Під час літньої перерви в ВУЗ'ах, нашому заву допомагали в роботі педкурсанти. З демобілізованих червоноармійців приймають участь у роботі тільки один, але й він чогось одійшов, а парень хороший. 
В хаті-читальні маються кутки: ленінський, військовий та санітарний. Зараз працюють два гуртки: політосвітній та «безбожник». А з «ісусовою» армією важко хлопцям приходиться. Але хлопці не... «качають». На небо лазять без «агентів божих» а з допомогою О. Ярославського, І. Степанова, Б. Манжоса та инш.
СТАРА ЖИЛКА СВОЄ БЕРЕ.
Справа серйозна й до неї необхідно віднестись з належною увагою. Недавно призначений Голова РВК, об'їзджаючи район, заглянув в усі кутки м. Броварів, аби бути, як то кажуть, в курсі справ, що діється в дорученому йому районі. 
Ось таким чином він об’їхав усі установи і підприємства. Заїзджає до Завконт (П. К. Т.) по призвіщу Харін і звертається до його: А як у вас діла, товаришу? 
А той неначе злякавшись, відповідає: 
Да — с... тттак-с себе все гаразд... 
А стара жилка своє бере. Завконт стоїть на витяжку, неначе аршина проковтнув, а далі знову метушиться... і на запитання Голови РВК відповідає якось несміливо — найбільш очима говорить, знаєте, як то по старому було. 
Далі — коли голова звернувся з запитанням до Завконта «а де чия в вас кузов зпід екипажа на дворі валяється» — то тут уже зовсім загубив голову Завконт, щось довго микулився, не знав що сказати і врешті каже «та це так собі нічия». 
Голова РВК дав роспорядження технику місцьгоспа, аби останній утілізував цього кузова, як безгосподарний. 
От тут уже і не витримала «стара жилка», смиренний Завконт зразу міняє своє обличчя й голосно й виразно підвищеним голосом викрикує: „довольно вам, прошдло уже ваше, це вам не 1919 год..." і т. и. 
Голева РВК здивовано довгенько дивиться на Завконта і далі добавив, що все ж таки безгосподарного кузова треба відобрати й передати його в господарчі руки. 
Завконт ще довго стояв. Видко, думав що це 1900 рік і біля його був становий, та згаряча забув, що це товариш голова. А тепер і думай: до чого це я викинув такого «коника», що мовляв це вам не 19 рік, — і можна всяково кого розуміти.
ЩО ДЕ ДІЄТЬСЯ.
Голова Тетієвського РВК на Білоцерківщині неуважно поставився до заяви незаможників с. Михайлівки; 1) орендар Михайлівського клина гр. Шоха обважує людей, вирубав та вивіз до дому більше 500 дерев того лісу, що на лугу біля млина, 2) гр. Шоха розібрав і продав 6 будинків, що біля млина. 
Т. Крижанівський обіцяв передати цю справу до суду, а згодом коли незаможники прийшли вдруге, розвів руками і сказав: 
- Нічого не можу зробити. Чому?
Селькор Жаруха. 
В с. Вел. Карашки Макарівського р. на Київщині гарно працює хата-читальня. За минулий місяць відбулося 10 політично-наукових лекцій. Поставлено силами драмгуртка п'єсу. Відбувся літературний вечір. Випущено 3 стінних газети.
В с. Гопчинці Погребиськ. р. на Бердичівщині відбувся вперше червоний похорон. Похорон на селянство справив велике вражіння.
В м. Шендерівці на Шевченківщині з поповичів Завадських, попівень і дяківень утворився ініціятивний гурток. Голова — В. А. Краменко. Завдання гуртка — агітувати, щоб люди минали хату-читальню та ходили до церкви. Для цього вживають ріжних заходів: брешуть на х.-ч., підривають її авторитет, пишуть доноси то що.
ХАБЕНСЬКИЙ ЄВРЕЙСЬКИЙ С.-Г. КОЛЕКТИВ "КОМІНТЕРН".
В 5 верстах від містечка Хабни знаходиться колектив «Комінтерн», що зорганізувався по весні цього року. 
Не дивлячись на велику тягу з боку населення містечка до колективу, в звязку з відсутністю потрібних коштів та необхідного реманенту, колектив не має змоги збільшити кількість своїх членів. Зараз колектив нараховує 12 сімей з 58 їдцями. В роспорядженні колективу 85 десятин. 
Колектив треба збільшити ще на 10 їдців, бо в Хабенській окрузі припадає по 1 ¼ десятини на душу. 
Земля під колективом — це частина хутора Олександрик, що належала колись хабенському міліонеру — поміщику Горвату. 
До заснування колективу земля була в роспорядженні державного фонду й віддавалась в тимчасове користування сусіднім мешканцям. До часу створення колективу 72 десятини було вже здано в оренду, тому колектив міг користуватись це літо тільки 13 десятинами. 
Засіяно було гречку, овес та посаджено картоплю. Овес майже весь згорів під час літньої посухи, зате картопля й гречка вродили добре. 
Не дивлячись на матеріальні нестатки та відсутність насіння, для посіву 85 десятин, в майбутньому році, — все таки колективисти не падають духом. 
В роботі вони виявили досить організаційної здібности та почину. Є певні надії, що колектив одержить потрібне кредитування з боку відповідних органів. 
З боку селян до колективу відношення що дня кращає. Спершу селяне мало вірили, щоб колективисти — євреї могли обробляти землю. Біжуча робота їх встигла запевнити і внести дружність в стосунки меж тими й другими.