Конгрес англійських тред-юніонів.
Голова конгресу Персель закликає тред-юніони підтримати англо-радянську угоду, яка принесе багато користи трудящим обох держав.
Тред-юніони мусять добитись остаточної ратифікації договору.
Відкриття конгресу. Промова голови конгресу Перселя.
Гулль. Сьогодні в Гуллі почався черговий щорічний конгрес англійських тред-юніонів. Делегатів конгресу виряджено від імени чотирьох з половиною мільйонів тред-юніонів. 
Відкриваючи засідання конгресу, голова Персель у привітальній промові заявив: 
„Ми зібралися у соту річницю існування англійського профруху. Я не знаю мети і наміру вихваляти тут робітничий уряд. Але скажу, що за час свого перебування у влади жадна партія не зробила так "багато з погляду робітничої класи, як робітничий уряд, який до того ж мав занадто мало часу, щоб зробити будь-що, крім виправлення шкоди, якої заподіяли попередні уряди. Сподіваємося, що виконавши це своє завдання, робітничий уряд скупчить тепер зусилля на виконанні програму, завдяки якому ми звемося робітничою партією. В діяльности робітничих міністерств, звичайно, можна знайти помилки. Єдина помилка, якої особливо треба уникати, полягає в тому, щоб не бути занадто боязким і не лякатися; кепкувань з боку так званих вищих клас. Наша перша мета — збільшити у тред юніонів активність і сили, щоби дати постійну можливість робітничій класі збірати жнива з нив промисловости. Робітнича партія є міцною тільки в такій мірі, в якій є стало й науково зорганізованим промисловий рух. Навіть робітнича партія, що має довільну більшість і перебуває у влади, все ж залишає ще нас перед обличчям капіталізму, що має змогу й намір не складати зброї до останньої межі. Великий робочий день, низька зарплатня, жахливі умови роботи жінок вимагають активних зусиль для утворення дійсних професійних організацій. Організація всіх сільсько господарських робітників у цілому вимагає ледве чи не більшої уваги, ніж увесь наш рух. Крім того, нині ще е один мільйон безробітних, деякі з них не мають роботи вже на протязі двох-трьох років. Сила люду живе в брудних вулицях у неможливих умовах і у великому контрасті з цим ми бачимо класу експлоататорів, що користується величезними перевагами перед робітничою класою. Нашим великим, славетнім завданням є вирішити цю проблему злиднів, досягти більш рівномірного росподілу благ, що їх утворює праця нашої класи. 
Прем'єрові робітничого уряду треба дати можливість створити атмосферу, в якій за нинішніх капіталістичних умов можна було б підійти до вирішення європейської проблеми.
НІМЕЧЧИНА В ЯРМІ.
Ми всі сподіваємося, що після лондонської конференції знайдено вихід з теперішнього хаосу. Але ми не повинні заплющувати очі на те, що робітники, зокрема німецька робітнича класа, ідуть на величезні жертви, перебувають у злиднях. Коли ми візьмемо на увагу всі наслідки конкуренції високих цін, низької зарплатні і великого робочого дня, можна буде сказати без перебільшення, що німецькі робітники вже виплатили свою долю репарацій. Великі ж капіталісти, експлоататори, спекулянти стали за те ще багатішими, ніж раніше, більш міцними, а ніж вони були до війни. І жертви німецьких робітників ще не закінчилися. План Дауеса, який ухвалено за основу нового вирішення репараційної справи, вимагає, щоб пасажири 4-ої класи німецьких залізниць платили підвищені - ціни. План Дауеса дасть можливість міжнародним капіталістам визначати ціни на харчі. Плай цей денаціоналізує німецькі державні залізниці і передає їх, а також і инші підприємства під контроль групи міжнародніх експлоататорів. Це тільки збільшує тягар, що лежать на . плечах німецьких робітників. І одночасно свідчить про те, що влада міжнароднього капіталу росповсюджується ще більше й більше. В той самий час, як політична влада переходить немов би то скрізь до трудящих клас, економична міць зосереджується все більш стало й швидко в руках невеличкої групи грошової аристократії. Англійські профспілки повинні намагатися до того, що, коли репарації треба виплатити, то щоб їх було сплачено без шкоди для робітників. Тягар повинен лягти на експлоататорів. У всякому разі ми повинні домагатися, щоб восьмигодинного робочого дня в Німеччині не було принесено в жертву.
АНГЛІЯ ТА СРСР.
Ми вже не одного разу з ріжних приводів висловлювали свою глибоку симпатію Росії. Більш того, в 1920 р, ми вжили рішучих заходів, щоб перешкодити несправедливому нападові на Росію. З того часу ми не одного разу намагалися ріжними засобами допомогти їй. Тепер ми можемо з радістю констатувати політичне й дипломатичне визнання Росії Англією - здійснення перших рішучих кроків на шляху до дружнього співробітництва. Жахлива влада царизму, неписьменність, злидні, хвороби, борги — до всього цього Росія підійшла з дивною мужністю і енергією. Засоби, якими вирішувалося ці справи тоді, коли Росія була блокованою, коли на неї нападали європейські коаліції, коли її грабували і руйнували ренегати-авантурники, примушують нас дивуваться прогресу, якого вона досягла. Англо-радянська угода дасть багато Росії, вона дасть багато й нам. Ми можемо дати Росії товари, яких вона потрібує, а це для нас є важливим тепер. Росія потрібує продукції машино-будівельної і судно-будівельної промисловости, де в нас найбільше безробіття. До війни величезну кількість збіжжя привозилося з Росії. Ми маємо змогу дати Росії потрібні пароплавні і електричні прилади, с. г. машини. Це не тільки дасть роботу нашим безробітним металістам, але це так само буде першим кроком до одержання значної допомоги збіжжям з Росії, це негайно знижить ціни на хліб в нашій країні, ті ціни, які так ганебно підвищили спекулянти. Тому то делегати конгресу раді вітати присутніх тут представників Всеросійського професійного руху. (Оплески). Два покоління тому профрух у Росії був лише зачатковим. Тепер представники профспілок беруть участь у складанні договорів з представниками величезних націй світу. Всі делегати зрозуміють всю вагу цих змін і будуть вітати їх, як новий показчик міці організованої праці, яка що раз зростає. З промислового погляду справа про цілковите відновлення торговельних зносин з Росією є першорядною. Вона має таке життєве значіння, що, зважаючи на можливу майбутню опозицію представників капіталістичної класи, вона вимагатиме збільшення нашої діяльности для підтримання робітничого уряду з метою остаточної ратифікації договору. Можливо, що опозиція договорові може вирішити долю уряду.. Я обстоюю, щоб делегати вияснили собі всю вагу договору. Порівнюючи незначні розміри торговлі з Росією до війни не мають нічого спільного з теперішним становищем. Основним пунктом є те, що Росія тепер зруйнована й економично дезорганізована. Для розвитку величезних потенціяльних ресурсів Росії, для праці по організації і відновленню Росії потрібні найбільш ріжноманітні товари. Тому то Росія робиться величезним споживачем і найменшим конкурентом нашої важкої індустрії, її продовольчі можливости роблять Росію величезним чинником у справі зниження продовольчих цін в усьому світі. Виходячи з цього, ми повніші прикласти всі наші сили до того, щоб за всяку ціну досягти ратифікації договору. Генеральна рада тред-юніонів торік займалась вивченням умов життя трудящих Індії. Я вважаю умови, серед яких працюють наші товариші в індійській промисловости, невимовно жахливими.
Пролетаріят Індії
Генеральна рада конгресу вкупі з робітничою партією чекала, щоб відповідальний урядовий департамент обміркував державні справи, що торкаються професійного руху в Індії і умови праці в копальнях, на залізницях і инших підприємствах. Ми поки що не чекали цього. Становище дітей і жінок, що працюють в промисловосте жахливе, як що не гірше ніж становище наших робітників в 40-х роках минулого століття. Увесь час робітники Індії повстають і намагаються
страйком і иншими засобами досягти поліпшення свого становища. Панують ростріли і репресії. Система помісячної виплати заробітку, що існує в Індії, цілком віддає робітників до рук лихварів. 
Ми повинні вимагати, щоб цю систему поводження з індійськими робітниками залишали. Права об'єднання, права страйку, волі слова, преси — ось чого вимагають індійські робітники. Цих елементарних прав наш великий рух напевне вимагатиме від кожного уряду. Ми повинні використати всяку можливість, щоб кожен окремий союз став центром дійсно єдиної міжнародньої антикапіталістичної федерації профсоюзів. Сила обставин примусить нас сподіватися на могутність міжнародньої організації, а тому повинні зробити нашу організацію, як найсильнішою.
МОЛОДЬ ІДЕ НА ЗМІНУ!
Молоде юнацтво жінки й чоловіки, що йдуть нам на зміну: стійте міцніше па варті супротивниками устрію, що існує, протестуючи, демонструючи проти здала, якому ми дозволили існувати. Ми повинні невтомно сприяти співробітництву молодих поколінь в їх праці для перебудови нашого великого руху у всій його повноті. Наша мета — не тільки організувати великі союзи, але й виробити зброю солідарности що їй було б під силу змінити структуру капіталістичної громади, що існує, і заснувати робітничу державу. 
