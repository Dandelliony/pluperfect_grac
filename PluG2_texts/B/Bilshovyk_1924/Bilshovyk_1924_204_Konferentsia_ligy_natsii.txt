Конференція Ліги Націй
ПРОМОВА МАКДОНАЛЬДА НЕ ЗАДОВОЛЬНИЛА ПОЛІТИКІВ ФРАНЦІІ.
ПАРИЖ, 5-1Х. Промова Макдональда викликала глибоке розчарування у всіх політичних колах Франції. Особлива хвилювання викликала заява, що немов би то ставить під сумнів офіціяльну версію союзників, в згоді з якою відповідальність за війну цілком лягає на Німеччину, а також заява про несправедливість вирішення справи Горішнього Шлезьку. Запрошення Німеччини вступити до Ліги Націй здається французькому суспільству недоречним, бо статут Ліги передбачив, що кожна нація повинна сама намагатися до цього вступу. Преса незадоволена що Макдональд говорив, напевно, попереднього погодження з Еріо. Характерно, що французька преса не коментує вказівки Макдональда на можливість вступу СРСР до Ліги Напій. Відповідаючи на критику французької преси, Макдональд в офіційному повідомленні з'ясовує, що в справі Горішнього Шлезьку він не хоче критикувати постанови Ліги націй, а заявою про відповідальність за війну де хотів заперечувати відповідальности за війну Німеччини, як це визначила Версальська угода.
ВИСТУП БЕЛЬГІЙСЬКОГО ПРЕМ'ЄРА ТЕНІСА.
ПАРИЖ, 5-IX. В пообіденному засіданні Ліги Націй виступив бельгійський прем'єр Теніс, який в своїй промові зазначив, що довір'я поміж країнами зросте, коли великі держави підпишуть угоду про арбітраж. Теніс гадав, що кращою гарантією миру була б певність в тому, що винуватці нападу матимуть справу з організованою коаліцією цивілізованих країн, єдиним засобом досягти негайної безпеки націй, що перебувають під загрозою, є складення приватніх угод. Після Теніса виступив Бенеш, який заявив, що багато урядів тепер не могло б скоротити озброєнь, не діставши належних гарантій. Є конче потрібним запровадження обов'язкового арбітражу.
ФРАНЦУЗЬКА ПРЕСА ПРО ВИСТУП ЕРІО.
ПАРИЖ, 6-ІХ. Вся права преса, за винятком кількох газет, коментує промову Еріо на сесії Ліги з захопленням. Офіційні газета вважають, що Еріо твердо залишився на реальному грунті, базуючи свою промову на трьох неподільних принціпах: арбітражу, гарантіях безпеки та роззброєння. Газета підкреслює, що Еріо розвіяв останні сумніви що-до мілітаризму Франції і показав світові її обличчя, взявши до певної міри під оборону Франції дрібні нації, „Еклер" і „Еко де Парі" гадають, що суперечности поміж французькими і англійськими принципами можуть стати ще більш серйозними. „Юманіте" пише: „Макдональд розбив у друзки проект військових гарантій проти війни. Еріо довів безсилість і недостатність обовязкового арбітражу. Взаємна критика є цілком справедливою. Пацифістські химери представників буржуазії викрили самі ж пацифісти. 
ПОЛЬЩА ХВИЛЮЄТЬСЯ.
ВАРШАВА, 6-IX. Польща схвильована тією частиною промови Макдональда, де він говорив про розділ Горішнього Шлезьку, як помилку. Польща не заспокоїлася й після пояснень Макдональда, що він хотів тільки обміркувати постанову Ліги Націй Ен-деківська преса з лютістю нападає на мінзаксправ Скржиневського, що не вмів дати Макдональдові одсіч у своїй відповіді.
ПРОЕКТ РЕЗОЛЮЦІІ, ЩО УХВАЛИЛИ ПРЕМ'ЄРИ.
ПАРИЖ, 6 вересня. У засіданні Ліга Націй у Женеві одноголосно ухвалено проект резолюції, що його складено за спільною згодою прем’єрів Франції й Англії. Резолюція кладе край суперечкам в справі гарантій безпеки й роззброєння. У резолюції говориться: «Сесія Ліги, зважаючи на заяви репрезентованих урядів, з задоволенням вбачає в цих заявах базу погодження, що схиляється до встановлення остаточного миру, та ухвалює для полагодження суперечок, які існують між окремими висловленими поглядами, скликати в найкорочший термін через апарат Ліги міжнародню конференцію про скорочення озброєнь. Для цього повинно призначити комісію, якій доручити обміркувати й розглянути документи відносно гарантій безпеки та скорочення озброєнь і особливо відносно зауважень урядів з приводу проекта договору про взаємну допомогу та инші плани, подані до секретаріату з часу оголошення проекту цього договору. Комісія так само повинна розглянути, зобовязання й гарантії безпеки, що їх вміщено в договір про Лігу Націй, які можуть бути конче, потрібними при арбітражі, або при скороченні озброєнь. Комісії доручається також обміркувати справи про деякі статті статуту міжнароднього суду, щоб полегшати ухвалення цих статтів, з метою зміцнення солідарности та безпеки націй всього світу підчас розвивання мирним шляхом суперечок, що можуть виникнути між окремими державами.