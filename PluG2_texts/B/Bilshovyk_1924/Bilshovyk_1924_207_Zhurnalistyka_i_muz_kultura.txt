ЖУРНАЛІСТИКА Й МУЗИЧНА КУЛЬТУРА.
Обособленість музичного мистецтва в буржуазній культурі від буденного життя, від побуту відограло ту ролю, що «святим мистецтвом» в першу чергу було проголошено музичне, найбільша кількість представників його являли собою «жерців». Це саме й привело до того, що журналістика в галузі музичної культури, яка головним чином була передставлена спеціяльними журналами установкою яких було: музика мистецтво яко форма (це те, що я називаю «аполітизмом», з боку класової та соціальної ідеології). Кожний з цих буржуазних журналів мав звичайно свою «партійну» фізіономію, але, ця належність до «партії» встановлювалась лише боротьбою окремих груп цих же самих «жерців» за форми мистецтва. В завдання моєї газетної статті не входить (через брак місця головним чином) досліджування окремих «партій «жерців» та їхньої пропаганда через пресу, але я зазначу тут тільки те, що музична журналістика політичних видань (головним чином газет) мало чим відріжнялася від журналістики спеціяльних видань. Правда вважалося, що між музичною критикою ну хоча б «Киевлянина» та «Киевск. Мисли» (я для більшої ясности навмисно беру приклади київських газет) є ріжниця, але ця ріжниця була куди менша ніж ріжниця в офарбленні політичної думки цих двох газет. Меншою ріжниця ця була через те, що музика, а значить і журналістика в музичній культурі, находились по-за межами «політики», боротьба «партійна» йшла тут теж лише за форми мистецтва та й то була, більше для «видимости»: вважалося, що в консервативному політичному органі треба підтримували «старинку», в ліберальному-ж «все нове». Звідси ясно для нас і те, що дореволюційна культура музиці якого б то не було політичного значіння, значіння класової пропаганди не надавала, для дореволюційної культури музичне мистецтво лише форма. Відношення до журналістики в галузі музичної культури в більшости радянських політичних (газетних) видань — як до чогось такого, що не має значіння рівноправного з журналістикою по инших галузях культури (культури економичної); звідси й те, що журналістика музична в наших політичних виданнях (і в більшости принаймні) не йде далі висловлення точки погляду якого небудь критика на явище музичного порядку (головним чином концертне виконання). Звичайно боротьба за мистецькі форми в комуністичних газетах - ідеологичної (в галузі мистецької культури) боротьби між двома, а може й декількома комуністичними виданнями бути не може, але справа погіршується ще тим, що ідеологичне питання в музичній журналістиці наших газетних видань мало порушується (а може й зовсім ні), доказом цього можуть послужити «Известия» та «Правда» навіть. Залежить це від відсутности викришталізованого радянського журналіста, який би зміг працювати в галузі музичної журналістики, але постільки ж винна в цьому та традіція відношення до музичної журналістики, яку мимоволі прийняли редакції навіть нашого авангарду армії преси, винні почасти й редакції — через те, що та журналістка (музична), яка існує, безперечно непотрібна, принаймні тим класам суспільства, які являють собою ідеологичний авангард революції. Винні тут ще й ті тяжкі роки боротьби з білогвардійськими бандами, які не могли дати можливості налагодити партжурналістики по всіх галузях культури одночасно, але бойове завдання сьогодняшнього дня (я вже в попередніх статтях про це говорив) - налагодження музичної партжурналістики. Музична культура, яку революція знесла, з її «святого трону», вимагала иншого відношення до себе і тут в звязку з ідеологичним здвигом до музичної культури починають ставитися як до певного засобу організації, а не як до «святого мистецтва». Тут виникають ідеологичні питання, виникають може вперше, і їх треба конкретизувати і розвязати; ідеологичною базою культури взагалі (з’окрема музичної, та ще й в звязку з тим значінням, їй надала революція) являється, в значній мірі що-до конкретизації цієї ідеології, журналістика. Вся журналістика в галузі музичної культури й починає зосереджуватися (по до-революційній традіції) в спеціяльних органах, але разом з традіцією що до організаційних моментів переймає від дореволюційних, музичних журналів традіцію ідеологичного відношення до музики лише як до форми. Так (я дозволю собі для більшої ясности говорити прикладами) перший радянський журнал «К новим берегам музикального искусства» в момент свого конкретного «лабораторного» (в редакції) оформлення відкидає класово-ідеологичні питання в галузі музичної культури й приймає фізіономію науково-популярного журналу (що до цінности його як такого я горити не буду через те, що це не входить в завдання моєї статті); в другому з радянських (з тих, що видаються в СРСР) журналів — Київська «Музика — з перших же чисел помічається тяжіння до розвивання ідеологичних питань («марксизм і музика»), але разом з тим це є ще науково-популярний музичний (значить, як і попередній, в значній мірі просякнутий «аполітизмом») журнал. Такий журнал як «К новим берегам музикального искуства» не міг звичайно, довго проіснувати, не міг через об’єктивні умови нашого культурного життя, будівництва і його замінює «Музикальная Новь»; в роботі цього журналу. Одразу ж помічається лінія тяжіння до публіцістики, теж само помічається і в лінії роботи «Музики», але, як що «Музика» якось то справилася (хоча б на 15%) зі своїм завданням, «Музикальная Новь» цього зробити не змогла, не змогла через те, що замало очевидно для керовників журналу тяжити до революційної ідеології, а треба не плутати (як це робили керовники «Музикальний Нови») принціп «демократичності» й загально приступности з діалектичними висновками марксівської естетики. 
Тяжким, тернистим шляхом музична журналістика через трупи «К новим берегам музикального искусства» та «Музикальной Нови» дійшла до «Музьікальной Культури». Постільки журнал цей має велике значіння для сучасної музичної журналістики, поскільки його поява не є щось випадкове, а дуже симптоматичне явище, я дозволю собі більше ніж на инших виданнях зупинитися на цьому журналі. В основу куту своєї роботи журнал цей поставив (ми судимо правда лише по першому з чисел, яке нещодавно вийшло) розробку ідеологичних питань, розробку не в розумінні теоретичної схематизації, а в розумінні сьогодняшнього дня, в розумінні справжньої музичної публіцістики «Музика - техничний метод, а не сама сущність — і як такий вона здатна на те, щоби бути використаною для всякого завдання. (Л. Сабанєєв: «Сучасна музика.»). В цих словах «философствовавшого» критика, сказаних після того, коли він плив проти течії в своїх метафоричних (звичайно «аполітичних») шуканнях, є здорове переконання в значінні музики. «Останні досягнення» в галузі музичної техники й музичної мови — от що нас (!) цікавить, а не ті вжитки, що з цього зробили поки що на Заході» (звідти ж) — після колишніх станів критика це є «зміновіховство», але це має тим більше значіння, що цей же «зміновіховець» використовується не як «спец» (в публіцистиці це річ неможлива), а як певна ідеологична (з яким розмахом це покаже майбутнє) сила в сильній, логичній статті К. Сабанєєв (звичайно в ній є хиби, скоріше в формальному підході до діалектики) нема й помину про ту «радянськість», якою так несло від його колишніх статтів; це не є заслуга Сабанєєва, як окремої одиниці: наскільки б не були цінні для радянської культури окремі культурні одиниці, в їх переході на бік комуністичної культури ніякої послуги нема й бути не може, вони це мусили й мусять зробити, — це є заслуга тої лінії, яку почала проводити передова лінія мізерної, правда, кількости музичних партжурналістів — від теоретизувань до публіцістики. Передова стаття («Наші завдання»), статті: «Про реакційне й прогресивне в музиці» (підписана «Діалєктик»), «Діатріби» (підписана «Комуніст») настільки яскраво освітлюють фізіономію журналу, який безперечно можна назвати (я знову ж застерігаю, що я кажу тільки про одно число) журналом з виявленим марксівським світоглядом, що серед них асімілюються навіть такі вбогі з ідеологично-наукового боку статті, як стаття І. Глєбова («Завдання й методи сучасної музичної критики»). Ми на них зупинились менше ніж на статті Л. Сабанєєва і через брак місця, і через те, що стаття Л. Сабанєєва має психологичне значіння більше ніж ці статті, написані звичайно не «зміновіховцями». Після утворення марксівського журналу музичної культури перед партжурналістикою стоїть бойове завдання (я про це вже говорив) найколосальнішої й трудности й важливости налагодження партжурналістики в галузі музичної культури в щоденних політичних широко розповсюджених популярних виданнях (газетах).
Сьогодні в театрах.
Театр ім. Лібкнехта. Оперета. Бенефіс адміністратора «Бандерка». 
Цирк (б. Кісо). Лекція Фроленко і Скарбека. 
Малий цирк. Боротьба. Концерт