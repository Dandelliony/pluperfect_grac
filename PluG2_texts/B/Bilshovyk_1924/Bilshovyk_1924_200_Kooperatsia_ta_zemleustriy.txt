Кооперація та землеустрій.
ДОЧЕКАЛИСЯ ЗЕМЛЕУСТРОЮ.
В залі Сельбудинку повно. Тут збори комнезамські, що сьогодні мають вирішити важні справи. Балакає докладно молодий товариш з району і кожне його слово ясне, зрозуміле, але воно свердлує мізок кожного незаможника... 
Колективізація, землеустрій, кооперація.. 
Але землеустрій... землеустрій треба добре розібрати. 
Один по одному висловлюються... 
Цементом вливаються здорові практичні міркування комнезамця — масовика. 
Кожний з них своїм „грубим" міркуванням мізкує як-би перевести землеустрій. 
Радісно бадьоро приймається резолюція: «Загальний сход селян відмовляється від землеустрою а ми незаможники, ухвалюємо вийти на виділ».
Хто записується на виділ. Всі збори посунулися наперед записуватись.
НАШ КООПЕРАТИВ.
(С. Рудка Чернигівської округи). Споживчий кооператив організувався у нас в 1917 р. Праця кооперативу йшла досить жваво, завдяки селянству, яке охоче відгукнулося на заклик правління. Так було до 1919 року. Потім в звязку з загальною господарчою руїною, праця занепала. В 1920 році знову взялись за перервану роботу, але через де-який час крамницю було обікрадено. Прийшлося знову збирати пайові внески, щоб налагодити справу. 
Зараз наш кооператив працює дуже гарно. В крамниці повно ріжного краму. Правління, яке в більшости складається з незаможників, вживає всіх заходів, аби задовольнити селянство необхідними виробами. Є-ство зможе задовольнити не тільки всіх селян, але й окружні села, по яких ще немає кооперативів.