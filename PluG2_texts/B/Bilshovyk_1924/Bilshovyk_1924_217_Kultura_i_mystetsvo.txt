Культура й мистецтво
Революційна мистецтво та селькори.
Почесний цей шлях, що йдуть ним наші селькори; славний він, але й важкий: кров'ю найкращих своїх товаришів значать вони сліди свої в нестримному поході вперед до комунізму. 
«Робкори й селькори являються новою громадською силою, яка активно бере участь у політичному й економичнму будівництві радянської держави та органично звязана з робітниче - селянськими масами» - так говорить революц. наради при відділі друку ЦК РКП(б) в справі політики РКП(б) в художній літературі. 
Селькор - це з'осереджена свідомість незаможньої частини села, це дзеркало, в якому відбиваються всі добрі та лихі сторони селянського життя в революційному освітленні й закріпляються на сторінках газети для відома широких мас. 
Майже у всіх питаннях сільського життя беруть селькори слово. Одначе, є ще одна ділянка, якої не торкнулось перо селькора, це ділянка мистецтва. 
А поле тут для праці непочате. 
Бо як виглядає зараз у нас мистецьке життя села? 
Виявляється воно найчастіше в постановках колишніх «просвітянських» драмгуртків, в яких керовники ніяк не можуть розстатися із старими, нікому тепер непотрібними п'єсами. Наче застигли вони на одному місці й виставами своїми не то що не поривають глядача до будування нового життя, але ще й тягнуть його назад у минуле. 
То знов навістить село (особливо таке, що лежить поблизу міста чи містечка) гастрольна трупа акторів, яких прогнано з міста. Вони шукають щастя карбованців в містечках, і навіть у селах, куди й несуть всю ту погань, що залишилась їм як продукт відмираючої буржуазної культури. 
Добре ще, де є хор: він репертуаром своїм, народньою піснею хоч не відривається від селянських мас; але він дуже рідко відповідає новим вимогам сучасности, бо не поповнює репертуару революційними соціяльними піснями. 
На культурному селянському фронті мистецтво в загрозливому стані. Треба великих спільних зусиль всіх революційних культурних організацій села, щоб зрушити з мертвої точки питання революційного мистецтва на селі. Важну ролю відограє тут селькор, бо його перо це та залізна мітла, що вимітає з темних закутків сільського життя все сміття, яке гальмує нормальний розвиток села в напрямку до соціалізму. А рештки старої культури, — хіба це не тяжкий тягар на ногах незаможників, який не дає їм іти вперед? 
Отже, селькор мусить і тут безощадною критикою прочищати шлях новому. На сторінках преси, наче до ганебного стовпа треба пришпилювати всіх, хто тепер у 7 році революції не може відмовитись від старих підходів до мистецтво. Призвіща таких закостінілих «робітників мистецтва» повинні бути відомі широким масам пролетарського громадянства, бо тільки знаючи ворога, можна від нього оборонятись. 
Одначе, перо селькора не тільки руйнує старе; воно - жива допомога кожному сільському працівникові, що в дуже важких обставинах намагається вийти сам і вивести своїх односельчан з гущавини сільської темряви. 
І в, ділянці революційного мистецтва на селі є вже поодинокі працівники чи колективи, є вже драматичні гуртки, переважно комсомольські, які з молодечим завзяттям виходять на бій з старим театром. А чи багато писалось про них, чи освітлювалась в газеті їх корисна праця для зразку иншим? 
Ні слова згадки не було про драмгурток — театр с. Мокрокалигірка, Шевченківської округи, який аж на 8 сел розгорнув свою діяльність. 
Не досить освітлюється праця селянської майстерні «Березіль», яка являється зараз важним культурним чинником Володарського району Білоцерківської округи. Тільки коротка звістка проскочила на сторінках «Більшовика» про драмгурток Смілянської цукроварні який зовсім порвав із старими традиціями театру й переводить велику роботу організації нового побуту на заводі та в підшефних селах. А хто знає про капелу Українського Агротехнікума в Умані? 
Без упину ростуть по селах осередки революційного мистецтва. Обов'язок селькорів - підтримати їх; ножний здобуток, хоч би й найменший, селькор повинен вписувати в сторінку мистецького життя, з великою увагою треба, збирати досвід як цеглинки нового революційного мистецтва. 
Отже, до праці, товариші Селькори! Хай перо Ваше, що з таким успіхом закріпляє здобутки революції на инших фронтах, нехай і на фронті мистецтва напише в найближчому майбутньому слово «Перемога».
Мистецька хроніка.
ДРУГИЙ ДЕНЬ ВИСТАВКИ "ЖИВА КНИГА".
В середу 24-го вересня, в Будикові Комуністичної Освіти (в. Короленко 57 ) відбудеться вечір Лєніна. 
В програмі - Доклад Петропавловського — „Ленінізм” і доклад Розанова „Ленінська література”. 
В другому розділі вечора — сольні виступи артистів „Березіля” - Нещадименко Ріти, Ів. Мар'яненко, а також артистів і керовника російської драми інст. Лисенка Ол., Макс. Смірнова і арт. Рудської Л. 
Артистами буде прочитано вірші про Леніна. 
Крім того в вечорі бере участь співоча капела «Думка» — під керовництвом Нестора Городовенка. 
Виставка одкрита з 5-ої і до 8-ої години. Початок вечора о 9 годині.
ГАСТРОЛІ ЛЄНІНГРАДСЬКОГО ТЕАТРА — КОМЕДІІ САБУРОВА.
З 24-го вересня в Лєнінському театрі починаються гастролі ленінградської комедії — Сабурова — при участі артиски Грановської, артиста Надеждіна. 
Приїздить повний склад колективу: Аис, Ауер, Олександрова, Богданова, Волків, Зенів, Дмитровська, Грек, Коханський, Сапська, Романов. От й инші. 
Режірують — Надеждін і Волків. 
21-го на відкриття гастролів — піде п'єса Шельдона «Роман». 
25-го «Малая бабенка» — ком. Федорова; дівертисмент з участю Грановської - французькі і еспанські пісні.
Далі в репертуарі: „Наряди и женщина“, „Мечта любви“ — „Метресса” і останнім спектаклем піде п'єса Альфреда Савуара - „8-ая жена Синей бороди“. Гастролі закінчуються З0-го вересня.
Вчора виїхав до Харкова керовник і режисер театру-майстерні ім. Гн. Михайличенка Марк Терещенко для з'ясування питання зв'язаного в наступним театральним сезоном. 
З відкриттям сезону підуть дві нові композиції „Сорочинський Ярмарок” і „Вир", які вже виготовлені т. Терещенком до постановки. 
Зараз провадиться робота по виготовленню кождоденного репертуару на майбутнє.
Відкриття сезону має бути не пізніш 1-го листопаду с. р. звичайно в тому випадку, коли до сього часу остаточно буде вирішено питання про постійне помешкання для театру-майстерні ім. Гн. Михайличенка — питання, яке між иншим вирішується вже в продовж більш 3-х місяців.
Сьогодні в театрах.
Театр ім. Лібкнехта. Оперета «Баядерка».
Театр ім. Леніна «Роман» — гастролі театру комедії Сабурова. 
Будинок Комуністичної Освіти (в. Короленка, 57) Виставка «Жива Книга» - Вечір Леніна. 
Малий Цирк — Боротьба.