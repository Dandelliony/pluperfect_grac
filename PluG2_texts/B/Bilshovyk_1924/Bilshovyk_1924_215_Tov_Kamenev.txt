Тов. Каменєв про міжнароднє і внутрішнє становище СРСР.
МОСКВА, 19 вересня. На пленумі ЦК РЛКСМ з докладом про зовнішнє і внутрішнє становище СРСР виступив т. Каменів. Торкнувшись англо-радянської угоди Каменев сказав: «Ми хочемо одержати позику і погоджуємося платити більші відсотки, щоб з цих відсотків повернути збитки англійським кредиторам! Капіталісти ж кажуть: «з початку платіть, а потім поговоримо про позику». Але як ми позики не одержимо, то не загинемо, але загаємо розвиток промисловости. 
Ще під час конференції в Канні Ленін казав, що ми повинні добиватися рівноправ’я двох економичних устроїв. Цього рівноправ'я тепер вперше додержано в англо-радянській угоді. 
Проти радянської угоди піднялась різка кампанія не тільки на словах, але й за допомогою зброї та кулеметів. Англійська дипломатія заворушилась на всіх кордонах, жваво запрацювала, щоб тільки довести, що навкруг СРСР бунти, щоб пошкодити підписанню угоди. В Афганістані виникло повстання проти еміра, що є приятелем нам, у Персії й Туреччині хвилюються ріжні племена, такого ж характеру надається й інтервенції в Китаї. Грузинська авантюра, роспочата грузинськими меншовиками, мала на меті тільки счинити галас і скандал. Треба було довести, що в Радянському Союзі неспокійно. Вся активність поміж нас і поза нашими кордонами є спробою зірвати міжнародне становище, завойоване підписанням угоди і иншими нашими дипломатичними й господарчими успіхами. 
Торкнувшись майбутніх переговорів з Францією, Каменев сказав, що ніяких переговорів ми не вестимемо, поки нас не визнають. 
Переговори з Японією ніби то наближаються до сприятливого кінця. Досі Японії належав північний Сахалин, але останніми часами вона повинна була поступитися. Вона вже згоджується на евакуацію, але вимагає пообіцяти, в угоді що ми сприятимемо їй, коли будемо давати концесії на північному Сахалині. Ми кажем їй: зпершу вийдіть, а потім на загальних підставах можете одержати концесії. 
Каменев коротко намалював становище в центральній Європі і спинився окремо на Німеччині. План Дауеса найжорстокіший, чисто американський діловий засоб перетворити Німеччину в колонію. 
Центральною справою внутрішньої політики тепер є стосунки з селянством і становище нашої промисловости. В першій справі величезну ролю відограє урожай. Урожай майже такий, як і торік. Неврожай було значно переоцінено. Ми маємо тільки недорід. Партія досягла того, що клин озимини засіяно більший проти торішнього. Для засіву ярового клнину потрібно буде 22 мілійони пудів. Буде організовано громадські роботи. На позики селянству, щоб врятувати худобу, одпущено 8 мілійонів карб, і стільки ж на допомогу дітям. Торік треба було стискати ножиці, тепер ми маємо инше: ціни підскочили вдвічі. Підвищення хлібних цін визначає підвищення цін на всі товари, а значить і зріст зарплатні, і збільшення всіх державних витрат. З цим, в інтересах самих селян, треба боротися. Ми повинні стати хазяями на хлібному ринкові. Щоб скупчити 400 мілійонів пудів хліба в руках держави, не підвищуючи ціни на хліб, ми повинні мати засіб, що примусить селян продавати хліб за середню ціну, не зважаючи на величезний попит. Таким засобом є стягання податку. 
Звернувшись до промисловости, Каменев сказав, що, не зважаючи на недорід, промисловість наша не зменшується, а навпаки, поширюється. Ми маємо збільшений попит і через те недостачу. Завданням дня є дальніше зменшення цін і наближення товарів до споживача, усунення посередника, зміцнення низової кооперації. Для цього треба підвищити продукційність праці і ця кампанія тепер переводиться. 
Найтяжче стоїть справа з металургією. Металопромисловість дає тільки 20 — 25% довійськової продукції. Як що ми одержимо позику, то вкладемо її саме в металургію і звичайно в сільське господарство.
Зустрінути опір проти нашої політики хлібних цін, незадоволення куркульні — доведеться в першу чергу комсомолові, що відограє на селі величезну ролю. І в підвищенні продуктивности праці комсомол має теж велике значіння. Покоління молодих робітників дивиться на господарство, як на своє, цікавиться виробництвом, шукає шляхів, як наблизити продукт до споживача селянина і цим зміцнити змичку. 
Висновки: Ми перебуваємо в підвищеній стадії розвитку. Є деякі труднощі, що пояснюється класовим роскладом селянства, збільшенням активности куркульні й приватного капіталу. Проти цього ми повинні протипоставити підвищену активність пролетаріату. Після ХІІІ з’їзду партія стала міцнішою, дісціплінованішою. Другим фактором перемоги в Ленінський призив, що через нього ми тримаємо звязок з безпартійними робітничими масами. Нема сумніву в нашій остаточній перемозі.