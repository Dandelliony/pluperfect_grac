ДО ПЕРЕВИБОРІВ РАД
МІСЯЦЬ ПЕРЕВІРКИ ВИБОРЧИХ СПИСКІВ.
В звязку з запізненням одержання відповідних матеріялів Губвиборком порушив клопотання перед Центрвиборкомом про продовження терміну перевірки списків осіб, що мають право вибору в ради до 25 жовтня. Працю по перевірці списків по всій Київщині постановлено почати не пізніш 25 вересня.
КОМІСІЯ ПО ПЕРЕВІРЦІ ВИБОРЧИХ СПИСКІВ.
Губвиборкомом виділено комісію в складі т.т. Стайкевича, Зорина і Коваленка, яка повинна керувати роботою по перевірці виборчих списків.
ГОЛОВИ СЕЛЬВИБОРКОМІВ.
Губвиборкомом визнано доцільним, щоб голови сельвиборкомів були уповноважені Райвиконкомів; коли ж таких не буде, то визнано можливим доручити головування в сельвиборкомах голові сельради. 
Кампанія по відчитам.
Губвиборкомом визнано необхідним почати місяць відчитности з 25 вересня і продовжити його до 25 жовтня. Відчитність повинна також провадитись через місцеву пресу і шляхом випуску спеціяльних стінгазет і плакатів.
КЕРУВАННЯ ПЕРЕДВИБОРНОЮ РОБОТОЮ.
Члени Губвиборкому повинні виїзжати на місця для безпосередньої участи в передвиборній праці та для керування працею місцевих виборкомів.
СКЛАД ОКРВИБОРКОМІВ.
На останньому засіданні Губвиборкому затверджено склад окружних виборчих комісій, згідно спискам, що надіслали округи.