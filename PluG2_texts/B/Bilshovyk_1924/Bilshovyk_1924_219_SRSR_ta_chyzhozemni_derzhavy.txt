СРСР та чужоземні держави
АМЕРИКАНСЬКИЙ ДЕПАРТАМЕНТ ТОРГУ ЗАЦІКАВЛЕНИЙ ТОРГОВЕЛЬНИМИ ЗНОСИНАМИ З СРСР.
НЬЮ-ЙОРК, 23-ІХ. В той час, як Юз не припиняє нападів на СРСР, департамент торгу, навпаки, виявляє все більше й більше зацікавлення до справи торговельних зносин з СРСР. Офіційний орган департаменту торгу „Комерс Репортс" повідомляє, що до департаменту торгу надходять запитання що до торговельних зносин з СРСР, і про засоби до налагодження їх. Не-що давно департамент торгу надрукував особливий доклад під назвою: „Проблеми торгу з СРСР", де говориться: „Те, що Радянський Уряд зосередив увесь зовнішній торг такої величезної держави в руках єдиної організації — Зовнішторгу, є фактором виключного значіння і СРСР неможна рівняти до наших країн. Радянський уряд може звичайним декретом перенести всі свої торговельні справи з однієї країни до другої. Доклад наводить приклади економичного бойкоту ріжних країн, що його переводить Радянський уряд. На загальних зборах спілки американських кредитових банків в Кливленді оголошено листа президента Куліджа, що зазначає на зріст світової міці американського капіталу і висловлює надію на те, що величезний вплив американських капіталістів на світове господарство все зростатиме. Голова спілки в своєму докладі повідомив, що американські банки дали чужоземним урядам позик в 1922 році на 431 мільйон доларів, в 1923 році-на 242 мільйони, в першій половині 1924 року — на 320 мільйонів.