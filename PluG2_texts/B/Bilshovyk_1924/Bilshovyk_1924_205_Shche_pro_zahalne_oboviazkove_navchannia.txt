Ще про загальне обов'язкове навчання на Вкраїні. 
(В порядку обговорення).
На шпальтах ,,Більшовика" не раз уже подавалося міркування ріжних авторів, що до принціпового боку справи заведення загальної освіти на Вкраїні. За постановою ВУЦВК, на 1932 рік матимемо закінчену сітку 4-х-літніх трудових шкіл, що охопить всіх дітей 8 — 12 років. 
Не можна сперечатися, якого типу школу на Вкраїні треба визнати за масову, який вік та школа має охопити. 4 роки освітньої практики в новій своєрідній системі, 4 роки, що їх можна через шалений темп життя прирівняти до 40 років иншого часу, — цей термін звів до одної думки педагогичні й політико-освітні шукання. 
Ми бідні економично. Наше господарство тільки налагоджуються, й нам тим часом „не до жиру"; Ми мусимо припинити ріст семирічок, щоб усі можливі засоби кинути на масову школу, чотирьохлітку. Це ясно, й не варто на цьому довго зупинятися. 
Але є инший бік справи — методичний. Нам дано рік на підготовку, на розроблення всіх питань, звязаних з майбутнім широким наступом на освітньому фронті. І ось тут мусимо найбільше уваги віддати обговоренню великої семирічної кампаній, мусимо в газетах, окремих виданнях як найширше освітити питання, щоб не трапилося того, що, на великий жаль, ми бачили в політосвітній праці по ліквідації неписьменности дорослих. 
Питання організації справи повинні набрати поважне місце не тільки в педагогичних журналах, а і в газетах, в дискусійному порядку та у вигляді офіційних інформацій, щоб найширші кола суспільства знали, що робиться для переведення загальної освіти. 
Перше методичне питання — як приступити до складання сітки шкіл на ближчих 7 років, щоб у 1932 році школи охопили всіх дітей шкільного віку, — 8 — 12 років. Тут, безумовно, доведеться використати досвід старих земств і закордону, внісши належні корективи. 
Визначення приблизної кількости населення на 1 січня 1925 року — справа не тяжка, бо в кожному селі є посемейні списки, які беруться за підставу для складних податкових листів. Нарешті, школи, як педагогичне трудове завдання, можуть при належному керовництві перевести перепис так усього населення села чи містечка, яка і, зокрема, дітей шкільного віку 8 — 12 років. Коли ж це перевести тяжко, то можна обрахувати цифри хоч приблизно, взявши 15 відс. кількости всього населення. Напр., в 1924 р. в селі всього населення 1200 чол. Дітей шкільного віку повинно бути: 1200 : 100.15=180. Приріст населення пересічно складає 3 відс. на рік. Обрахувавши на кожен рік в окремих графах кількість населення і кількість дітей шкільного віху, ми побачимо, скільки комплектів треба добавити що-року до існуючих шкільних груп, щоб в 1932 році ті комплекти охопили все дитяче населення села. 
На комплект через економичну недостачу рахуємо 40 дітей, себ то на кожних 40 учнів треба мати в 1932 році 1-го вчителя.
Припустимо, за нашою схемою, що в нашому селі в 1924 р, на 180 учнів є школа з двома вчителями, що обслуговує 80 дітей, а 100 залишаться по-за школою. 
В 1925 році дітей шк. віку буде-186, комплектів 3, що охоплять 120 дітей, по-за школою залишиться 66 дітей. 
В 1926 році дітей шк. віку буде 192. Одчинимо ще 1 комплект. Дітей по-за школою залишиться 32. 
В 1927 р, на 198 дітей матимемо 5 комплектів, і сітку у нас закінчено на років 7 — 8 до приросту населення. 
Ці розрахунки за кожне окреме село по району зводяться в районній мережі, що містить відомости по селах в поземному рядку. Сторчові рядки дають графи: 1924 — 1925 шк. рік: 1) кількість населення, 2) Кількість дітей шк. віку, 3) Кількість шк. комплектів і 4) Кількість дітей по-за школою; ті ж графи за 1925 — 1926 шк. рік і дальші роки до 1931 — 1932 р., де в останній графі повинно стояти (зеро). 
Безумовно, можуть бути й инші методи складання мережі, що ж до обчислення відсотку дітей шк. віку до кількости всього населення та відсотку приросту населення, то треба подані тут цифри взяти з практики де-яких земств, перевірити науково, за данними останнього статистичного обліку. 
Ясно, що треба виробити певні точки ще й до того, як здобути педагогічний персонал, належно підготований, щоб давати що-року вчителів на нові комплекти. Відсталих вчителів зараз скорочується. Невже на той рік ми будемо знову запрошувати той „баласт" (термін, що вживається при чистках) до праці?
Єдиний шлях — поширити наші педвузи, зробити можливим вступ і навчання в них нашим незаможникам, припинити тимчасово поширення всіх ВУЗі-в за рахунок педкурсів. 
Візьмемо знову орієнтовочні цифри. По окрузі що року, до 1932, одчиняти 80 140 комплектів, а нових вчителів дають педкурси пересічно 40. Де ж брати решту? Мабуть, це буде ріжноманітний і випадковий елемент. 
Треба також звернути увагу на те, що кращий сільський учитель прагне до міста, що з одної Шевченківщини в біжучому році вийшло до міст понад 40 робітників. Запобігти цьому лихові можна такими засобами: поліпшити - моральні та матеріяльні умови праці на селі і тоді (лише тоді) заборонити пересування по своїй охоті до міста без погодження на те відповідних органів. 
Але цих заходів мало. Очевидно доведеться припустити інститут тимчасових навчителів, а для них потрібні тимчасові короткострочні курси. Про це треба Наркомосвіті завчасно подбати.