Фріц. 
(З революції 1848 р.).
З брудного кварталу Офен-Пешту, 
з під мосту — де бруд і кал — 
вийшов Фріц на міську пожежу — 
там — де грози впали.
Десь лунав марш мілітеру, 
кричали прокляте: гох! 
... робітник конав з холери 
на ліжку бруднім і вохкім. 
З Фріцем іще пів сотні – 
над головами червоний стяг: 
„Війна — війні!”, гасло сьогодні
у кожного б'ється в серцях. 
На вулицю хлинула хриця 
Наче вода з під шлюз. 
В Революцію кинув Фріца
Соціалістичний „Юнацький Союз”. 
Перший крок — 
закипіла бійка! 
розчавили отряд салдат.
Фріц з повсотною б'ється стійко 
за стіною людських барікад.
А години кріваві біжать, 
Мов тікає від куль кіннота!.. 
Фріц з півсотнею кинувсь в атаку 
на останню поліції роту. Збіглись!.
гаркнула криця, 
очі вп'ялись мов звір! 
„Будем нещадно биться — 
це революції вир!
Швидко надходив кінець. 
Стало з півсотні — тридцять... 
За рогом виткнувсь гонець! 
(вдарило в серце Фріца):
за гонцем виринали солдати 
озброєні зверху до п'ят! 
в очах замерещилось: 
Грати.... 
в червоній сорочці кат...
Хлинула змову криця — 
наче вода з під шлюз — 
Фріц і зним лише.. тридцять — 
їх послав „Юнацький Союз“.
Не прийшла юнакам підмога 
задавила змагання поліція. 
Зігнулись прострелені ноги... 
Не здається один Фріц.
„Схопити живцем байстрюка!” 
гукнув начальник отряда, 
Моріс?! твоя це рука!. — 
Фріц впізнав свого брата
Скрутив йому руки жирний шваб. 
Брат наставив до скроні рушницю. 
Признайся, де ваш штаб? 
і я відпущу тебе, Фріце.
Налились на скронях жили... 
в голову грюкнуло грядом... 
мати їдна нас родила... 
„Ні! стріляй краще, брате!”
Вирвала куля мозок... 
юнак похитнувсь і впав — 
там, де упали грози 
там де бруд і кап...
В очах горіли зірниці 
кров заюшила блузу... 
В революцію кинув Фріца 
«Соціалістичний Юнацький Союз».