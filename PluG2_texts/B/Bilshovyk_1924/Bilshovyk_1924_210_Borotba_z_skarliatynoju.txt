Боротьба з скарлятиною
Наукова нарада.
Вчора відбулась наукова нарада Київських професорів і лікарів. Метою наради було розв'язати питання про доцільність против-скарлятинозних запобіжних прививок і сивороточного лікування. 
З докладом виступив Директор Київського Бактерологичного інстітуту проф. Нещадієнко, який інформував нараду про постанову всеукраїнської наради директорів усіх бактерологичних інстітутів України у Харкові що до вживання скарлятинозних прививок і сивороточного лікування. На Всеукраїнській нараді, яка обмірковувала заходи боротьби з пошестю скарлятини, з'ясувалось, що вживання скарлятинозної вакціни не дають задовольняючих результатів і її було залишено. Не дала бажаних результатів і прививка сиворотки. Не вживалась вона і в Київі. 
Але в останній час, завдяки винаходу нових методів, знову повстало питання про вживання проти скарлятини вакціни і сивороточної прививки. З огляду на це Всеукраїнська нарада ухвалила докладно вивчити це питання, не покладаючи великої надії на корисність вживання вакціни й сиворотки. На нараді з’ясовано також, що як вакціна, так і сиворотка ніякої шкода для скарлятинозного хворого не роблять. 
В винесеній по докладу резолюції наукова нарада визнала можливим вживання скарлятинозної сиворотки і вакціни виключно в умовах науково досвідного дослідження і клиничних обставін під беспосереднім наглядом Київського Бактерологичного Інстітуту, але, не надаючи їй поки що масового характеру. 
Проф. Нещадієнкові запропоновано зробити доклад по вказаному питанню на майбутніх загально-міських зборах.
Кількість захорувань за 13 і 14 вересня.
Київським Райсанбюро зарегистровано за 1З і 14 вересня 58 випадків захорування скарлятиною.
Закриття санаторії
З огляду на поширення пошести скарлятини в районі ст. Боярка закрито Боярську дитячу санаторію. Родині дітей запропоновано негайно забрати всіх дітей до дому.
Збільшення госпіталізації.
За останній тиждень значно збільшено госпіталізацію скарлатинозних хворих в лікарських установах. Кожен день в середньому госпіталізується до З0 хворих скарлатиною. Всього госпіталізовано за останній тиждень по над 450 хворих.
Відстрочка навчання в школах.
В звязку з тим, що пошесть скарлятини в Київі не припиняється. Губвідділом охорони здоровля погоджено з наросвітою питання про відстрочку навчання по усіх трудових і професійних школах до 1-го жовтня.