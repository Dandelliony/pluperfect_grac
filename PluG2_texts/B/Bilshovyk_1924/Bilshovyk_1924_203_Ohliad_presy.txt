Огляд преси
ЗМІНИЛИСЬ ЧАСИ...
Такі вже тепер настали часи, що порядному англійцеві, хай він буде навіть „робітничого” кольору, хоч зовсім і не показуйся... Яка небудь вибачте за вираз Мексика, і та — 
-	Дипломатична чемність... Суверенітет і инше. Самі ж на свою голову навчили! Як відомо, мексиканці за „чемність" англійського дипломатичного агента вислали з своєї країни. 
Тепер секундантом ображеної Англії є Америка — спец у мексиканських авантурах. 
С приводу- англійської ноти що до вбивства на території Мексики англійської поміщиці Івенс, яка відмовилась здати націоналізований маєток, мексиканська газета „Ель Універсаль" пише: 
-	„Наш міністр закордонних справ відкинув ноту англійського уряду, передану через американського представника в Мексиці, що захищає тепер також і інтереси Англії. Ноту відкинуто через її неприпустимий характер та образливу вимогу. 
Англійський уряд у своїй ноті досить категорично заявляє, що він не спиниться ні перед якими вчинками, найвигіднішими для Англії. 
А що для Англії „найвигідніше“, про це кожне гарно знає. „Ель Універсаль" пише:
„Ми цілком ясно уявляємо,, що це за вигідні вчинки. Це ті самі брутальні вчинки, що їх часто демонструвала владарки Європи. Ми їх дуже гарно знаємо. Ці найвигідніші вчинки закінчуються завжди війнами на Балканах і грабіжницькою колонізацією. 
Звичайною мовою це вимовляється так: Ви грабіжники, ї душогубці, — ми вас знаємо. Геть далі!
І ОПЕРА ВІД СОЮЗНИЦЬКОГО КОМІСАРА ЗАЛЕЖИТЬ.
„Музикальная культура", котру видає музикальний сектор державного видавництва РСФРР, містить в першому числі цікавий допис про Віденську оперу. Наслідки останнього сезону, як виявляється не втішні, не тільки з художнього боку: 
Не втішні наслідки дають також високі ціни на місця і залежність театру від «Комісара ощадностей» союзної контрольної комісії над Австрією... 
Таким чином і музикальність віденців залежить від примх Антантовського приказчика. А є ще люде, котрі кажуть, що лише при «демократії» мистецтво може вільно розвиватися.