Економичне життя
ВІДРОДЖЕННЯЙ МЕТАЛЛУРГИЧНОІ ПРОМИСЛОВОСТИ НА УКРАІНІ.
Українська металургична промисловість молода. Перші чавуновиливні заводи збудовано всього 60 років перед цим. Це заводи Юзівський, Сулипський і Лисичанський. Але, не зважаючи на свою молодість, українська металургична промисловість розвивалась остільки швидко, що в 1913 р. її виробка досягла 189,7 мілійонів пудів чавуну. Це складало 74 відсотки всеї виробки чавуну в Росії. Заліза, криці й напівфабрикатів здобувалось — 141.044 тисячі, тобто 57,2 відсот. від усієї виробки в країні. Такий розвиток пояснюється наочністю величезних запасів чудової руди й палива (камінне вугілля). Війна й білі окупації цілком спинили металургичну промисловість України. В 1918 р. виробництво знизилось до сумних розмірів. Чавуну — 3 мілійони пудів, і криці — 2 мілійони пудів. У 1919 р. працювала тільки одна домна (з 61); але скоро й та перестала функціонувати. Починаючи з 1920 р., металургична промисловість повільно, але невпинно відроджується.
Отже, ми бачимо, що за 4 роки виробництво чавуну збільшилось з 3 до 17, а криці з 3,2 до 23 міл. пуд., то-б-то приблизно в 6 — 7 разів. Слід зазначити, що цифри 1923 — 24 р. характеризують продукцію тільки за півроку, то-б-то до часу, коли пущено 3 найбільші домни на півдні, які далі дуже збільшать виробництво.
Ці цифри набувають ще більшої цінности, коли взяти на увагу самий характер металургичної промисловости, як промисловости дорогої і яку трудно відмовити.
Коли темп відродження залишиться той самий, то можна сподіватися, що через 3 — 5 років промисловість України досягне видатности 13 року. 
Що ж до металургичної промисловости всього Союзу, то, як і на Вкраїні, її відродження твердо й певно поступає, і нема ніякого сумніву, що через 5 років Союзові в світовому виробництві належатиме п'яте місце, яке належало старій Росії, хоч загальне здобування заліза, криці й чавуну на світовому ринкові значно збільшилось.
ФІНАНСУВАННЯ ДЕРЖБАНКОМ ХЛІБОЗАГОТОВЩИКІВ НА УКРАІНІ.
Вукопспілка, Сільський Господар, Укомут, Українбанк, Держторг, Союздонбасейн та Уперабкоп на 1-ше вересня одержали від Всеукраїнської контори Держбанку в порядку фінансування хлібозаготовок 5.410 тисяч карб. 
Крім цього через Всеукраїнську контору Держбанку видано центральним організаціям (Хлібопродукт і Центросоюз) 1.750,3 тисячі карб.
Київська філія Держбанку по завданням центру з 1 серпня по 4 жовтня відчинила організаціям, що переводять планову заготовку хліба, кредити на хлібозаготовчі операції на суму 422,820 карб. 
В сучасний мент філія одержала спеціяльні кошти і фінансування хлібозаготовчих організацій надалі без перерви продовжується.
ТОРГОВЕЛЬНА НАРАДА СПОЖИВЧИХ ТОВАРИСТВ ПЕРЕЯСЛАВЩИНИ.
23-го серпня в м. Переяславі відбулася нарада споживчих товариств району діяльности Переяславської контори Золотоношської райспілки. В нараді взяли участь представники 26 споживчих товариств. 
На нараді з'ясувалося, що і Переяславська контора і самі споживчі т-ва майже до самого останнього часу були досить міцно звязані з приватнім ринком (т-ва забірали в контори лише 48% потрібного їм краму); після всебічного обговорення цього питання нарада дійшла до висновку, що причина такого негативного явища полягає у відсутности дисціпліни по кооперативних первісних осередках. 
Нині, як раз на нараді 23-го серпня, основні засади цієї дисціпліни і встановлено закупки краму виключно в конторі, своєчасне і повне покриття по всіх з’обов'язаннях т-в у відношенні контори, оформлення вступу т-в в члени-пайщики Райспілки і т. и. 
Підходячи до загальної оцінки сучасного стану споживчих товариств нарада визнала цей стан незадовольняючим, і для його поліпшення, ухвалила домагатись через райспілки поширення строків товарового і грошового кредиту. 
Що до хлібозаготовок, нарада, уважно розглянувши план хлібозаготовчої роботи, ухвалила затвердити його в сумі 153.000 пудів зерно-хліба. Крім того ухвалено роспочати заготовку яєць і скоту.