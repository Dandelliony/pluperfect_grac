Що нам пишуть
НЕОБХІДНА ДОПОМОГА ТА СЛІДСТВО.
В помешканні Селянського Будинку біля ст. Боярка декілька років існувала українська залізнична трудова школа ч. 12. 
Голові Будаївського Райвиконкому подобався цей будинок і він ухвалив перевести туди Виконком та міліцію, а Селянський Будинок влаштувати в бувшому помешканні Райвиконкому. 
На підставі відношення шкільного Відділу Юза ч. 40-6557 від 28 VIII ц. р. згідно Розд. II ст. 96 Кодексу законів про Нар. освіту УСРР, затв. ВУЦВК'ом 2-ХІ — 22 р., помешкання освітніх установ займати не можна. 
Райвиконком не звернув на це уваги, маючи дозвіл Окрвиконкому, якому певне був відомий цей закон. 
Райвиконком за участю міліції та призначених Мійськомом будівників — робітників звільнив помешкання трудшколи від всього шкільного майна та приладдя, яке знесено на другий поверх і звалено в кучу в бувшій церкві. 
Трудшкола з багатими дитячими колекціями зруйнована, підготовчу працю дітей та педагогичного персоналу припинено. 
З роспорядженням Прокуратури від 3-ІХ ц. р. ч. 4080 РВК теж не порахувався і роспорядження зісталось не виконаним. 
Необхідна негайна допомога та слідство за для виконання порушеного закону. Залізничники та населення чекають від Прокуратури негайних відповідних заходів, для захисту школи. 
ПОТРІБНО СПРАВУ ПЕРЕГЛЯНУТИ.
(Канівський район на Шевченківщині). 
Був у м. Каніві тартак (лісопилка) в напівзруйнованому стані. Райвиконком, бажаючи це єдине на район підприємство відбудувати та зміцнити, свій бюджет з одного боку, а з другого задовольнити потреби села в будівельному матеріалі — здав його в оренду Канівськ. Сільсько Господарському Т — ву, яке не гаючись приступило до ремонту тартака. Закупило сирового матеріялу, що сплавом по Дніпру вже прибув: поки що один пліт у два гребні. На все це с.-г. Т — во витратило до 5.000 к. 
І от врешті одержується телефонограма з Шевченківської Окр. В. К. з вимогою негайно доставити в Окркомгосп великий станок, при чому зауважувалось, що здача в оренду тартака не може припиняти доставки станка. 
Така неуважність Окр. В. К. до економичного стану району здивувала місцевих робітників. 
Забрати станок — це значить зруйнувати тартак, що з таким трудом з величезними витратами відбудовано. 
Кому від цього користь? Невже доцільно за рахунок Корсунського тартака руйнувати Канівський цілком налагоджений? Очевидно якась помилка. Хіба не краще б було Окркомгоспу взяти кредіт в комунальному банкові і купити новий станок вартість якого буде 1.000 кар. Канівське с.-г. Т — во найшло кошти, йому не може цього зробити Окркомгосп? 
Одже при такій сітуації Окркомгоспові доведеться поповнити збитки та заплатити невстойку, а це вже пахне не 1 тисячою, а 5-ю, коли не більше, бо с.-г. Т — во справи так не залишить. 
Крім цього не забувайте, що селянство не тільки Канівського, але й инших близьких районів нетерпляче очікує, коли вже розпочне свої роботи тартак через те, що селянинові обридло вже їздити аж до Черкас за шальовками. А тому Окр. В. К‘у справу цю ще раз треба переглянути. 
ЧИ ДОВГО ЩЕ БУДУТЬ ТЯГАТИ.
Селькор села Гнідина Броварського району т. Галатенко просить прокурора звернути увагу на те, як суддя першого участку Київського нарсуду тягає недоцільно селян. Приклад: у селянина села Гнідина, Орсеня Шевченка обібрано коня, ніби то краденого. Коли він подав до суду, — поставив 8 свідків, — заплативши 30 карб, судових налогів, то суддя сказав йому явитись 1-го серпня на суд. Явився. Суддя відклав діло і казав явитись 6 серпня. Явились і 6-го. Суддя знов відклав діло до другого разу... Коли-ж то буде той суд?