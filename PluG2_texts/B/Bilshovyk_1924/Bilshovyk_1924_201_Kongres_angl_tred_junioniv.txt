Конгрес англійських тред-юніонів
Єдність міжнароднього професійного руху буде досягнуто тоді, коли конгрес визнає радянські профспілки.
Об’єднана конференція Профінтерну і Амстердаму мусить знищити прирву в міжнародньому професійному рухові.
Єдність міжнароднього профруху. 
ДОКЛАД ГАРІ ПОЛІТА.
ГУЛЛЬ, 1 вересня. Сьогодні на ранішньому засіданні конгресу Гаррі Політ виступив з промовою по докладу генеральної ради про міжнародній рух. Політ заявив, що не можна досягнути міжнародньої єдности, поки конгрес англійських тред - юніонів не визнає радянських спілок, які так само звязані статутом і прінціпами Профінтерну, як англійські статутом Амстердаму. «Нова генеральна рада повинна зробити натиск" на Амстердам, щоб було скликано конференцію всіх спілок, які належать до Амстердаму й Профінтерну для досягнення міжнародньої єдности. Опозіцію до єдности чинять не англійські чи російські спілки, а французькі, німецькі та бельгійські. 
Ми, англійці, і в фінансовому відношенні і що до кількости складаємо найбільш міцну частину Амстердаму й повинні використати цю перевагу, щоб перешкодити саботажу зусиль скерованих у бік досягнення єдности. Робітники всього світу перебувають напередодні нових боїв. Через рік після здійснення проекту Дауеса виникне велика потреба в єдности. Коли буде скликано конференцію Амстердаму і Профінтерну, я певний, що через рік ми остаточно знищимо прірву у міжнародньому професійному рухові. Політа підтримував Холоворт, генеральний секретар спілки робітників торговельних підприємств. Він додає, що слід запросити на конференцію не тільки спілки, які приєднуються до Профінтерну й Амстердаму, але також спілки, що стоять поза обома цими інтернаціоналами. Голова конгресу Персель, побажав, щоб конгрес сам вирішив, чи слід скликати цю о’єднану конференцію. Він сказав, що конгрес повинен виробити інструкції, які уповноважували б його представників домагатися скликання конференції Амстердаму й Профінтерну. Представник чорно робітників Торі заявив, що образливі випади московського Інтернаціоналу роблять угоду неможливою. Бромлей у своїй промові сказав: «Коли ми у Відні зустрілися з опозіцією до росіян, ми не забували, що одночасно ідуть переговори про англорадянський договір і ми намагалися до політики цілковитого політичного й економичного визнання Росії і закликали до запровадження зносин з російськими спілками. «Потім виступив Тен-Тілет, який сказав: «У нас у Відені було тяжке становище. Ми почуваємо величезну симпатію до росіян. Навпаки, французи, німці й бельгійці ставилися до росіян з підозрінням і Амстердам перебував під загрозою росколу. Тому ми мусили піти на компроміс. Російські товариші перевели революцію, що є чудом. Ми хочемо, щоб Росія зайняла своє місце у міжнародньому рухові. Підтримайте нас і ми досягнемо свого, як що тільки дозволять обставини. Годі критикувати нас за те, що ми не довели діла до кінця. Ми запрошуємо наших критиків допомогти нам». Далі виступив голова спілки шклянщиків Сток. Він сказав: «Деякі делегати почувають симпатії не до своїх спілок, але до російських, що зовсім відріжняються від наших, бо їх збудовано на диктатурі пролетаріяту. Чому ж Політ і його товариші не хотять бути відвертими і визнати, що вони мають намір зруйновати наші профспілки і об’єднатися з Профінтерном».
Дебати.
ГУЛЬ, 2 IX. В дебатах про відновлення єдности світового профруху на конгресі тред-юніонів виступив представник спілки робітничих торговельних підприємств, т. Робінзон. т. Робінзон висловлюється за єдність. 
„Треба одмовитись од ложної ідеї, що, як що ми почуваємо дружбу до російських профспілок, то поділяємо всю їх ідеологію. В нас багато розмов про червоних і жовтих, але коли Політ говорить, що лихо, яке буде наслідком проекту Дауеса вимагає міжнародньої єдності, то я на його боці незалежно від того, червоний він, жовтий чи блакитний.
ЗАКЛИК ЗАЛІЗНИЧНИКА КРЕМПА.
Од імени залізничників виступив Кремп і закликав поставитись до росіян, як до рівних: „Я готовий працювати вкупі з російськими професіоналістам — прямими й чесними людьми. Але ми не хочемо, щоб нам дякували здалека, як де-яким рабськи настроєним товаришам. Англійський рух величезний і я не думаю, що ми кепські через те, що в Росії відбуваються величезні політичні події. Я за єдність. Але нехай ми матимемо діло з дійсними російськими професіоналістами, а не з наймитами англійців.
ЄДНОСТИ НЕ БУДЕ ПЕРЕПОН.
Останнім промовцем виступив Френкель, од імени спілки кравців, і сказав: „Я сподіваюся, що єдности не затримуватимуть старики, що використовують свою гідність. Ви кажете: диктатуру пролетаріяту, чи диктатуру росіян? Але чи є гірша диктатура ніж диктатура капіталу? Коли Кремп говорить про присутніх тут делегатів, ніби то їм платить Росія, він говорить, як капіталістична газета. Це брехня".
НЕПРАВИЛЬНО ЗАПРОПОНОВАНА РЕЗОЛЮЦІЯ.
Резолюція, запропонована Політом, що вітає генеральну раду, у її зусиллі досягти міжнародньої єдности і вимагає надалі прагнення привести до згоди амстердамський Інтернаціонал і Профінтерн, одкинута. Це пояснюється тим, що голова з'їзду Персель неправильно запропонував її: замісць переговорів між Амстердамським інтернаціоналом і Профінтерком, він згадав про переговори між Амстердамським інтернаціоналом і рядянськими профспілками. Це примусило делегатів думати, що така резолюція не потрібна, бо цю справу вже розглядали.
ВІТАЮТЬ РАДЯНСЬКУ ДЕЛЕГАЦІЮ.
ГУЛЬ, З IX. Радянська делегація одвідала місцеве об'єднання профспілок, де її щиро вітали робітники. На вранішньому засіданні радянських делегатів, кожного окремо, представили в'їздові, який вітав їх більше, ніж всіх закордонних делегатів. Всі присутні хвилин дві, стоячи вітали їх оплесками. Прийом, зроблений Удегостру і американським делегатам, був дуже холодний. 
3-го в день радянська делегація зробила екскурсію з Гулль та його околиці.