Сільське господарство
КИІВСЬКА ГУБЕРНСЬКА СТАНЦІЯ ЗАХИСТУ РОСЛИН І ІІ РОЛЯ В НАЙБЛИЖЧОМУ МАЙБУТНЬОМУ.
Губернська станція захисту рослин, ще зараз існує у Київі й веде свою науковокультурну працю під керуванням свідомих діячів в галузі вивчення шкідників та спеціальних хвороб рослин - Звірозомб-Зубовського та Нільського, розвинула на протязі минулих років, особливо — біжучого 1924, велику енергію в напрямку росповсюдження засобів боротьби зі шкідниками та хворобами культурних рослин й переведення самої боротьби в життя. Біжучий 1924 рік характеризується для сільського господарства України надзвичайним розвитком ріжного роду шкідників, насікомих і гризунів, а також хвороб рослин. 
Нині робота а цій галузі йде в умовах значно покращених: крім основного осередку в Київі станція має філіяльний звязок з Поділлям (ст. у Винниці) та Волинню (ст. у Житомирі) і на Київщині; крім цього станція має спеціальних районових інструкторів по боротьбі зі шкідниками сільського господарства при місцевих ОЗУ в трьох пунктах губернії: на Білоцерківщині, Шевченківщині та Черкащині. Одночасно встановлений повний звязок з місцевими агрономичними організаціями. Разом з тим, завдяки широкій допомозі Наркомзему, вдалося майже цілком усунути перешкоди з боку здобуття та постачання центру і місць хемикатами та взагалі ріжними засобами боротьби зі шкідниками. Наслідком цього була величезна цілком успішно переведена кампанія боротьби зі шкідниками цього року, якою було досягнуто звільнення від говраків (сусликів) на території тільки одної Київщини площі зверх 30.000 десятин та від мишей більш, ніж 3.000 десятин і поруч з тим велася боротьба з иншими шкідниками (озимою совкою, шведською та гесенською мухою і т. и), яка ще далеко не може бути визнана закінченою. 
На черзі найближчого майбунього для станції стоїть дальніше усунення в можливій мірі зазначених перешкод і зміцнення фронту на периферії: передбачається в плані організації встановити посади по всіх округах — окружних фахівців по боротьбі зі шкідниками рослин і тісніше притягти до справи місцеві агрономичні кола; в-осени зорганізувати в Київі повторні для агрокомів курси по с. г. ентомомології, фітопаталогії й мікології; вжити заходів до встановлення по всіх прокатних станціях на місцях оприскувателів та хемикалів для боротьби зі шкідниками; періодично, по сезонах боротьби, випускати спеціальні бюлетені (5 - 8 на рік) про росповсюдження, опреділення та засоби знищення сезонних с.-г. шкідників. 
Перший бюлетень має вийти в найближчому часі розміром в 1- 1 1/2 друк. аркушів.
ДОБРОВІЛЬНЕ СТРАХУВАННЯ ХУДОБИ ТА КОНЕЙ.
За данними Укрдержстраху за минулий місяць застраховано 4.175 штук великої рогатої худоби з преміями на суму 5.049 карб 54 коп. та 1.002 коней з преміями на суму 6.802 карб 38 коп. З початку кампанії всього зроблено страхувань 9.700 великої рогат. худоби та 2.77б — коней.
ЗЕРНОЧИСТКИ В КРЕДИТ.
Крім цього Київським Краєвим Представництвом одержано з Німеччини через Харків велику партію дешевих зерноочисток сортіровок спеціяльно селянського асортименту. Зерноочистки будуть продаватись ,в першу черву Сільсько - Господарським Комунам, Колективам та Товариствам на пільгових умовах з кредитом (розстрочкою) до ½ року і навіть на більший строк при запоруці Сельбанку.