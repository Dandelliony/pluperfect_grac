КООПЕРУВАННЯ ІНВАЛІДІВ ВІЙНИ ТА ПРАЦІ.
На зібранню уповноважених, що відбулось 26 травня цього року було обрано правління, яке б постійно керувало працею по кооперуванню інвалідів війни й праці. Правлінням було приступлено до організації апарату для обрахунку та обслідування всіх інвалідних організацій та артілів, що вже існували до цього часу та для організації їх в майбутньому. Цим апаратом приступлене було до роботи й обслідувано 22 артілі, всіх же артілів у Київі та його окрузі, по даним відділу реєстрації при Губкооператкомітеті повинно бути 76. При обслідуванню 22 артілів виявлено, що вони охоплюють 402 інваліди війни, 130 інвалідів праці, а всього 532 члени. 
По характеру виробництва артілі росподіляються так: цукеркових — 8, мукомольних — 1, водомінеральних — 2, чоботарень — 2, кравецьких — 1, палятурницьких — 1, щіточних — 1, ковбасня — 1. кошикових — 1, малярень — 1, лісоводських — 1, парфумових — 1, с-господарських — 3, будівельних — 2, музична-1, вісовщиків — 1. Найбільше членів інвалідів у будівельній — (360 чл). 
Крім того дано роботу на підприємствах Окріко (Контора, Мотофлот, Пляж й т. и.), де всього службовців 75, 37 мм інвалідам. 
Хоч остаточно економічного стану та членського складу всіх артілів не виявлено, але можна з певністю сказати, що охоплено кооперуванням З0 відс. всіх інвалідів та що всі артілі перебувають в більш-менш задовольняючому економичному стані, то б то, матеріяльні засоби артілі дають змогу членам артілів існувати нормально. Особливо це можна сказати про булочні, чоботарні, лісоводні та мінеральводні артілі. 
Середній заробіток кожного члена цих підприємств досягає в середньому 50 — 60 кр., а в поодиноких артілях 100 карб. на місяць. Найбільш забезпечені члени мінеральводної артілі, де місячний заробіток досягає 120 карб. Найбільш міцними є перша артіль с.-господарська та 1-ша артіль будівельників, але умови їх економичного гарного стану в значній мірі заховуються з небажаному узбоченню від їх статуту. Так с-г артіль вдарилась в торгівлю, а будівельна в нечистого трудового виробництва. Для усунення цих шкідливих узбочень вживаються заходи. 
В галузі культосвітній серед інвалідів теж переводиться робота. Так для всіх артілів передплачується журнал „Взаємодопомога" та газети. 
В найближчому часі має бути переведено далі обслідування невиявлених, але вже існуючих артілів, та виправлення організаційних і инших хиб.