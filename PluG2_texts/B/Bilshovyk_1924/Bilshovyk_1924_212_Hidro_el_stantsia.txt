ДО ЗБУДОВАННЯ ГІДРО-ЕЛЕКТРИЧНОІ СТАНЦІІ НА ДЕСЕНЦІ.
При Губвиконкомі, під головуванням тов. Гринька відбулось засідання комітету по збудуванню гідроелектричної станції на р. Десенці. Першим було заслухано доклад інженіра Оберучева про роботу що переведено в справі збудовання станції.
УМОВИ ДОЦІЛЬНОЇ ПРАЦІ. 
З початку свого докладу інж. Оберучев зазначає, що комітетом поставлено завдання збудовати станцію на протязі двох найближчих будівельних сезонів. Для цього потрібно своєчасне постачання коштами, правильна організація праці, відповідаль керовників роботами. Організація робот повинна іти в такому напрямку, щоб темп робот відповідав плану і щоб все допоміжне устатковання було б і надалі використовано комунальним господарством. Роботи повинні провадити державні будівельні контори при умові найкращого контролю над ними.
ЩО ВЖЕ ЗРОБЛЕНО? 
Праця, яку вже переведено, є підготовча праця до наступного будівельного сезону. Складається вона з забезпечення робітників помешканням, забезпеченням під’їздними шляхами, заготовка будівельного матеріалу і т. и. 
Для помешкання для робітників придбано бараки Московсько-Київо-Вороніжського шляху. Під'їздні шляхи вирішено використати шляхом проведення трамвайної колії, яка б проходила через Черторой до міста будівлі станції. На далі цю колею можна використати для обслуговування найближч. сел. Рух селян через місце, де проходить колія досягає 3000 чоловік і, коли лише половина буде користуватись колією, вартість її буде повернено. 
Що до забезпечення робот енергією, то останню постановлено брати з центральної електричної станції і робота по збудованню такої передачи вже провадиться. 
Заготовка будівельного матеріялу провадиться в напрямку заготовки в першу чергу гранитного камня для збудовання греблі через Десенку.
ВАРТІСТЬ БУДІВЛІ СТАНЦІЇ І ФІНАНСОВИЙ ПЛАН. 
Доклад про вартість будівлі станції і про фінансовий план робить тов. Решлер. Він зазначає, що попереднє кошторис було складено в 3 мільйони довійськових карбованців. Держпланом цю цифру було підвищено до 3.700.000 карбованців в звязку з вказівками електроплану. Загальна вартість будівлі в перераховані в червоні карбованці складає 7.480.000 карб. 
Відповідно календарному плану робот, кошти що потрібні для збудовання станції росподіляються так: в біжучому році (по торішній сметі) 235.000 карб., на 1924 — 25 рік 3.545.000 карб., на 1925 — 26 рік 3.410.000 карб, і на 1926 — 27 рік З10.000 карб. Кошти на біжучий рік асігновано і тепер треба турбоватись про кошти на наступний рік. З згаданої суми 3.545.000 карб, на заготовку матеріялу потрібно 2.630.000 карб. Половину цієї суми буде одержано товаровий кредит з оплатою не раніш 1 жовтня 1925 року. Одну третю частину кошторису, тобто 1.180.000 карб., буде одержано дотації. Залишається ще 1.085.000 карб., які повинен дати місцевий бюджет. 
Доклад тов. Регірера викликав великі суперечки. Наприкінці було постановлено що з огляду на те, що збудовання станції повинно бути закінчено до осені 1927 року, тоб то до 10-ої роковини жовтневих свят, просити Губвиконком асігнувати на збудовання станції в наступному бюджетному році 1.000.000 карб.