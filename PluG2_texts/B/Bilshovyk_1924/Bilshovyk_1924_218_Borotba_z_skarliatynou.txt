Боротьба з скарлятиною.
КІЛЬКІСТЬ ЗАХОРУВАНЬ 23-е ВЕРЕСНЯ.
Київськими Райсанбюро зареєстровано за 23-е вересня в Центрально-Ленінському районі 6 випадків захорування скарлатиною. Січневого Повстання та Бульварного — 4, Раковсько-Святошинському — 8, Подільсько-Куренівському — 3 та Деміївському — 8, а разом 29. За той же день прочитано лекцій — 10, переведено санітарних обслідувань — 53, Ізольовано здорових — 31. 
ХІД ПОШЕСТИ СКАРЛАТИНИ.
За відомостями Губвідділу охорони здоровля хід пошести скарлатини у м. Київі уявляє таку картину. За перших три тижні вересня місяця захворіло на скарлатину 742 чоловіка тоб-го в середньому 34 чоловіка на день. За увесь серпень місяць захворіло на скарлатину 503 чоловіка тоб-то в середньому 17 чоловіка на день. Таким чином пошесть скарлатини в вересні місяці збільшилась в два рази. 
За перший тиждень вересня зарегістровано 283 скарлатинозних захорувань, за другий тиждень — 251 і за третій з 16-го по 22 вересня зарегістровано в Центральному районі — 12, Подільському — 35, Січневого Повстання і Соломенському — 44, Раковсько- Святошинському — 28 і Деміївському — 59, а разом за тиждень — 208 захорувань. Таким чином не дивлючись на те, що порівнюючи з серпнем місяцем, пошесть скарлатини збільшилась вдвоє, все ж таки слідкуючи за ходом пошести скарлатини за останніх три тижні вересня помічається незламна тенденція на її зменшення. Значно збільшилась за останній тиждень госпіталізація скарлатинозних хворих, завдяки одкритю нових скарлатинозних відділів. Всього госпіталізовано за останній тиждень 159 хворих тоб-то біля 80 відсотків в той час, коли в кінці серпня було госпіталізовано всього 47 відсотків, і з початку вересня 68 відсотків.
В ЖОВТНЕВІЙ ЛІКАРНІ.
В Жовтневій лікарні в сучасний мент госпіталізовано 385 скарлатинозних хворих. Для госпіталізації хворих в лікарні є 2 основних відділи і один для тих, що одужують. Цими днями буде одкрито ще четвертий відділ для скарлатинозних хворих на 100 ліжок. В лікарні є відділ, де перебувають немовлята разом со своїми матерями. 
В лікарні харчування хворих, як дорослих, так і дітей цілком задовольняюче. Для тяжких хворих встановлено цукрову дієту. Кожен день хворі одержують обід з двох блюд, а по святам з трьох, сніданок і вечерю. Для хворих дітей страва переважно молочна. Обід для всіх хворих готується також переважно з білого мяса. Кожному хворому видається ¾ хунта білого хліба, ½ фунта житнього, дві шклянки молока, цукор, чай, сметанкове масло. В залежності від стану хворого лікар виписує додаткове харчування і цукрову дієту. Лікарський персонал цілком задовольняючий, догляд за хворими гарний. Кількість хворих дорослих в лікарні досягає 10 відс. загальної кількости хворих в лікарні. Смертність серед скарлатинозних хворих, як дітей, так і дорослих за останній час помітно зменшилась і впадає майже виключно на випадки так званої «молнієносної скарлатини».