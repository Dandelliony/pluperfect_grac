Сільське господарство
БОРОТЬБА З ПОСУХОЮ.
Коли порівняти дані досвідних станцій України про врожай біжучого року з даними про врожай селянських господарств, то виявляється, що врожай пшениці на досвідних станціях по ранньому пару дає в 5 — 6 раз більше, ніж в селянському господарстві і в самих посушливих районах не падає нижче 80 пуд. з десятини. 
Таку ж ріжницю побачимо, коли будемо порівнювати всі инші культури. Наркомземом підраховано, що при загальному заведенні паро-пропашного клина в нормальному розмірі, одна степова частина України збільшила б загальний врожай на 100 міл. пудів. 
Щоб добитися таких наслідків, потрібні кошти, в першу чергу на внутрішньоселенний землеустрій, росповсюдження агрономичного знання та поліпшення техніки сільського господарства. 
Треба також перевести в життя цілу систему меліорації, обводнення та водопостачання земель, сіл та виселків. 
За обрахунками Наркомзема, переведення комбінованого програму агрономичних та меліоративних заходів, при витраті біля З0 міл карб., може дати через 4 роки лише в одному південному степовому районі збільшення товарних лишків сільського господарства на 150 міл. карбованців.
ПРО СЕЛЯНСЬКІ БУРЯКОВІ ПЛАНТАЦІІ.
Встановлення ціни на цукровий буряк має величезне значіння для промисловости і для селян, які ці буряки сіють. Бюро Держплану встановило ціни на буряк виходячи з інтересів обох сторін, а також беручи на увагу витрату праці на культуру буряка й пшениці, довоєнні відношення та инші міркування. 
Ціни встановлено такі: коли насіння дано без грошей, то за берківець (12 пуд.) поставленого буряка виплачується 4 п. жому, 5 ф. патоки та 2 карб. грішми на Поділлі, 2 карб. 05 коп. на Київщині, Волині та Чернигівщині 2 кар. 10 к. на Харківщині й Полтавщині. Коли цукроварня не може одержати потрібну кількість буряка в сумежному районі (до 10 вер.), то віддаленим місцевостям можна набавляти до 15 коп. за берківець. 
Плантаторам незаможникам слід видавати аванси до 25 карб, на десятину в найбільш відповідальні моменти роботи. 
Щоб поліпшити посів буряка з якісного боку, слід реорганізувати інструкторський апарат цукроварень та с.-г. кооперації так, щоб він провадив крім плантаторської також агрокультурну роботу. Для цього на кожну цукроварню слід мати не менше 3-х агрономів. 
Селянський бурякосів повинна охопити с.-г. кооперація цілком: так з боку комерційного, як з боку агрокультурного. 
За поставлений через с.-г. кооперацію буряк вона має одержувати надбавку в розмірі 3 — 5,6 відс., в залежности від переведеної роботи. 
Щоб притягти до бурякосіву найширше незаможників земоргани, цукортрест і Сільгосподар мають гуртувати незаможників в об'єднання для колективної оранки, обробки, посіву, догляду за плантаціями то-що. Ці гуртки матимуть право користуватися прокатними й покривними пунктами в першу чергу, зі знижкою 50 відс. Їм також в першу чергу передаватимуться участки в націоналізованого фонду, переважно виорані та засіяні коштами цукроварні чи с.-г. кооперації.
БІЛОЦЕРКІВСЬКЕ Т-ВО "МОЛОЧАР"
В Білій Церкві місцевими кооперативними силами в кінці липня організовано Скотарсько молочарське т-во „Молочар”, котре має своїм завданням піднесення скотарства і молочарського господарства на Білоцерківщині, збут молочарських продуктів та постачання молочарів необхідним інвентарем. 
До Т-ва „Молочар" записалось більше З0 сільсько-господарських товариств та колективів Білоцерківщини і навіть в тих селах де не було с -г. організацій почали закладатись молочарські спілки. В Білій Церкві «Молочар» організовує зливочний молочний пунк та молочну крамницю.