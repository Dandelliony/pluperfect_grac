Закордонне життя. 
ПЛАН ЕКСПЕРТІВ, ПРИЛОЖЕНИЙ ДО ФРАНЦІІ.
План Дауеса, ухвалений на Лондонській міжсоюзній конференції, як відомо перетворив Німеччину в американську колонію. Як виявляється, — не тільки Німеччину; настала черга й Франції. 
Як повідомляє «Юманіте», Еріо, перед подорожжу у Тулон для огляду французької військової флоти, одвідав Маж-Аду, бувший державний секретар американської скарбниці. Це одвідування в найтіснішій залежности від поновлення позички Моргана Франції. Мова йшла про виплату Францією військових боргів Сполученим Державам Північної Америки. 
Борги ці досягли суми 3 мілійярдів 300 мілійонів доларів, котрі Франція повинна виплатити на протязі 63 років, при чому Франція зобов'язується почати виплату через 5 років. Середній процент має бути через 5 років 2 ½ . Франція має виплачувати що місячними внесками 100 мілійонів доларів в рік (то б то від 1 ½ до 2 міліярдів в залежности від хитань курсу). Американці вимагають, щоби половину цієї суми було виплачено у вигляді «бонів» французької промисловости, то б то акціями або иншими цінними паперами французької промисловости. Така вимога означає справжнє захоплення Франції американським капіталізмом.
По плану Дауеса Франція має діставати з Німеччини коло 800 мілійонів франків, то б то як раз половину того, що вона має платити Сполученим Державам. 
Але це не все; Франція винна також Англії. Як же Англія вимагатиме виплати Франції? Очевидно, що й вона також вимагатиме певного вивласнення французьких багацтв на нариють фінансистів Лондону. 
Отже виходить, що до Франції англо-саксонські фінансисти хотять прикласти «новий план» Дауеса.: поскільки американські та англійські фінансисти зараз господарі на міжнародньому фінансовому ринку, Франції прийдеться скоритися. Французькі капіталісти примушуватимуть французьких пролетарів працювати 12 годин на добу з голодною заробітньою платнею для задоволення примх та фантазій мільярдерів Нью-Йорку та Лондону. Так лівий блок на чолі в Еріо став агентом залізної пяти у Франції! І коли більшість французьких робітників ще не пересякнута ілюзіями соціял-реформистів, настане все ж таки час, коли вони зрозуміють, що лише компартія виведе їх на шлях справжнього визволення.
ФРАНЦІЯ ПІД ЯРМОМ АМЕРИКАНСЬКИХ ФІНАНСІСТІВ.
Зверх-мільярдер Моргай, таки правда, сорому не має: він просто дає накази урядові Еріо. Накази ці Морган дає через американську газету, що виходить у Парижі під назвиськом «Нью-Йорк Геральд». 
Ця газета 12 вересня надрукувала статтю з заголовком: «Надія Росії на близьке визнання Рад Францією зменшується» і підзаголовком: «Еріо виконає свої обіцянки лише з застереженнями». Як бачимо, це досить голосні заготовки. Але треба прочитати статтю цілком, щоб мати уяву, до якої степені уряд Еріо зрікся будь якої ініціативи і виявляє себе готовим перенести всі знущання, які приходять з банківського кварталу Нью-Йорку — Уельстріту. 
«Зі вчорашнього дня стало ясним, що Едуард Еріо, французький прем'єр — пише «Нью- Йорк Горальд», — вирішив бути обережним на шляху до визнання рад і що він настоюватиме, щоби ради ухвалили умови, які цілком впізнаватимуть права власників російських фондів, подібно як і французьких громадян - власників — котрі мали маєтности в Росії перед приходом більшовиків до влади». 
В перекладі на звичайну мову, це значить, що Морган штовхає Еріо найдовше затягувати відновлення зносин з Росією для того, щоби міжнародні фінансисти могли за цей час організували контр-революційні виступи як напр. в Грузії. 
Торкаючись призначеної французьким урядом комісії, «Нью-Йорк Геральд» пише далі: «Робота цієї комісії буде довгою, досить довгою в кожному разі, щоби можна було дати собі раду про хід подій що до російської справи в Англії».
Це означає: Міжнародній фінансовий капітал зараз підпорядкував собі англійських лібералів. Еріо буде примушений, — поки англійським лібералам не вдасться викликати відхилення парламентом англо-радянської угоди від 8 серпня, — роспочати у Франції інтриги для затягування переговорів з СРСР і тим самим виграти в очах французьких капіталістів через успіх, одержаний англійськими фінансистами. 
Щоби ще краще визначити залежність Еріо від акул міжнароднього фінансового капіталу, «Нью-Йорк Геральд» дає Еріо зрозуміти бажання пана Юза: «Американський уряд — пише він, — довів до відома французького уряду, що Сполучені Держави не мають жодного наміру змінити своєї поведінки у справі про визнання де-юре, аж поки Росія не визнає своїх зобов'язань, як фінансових так і соціальних, а також святости прав приватної власности». 
Це значить: Юз дає знати свойому васалові Еріо, що кожна спроба зближення Франції з СРСР не подобатиметься його величности американському капіталові. Отже маємо один наказ. Щоби добре розуміти, що він означає, треба прочитати й статтю, вміщену в тому ж номері «Нью-Йорк Геральд'у». Ось її заголовки: «Американські долари боротимуться з останнім нападом на франк». «Банки Моргена дають в роспорядження Франції 100 мілійонїв доларів». 
В той же час як фінансісти Уель-стріту пропонують цей чудесний подарунок своїм вірним підданцям, вони заявляють, що ухвалять, — на те вони й господарі, — бюджет, розроблений французьким урядом, який, розуміється, лише буде вдячний за таку ухвалу. Таким чином один наказ доповнює другий: 3 початку панський наказ, а потім нагорода за його виконання. 
Так роблять у Франції. А французькі патріоти намагаються дурить голови, кажучи через десять років після «переможного бою на- Марні», що він врятував «європейську цівілізацію».
ЯК АМЕРИКА ХОЧЕ ЗАХИСТИТИ СЕБЕ ВІД НІМЕЦЬКОІ КОНКУРЕНЦІІ.
Лондонська конференція дала цілковиту перемогу міжнародньому капіталові, в особі американських банкирів вона привела фактично до колонізації Європи Америкою. Ця колонізація викличе дуже серйозні конфлікти. 
Одною з головних причин світової війни, як відомо, був промисловий розвиток, якого досягла Німеччина. Цей розвиток був загрозою англо саксонському капіталізмові. Останній переміг і став безперечним хазяїном світу. Стає тепер питання: як могли допустити ті капіталісти, котрі все робили, щоб прибити Німеччину, щоб тепер відродився їх найбільш небезпечний конкурент? Як сталося, що вони поводяться так, наче згодні втратити плоди своєї перемоги, допомагаючи Німеччині виродитися? 
Можливо, що з того часу, як Німеччина досягне колишнього економичного розвитку — коли правильно що вона муситиме продавати свої вироби за кордон, і тим самим буде конкурувати з другими країнами, — вона буде також довозити крам і знов стане прекрасним ринком для збуту англійських та американських товарів. Але не треба забувати, що те, що Німеччина придбає своєю промисловістю, вона муситиме в частині витрачати на виплату репарацій, отже внутрішнє споживання буде безумовно зменшено. Виробляючи дуже багато, Німеччина все ж таки залишиться бідною країною.
Німеччина виглядає в очах американських та англійських капіталістів значно небезпечнішою конкуренткою, ніж корисною клієнткою. 
Щоб усунути небезпеку, яка їм знову загрожує, англо-саксонський капіталізм зрозумів, що у нього є лише один вихід — зробити з Німеччини колонію. 
І Німеччина стане колонією. Це значить, що ставши в цілковитій фінансовій залежності від иншої країни, — вона муситиме в своїй економичній політиці пристосовуватись до інтересів чужоземних капіталістів. Її вивіз буде обмежено певними продуктами першої потреби або напів продуктами, яких вона буде постачати по дешевих цінах в инші країни. Інтернаціональний фінансовий капітал, поскільки це буде можливо, принизить німецького робітника до стану кулі (китайського наймита), і в той же час серед німецьких капіталістів знайде спільників, котрі зможуть допомогти йому перетворити німецьку промисловість так, щоб вона виробляла тільки продукти, які не конкурують з метрополією. Ось чому, передбачаючи неможливість уплати натурою та труднощі, які зустрілися б при доставці натурою, американці, котрих не цікавлять репарації, вставили в доклад експертів статті, які дозволять їм купити всі галузі німецької промисловости для того, щоб переробити її на свій смак.
ОРГАНІЗАЦІЯ ЄДИНОГО ФРОНТУ ПРОТИ СРСР.
Діпломати Антанти ретельно підготовляли сесію Лігі Націй, яка відбулася 1-го вересня в Женеві, 
Міністри закордонних справ держав Малої Антанти зустрілися 27 серпня в Лублянах, де вони обговорювали між иншим справу про визнання СРСР та обезброєння Болгарії.
Скржинський міністр закордонних справ Польщі, виїхав до Женеви через Париж, де він має погодитися з Еріо про заходи, яких треба вжити, аби „забезпечити Польщу від нападів сусідньої країни". 
Таким чином, під покровом Ліги Націй, міжнародня капіталістична дипломатія намагається організувати єдиний фронт проти СРСР.