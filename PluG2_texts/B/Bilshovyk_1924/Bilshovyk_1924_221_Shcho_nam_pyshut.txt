Що нам пишуть.
СЕЛЬКОРЕ, ОБІЗВИСЬ!
(С. Верещаки, Звенигородського району на Шевченківщині).
Мале село, в глуші. Кооператив, хата-читальня, організація незамож. селян є про що в газету писати. Селькоре озовися! 
Напиши, як провадиться праця в селі та як селянство відноситься до громадських справ?
СТЕПАНЕЦЬКИИ РАЙВИКОНКОМЕ!
Ліси й гори оточують наше бідне село, а зверху пекуче сонце. По вулиці сновигають дядьки, йдуть до управи. Бо, бачте в нашому селі є таки сельрада, в якій є чудовий секретар на призвище Кукса. От цей-то секретар і заправляє всим, навіть кричить инколи на самого голову. 
Але ж, коли вам треба переписати земельку, то гони четвертуху самогону; або, коли прийде до нього по справам старенька баба Онися, щоб розшукати, як-то кажуть, оту правду, то тов. секретар прямісінько витурює її з управи. Ось хоч і це.
25 серпня ц.-р. провадилось зібрання наших громадян, на котрому т. уповноважений по повітрофльоті, робив доклад. Селянство зацікавилось докладом, але тов. Кукса поставився вороже до цього й почав агітувати проти. 
Або ось 14 вересня у неділю позбірались дядьки в управу й ну вести розмову про авіацію, та як-то стувпити членом до повітрофлоти.
Але ця розмова прийшлась, очевидно, знову тов. Куксі не довподоби і він став виганяти з канцелярії промовця, як собаку: 
„Пішов вон з відсіля" нам дуже бажано знати: чого ця повітрофльота така важка для нашого секретаря? Чи довго ще по канцеляріях сельради будуть сидіти такі люди? 
Степанецький Райвиконкоме!...
"БЕЗПЛАТНИЙ ОДЕКОЛОН".
(Баришівка, Київської округи). 
Селяни Паришкова та околиці Лезнівського району Прилуцької округи, що понеділка та пятниці їздять в Баришовку на базар. 
По дорозі не доїздючи містечка є так звані „піски" де валяються багато незакопаних дохляк, котрі загниваються, в наслідок чого стоїть сморід і розвивається зараза. Селяни, проїзжаючи це місце, беруться за носи, щільно затуляють їх, поки не проїдуть. 
Проїхавши, мов би й кінець. Так де там! Тут тобі містечко, по дорозі бойня — теж запах. Отак поки селянин доїде до базара, то антисанітарський одеколон так „освіжить" його, що вже й не до базарювання. 
Цим селянство дуже незадоволено і щоб надалі йому не затуляти носів та не боятись зарази, слід звернути на це увагу владі. Баришівський РБК, та участковий лікарю, діло за вами!