Зміцнюймо агрокультуру на селі.
Посуха цього року, а за нею й недорід, наочно показали селянству, що там, де земля була оброблена так „як казав агроном", — одержано гарний врожай, що на землі артілів, колективів, врожай багато кращий, ніж на землі окремих селян, де існує ще трьохпілля. 
В цьому році посуха різко розмежувала врожайність землі культурної обробки і врожайність обробки „прадідівської". Селянству посуха поставила питання: як краще господарювати, щоб обминути шкідливі явища посухи? 
Селянство тепер охоче слухається агрономичних порад і переводить їх цілковито в життя. 
Хоч би й лущіння землі в тих районах, де являлись шкідники. Селянство не одкидає того, що стерню треба полущити, бо кожному селянину важно застрахувати своє поле від неврожайности. 
Отже в ряді біжучих завдань, що висунула посуха в роботі на селі, повинно стати широке питання агрокультроботи на селі, так щоб цікавість селянина і думка про артіль та колектив найшла собі належне місце. 
Осередкам культурного життя на селі являються сельбудинки і хати читальні, де скупчується вся культробота сельорганізацій. 
Шляхом організації агросекцій, стягненням в них культурних сил села, та людей, що мають середню агроосвіту — а такі часто на селі є — таким шляхом можна повести агрокультроботу на селі. 
За керуванням земорганів та за допомогою агроперсоналу, агросекції на селі зможуть стати звязуючим кільцем агрокультурної праці на селі. 
Тільки таким чином ми зможемо розвинути агрокультроботу на селі, а цим самим дати відповідь на назрілі питання селянина що до поліпшення його господарства.