НОВА РЕСПУБЛІКА – СТАРІ ПОЛІТИКИ.
(Від нашого власного кореспондента).
Останніми часами Греція переживає добу революційних заворушень, переворотів, війн, національних і соціальних конфліктів. Монархія кінчилася, прийшла республіка. На останніх виборах до грецького парламенту перемогла ліва „республікансько-ліберальна" течія. Венізелос після свого Приїзду зустрівся з новими умовами політичного життя; він уже не мав прихильників „ліберально - монархічної" камарильї. Але він міг переконатись, що замісць старого прийшло таке нове, що монархизм і лібералізм могли легко погодитись з республікою і нова республіка дійсно нічим не ріжниться від монархизму. 
Не-що давно республіканське міністерство Папанастазіуса впало, і його місце заступило міністерство Софуліса, теж республіканця, але не простого, а ліберального. Мовою грецької політики це значить, що Софуліс такий же добрий республіканець, як і добрий венізеліст, що не ШКОДИТЬ монархизму. Софуліс - муж довір'я Венізелоса, людина, близька йому, і має орієнтацію на агентів Франції та Захарова, відомого грецького фінансиста.
Але-ж чи змінилось що-небудь в становищі країни? Чи прийшло що нове з новим міністерством? 
Насамперед треба сказати, що грецька революція не визволила робітників ні політично, ні економично. Скинуто короля, але натомісць почалася сваволя мілітаристів. Немає генерала Метаксиса, але є генерал Кондиліс. Буржуазний лад по старому цілий і непорушний. Ріжниця тільки в тому, що тепер Греція має замісць кількох партій двадцять ріжних груп, які часом називаються партіями, але які в дійсности є швидче бандами. 
Тепер майже не можна відрізнити, де починається партія, а де кінчиться фашистська банда, де чинить суд і росправу уряд, а де буяє сваволя націоналістичної камарильї та терористичної зграї. Але з певністю можна сказати одно: фашизм почав відогравати велику ролю в грецькому житті, а його діяльність вкрилася крівавою славою. 
Грецький фашизм працює під командою генерала Кондоліса, він має свої відділи но цілій Греції, а найбільше на окраїнах. 
Найбільше ж уваги фашисти та уряд звертають на комуністичний рух професійно - економичну боротьбу робітництва та поневолених національностей. 
Загальний стан країни дуже добре схарактеризовано у відозві лівого крала конфедерації праці та спілки бувших салдатів. В тій відозві сказано: „Ріжні уряди керували країною за останні роки: монархісти, республіканці, венізелісти, анти-венізелісти, військові, цівільні, але всі вони однаково переслідували робітничий рух, всі були політично здеморалізовані". Дійсно, цей протест робітників виправдується цілком. 
Труси й переслідування комуністів стали звичайним явищем. Неграмотні офіцери, користуючись волею для росперезаної націоналістичної реакції, конфіскують навіть такі книжки, як Анатоль Франс, твори Віктора Гюго і т. и. 
Страйковий рух робітників теж переслідується. Поліція та офіцерські банди розганяють страйки робітників, заарештовують учасників. Зараз по тюрмах у Салоніках і в Атенах сидить більше тисячі робітників. Крім того, сотні робітничих родин було вислано на Егейські Острови. Країна, крім того, переживає ще одно лихо. Після усіх війн та дипломатичних махінацій у Лозані то-що, тепер з Азії переселено до двух мілійонів греків. Їх хочуть поселити замісць тих болгар і турок, яких силоміць виганяють з Греції, а, властиво, з Трації й Македонії. В цій останній провінції в 1.100.000 душ з населенням діються нечувані речі. Банди фашистів знищили протягом останнього часу три тисячі душ, переважно турків. Це для того, щоб було місце втікачам з Малої Азії. Цими днями Міжнародня комісія розбирала в Терлиці справу, яка теж дуже характерна для Греції. 
На грецьких офіцерів у Терлиці зроблено було як потім це виявилось провокаційний напад. Грецький офіцер наімення Доксакис, який ще недавно був простим розбійником, заарештував у Терлиці, Каракої і Ловцах сімдесят душ болгар і погнав їх до містечка Гомо Броди. По дорозі він розстріляв цілу групу з них, а потім заявив, що в дорозі напали на нього та варту комітаджі. Міжнародна комісія всіма голосами проти греків встановила, що ніяких комітаджів не було й сліду. 
Все значіння цієї пригоди полягає в тому, що тут як найкраще виступає націоналістична шовіністична діяльність грецького уряду і грецьких добровольчих військових фашистських організацій. Грецькі шовіністи намагаються видушити негрецьке населення до щенту. 
До того ж не треба забувати, ще становище тих, кого вселяють, нічим не краще від тих, кого фашисти виганяють. Вони погано одягнені, хворі, голодні. Їх намагаються оселити й дати їм землю і кредит. Для цього засновано Банк допомоги втікачам, який під маркою філантропії оброблює свої „діла" з чималими прибутками. 
Коли в Греції до цього часу був звичайний феодалізм, коли в багатьох місцевостях ще до нині відносини на селах нагадують старе кріпацтво, то тепер маємо ще инший вид феодалізму, філантропичний. 
До цього додамо, що загальні умови життя в Греції тепер значно погрішали, дорожнеча зростає, платня ж, одначе, на колишнім рівні. Через це невдоволення всюди набірає що раз гостріших форм. Невдоволені всі: велика буржуазія, дрібніші верстви, селянство, робітництво, національности, салдати, втікачі, офіцери. Країна напередодні якоїсь катастрофи. 
Всі, хто спостерігає теперішнє становище в Греції, говорять, що треба кожної хвилина сподіватися якось несподіванки в Греції. Коли, б у Греції були такі революційні та комуністичні партії, як у Болгарії або в Південній Славії, то теперішній росклад грецької буржуазії легко завершився б глибшою соціальною революцією. Тимчасом поки таких партій немає, Греція бурлить мов хаотична стихія.