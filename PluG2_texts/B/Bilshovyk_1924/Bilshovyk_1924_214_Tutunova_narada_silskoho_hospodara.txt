ТЮТЮНОВА НАРАДА "СІЛЬСЬКОГО ГОСПОДАРЯ".
16-го вересня в «Сільському Господарі» відбулась нарада представників Окружних Сельсоюзів, на яких обговорювалась справа постачання махортресту тютюном - махоркою. 
Докладніш по цьому питанню тов. Корінчевський зазначив, що згідно з постановою Комвнуторгу на долю с.-г. кооперації припадав заготовити для махортресту 400.000 пудів. Заготовка росподіляється так: через складання умов з «Сільським Господарем» — 150.000 пуд., та через закладання умов з т-вами та союзами — 250.000 пуд. В свою чергу «Сільський Господар» має заготовити свої 150.000 пуд. лише через Союзи та. т-ва. 
З огляду на це, «Сільський Господар» вважає необхідним всю заготовку роботу переводити єдиним фронтам через с.-г. кооперацію по єдиному твердо встановленому плану. 
Основні пакти заготовочної кампанії тютюну й махорки такі: 
1) На всю кількість 400.000 пудів тютюну «Сільський Господар» складає умову з махортрестом і за «Сільським Господарем» залишається право контролю та керовництва заготовки; 
2) Згідно з умовою, виконання заготовок покладається на Союзи, які керують та контролюють заготовки с.-г. товариств; 
3) Всі суми, одержані з Махортресту, за винятком комісії «Сільський Господар» передає Союзам, але догляд за витратами залишає за собою;
4) Росподіл кількости заготовки Союзам, встановлюються згідно з врожаєм сировини в районі діяльности, а також від міці кооперативної періферії та вимог махортресту якості тютюну. 
На заготовку тютюну буде відпущено 1.400.000 карб., приймаючи пересічну ціну З карб. 50 коп. за 1 пуд тютюну. Ціни установив Комвнуторг тому Союзи повинні твердо їх дотримуватись. 
«Сільський Господар» зобов'язується тютюнові кошти виділити в окремий тютюновий фонд, який за відповідальністю керуючого тютюновими операціями кидається лише на тютюнові операції. 
По докладу тов. Корінчевського виступила низка представників Лівобережних Союзів, які вказували на те, що необхідно погодити ціни на тютюн з всіма закупщиками, про що Комвнуторг мусить видати обов’язкову постанову. Разом з цим т.т., що виступали, вказували кількість тютюну, яку можуть заготовити їх Союзи. 
Після обговорення, доклад тов. Корінчевського на нараді, було затверджено. Крім цього нарада ухвалила: 1) щоб ціни на тютюн встановив Комвнуторг; 2) домагатись одержання 15% комісії на заготовку та 3) вимагати через правління «Сільського Господаря» одержання кредиту по векселях в розмірі 400.000 карб, для потреб тютюнових операцій.