Пленум Губкому.
15 вересня відкривається поширений пленум Губкому Комуністичної партії. Не тільки широкі партійні маси мусять з серйозною увагою стежити за роботою цього найавторитетнішого партійного органу на Київщині. Широкі безпартійні маси робітників і селян тепер уже добре розуміють, що найкращим барометром, який відбиває процеси нашого суспільного життя, являються наші партійні конференції, наради, пленуми і т. и. За ним уважно стежить і мусить стежити все робітництво й селянство Київщини. 
Спочатку слід підкреслити самий склад пленуму. На ньому будуть присутні не тільки всі члени й кандидати Губкому й ГубКК, а й секретарі сільських районів, секретарі найбільших промислових підприємств, окремих сельосередків і т. и. Цей пленум безумовно, являється прекрасним свідоцтвом розвитку нашої середпартійної демократії. У такий важливий момент початку нового господарчого року для розвивання основним питань політичного й господарчого будивництва губернії, пленум Губкому збірається в такому складі, який гарантує повний облік обставин, повний облік настроїв робітництва й селянства та повне представництво колективної думки нашої партійної організації Київщини. 
Порядок денний пленуму охоплює майже всі найголовніші проблеми нашого будівництва. Ми мусимо підкреслити тут, що повинно стати в центрі уваги пленуму. 
Передусім, є група питань, що звязані з сільським господарством Київщини. Наслідок минулого с. — г. року, збір урожаю, осіння посівна кампанія, єдин. с.г. податок і хлібозаготовча справа — все це в першу чергу стане перед пленумом Губкому. Київщина мала в цьому році урожай більший, ніж инші губернії України. Але й у нас є де-який недорід. Як і скрізь, наш недорід також залежить від варварських відсталих форм господарювання. Проблема підвищення техніки нашого сільського господарства, переходу до нових форм землекористування, вся складна сума заходів, потрібних для цього, з кожним недородом все гостріше встає перед нами. І паша партійна організація, як передова керуюча сила в губернії, мусить підійти до цих проблем, мусить ще швидче, ніж то було до цього часу, повести селянство шляхом підвищення техніки сільського господарства. Але ще далеко не вся наша партійна організація цілком опанувала цими проблемами. Наш поширений пленум, який збірається вперше після виявлення наслідків урожаю, мусить ще раз звернути увагу партійної організації на завдання сільського господарства й сільсько-господарчої економики. 
Ми розпочали вже збір с.-г. податку, й наші хлібні заготовки. Нам доводиться виконувати ці завдання з таким розрахунком, щоб не допустити збільшеного підвищення цін на хліб. Отже, в цьому наша партійна організація стоїть перед завданням, яке значно відріжняється від обставин минулого року. Тоді нам доводилось вести серйозну, напружену боротьбу за підвищення цін на. с.-г. продукти. Тепер нам треба вперто й організовано працювати над тим, щоб не допускати збільшеного зросту цін на продукти сільського господарства. Наша партійна організація мусить зрозуміти як найкраще цю зміну обставин, вона мусить вся до останнього рядового члена партії зрозуміти їх економичні й політичні підвалини. Міць нашої валюти, інтереси нашої промисловости, а значить й інтереси постачання селянства необхідними йому фабрикатами, весь план нашого народньо - господарчого будівництва залежить від того, зуміємо ми провести хлібну кампанію черев державні органи, не допускаючи збільшеного підвищення цін і захоплення хлібного ринку приватним капіталом. Пленум Губкому мусить розгорнути перед партійною організацією цю проблему як найконкретніш і дати тут тверді й цілком практичні директиви.
Ми поставили на цьому пленумі також питання про місцеву промисловість. Не зважаючи на недостачу матеріальних коштів, не зважаючи на надто тяжкі умови розвитку, наша місцева промисловість зростає з кожним роком. Зробити підсумки цього росту, накреслити план дальшого розвитку місцевої промисловости мусить наш пленум Губкому. Нам здається, що найцікавішим тут буде питання про нашу місцеву металопромисловість. 
Вже початок осени показує зріст крамообороту. Одночасно з тим ми спостерігаємо, як поширюється вплив Нашої кооперації. Проаналізувати це питання, намітити цілий програм заходів для дальшого розвитку директив 13-го партійного з’їзду про поширення крамообороту та про збільшення в цьому ролі кооперації, — це також займатиме певне місце в роботі пленуму Губкому. 
Ці основні й ціла низка инших питань встануть на цьому пленумі перед нашою партійною організацією. Цілком зрозуміло, що вона зможе їх розвивати в залежности від того, в якій мірі буде вона одностайною, міцною масою, з творчим піднесенням пролетарських сил. Пленум Губкому під час своєї роботи мусить перевірити стан нашої партійної організації і зробити підсумки тим досягненням, що ми мали за минулу добу, особливо ж у справі притягнення нових кадрів Ленінців до широкої практичної роботи. Безумовно, пленум Губкому зуміє сконцентрувати увагу всієї партійної організації на основних проблемах нашого будівництва, й об’єднати всі партійні сили на успішному вирішенні їх.