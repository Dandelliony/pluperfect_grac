Німецька буденщина. (Продовження).
II. ОПОЗИЦІЯ В СОЦІЯЛ-ДЕМОКРАТІІ.
Та не вік соціял - демократії бути німецькою буденщиною. Хоч і як багато крамарів, чиновників та адвокатів має в собі ця партія, проте ж досі сила її полягала в величезній масі робітничого членства. А в останні часи ця маса починає не на жарт бунтувати. Опозиція шириться як пошесть, захоплюючи десятки організацій. Політика ж соціял - демократичної централі спілки паскудна, що робітникам-опозиціонерам лишатися в партії уже просто не сила. Що ж поробиш? Час уперто й старанно працює на нас; робітництво свідомішає? За два роки німецький робітник виріс на чотирі роки. Не виносячи соціял - демократичного „духу", він свідомо минає незалежницьку мізерію з Лєдебуром, Теодором Лібкнехтом та Ернестом Толлєром на чолі, і хутенько чимчикує до комуністів. І не одиницями, а по німецькому — цілими організаціями. 
14-го вересня в місті Гінденбурзі (незабаром стане Лєнінбургом) на Шлезьку відбулася об'єднавча конференція комуністичної партії і опозиційних організацій соціял - демократії. 
На конференцію прибули представники від 81 організації комуністів і від 21 опозиційної організації соціялдемократії. 
Зі справоздань судячи, конференція пройшла доволі мляво. Було безліч привітальних телеграм і листів — з Руру, Середнього Райну, Північного Заходу, Рудних гір, Фохтланду, Васерканте, Берліна, Шлезьку. Рур прислав ще й спеціяльну людину — депутата райхстагу Петра Масловського, доручивши йому встановити єдиний фронт боротьби Рура й Шлезьку. 
Як представник централі Комуністичної Партії Німеччини взяв слово депутат Ландтагу Вільгельм Пік. Він особливо підкреслив, що в усій попередній запеклій боротьбі комуністи насідали тільки на ватажків соціялдемократії і ніколи не робили відповідальним за їхню зрадницьку роботу соціялдемократичне робітництво. 
У відповідь узяв слово провідник шлезької соціялдемократії Георг Ціайя, гляйвіцький гласний. Він росповів проте, як соціялдемократи опозиціонери надіялися, що після ганебної поразки на виборах 4-го травня соціялдемократія змінить курс, але справи пішли ще гірше, ніж раніше. 
Адже соціялдемократи з усих сил тільки про те й дбають, аби підтримувати уряд Маркса — Штреземана, в його змаганнях зрадити німецьке робітництво, віддати його на поталу німецькому й антантівському капіталові. Ціайя обурювався також тим, що соціялдемократи організують ще й банду оборонців чорно-червоно-золотого стягу німецької бариш-республіки (Історія повторюється: тут німецькі соціялдемократи лишень наслідують приклад блаженої пам'ятки УСДРП, що в 1917 р. організовувала через Ковенка так зване „вільне козацтво", озброюючи темну частину київського робітництва проти арсенальців). Тепер рації на існування опозиція немає ніякої. Єдиним завданням окремих груп є лишень робота на переведення організаційного злиття її з компартією в цілодержавнім масштабі. Промовець закінчив вигуком „гох" на честь комунізму. 
Жадних дебатів на конференції не було. Після Ціайї конференція одноголосно ухвалила злитися з компартією і перейшла до чергових справ. Так просто покінчено з соціял-демократією на Шлезьку. Будемо сподіватися, що за Шлезьком підуть і инші краї і що незабаром соціял-демократія лишиться хиба що при крамарях та адвокатах. Бо ж з робітництвом уже — scheuss!
III. І СЕЛЯНЕ ТУДИ Ж ТАКИ.
Недалеко Фракфурта н-М лежить промислове місто Фульда. З Фульди ідеться окремою залізницею до Герсфельду. Герсфельд — невелике містечко на півтори тисячі душ, навіть без єдиного кіна. Я кілька раз їздив до Герсфельду і мене завжди дивувало, навіщо туди прокладено колію і чому по дорозі так багато станцій — п'ять чи сім на 25 кілометрів. Це я зрозумів тільки недавнечко, коли востаннє вертався з Рену (місцевість навкруги Герсфельду), всівши о 5-ій год. ранку до вагону 4 ої класи. Великий потяг, майже цілком з 4-ої класи, рушив майже порожняком. Та на кожній з безлічи станцій входили нові пасажири. Це були виключно робітники й робітниці. Але як вони не подібні до берлінського населення! Малорослі, худі як мощі, передчасно старі, змарнілі, обідрані. Робітниці виглядають трохи краще; це тому, що ще дуже молоді; заміж рано, і фабрика просто не має часу знищити здоров'я. 
Поки доїхали до Фульди потяг набився робітництвом аж по саме нікуди. І я зрозумів, що короткі колії існують у Німеччині спеціально і виключно на те, щоб тягати зубожіле селянство в промислове місто на роботу. 
Сей рік урожай на Рені, можна сказати, майже зовсім зігнив і селянство опинилося в найтяжчій скруті. Тому ще З1 серпня в південній частині Рену зібралася невеличка селянська конференція і призначила на 14 вересня великий з'їзд селян Рену в Герсфельді. 
На порядкові денному конференції стояло обмірковання вимог, що з ними мало звернутися ренське селянство до урядів і парламентів, щоб ті вжили хоч будь-яких заходів для полегшення скрути. 
Тим що тут треба було попрацювати поважно, упорядники з'їзду виключили з участи в підготовчих заходах центрівський селянський союз і патріотичний краєвий союз. Тому ці реакційні організації разом з баварською фолькспартією завзялися нізащо з'їзду цього не дозволити (Принаймні, так повідомляє „Роте Фане"). Закрутилася вся патріотична машинерія. З'явилися листівки з погрозами, скликувано збори, де заявлялося, що ренський селянський з'їзд — витівка комуністів; попи по кірках теж відмовляли селян від участи в з'їзді. Разом з тим реакціонери кликали на свій з'їзд у Брюкенау. 
Однак уся ця агітація була ні до чого. Більше ніж у п'ятидесяти селах відбулися зібрання і було обрано делегатів саме до Герсфельду. 
Тоді до справи нещасного селянського з'їзду втручається баварський уряд. Як росплескав консультант центрівського селянського союзу зі слів ландрата округи, баварський уряд звернувся з проханням до пруського (Герсфельд лежить на пруській території), щоб той з'їзду цього не дозволяв, бо проти упорядника його є підозріння, що він веде діяльну комуністичну агітацію в Баварії. На це з Берліну прийшла інструкція — з'їзду нізащо не допустити. 
У неділю зранку почали сходитися делегати. Чимало з них мусили йти пішки 4-6 годин. Незабаром по шинках і на вулицях Герсфельду зібралося по-над 400 чоловіка делегатів. Але коли вони спробували зійтися до ратуші, то побачили великий відділ поліції і цілу орду озброєних до зубів вошобійників у гітлерівських убраннях. Селянам довелося відступити. Вони одержали найкращу науку, щоб розуміти „біжучий момент” німецької державної політики. Вони довідались, що баварський фашистський уряд прохав недозволити з'їзд і пруський міністр внутрішніх справ, соціял-демократ Северінг, притьмом це прохання задовольнив. Тому от і стоять проти селян северінгівська пруська поліція і гітлерівські вошобійники. Союз поміщиків і соціял-демократії побачили селяне проти себе нероздільним від гори й до низу. 
У відповідь на насильство селяне демонстраційним походом через Герхсфельд. І цей похід став демонстрацією в честь компартії, бо селяне скрізь заявляли: „Як що комуністи стають у нашій обороні, то чому ж би нам не погодитися з ними відносно наших змагань? І як що комуністам не дозволяють говорити до нас, то ми тільки бачимо, що пани хочуть, щоб ми вічно лишалися дурнями. Але ж тепер усякому видно, що ми від боротьби за свої домагання уже не відступимо". 
Так під червоний прапор комуни рушають тепер не тільки широкі маси соціял-демократичного робітництва: подія в Герсфельді свідчить, що туди ж таки, під цей прапор, сунуло й зубожіле німецьке селянство. На злість і погибель фашистській соціял - демократичній міністеріяльній банді. 
Між иншим, „Роте Фане“ переочило невеличкий штрих, що, на нашу думку, як не можна краще поясняє гарячковість уваги баварського уряду і пана соціял-демократа Северінга до такої все ж таки дрібниці, як повітовий з'їзд селян, що шукають собі ради з перспективою голоду через неврожай. Діло в тім, що за вісім кілометрів від Герсфельда, на згаданій уже горі Вассеркупе, розлігся галасливий табір безмоторних летунів. 
Справа ця тягнеться з 1920 р. і завдання досліду безмоторного льоту вже були вирішені, можна сказати, в 1922 р. Нічого нового Вассеркупе більше не дає та й не може дати. Тим часом, табір з року на рік росте та й росте. Будуються гарні бараки, заведено електрику й власне водопостачання, проведено на саму гору гарне шосе. В чім же діло? А в тім, що на Вассеркупе, укрившись інтересами спорту, будується організація найчорнішої реакції. Основна група ренських безмоторних літунів це льотчицьке офіцерство. Воно влаштовує по всій країні гуртки безмоторної авіяції, втягаючи туди молодь. Що року безліч цієї молоді являється в серпні місяці на Вассеркупе на конкурс. Тим часом з'їздиться й усяка провідна чорна сотня. Цього року я бачив там принци Гайнриха Пруського, кронпринця Вільгельма(що „Роте Фане“ дражнить його Huren-hengst’ом), князя Бісмарка і чимало иншої приємної публіки. Що року, З1 серпня, відбувається ще й парад в участю Гінденбурга. 
Яке діло цій публіці до спорту? А мабуть таки є якесь, бо будуються й такі ангари, куди не то, що безмоторні, а й чотирьохмоторні аероплани при нагоді влізуть. Отже, на випадок і на підтримку перевороту чорна сотня готує собі на Вассеркупе авіяційну базу, що зразу опинюється під охороною сусідньої монархічної Баварії. Зрозуміло, отже, чому баварський уряд так зацікавлений, щоб комуністи не захопили впливу на селян саме на Рені. Зрозумілою також стає й ревність пана Северінга, що з нею він притьмом задовольняє домагання чорної сотні. Адже ворог один — комунізм! Перед цією загрозою в'яне всяка республіканська балаканина, потрібні буржуазні діла. 
Та мабуть даремно морочить собі голову пан Северінг з приятелями — Гінденбургом, Людендорфом, Huren-hendst’ом і иншими. Надходять 400 літні роковини славетного 1525 року, коли німецькі селяне, об'єднавшись із тодішнім перед пролетаріятом — робітниками копалень то-що, під проводом комуніста Томаса Мюнцера завдали доброї науки панам лицарям. Ситуація повторюється, тільки, можна сказати, в кращому виданні. Поміщики ще й досі зовуться лицарями, але замісць тодішнього нечисленного робітництва маємо могутній пролетаріат Німеччини, а замісць одним — одного геніального керманича маємо цілий Комінтерн. 
Селяне Рена почали масовий перехід німецького зубожілого селянства під керму Комінтерна. Нема жадного сумніву, що тепер починається кінець. Кінець соціял-демократичній буденщині в Німеччині. 