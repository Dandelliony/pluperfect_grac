Страйк металістів у Австрії
СТРАЙК ТРИВАЄ ДАЛІ.
ВІДЕНЬ, 18-ІХ. Робітники великих металургичних підприємств всупереч бажанням керовників соціял-демократичних профспілок ухвалили продовжувати страйк. 
На мітингу в Граці страйкарі ухвалили резолюцію, що висловлює обурення робітників проти вчинків керовників профспілок і вимагає підвищення зарплатні до 15 відс. замісць запропонованих підприємцями 10.
РОБІТНИКИ НЕЗАДОВОЛЕНІ З ТОГО, ЩО ПРИПИНЕНО СТРАЙК.
ВІДЕНЬ, 18-ІХ. Постанови керовників фабзавкомів віденських металістів припинити страйк, викликали серед металістів гостре незадоволення. Підвищення зарплатні на 10 відс., що дійшли, не поліпшує становища робітників. Дорожнеча за останні два тижні зросла на 15 відс., а з січня на З0 відс. Пункт в угоді, згідно з яким підприємство має право одмовитись од колективного договору й скласти з робітниками сепаратну угоду, збільшує незадоволення. Робітники, що страйкували, зустріли керовників фабзавкомів, що голосували за угоду, коли вони виходили з помешкання, де відбувалося голосування, вигуками обурення. Насилу втримали натовп од енергійніших вчинків, але де-кілька соціял-демократичних промовців було побито. Тільки на декількох підприємствах відновлено працю. По инших підприємствах відбуваються бурхливі збори фабзавкомів, ідуть палкі суперечки між есдеками і робітниками, що хотять працювати. Де-які підприємства вирішили одкинути досягнену згоду. Під керовництвом комуністів відбулися збори і вулишні демонстрації страйкарів. Були сутички з поліцією і соціял-демократичними промовцями. Чекають, що працю буде відновлено завтра, або в понеділок. До цього через пресу закликають соціял-демократичні проводирі профспілок. Компартія закликає металістів провадити й надалі страйк проти підприємців і керовників профспілок.