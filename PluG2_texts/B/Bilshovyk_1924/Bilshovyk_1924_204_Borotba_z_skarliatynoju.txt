Боротьба з скарлатиною.
Нарада робітників робочої медицини. 
На нараді всіх участкових лікарів, що обслуговують робочу медицину, спільно з завідуючими поліклініками і керуючими аптеками робочої медицини було заслухано доклад лікаря Йоселевича про хід пошести скарлатини у Київі і необхідні заходи боротьби в нею. 
З великим докладом про заходи боротьби з скарлатиною, вжиті робочою медициною, виступила зав. робмедом тов. Козюліна. 
Після обміну думок визнано необхідним організувати сітку спеціальних пошесних лікарів. Розробити питання про організацію медичної допомоги в позачергові часті. Зусилити телефонний звязок. Як найскоріша організувати ізоляційні помешкання по всіх районах. У випадку, коли госпіталізація хворого по умовах побуту визнається необхідною, не зупинятися перед примусовими заходами, звертаючись за допомогою до завкомів, спілок, ДКК, житлових кооперативів і инш. Поставити перед Губпрофрадою питання про недопущення на роботу робітників, які відмовляються від госпіталізації своїх хворих дітей без оплати за пропущені дні. При госпіталізації видавати відпуск до 5 день з метою дезенфекції шляхом карантинного листка. Повідомлення про захорування скарлатиною повинні надсилатися не пізніш 10 годин ранку другого дня. В районах, де помічаються випадки захорування великої кількости хворих скарлатиною, поставити перед Райсанбюро і робітничими організаціями питання про подвірні огляди. 
Кількість захорувань за 6-е й 7-е вересня. 
Київськими Райсанбюро зарегистовано за 6-те вересня 5-6 випадків захорування скарлятиною, при чому 45 випадків зарегистровано у місті 11 випадків в районі Микольської та Задніпрянської Слобідок. 
За цей же день Київська дезенфекційна станція зробила 37 виїздів для переведення дезенфекції в приватних помешканнях і перевезено 21 хворих скарлятиною в лікарні. За останній день хворі перевозились виключно в Першу робочу лікарню, через те що в Жовтневій лікарні заповнено усі ліжка. В Жовтневій лікарні госпіталізовано 303 хворих. 
Київськими Райсанбюро зарегистровано за 7-е вересня 42 випадки захорування скарлятиною. За той же день прочитано 14 санітарних лекцій. 
За тиждень. 
За відомостями Губвідділу охорони здоровля за останній тиждень тоб-то з 1-го по 7-ме вересня Київськими Райсанбюро зарегистровано 328 випадків захорування скарлятиною, що складає в середньому 47 захорувань на день. Наскільки пошесть скарлятини поширилась за останній час, свідчить те, що в серпні в середньому в день хворіло 1З чоловік.