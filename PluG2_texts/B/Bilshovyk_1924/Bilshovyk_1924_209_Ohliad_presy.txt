ПАСКВІЛЬ, ЯК ПРОФЕСІЯ.
Огляд преси.
Про румун юкорист Аверченко сказав якось: «Румунія це не нація, а професія». Про наших закордонних меншовиків можна теж сказати: «Меншовизм — не програм, а пасквіль». 
Беззубі пси цієї, так званої „партії російських меншовиків" поклали собі, напевне, що „нам, мовляв, нема чого більше втрачати... Тому нумо брехати, як то кажуть, до неохочу". 
Найкраще ремесло: «безпосередня» інформація про становище СРСР. А як його виконують, про це цікаво довідатися. Принціпи соціалізму й демократизму ганьблять в СРСР і там немає навіть найменших ознак волі, цілком здійсненої в инших цівілізованих країнах. Радянська влада більш переслідує соціалістів, аніж їх переслідували за царів. Тисячі соціалістів гинуть у тюрмах і концентраційних таборах. Певно, більшовики вирішили у пень винищити російський соціалізм" (Читати треба: контр-революцію.) 
Не дурно вся ця публіка так лине до Миколи довгоногого. За царя, мовляв, були і ми рисаками...Чито пак революціонерами.
Все це не бред, а свіженький „доклад меншовика Байкалова" на річній конференції англійської соціял-демократичної федерації. Читайте далі: Більшовики розпродують усі ресурси Росії кожному, хто тільки більше дасть. І фактів немає... І не треба. їх. Свої люде повірять... Проте є й факти: 
„В російських тюрмах перебуває тепер 50.000 соціялістів, а 200.000 вислано за кордон”.
А ті з меншовиків, що перебувають на волі в більшовицькому „пеклі" давно на вас наплювали, добродії меншовики. Наприкінці, такий діямант геніяльної брехні Байкалова: 
„Кількість неписьменних, себ то тих, що не вміють-писати й читаці, значно збільшилася. Твори Толстого та инших великих письменників взято з бібліотек і спалено; тільки комуністичною літературою дозволено, користуватися в бібліотеках." 
Це дійсно — майстер свого діла. І, певно, навіть не почервонів у той момент. А в тім, меншовики давно вже втратили здібність червоніти. Як то кажуть: собака бреше, вітер несе.
ПРАЦЮЮТЬ НА КОМУНІЗМ.
Предводительсько-дворянський «Руль» (ч. 1125) запевняє, що: „оскільки с.-д., намагаючись звязати свій програм неодмінно з наукою К. Маркса, популяризує марксизм, — остільки вона працює на комунізм, хоч ось як цього не бажає..." бо ідея диктатури пролетаріяту, ідея будівництва комунізму належить все ж таки Марксові." 
А тому, значить, що коли ви, с.-д., мовляв, є льокаї буржуазії (та наші дворянські), то звольте тямити: „що поборіння більшовизму можливе лише з поборінням марксизму взагалі". 
Та тільки горе в тому, що як не виміряй, усюди клин. С. д. добре знають, що нехай вони хоч тільки спробують голосно заявити про те, що зрікаються марксизму, й вся дотеперішня робота їх по обдурюванню робітництва зразу ж рушиться. 
І так і сяк пропала панська ласка.