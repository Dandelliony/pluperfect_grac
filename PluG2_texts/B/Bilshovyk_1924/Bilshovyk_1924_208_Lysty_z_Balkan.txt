Листи з Балкан. 
СТАНОВИЩЕ В ПІВДЕННІЙ СЛАВІІ.
(Від нашого власного кореспондента).
Вже місяць, як новий уряд у влади. Світозар Прибишевич перекінчик з опозиції не врятував Пашича. Одіозні постаті, що далися у знаки всім, зійшли з політичного кону Південної Славії. Тільки три місяці тому Пашич обіцяв перевести вибори до скупщини кулеметами й кров'ю, а сьогодні його немає. 
Що сталось? Що так вплинуло на короля, що він зрештою відкликав Пашича? І чому одразу як тільки повернулась до парламенту партія Радича, король не зробив того самого? 
Чому він ще тоді не відкликає Пашича, коли цей сам збірався до демісії? 
Весною цього року прибуття хорватських республіканців до скупщини захитало становище диктаторів з радикальної партії; Пашич урятувався по перше тим, що робив перешкоди при перевірці мандатів хорватських селян, а по друге тим, що перетягнув на свій бік демократа Прибишевича, зробивши його хрунем, славним на всю Південну Славію, зробивши хрунями й тих 15 демократів, що пішли до Пашича. 
Але все ж таки Пашич не мав більшости навіть з Прибишевичем. Він держався королем і диктатурою. 
Вибори у Франції та перемога Еріо не змінили настрою білгородських диктаторів, Пашич дістав мандат на переведення нових виборів. Тоді саме й повстає сакраментальна фраза; „переведу вибори кулеметами й кров'ю". 
Але це не так легко зробити, як сказати. Тіш часом Радич вступає в Селянський Інтернаціонал; в Словенії у Трафаї виникає сутичка робітників з фашистами; уряд стає на бік фашистів, арештовує сто робітників у Словенії, членів Незалежної Робітничої партії палить албанські села в Коссові. А де далі, то гірше: зміцнюється рух албанських качаків, надто після перемоги Байрам Цурі та провалу Ахмед Зогу. 
В Македонії революційний рух так само зростає. До того ще й опозиція робить невпинні атаки. Виходить, що кулемети можуть повернутись проти самого Пашича, Прибишевича, короля і К-о. Разом з тим, міжнародне становище заплутувалось все більше та більше: в Англії йдуть переговори, визнають Росію; у Франції буржуазія починає гратися в лібералізм. І ось перелякавшись революційного руху король посилає уряд Пашича геть, а на його місце кличе Давидовича. 
Яка ж буде політика Давидовича? Кудою пійдуть тепер події південно - словянського політичного та громадського життя? 
Чи від приходу до влади демократів зміниться бєлгородський централізм? Отаке спадає на думку, коли починаємо роздивлятись навколо й оцінювати нову ситуацію. 
Характер нового уряду Давидовича можна пізнати з самого складу міністерства. 
Насамперед сам Давидовим не нова особа в білгородській політиці він уже втретє стоїть на чолі уряду. Отже, який би лівий він не був, яким би радикальним демократом він не виглядав, все ж таки він не далеко від Пашича чи Прибишевича. 
Він теж централіст, тільки хоче приборкати дрібні національности й народи Південної Славії лагіднішими засобами. Але, очевидно, що коли йому не вдасться це зробити, то він поверне на стежку Пашича. Така логіка подій. 
Другий міністр — Антон Хорошеч, піп словенський клерикал. Радим вважає його чомусь за най лівішого федераліста. На загальну думку білгородських політиків, Хорошеч є лагідний автономіст, який може погодитись на все. Проте, треба визнати за ним і те, що коли його запитали в скупщині, чи підтримує він маніфест Хорватської Республіканської Селянської Партії, в якому його самого змальовано майже республіканцем, то він відповів: „так"! 
За Хорошеча стоїть група- 24 словенських депутатів, а також і всі хорвати, як що він стоятиме далі за програм федералізації держави. Це властиво, найлівіша постать. 
Настас Петрович, що був членом партії Пашича, уславився тим, що брав участь у пригоді, яка скінчилась убивством кількох членів з опозиційних партій. Крім того, в міністерстві є Слуга, представник боснійських поміщиків, ватажок боснійської партії Воя Маринкович, з ініціятиви якого сербські опозиційні партії вступили в блок з хорватами і створили опозицію; Сумеркович з Македонії, демократ, обвинувачений Пашичем за промову проти сербських методів господарювання в Македонії; далі др. Храсниця, Бемен — обидва боснійці, потім маємо трьох словенськіх клерікалів і з рештою військовий міністр Хадич, член офіцерської організації „Біла Рука". 
Це повний список міністерства, його соціальний і національний склад, а також і політичні переконання. 
Не треба бути зовсім пророком, щоб передбачити кволість цього міністерства. Не маючи того централістичного завзяття, яким відзначалось, міністерство Пашича; воно, одначе, не має також і певної виразної з національного боку лінії. По-перше: в нім є чотирі безсумнівних централісти – демократи; по-друге, в нім є пять сумнівних автономістів, як слованців; в-третьє — в нім є три боснійських мусульмани, які в соціальнім питанні стоять дуже далеко від бажання розвязати земельну справу більш менш радикально. Для робітничої класи це нове міністерство нічого путнього не обіцяє. Так саме й національного питання воно не розвяже: проблеми Чорногорії, Боснії й Герцовини, Хорваччини, Словенії, Войводино, Македонії й Коссова зістануться й надалі такими ж пекучими, хоч переслідування і зменшаться. Навіть більше: вже пройшло досить часу, щоб новий уряд виявив себе в сфері соціального законодавства та зменшив політичні репресії проти робітництва, але ще й до цього часу Незалежна Робітнича Партія не відчула ріжниці режиму. 
Єдиний очевидний наслідок, — це хіба те, що становище хорватських республіканців і Радича, змінилось трохи на краще і, можливо, що в найближчих виборах федералісти матимуть більшу волю.
Отже за найбільший наслідок цієї зміни декорації можна поки-що вважати тільки деяке зменшення терору. 
Проте зміна уряду в Південній Славії має також і більші та важніші наслідки. Цей новий кабінет доведе всім „хомам невірним", Що буржуазні уряди не здатні розвязати національне питання, особливо ж в країнах балканських, Новий уряд уторує шлях до влади для селянського радикалізму та груп Радила, але це ще не є передтеча радянського ладу. 
В цім, властиво, й полягає суть нінішнього періоду південно-слов'янської політики. Це всі — тільки епізоди на шляху трудящих мас до влади та маленькі пригоди боротьби за диктатуру селянських і робітничих мас. 
Белград, 24 серпня, 1924 р. 