По Киівщині
С.-ГОСПОДАРЧА ВИСТАВКА
 (Бердичівська округа). 
З метою виявлення стану сільського господарства, а також, щоб дати змогу кожному селянинові наочну перевірити перевагу агрономичної науки над дідівськими забобонами, поширити низку практичних заходів що до стану сільського господарства взагалі, Бердичівське Окружне земельне Управління в найближчому часі, а саме 14-15-16 вересня в м. Погребищах влаштовує Окружну с.-г. виставку. Виставка влаштовується в садибі місцевої с.-г. школи ім. Т. Г. Шевченка. Виставкомом та техкомісією зараз провадиться підготовча робота. 
На виставці мають бути такі відділи: 1) Землеустрій, 2) Рільництво, 3) Скотарство, 4) Молочарство, 5) с.-г. машини та знаряддя, 6) Бжільництво, 7) Садівництво та городництво, 8) Лісове господарство, 9) Техничні підприємства зв'язані з сільським господарством, 10) Сільське будівництво, 11) Науковий відділ, 12) Кустарно-промисловий відділ, 13) Кооперація та колективізація. 
Крім практичних показних відділів, кожного вечора читатимуться практичні лекції з демонстраціями картин чарівного ліхтаря, освітлюючи ріжнородні питання, кожного з'окрема, відділу господарства. Оповіщення селянства про відкриття виставки покладається на РВК, агрономів РайЗУ та сельради. 
ПЕРЕВИБОРИ ДО РАД.
(м. Баришівка, Киівськ. окр.) 
Наближаються перевибори до рад. Селянство повинно виконати свій громадський обовязок — подбати аби перевибори було проведено як найкраще. Наше господарство за останні роки дуже підупало. Треба використати все для відновлення господарства. 
До Рад треба обрати людей хазяйновитих, таких, котрі вміли б при обмежених коштах досягти певного успіху. Більше за все в цьому зацікавлені комнезами, Це питання треба винести на загальні збори комнезаможників. Тоді буде певність, що справа відновлення господарства стане на певний шлях.