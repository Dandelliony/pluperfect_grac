Як пройшов день урожаю в околицях Райгородської цукроварні.
День 19 серпня ц. р. оголошено в нашому районі днем урожаю. За ініціятивою Райпаркому в Райгороді було влаштовано невелику виставку для селян. Треба зауважити, що в Райгороді ніколи нічого подібного не бачили. 
3 дні парт осередок, комсомол і проф організації цілком віддались підготовчій роботі що до переведення дня врожаю і влаштовання виставки. 
Багато допомагала в справі організації виставки місцева секція „СІАТ" (секція інженерів, агрономів, техників). 
Виставка мала характер пропаганди для селян, для чого її було влаштовано з Райгороді на базарній площі. 
19-го серпня о 12 г. дня біля робітничого клубу зібралися всі члени профспілки цукровиків, з секцію сезонних робітників, і під звуки духового оркестру вирушили в напрямку до базарної площі. 
Відкрив мітінг секретар комосередку. В коротких словах торкнувся брехливих балачок про ніби то кепське становище країн в звязку з неврожаєм. Далі він докладно пояснює присутнім цифровими даними становище нинішнього врожаю та порівнює його з торішнім, а також підкреслює працю комісій для заготовки насіння та перекидання його до неврожайних місцевостей. 
Після нього виступають инші промовці з привітаннями та маленькими докладами на тему свято. 
По закінчені мітінга, всі ідуть розглядати виставлені експонати. Селяни виявили багато уваги і жваво цікавились, як машинами для прочистки насіння так і самими експонатами. Виставка протяглася до пізнього вечора. Увесь час грав оркестр духової музики, а під кінець фотограф сфотографував всіх. 
Задоволені почали селяне росходитись по хатах, висловивши подяку тим, хто влаштував виставку.