Партійне життя
ДО ВСІХ РАИПАРКОМІВ ТА ОКРПАРКОМІВ
28-го вересня відбудуться 60-і роковини заснування І Інтернаціоналу. 
По пропозіції Виконкому Комінтерн — 27 і 28 вересня мусить бути проведена широка агітаційно-пропагандистська кампанія серед членів партії та безпартійних. 
Кампанія має на меті пропаганду революційних традіцій І Інтернаціоналу, пробудження охоти до студіювання марксизму й ленінізму, з'ясування суті інтернаціональності І, ІІ й ІІІ Інтернаціоналів, значіння єдности світового профруху й т. д. 
Київський Губком КП(б)У пропонує в звязку з цим збори осередків з чергового партдня — четверга перенести на суботу, влаштовуючи відкриті збори осередків, на яких і поставити доповіді, присвячені роковинам І Інтернаціоналу.
Доповіді мусять освітити зазначені вище питання. Райпаркоми та Окрпаркоми повинні намітити доповідників на збори осередків. 
Пропонується також в клубах 27 й 28 вересня поставити доповіді, присвячені роковинам І Інтернаціоналу. Ті ж клуби, що роспочинають свою діяльність після першого жовтня, повинні почати її з клубної кампанії присвяченої роковинам І Інтернаціоналу. 
Окрпаркоми 27-го вересня мусять провести кампанію в окружних містах, в районах проводити її протягом тижня 29 вересня — 6 жовтня, забезпечуючи кампанію пропагандистськими силами округи. 
Секретар Губкому Лаврентий, 
Завагітпроп Р. Левік.
ПЕРСПЕКТИВИ ПАРТІИНО-ВИХОВНИЧОІ РОБОТИ В РАДПАРТШКОЛАХ НА 1924 — 1925 ШКІЛЬНИЙ РІК.
Завданням Радпартшкіл є виховувати партійних робітників тієї чи иншої кваліфікації. Умови сучасного радянського й партійного будівництва висунули перед 13-им з'їздом партії взагалі і перед 8-им всесоюзним з'їздом Радпартшкіл з'окрема необхідність перевірити план, по якому велась партійно виховнича робота по наших Радпартшколах дотепер, і доповнити його де-якими новими директивами.
Головною хибою дотеперішнього виховання в Радпартшколах було те, що курсант підготовлявся тільки до одної певної галузі роботи. Очевидно, що це утворювало для партії великі труднощі в росподілі партійних робітників, а то й почасти гальмувало її роботу. 
Базуючись на постановах 13-го з'їзду партії і 3-ого з'їзду Радпартшкіл, ці останні в наступному навчальному році мусять планувати свою роботу так, щоб курсанта після закінчення школи партія могла посилати на всяку роботу, як на партійну, так і на радянську, професійну, кооперативну і др. роботу, щоб він міг орієнтуватися в кожній галузі роботи. 
На яких же прінціпах мусять базуватись Радпартшколи при розробці навчальних планів? Це питання поставив собі і розв'язав 13-ий з'їзд партії, а від умілого виконання цієї постанови з'їзду залежатиме й успіх роботи. Кожна соціяльно-економична дісціпліна мусить бути цілком звязана з ленінізмом, тоб то не може бути ніякої теоретичної тези, яку-б не можна було пристосувати до сучасного практичного життя, бо тільки гармонізуючи теорію з практикою, тільки навчаючи курсанта знаходити в кожному теоретичному питанні практичне значіння і вміти використовувати його практично в роботі революційного будівництва, — тільки таким методом можна виховати марксіста — практика, активного політичного робітника. 
Програм курсу кожної соціяльно - економичної дісціпліни школам доведеться збудувати в першу чергу на грунті цього звязку теорії з практикою. Теорія мусить обіймати все те, з чим зв'язана сучасна політика партії в галузях радянського та партійного будівництва. 
Безперечно, що і сам метод навчання при таких завданнях Радпартшкіл має тепер незвичайно велике значіння. 13-ий з'їзд партії і 3-ій з'їзд Радпартшкіл винесли постанову, щоб усі без винятку партшколи перейшли на лабораторний метод навчання по Дальтонському плану, про який на сторінках нашої преси вже не раз писалось.
Центр ваги виховничої роботи мусить лежати за межами школи, на підприємстві, фабриці, в селі і т. д., тому на постановку практичної роботи курсантів треба звернути особливу увагу. 
Кожний курсант буде прикріплений до комосередку того чи нашого підприємства, фабрики, села іт. д., де він що дня від 2-х до 3-х години мусить буде вести серед мас політ-освітню, професіональну, партійну, кооперативну й иншу роботу. Крім того після кожного триместру влаштовуватимуться кількатижневі екскурсії на село, да курсант має ознайомиться з сучасним життям нашого селянина, з потребами та вимогами радянського та партійного будівництва на селі. 
Особливу увагу прийдеться звернути й на клубну роботу, яка побіч шкільного навчання і практичної роботи курсанта по за школою відограє не менш важливу ролю у вихованні партійного робітника. На підставі постанови 3-ого з'їзду Радпартшкіл доведеться її цілковито реорганізувати. Ця реорганізація буде полягати в тому, що клубна праця не буде зосереджуватись виключно на драм, — і хоргуртках, як це тепер звичайно бувало; а замісць згаданих гуртків треба організувати инші, як гурток по антирелігійній пропаганді, агрономичний, гурток по вивченню методів роботи на селі, по вивченню Н.О.П. — у і т. д. 
Хор, — драм, — і спортгуртки зліквідуються очевидно не на те, щоб курсанти не розвивали і не задовольняли своїх естетичних потреб, (цією роботою кожний курсант зможе занятися по свойому бажанні в робітничому або червоноармійському клубові), а для того, щоб клубна робота в школі дала кращі наслідки, ніж вона дотепер давала, і щоб вона була не менш важливим фактором в політичному вихованні курсанта, ніж саме теоретичне навчання або практична партійна робота. 
Як бачимо, директиви 13-ого з'їзду Партії і 3-ого з'їзду Радпартшкіл про партійно-виховничу роботу в партшколах внесуть багато де-чого нового в цю роботу, а то й зовсім її зреорганізують. Така реорганізація вже була й давніше необхідна, але дотеперішні умови гальмували її, не давали змоги поставати її так, як передбачається тепер її поставити. 
Така постановка роботи вимагатиме очевидно великого напруження сил як з боку курсантів, так і з боку лектури, а почасти й партійних комітетів, в районах яких курсанти будуть вести свою практичну роботу, та за те можна з певністю сказати, що курсант, перебуваючи два роки в партійній школі при зазначеній постановці виховничої роботи, вийде з неї фактично таким партійним робітником, яких нам зараз так потрібно.
ПАРТКОНФЕРЕНЦІЯ В ЛЄНІНСЬКОМУ РАЙОНІ.
20 вересня в ленінському наркомі відбулась поширена райконференція бюро осередків. 
На конференції приймали також участь цехорганізатори, жінорганізатори, представники шефських комісій й т. и. 
Після докладу т. Лаврентія про роботу пленума Губкому, з докладом про роботу райпаркому за 7 місяців виступив т. Суханов. Доклад було стверджено відповідними цифровими даними. 
На перше вересня у районі налічується 1078 членів партії та 691 кандідат. Осередків у районі нараховується 43, з яких виробничих 12, радянських 15, військових - 15. Жінок у партосередках району 10 відсотків. 
Що до росподілу по соціальному стану, то районна організація складається з 55 відс. робітників, 18 відсот. селян. 21 відсот. службовців та б відс інтелігенції. 
Під час ленінського набору до партії в районі вступило 286 чоловіка. 
Головною роботою паркому за минулий звітний період було втягування ленінської призви у практичну громадську роботу, а також робота по висуненню, регулювання зросту організації, вивчення постанов ХІІІ партзїзду. 
Всю роботу було проваджено під керовництвом Бюро гіркому, через пленум, наради та конференції бюро осередків. 
Після докладу т. Суханова відбулись дискусії, в яких промовці зупинялись на всіх питаннях, що їх торкнувся т. Суханов. 
Після дискусій було принято резолюцію, в якій підкреслено, що робота пророблена задовольняюче. Надалі необхідно налагодити кращий звязок з профорганізаціями, налагодити взаємовідносини та виразно накреслити межі роботи комосередків, профорганізацій, а також приступити до вивчення продуктивности праці. 
Що до партосвітньої справи, то тут треба пильніше ставитись до роботи шкіл політписьменности. 
Звернути увагу на зміцнення керовників роботою в ЛКСМ, довести відсоток не робітничого елементу до 10 відс., а також звернути увагу на охоплення роботи по керуванню зростом дитячого руху. 
Що до керування військовими ком'осередками то тут ухвалено вжити заходів до зміцнення того звязку, який зараз є між військовими та виробничими осередками. 
Звернути увагу на роботу серед жінок робітників і серед робітниць, щоб підвищити їх культурний рівень. Особливу увагу звернути на роботу по українізації. 
Наприкінці конференцією було заслухано доклад про роботу районної шефської комісії та інформацію про реорганізацію біржі праці.
ПІДСУМКИ ВІЙСЬКОГО ВИХОВАННЯ КОМСОМОЛУ
-	Комсомолець повинен стати передовим воякою! — таке гасло оголосила партійна організація дивізії в перші дні прибуття комсомольців до армії. 
Але де-кому з комсомольців, (правда — небагатьом), це гасло не вподобалося, а саме тому, що ці товариші йдучи до армії, уявляли справу зовсім инакше їм здавалося, що їх використають для політосвітньої роботи, а не в шерегах і не для варти та чергування. Та вже через кілька день ці товариші зрозуміли свою помилку й визнали ті завдання, за для здійснення яких вони були покликані до армії. 
Гасло було підхоплено одностайно і нині ми маємо значні наслідки. 
Комсомолець допомагає молодшому комскладові в навчанні молодника-новака в де яких частинах.
Комсомольці, призначені за комзвена та за ройових начальників (напр. в арматі 45 — маємо 5 гарматних начальників, в роті звязку 45 — 3 ройових, в кавескадроні — 3 ройових). 
Цікава також статистика покарань комсомольців за ті чи инші вчинки. Коли перші дні перебування комсомольців в дивізії, з загальної кількости комсомольців нашої частини одержувало „наряди” відсотків 5, то зараз цей відсоток зведено до мінімуму, а в де-яких частинах й до нуля. Помічаємо велику зацікавленість комсомольців і військовою літературою. З загальної кількости літератури, яку читають комсомольці, З0 відсот. падає на військову. 
Взагалі можна сказати, що гасло проведено в життя. 
Комсомолець дійсно став передовим воякою. Але ці досягнення треба зміцнити, треба ще більш удосконалитися в учебі. Це найбільш важливо зараз, коли ми ждемо осіннього поповнення сирого селянського молодника, який треба буде вивчити, виховати в революційному бойовому дусі. 
А тому перед комсомольцем стоїть завдання налягти ще більш на учбу, що б бути першим й певним помішником керовникам політичної й військової роботи у своїй частині.