Організації галицько-вкраїнськоії еміграції в Західній Європі
Організації галицько - вкраїнської еміграції з Західній Європі досить різноманітні в залежности від того, з яких кол галицько - українського громадянства емігрувати їхні члени. Не зупиняючись на формальних прикметах цих організацій, ми розглянемо основні ідеологичні угруповання. 
Численною групою, досить освіченою й вишколеною ще в старій австрійській школі, а практикою що до організованого життя, є група старої української інтелігенції. Вона на батьківщині складала урядові чи допоміжні урядові кола. Частіша її залишилася у великих центрах колишньої Австрії та Німеччини (Відень, Берлін, Прага) ще з старих довійськових і дореволюційних часів, як колишні австрійські урядовці вищої чи нижчої марки. Друга частина емігрувала довшим шляхом: Галичина — Велика Україна (звязки з петлюрівщиною, денікінщиною) - еміграція. Третя частина пройшла ще довший шлях: Галичина Велика Україна — знов Галичина з підпіллям чи концентраційним табором — еміграція. Дві останні-це найбільш активні в націоналістичній політиці; це ядро українсько галицької інтелігенції, це уряд Петрушевича й кола що безпосередньо його і підтримували. Цей уряд і його допоміжні кола і характеризуються типовою для колишніх австрійських політиків педантичністю й консерватизмом і при всьому цьому — коротко - та вузькозорістю. Вони в 1919 р., коли поляки натиснули й загрожували Галичині, були не від того, щоб розпочати з радянським урядом переговори про спільний фронт проти поляків, а в себе тим часом провадили внутрішню політику, у великій мірі консервативну й реакційну. 
Але це було тільки в першій половині 1919 року, коли уряд Петрушевича й галицька армія пробували це в Галичині. Коли ж Галлер, виряджений французами, вибив галичан за Збруч, уряд Петрушевича все ж ще погодився бути й надалі зброєю Франції (Антанти) проти більшовизму, разом з петлюрівщиною. А коли галичане зустрілися з денікінщиною, то уряд Петрушевича, не вагаючись довго, погодився на зверховність Денікіна, хоч хіба тільки австрійському політикові не видно було, чим тхне деніківщина для національних інтересів України, взагалі, і Галичини, з'окрема. Але ж ми цілком зрозуміємо цей крок, коли матимемо на увазі, що весь той час уряд Петрушевича був покірливою зброєю в руках Антанти, що вирядила Денікіна. Коли ж червоне селянство й армія випхнули з України всі контр-революційні осередки галицького громадянства, цей уряд Петрушевича зібрався в старому добре знайомому місті Відні. Цей „уряд" і являє собою одну організовану групу галицько-українського суспільства разом з тими колами, шо його підтримують. Емігрувавши вже ця група — „уряд" — і надалі плазувала перед Антантою аж до березня 1923 року, благаючи великих капіталістичних панів кинути їм щось, якусь крихту з своєї кишені. Коли в Галичині лилися річки крові від терору білої і біломалинової шляхти, якій проклали дорогу в Галичину антантівські пани, — Петрушевич і К-о все ще пропонували свої послуги для експлоатації свого народу й території на користь імперіялістичному світові та покірливо чекали відповіди, проводячи боротьбу з поляками на сторінках марудної емігрантської преси. Тільки в березні 1923 року надійшла ця відповідь панів Антанти за Польщею було затверджено Галиччину і Волинь, тільки вже не тимчасово, а на завше (?!). Це вже остаточно заплямувало петрушевичівський уряд, навіть серед його „вірно підданців" на еміграції. На батьківщині ж їхній селянство й робітництво вже з самого початку революції, а особливо з часу приходу поляків, стало на революційний шлях боротьби з польською білою окупацією. Цей кінцевий „успіх дипломатії’’ уряду Петрушевича викликав справжній вибух між суспільством в Галичині, між кращою, активнішою частиною еміграції, — „уряд" уже більше не існував, диктатура Петрушевича також. 
Раніше з Відня — центрального табору — організація галицького емігрантського громадянства проходила по лінії послуги петрушевичівському урядові — в Прагу, в Берлін і в Край. Скрізь були певні бази для опору й боротьби з угрупованнями инших орієнтацій. У Відні була організація старого студенства „Січ", що енергійно „впливала" на молодь і на старших за вказівками Петрушевича так, як цього йому треба було. В Празі, і в чехо-словацьких таборах були вірнопіддані старшини, що у військовий спосіб примушували коритися Петрушевичівській волі всіх військових. Всіх, хто не погоджувався з урядом Петрушевича, напевно, було небагато. Вони могли належати до двох категорій: або до „вишиванців" — запеклих галицько-габсбургських монархистів, або до „крамольників", — прихильних до більшовизму. Вишиванська організація була завше якоюсь „соромливою" й тому дуже невиразною. Та й ріжниці по сути не було між петрушевичівщиною й вишиванщиною. Коли б Вишиваному пощастило досягти своєї мети, Петрушевич був би добрим генералом або прем'єром — непорозумінь не передбачалося. Тему то ці дві організації: і вливались якось в одну „націоналістичну", „за народ". Вишиванці навіть соромились признаватися, що вони є членами окремої організації. Це свідчить, що галицька міщанська інтелігенція все ж була ближче звязаною з поміркованими „демократичними“ планами Петрушевича, аніж з „грандіозно-монархичними “ витівками Василя Вишиваного, й організація останнього була занадто „кваліфікованою", вузькою й нечисленною. Після березня 1923 року Петрушевич мусів був залишити свою диктаторську ролю». Організацію галицького суспільства мала взяти на себе „коаліційна", так би мовити, організація вершків громадянства. Після цього почалося, як відомо, роздріблення міщансько-громадських організацій в Краю. Але більшим, швидкішим темпом пішла еволюція громадянства на еміграції. 
Росподіл пішов по основній лінії: праві, ліві. 
Найбільше інтенсивно та природньо ця диференція проходить у молоді, „хоч би б у колишньої старшинської Перший раз після цієї „революції" проти Петрушевича, що і зробив одним махом якийсь секретар Антанти, галицько-українська молодь відчула себе трохи вільнішою. Принаймні, не було загрози бути заарештованим і потрапити до в'язниці за „крамольні" слова. Почалася робота вільнішої думки. Почалося переоцінювання старих вартостів. Як відомо, живучи в специфічних умовах „диктатури" в Європі галицько-емігрантська молодь була куди більше реакційною, а ніж міщанська молодь країн „середньої" Європи і найрішучіше ця „революція" відбилася на зміні обличчя молоді. Старшу генерацію просто приголомшив цей акт „визнання"... східних меж Польщі; вона втратила під собою грунт — вона не могла навіть потішати сподіванками та словами своїх підданців. Ініціатива їхня в громадському житті, взагалі, значно зменшилася. Хоч група „уряду Петрушевича" фактично не сходить зі сцени емігрантського життя ще й досі, але це вже далеко не те, що було. Галицько - емігрантське громадянство цієї орієнтації є в кінець дезорганізоване. Ця група, на чолі з Петрушевичем, доводить до віртуозности „орієнтацію на всі боки". Балачки цієї групи з Радянським Урядом не дають уже позитивних наслідків з цілком зрозумілих причин. Це група старої міщансько-реакційної інтелігенції, не зважаючи на всі її змагання „зробити свій нарід щасливим", за допомогою своїх наївно-політичних комбінацій. Організація монархистів-вишиванців з орієнтацією на монархичну Німеччину також в цей час занепала через банкруцтво монархії Німеччини і, взагалі, через політичну кволість останньої. 
Але вся та маса галицького люду, що емігрувала в Західню Європу, чи в мундирах старшин, чи в мундирах козаків, заслуговує більшої уваги. 
Вона просто шумує протягом цього останнього року. Більшість — це інтелігенція з-під стріхи. Багато є зовсім молодих студентів: в таборах через натуральні курси до вищої школи. Це затуркане, задурене галицьке селянство й робітництво. Воно має на собі ще відбиток галицько-«русинського» виховання, але рветься з його кайданів. З часом банкруцтва „диктатури" повстають в найголовніших емігрантських скупченнях - Празі і Відні — численні «громади поступової молоді». Це молодь, що хоче остаточно пірвати зі отарами богами. Їй, проте, далеко ще до соціального розуміння подій, навіть галицьких, але вони на шляху до цього. Рівнобіжно до цього, барометр в національно-реакційних студентських організаціях падає, занепадає й завзяття „січовиків" до того, щоб кидатися зі словами „зрада" на всіх, хто инакше думає. Ця „зрада" це є щось складніше, а ніж здавалося і чим можна було так легко все пояснити. Раніш для забитого, задуреного, задушливою націоналістичною атмосферою галицького хлопця цей натяк все збивав. Тепер він трохи сміливіше орієнтуються в соціяльних питаннях і в звязку їхньому зі справою національною. Ці громади поступової молоді виділяють зовсім нових керовників, до яких поволі приєднуються останніми часами і представники рештків петрушевичівських угруповань. З другого боку, ці „поступовці" мають належну підтримку в соціалістичних угрупованнях, що з'явилися дуже давно й тільки тепер в собі переживають остаточну диференціацію. 
Ці соціалістичні угруповання виникли з „соціялістичної громади імени Драгоманова", яку засновано було ще в 1920 році. Такі громади потім росповсюдилися; воли з’явилися і в Празі і в Берліні. В них скупчилося все, що хоч в якійсь мірі тягнуло до соціялізму. Коли у віденській драгоманівці справа стояла певніше, то в празькій було не все гаразд — сюди запустили руку соціялісти шаповалівського гатунку. Були у Микити „хлопці - соціялісти", які скрізь шукали йому бази. Залізли вони й до драгоманівки, та ще й провід в своїх руках тримали майже два роки. Поводились тактовно, щоб не помітно було зразу: дозволяли існування секцій соціалістів — марксистів що додержувалась инших думок. Але потім, коли ця секція досить енергійною роботою почала загрожувати взяти керовництво до своїх рук, — почалася доба потайної ворожнечі й, нарешті, спроб „очистити" соціялістичну драгоманівку від більшовицької зарази. Але ж ці шаповалівські молодці час прогаяли - вони були вже в меншости і вичистили їх. Довелося їм закласти „суто-соціялістичну“ громаду під протекторатом шаповалівського громадського комітету — „Вільну соціялістичну громаду". Це вона, між иншими, виряджає своїх завзятих членів у переулки, „дискусії" з якимсь „зрадником". Ця „вільна" компанія дійсно вільна від усього, починаючи від розуміння соціялістичних ідей, аж до більшого поповнення числа своїх членів до десяти. Вона існує, як ударна група шаповалівського громадського комітету серед студенства. Складена вона переважно з „наддніпрянців", тому детальніший її розгляд виходить по за межі цієї статті. Маркерська група у Відні, а також — у Празі складає драгоманівські громади. В Берліні — теж, хоча, взагалі, про Берлін в останній рік балакати не доводиться: він, як українсько-емігрантський центр завмер. 
Отже, ці емігрантські організації перебувають тепер у такому стані: 1) вишиванці — квола й нечисленна; 2) недобитки петрушевичівщини, що об'єднує все ж таки більшу частину старшого громадянства, яке перебуває тепер розбитим на роздоріжжі; 3) „січовики — організація ніби-то «спортова» — це організація націоналістичної молоді; вона не має окремого політичного обличчя і є що до цього продовженням перших двох; 4) поступовці; 5) драгоманівці — це студійне об'єднання соціалістів широкої амплітуди, так би мовити, і 7) марксисти. Згадана „Вільна сіціялістична громада", як зазначено вище, є штучним органом розвідки та чину «шаповалівського соціялізму»: головну ролю тут відограють, правда, також де-які галицькі „газди", але основна й найбільша група складається з емігрантів зі Східньої України, а то му про неї докладніше поговоримо иншим разом. 
Ми вже зазначили, що кожному з цих угруповань відповідає основна соціяльна природа даного угруповання. Було сказано про соціяльний бік перших двох, скоріше трьох, груп — ця стара інтелігенція, попівська, адвокатська, дрібно й середньо - міщанська. Поступовці і далі вліво — інтелігенція більше з-під стріхи, з села й робітничих кварталів міста. Це помітно в думанні, в тактиці і навіть у зовнішньому вигляді в усіх місцях скупчення еміграції. Після розпаду всіляких націоналістичних формалістичних ланцюгів думання ця диференціяція по ріжниці соціяльних поглядів проходить ще глибше. Не всі ці групи українсько галицької еміграції мають функції організаційно адміністративні. Багато є причин до цього. Головна з них — це специфічні умови перебування еміграції, себ-то взаємовідношення — з органами влади, адміністрацією, громадянством, громадськими органам і т. д. тих країн, де еміграція перебуває. 
В кожному разі, де б еміграція не перебувала, вона тепер здружилася в організаційно адміністративному розумінні. Проблеми власного існування вирішується більш-менш організовано. В цьому частина двох перших з зазначених груп старшої галицько української еміграції приєднується до відомого „Українського Громадського Комітету" (в Празі); користуються «благами» за ціну погодження з „шаповалівського політикою". Одначе їх (особливо відтоді, коли з Комітету вийшли соціал-демократи) порівнюючи небагато. Більшість «екзистує» по линії «Вільного Українського Університету» та инших шкіл у Празі, які теж утримують їх по спеціяльному бюджету. Студентська скарбниця одержує державну чеську допомогу (500 карбованців па місяць). Раніш, коли цю допомогу видавали для розподілу самим студентським органам, — це було одним з наймогутніших цементів, що з'єднував всю без винятку студентську емігрантську масу в одну формальну організацію з безліччю секцій та відділів з господарчими й культурними функціями. Потім, коли в 1922 році довірчий цієї „української академичної громади", добрий молодець денікіно — петлюрівець Золотапенко украв 70 тисяч корон чеських доларів) скарбових грошей, було утворено особливий „чесько-український комітет допомоги українським і білоруським студентам у Празі" (рівнобіжно існує такий же чесько-руський комітет). Цей комітет почав росподіляти допомогу безпосередньо, на цей момент припадає також занепад „диктатури" петрушевичівського уряду. В звязку з иншими, ці головні причини прискорювали очевидячки темп диференціації цієї величезної ріжноманітної що до політичних поглядів «громади» на окремі менші одноманітніші організації з окремими організаційно-статутовими функціями. По-перше, відокремилася група «Спілка студентів емігрантів з України», — це суто петлюрівська організація наддніпрянських патріотів". У них, бачте, „союзні" відносини з поляками, і це відокремило цих паничів від галицьких поповичів одного з ними гатунку. Ця „неприязнь" в такій мірі загострилася, що навіть із наукового боку було констатовано, що є по суті дві українські нації: «наддніпрянська» й «наддністрянська». Дискусії ці було перенесено, особливо намаганнями „патріотів з над Дніпра", аж до кабінету чеського міністра заксправ. Як суто петлюрівська, ця організація „студентів-емігрантів з України" неприязно ставиться також і до „українсько-громадського комітету" й до всього „єдиного революційного" шаповало — винниченківського фронту, бо ж відомо, що вони там поширені.
Драгоманівці з поступовцями з статуто-організаційного боку утворили одну громаду з відповідними секціями. Це — поле для діяльности соціялістичного й марксистського студенства. Воно, чим далі, все збільшується за рахунок основного ядра колишньої загальної „Укр. академичної громади", що автоматично утворила все ж таки значну більшість галицької молоді, переважно, елемент консервативний і „нейтральний", якого між галичанами на еміграції є, розуміється, чимало. Головну й провідну рояю відограють в цій зменшеній „академичній громаді" вище зазначені „січовики" (петрушевичівці в минулому, й, може, у великій мірі і в сучасному). І Одночасно з цією диференціацією оформлюється найцікавіша група студентської молоді в Чехо Словаччині — і „Спілка студентів — громадян УСРР в ЧСР з головним осередком в Празі і філіями у менших центрах. Це мусить бути темою окремих оглядів, але тепер коротенько про неї, треба зазначити. Виникла вона завдяки роботі радянського й маркерського елементу по суті це в 1920-21 роках, але тільки в 1923 році мала змогу оформити своє існування юридично. З того часу вона росте швидким темпом за рахунок всіх инших без винятку угруповань. Найбільше ж вливається останніми часами галицька молодь. Темп зросту такий швидкий, що в деякій мірі задав вже відповідний апарат для фільтрування, чи скорше дає йому максимум праці. Дійсні реальні наслідки переведення принципу політики Компартії і Радянської Влади на Вкраїні остаточно переконують цю молодь у тому, що місце їй, відірваній чужими для них соціяльно комбінаціями капіталістичних панів, — місце їм в горячковій роботі й будові нової соціялістичної батьківщини — Радянської України. Докладніше про цей момент, його природу, минуле й перспективи що до них, як майбутніх працьовників, — подамо иншим разом. 
