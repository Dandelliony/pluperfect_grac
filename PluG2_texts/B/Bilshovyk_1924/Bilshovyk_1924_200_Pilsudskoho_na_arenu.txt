Пілсудського на арену.
Нема в нас робітника, селянина, а особливо червоноармійця, який знаючи щось про Польщу, не знав би цього характерного обличчя в шапці „конфедератці" та з котячими вусами. 
Схожий чи не схожий він у дійсності на цю нашу уяву — байдуже. Аджеж тисячами революційних плакатів і карикатур у наших газетах власне таким увіковічено цей образ - символ войовничости та зажерливости сучасної Польщі.
Пілсудський — герой комедійного наступу на Київ у 1920 р. і скаженої втечі до самої Варшави під вістрями списів незабутньої конаркії тов. Буденного. В наслідок цього Пілсудського, наче маріонетку, було стягнено за мотузок з політичної арени. Після того, як зникла ця постать, яка була найяскравішим висловом польського імперіалізму, на політичній арені Польщі з'явилися инші Постаті. Сучасні польські діячі та урядова преса беруть на себе сміливість голосно заявляти, що ніхто так не прагне миру, як Польща, яку вони репрезентують. А коли в цій «ідеальній країні миру» трапляється щось неприємне, несподіване, як наприклад, недавній напад на м. Стовбці, відповідь дуже проста; показати пальцем на червоного сусіду зі Сходу, Це він, мовляв, намагається зруйнувати спокій прикордонного селянства, яке так щасливо живе під опікою пана поміщика та під захистом ксьондзівських молитов. 
Про те й не подумають, що нема рації червоному сусідові чіпляти якісь стовбці. і без його втручання хитаються вже в Польщі не тільки стовбці, а й більші стовби. Хитаються всі підпори сучасного державного устрою. 
«Газета Варшавська» з обуренням і з „сльозою" образи в голосі розповідає про ОДВФ, Доброхем і инші організації самооборони пролетаріяту та селянства СРСР від імперіялістичних хижаків. Але на тій самій сторінці, де лилися ці крокодилячі сльози над ображеною невинністю Польщі, куточком виділяється гасло: 
-	Повітряний напад знищить непідготовлену до оборони державу! 
Як що взяти всі статті польської преси па військові темп, то стане зрозумілим, що таке знищення непідготовленої до оборони держави є найсолодша мрія польської держави. 
Для повної картини „мирних" настроїв Польщі треба додати тільки де-кілька ниток з того скаженого вереску, який счинився на сторінках польської преси в дні роковин імперіялістичної війни. Найлівіше з польських легальних видань, соціял-зрадницька газета «Роботнік» своєю передовицею від 6 серпня одразу ставить усі точки над «і». 
«Спогад про початок великої війни — пише вона,- був би для поляка чимсь тяжким і вбивчим, коли-б поруч з датою — 1-е серпня — не стояла в пам'яти дата 6 серпня — день виступу легіонів». 
Словом, не такий страшний чорт імперіялістичної війни, як його малюють. Як його малюємо ми. 
Не страшний він тому, що „на тлі тодішнього занедбання національного ідеалу — виділяється вся величність, вся мужність, усе велике значіння чину Пілсудського". 
Отже, „перед усім, вшануємо пам'ять тих, хто поклали своє молоде життя, свій ентузіазм та віру на вівтар незалежної, народньої, демократичної: Польщі. Ім'я же їм легіон"... 
Ім'я же їм легіон. А ім'я того, хто на чолі легіону стояв, Юзеф Пілсудський. 
І, зрозуміла річ, річки чорнил та друкарської, фарби полилися й ще ллються, вихваляючи легіони, їх „коменданта", польський меч, польського орла та всю бутафорію, що так широко використовувалась у комедії, назва якій «воскресіння незалежної Польщі». 
Зараз збіраються по всіх містах, особливо в Галичині та на кресах, з'їзди та мітинги легіонерів. По всій Польщі роз'їжає сам Пілсудський, зриваючи в кожному місті цілі бурі казенного ентузіазму. Преса тільки й знає, що описує його подорож, урочисті зустрічі, його промови. Сучасна панська Польща одноголосно гукнула до старого забутого борця: «ПІлсудського на арену»! 
Цим ім'ям вона живе. Вона згадує тепер („Кур'єр .Поранин" від 9 серпня), що „навіть Христос — великий будівничий церкви’ ’ загальної любови, кинув гасло: 
-	Не мир вам приніс я, але меч і ми були-б глухі, коли-б не почули відгуків цього скаженого крику. 
Ми мусимо знати ціну такому І святкуванню роковин імперіялістичної війни. І, коли польська преса і зважується доводити, що ми хочемо війни, а Польща хоче тільки миру, ми повинні вміти читати цей шифр.
А читається він: „не мир, але меч"! 
Ми повинні дбати про те, щоб у нашій Червоній армії, з наших ОДВФ, Доброхомі та инших організаціях, існування яких так обурює нашого «мирного» сусіду, знайти собі надійний захист від іржавого меча Юзефа Пілсудського та його легіонів.