Хроніка
В ГУБВИКОНКОМІ.
До реорганізації біржи праці. В звязку з реорганізацією Біржі праці де-які держустанови і приватні особи переводять прийом робітників і службовців по за Біржею праці. Київський Губвиконком в звязку з цим постановив довести до загального відому, що всі існуючі закони що до найму робітників через Біржу праці залишаються в силі і що громадяне винні в невиконанні їх будуть притягнуті до відповідальности. Що до реорганізації Біржі праці, то зараз переводиться підготовча до реорганізації праця. 
ДО ОБСЛІДУВАННЯ ГРОМАДСЬКИХ БУДИНКІВ.
Комісією під головуванням: губернського архитектора Алешина закінчено обслідування театрів і кіно. Комісією знайдено багато дефектів і тепер вживаються заходи до усунення всіх тих дефектові, що загрожують небезпекою для населення. 
Що до цирку, то постановлено збудовати в ньому ще одні сходи для виходу. Це збільшить пропускну можливість цирку до 1125 Чоловік. Одночасово порушено питання перед Президією Губвиконкому про додаткове збудовання сходів яке повинно довести пропускну можливість цирку до 2.300 чол. тоб-то до кількости місць у цирку.
В ГУБЗЕМУПРАВЛІННІ.
Зріст с.-г. колективів. За серпень на Київщині організовано 50 нових с.-г. колективів. З них на Уманщині організовано 19, с.г. колективів, на Шевченківщині - 13, на Черкащині — 6, Малинщині — 6, Київщині — 6.
Черкаська Окружна с-г. виставка. 20-го вересня в м. Смілі відкривається окружна с.-г. виставка Черкаської округи. Виставка буде продовжуватись три дні.
Вивчення соціяльно - економичних умов Київщини. Підвідділом організації с-г. згідно з вказівками НКЗ приступлено до вивчення соціально - економичних умов Київщини. З цією метою П/в організації сільського господарства приступлено до вивчення доцільности форм землекористування, земельної ренти то що. Для успішности роботи ГЗУ збільшено на 1924 25 р. витрати П/в організації сільського господарства.
Сітка агрономів - кореспондентів. Для того, щоб налагодити звязок з місцями, ГЗУ втворює на періферії сітку агрономів - кореспондентів, які повинні подавати заздалегідь відомости до ГЗУ (П/в організації сільського господарства) про стан сільського господарства та посіви. Через сітку агрономів - кореспондентів ГЗУ тісно налагодить звязок з агроперсоналом на місцях.