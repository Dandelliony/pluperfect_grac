День молодої гвардії.
Демонструємо свою міць.
Ще задовго до призначеного часу робітнича молодь і комсомольці зібрались біля своїх районів. 
Бадьорі комсомольські пісні закликали кождого молодого робітника допризивника, учня взяти участь в загальному поході молоді. 
На залиті ранішним сонцем вулиці Київа з усіх робітничих районів війшли лави молоді. Стрункими лавами по вул. Революції йде робітнича молодь Ленінська і гасло її: 
Хай живе КІМ! 
Хай живе міжнародня солідарність молоді! 
А ось по вулиці Леніна йдуть молоді залізничники, молоді молотобойці „Ленінської Кузні", пролетарське студенство. 
Це йде молодь Січневого Повстання. 
Коло будинку Губвиконкому молодь вітають т. Затонський, Єгоров, Свистун та члени Губкому КП(б)У та ЛКСМУ. 
Бадьоре комсомольське ура летить у відповідь на кожде привітання т. Затонського та Єгорова.
Хай живе озброєний Комсомол!- кидає гасло т. Затонський молодим червоноармійцям — комсомольцям. 
У відповідь короткий, міцний виклик. 
Готові до Світового Жовтня! Грузові автомобілі, прикрашені численними плакатами переповнені молоддю. 
На автомобілях алегоричні фігури єднання робітничої молоді з молоддю села. 
І як ствердження цього єднання між робітничими блюзами видно сірі святки та червоні хусточки селянської молоді. Дві години проходять лави молоді повз Губвиконком. 
Під звуки оркестру йдуть все нові і нові лави молодих бойців, молодої зграї старшим робітникам. В цих числених колонах робітничої молоді відчувалась міць, відчувалась упевність в своїх силах, готовність ще хвилини віддати їх на боротьбу. За всесвітній комсомол! За комунізм!