Великобританія "за роботою"
Звичайно, вважається, що великі імперіалістичні держави світу є найбільшими гнобителями малих націй. Це безперечна правду. Але правда також і те, що ці великі імперіалістичні держави є опорою й прихильниками „визвольних" національних рухів малих націй. 
...Тільки, звичайно, не в себе вдома, а в сусідніх державах! 
Колишня російська імперія, наприклад, заводила складні інтриги, накручувала дипломатичну машину та провадила війни „в оборону" братів - балканських слав'ян від турецьких насильств. І в той же час пригнічувала „слав'ян" у себе вдома не згірш від турецьких яничарів. Викриваючи лицемір'я цієї подвійної політики російських імперіалістів, Михайло Драгоманів влучно порівнював вчинки „турків зовнішніх", та „турків внутрішніх". 
Великобританська імперія - найбільша в світі імперіалістична держав — теж навчилася цієї подвійної політики. 
Вона добре зазнала на своїй шкурі, як може дошкулити визвольний національний рух. Війна за визволення Північно-Американських Сполучених Штатів, героїчна бурська війна за незалежність, велика індійська війна вісімдесятих років, ірландські повстання й безліч дрібніших колоніальних конфліктів далися таки Англії в знаки! 
Не проходить тижня, щоб десь на величезній території Великобританської імперії не доводилось збройною силою придушувати заворушень пригнічених націй. 
Така велика „практика" в себе вдома, звичайно, дає Англії право виступати „оборонцем" прав малих націй по сусідніх державах. І не проходить також тижня, щоб англійські політики не заварили десь націоналістичної каші. 
Ось Гишпанія провадить у Мароко війну з тубільськими повстанцями. Гишпанське військо терпить поразку за поразкою й, нарешті, за останніми звістками, його зовсім розбито в щент. І знову з останніх звісток видко, що зброю повстанцям постачає Англія. 
На початку повстання гишпанці покладали велику надію на допомогу їм з боку невеличкого народу „ріфів“, що живе біля тих країв. Але несподівано виявилось, що ріфи, після згоди з Англією, проголосили самостійність"... 
Англія завжди підтримає таку „самостійність". Важно одірвати шмат у сусіди, а потім вже можна буде його прибрати собі! 
І загарбуючи до своїх лабетів непокірні колонії в Судані, Єгипті, Іраку і т. д., Англія через своїх таємних агентів одночасно провадить невпинну провокаційну політику на Близькому й Далекому Сході...
Саме в день підписання з СРСР договору, англійські агенти розпочали велике повстання в дружньому Афганістані. Минув короткий час і ми маємо силу нових фактів. Поміж Туреччиною та Персією живе войовничий нарід: курди. Цих курдів давно вже використовував англійський імперіялізм. Нині знову англійськими провокаторами викликано повстання курдів проти Туреччини, а почасти й проти Персії. 
Одночасно наспіла звістка про виступ проти Туреччини невеличкого племени айсорів, що віддався служить сліпим знаряддям в руках англійців. 
У липні перською владою було захоплено великий вантаж зброї, винтовок то що. Ця зброя пливла з англійської території в Месопотамії й призначалась у Хорисанську провінцію. Не важко було догадатись, що англійці щось витівають. 
І дійсно тепер саме в цій провінції повстали „йомудські" царьки й об'єднавшись між собою, проголосили „незалежну Йомудію". Ми знаємо, яка ціна „незалежности“, що її здобуто англійською зброєю! 
Знаємо також, що усі ці вчинки Англії є окремими кільцями величезного ланцюга східньої імперіялістичної політики, скеровано в останньому підсумкові проти СРСР. 
Радянська влада несе на Схід, як і на Захід, гасла визволення й боротьби з імперіялізмом! Імперіалісти намагаються підмінити справжню волю фальшованою „самостійністю"! 
І, нарешті, — остання звістка. 
Повстання деяких провінцій у Південному Китаї одверто підтримують англійці, не зупиняючись перед збройним втручанням у горожанську війну. 
„Англійський консул у Кантоні надіслав каптонському урядові ультиматуми — загрожуючи, що коли китайська влада спробує силою приборкати повстання, англійські морські сили негайно почнуть операції проти китайської влади". 
Звичайно, й тут, як і скрізь за англійськими директивами виступають найбільш консервативні елементи. Керовник китайського повстання Хан-Кон — це капіталіст, власник багатьох суден і голова китайських фашистів. 
І, звичайно, й тут, як скрізь, англійська провокація скерована врешті проти СРСР та дружнього нам Китаю, що прокинувся вже до боротьби з імперіялізмом Англії, Америки, Франції та Японії. 
Так розуміє Англія „принціп взаємного утримання від ворожих виступів" на Близькому й Далекому Сході. 
Принціп, що його так обстоюють англійці у стосунках з СРСР.