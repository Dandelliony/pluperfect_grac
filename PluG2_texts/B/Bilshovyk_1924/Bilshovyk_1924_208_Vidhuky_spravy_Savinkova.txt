Відгуки справи Савінкова
ПРОВОКАЦІЯ ТА БРЕХНЯ ПОГРОМЩИКА БАЛАХОВИЧА.
ВАРШАВА, 9-ІХ. (Від власного кореспондента Ратау). Польська преса, що спочатку була спанталичена викриттями Савінкова, почала потроху „очунювати", намагаючись заховати, або як-небудь спростувати факти шпигунської роботи польського генштабу на території СРСР, які викрив Савінков. Де-які газети добрехались до того, що кажуть, ніби-то Савінков взагалі був радянським агентом. Газета Пільсудського „Кур'єр Пораяний" надрукувала інтерв'ю з відомим погромщиком Балаховичем, який добалакався до такої нісенітниці, що неначеб то радянський уряд вдавався до нього з пропозицією організувати банди проти СРСР, себ-то проти себе ж. Ці банди, як пояснює Балахович, повинні були внести дезорганізацію в Польщі. Далі Балахович каже, що Савінков намагався організувати партизанські загони, бо гадав пошкодити цим Польщі. Балахович прозиває брехнею повідомлення Савінкова про допомогу польського генштабу.