Студентське життя
УТВОРИМО Т-ВО ДОПОМОГИ СТУДЕНСТВУ.
Робітнича класа і селянство зрозуміли велике значіння Вищої школи, поставили своєю метою завоювати Вищу школу і посилають в ню своїх лучших представників. 
З кожним роком Вища школа все більше пролетарізується, кожний новий прийом в ВУЗ‘и вливає все більшу кількість робітниче-селянської молоді. 
Останній прийом і майбутня (вже скоро почнеться) „розгрузка“ Вищих шкіл безумовно, значно змінять склад студенства в бік його пролетарізації. 
В звязку з цим перед нами на наступний навчальний рік, ще в більшій мірі, ніж до цього часу, встає питання про матеріальне становище нашого пролетарського студенства. 
Скрутне становище студента — робітника або незаможника не раз освітлювалось на сторінках нашої преси. Робітнича класа й селянство, в лиці своєї Радянської влади, намагаються утворити відповідні умови життя для пролетарського студента, що його виділено з робітничої класи, до якої він й повернеться після скінчення навчання. Але наша держава поки ще не має можливости забезпечити все пролетарське студенство. 
Держ й госпстипендіями задоволена тілько частина студенства, що потрібує допомоги. Досить значна частина пролет. студ-ва залишається в дуже тяжкому матеріальному стані. 
На допомогу цьому студ-ву мусить прийти вся Радянська громадськість. Допомогти прол, студ-ву — обов'язок кожного робітника, селянина, кожного свідомого громадянина. 
В Москві, по ініціативі тов. Лозовського, засновано „Т-во допомоги пролет. студенству". В члени цього т-ва приймаються організації, установи, колективи та приватні особи. 
Профінтерн вже вступив в члени цього „Т-ва“ і вніс 1000 карб, вступних та обовязався вносити що-місячно по 500 карб. 
У нас, в Київі, де є густа сітка Вищих шкіл й кількість студенства біля 20000 чол. необхідно приступити до заснування відділу „Всесоюзного т-ва допомоги пролет. студ-ву“. Ініціативу в ділі утворення такого т-ва чекаємо з боку професійних органів й в першу чергу, з боку Губпрофради. 
Пролет. студ-во чекає допомоги — позички, яку воно з відсотками поверне нашій держав, після скінчення Вищої школи. 
За роботу! Утворимо в Київі „Т-во допомоги прол. студ.“ і всебічно допоможемо нашим майбутнім рідним Червоним спецам.