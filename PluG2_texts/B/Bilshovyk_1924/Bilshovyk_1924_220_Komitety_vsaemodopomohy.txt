Комітети взаємодопомоги в умовах сільського життя на Київщині.
Найбільшу увагу органи Соціального забезпечення й Селянські Секції Взаємодопомоги мусять звернути на село, де є до 75 відс. кволих господарств, що часто не мають коней і реманенту. Звязок державного забезпечення з громадською базою, що накреслив ще в 1921 роді декрет «Про сільську взаємодопомогу» цілком виправдав себе. Надаючи громадського характеру справі взаємодопомоги на селі, ми не мусимо створювати умов, щоб сільсекції відірвались від Соціального Забезпечення: держава мусить регулювати й керувати роботою громадської взаємодопомоги. На 1-ше вересня ц. р. на Київщині ми маємо 111 районних комітетів, 1699 сільських комітетів, 7 окружних і 1 Губернську Секцію взаємодопомоги. Президії КВЦ на 85 відс складаються з КНС, 8 відс, — з партробітників і 7 відс. з громадян инших шарів села. 
За комітетами взаємодопомоги закріплено актами 7.976 десятин землі й передається 8 822 десятини землі з колишніх рай і сільзасівфондів. 
Весняна засівкампанія здебільшого загальмувала передачу землі, крім того Окрвиконкоми, зважаючи на те, що землю в свій час було засіяно й прибуток зараховано до місцевого бюджету, висловились за передачу райзасівфондів тільки в жовтні місяці. 
З загальної площі засіву комітетської землі під яриною — 4.515 з чвертю десятин і під озиминою 2.700 ¾ десятини. Найбільше засіяно житом, пшеницею, ячменем, гречкою й просом. 
Слід відзначити роботу Козятинського райкомітету, де з початку засівкампанії в трьох зерночистних пунктах провіяно 8.800 пудів комітетського зерна. 
Комітетські землі оброблялося виключно громадським способом, згідно з попередніми постановами загальних зборів села. 
Комітети взаємодопомоги зробили трудову допомогу 2.197 господарствам. Видано насіння з тим, щоб його потім було повернено, 51.211 пудів і без повороту — 4.957 пудів. 
Комітети заорендували 28 підприємств середнього значіння й 43 — дрібного. На 1-ше серпня в натурфонді комітетів було 84.776 пудів зерна. 25 594 пуди його це - операційний фонд і 56 182 пуди — запасний. 
Фонди витрачали КВД згідно з постановами Президії. Розмір допомоги залежить від матеріального стану тих, кого комітети опікують та від розміру фондів. 
Велику увагу КВД в своїй роботі звертали на трудову допомогу, як основу колективістичного методу в сільському господарстві. 
На облікові в комітетів родин червоноармійців 22 109. Інвалідів - 18.221, найбіднішого населення — 57.566 (у тому числі вдів, сиріт і инше), усього — 97 896. 
Комітети утримують 9 інвалідних домів і 3 сільсько-господарчі колонії, де живе на утриманні комітетів 62 інваліди. 
На 1-ше січня 1924 року в Комітетів Взаємодопомоги було 223.789 пудів готівки. 
З 1-го січня по 1-ше серпня до Комітетів Взаємодопомоги надійшло: зерна . . . 28.497 пудів.
Комітети беруть жваву участь у розвиванні справ загально - державного значіння. Комітети росповсюдили між населенням 2.500 облігацій золотої позики.
Розпочато роботу що до реалізації фондів, зібраних на повітрофлоту. 
Реалізовано на 1-ша серпня на 1.830 карб. 20 коп. 
Переводиться роботу що до вступу комітетів членами до МОДР‘у. 
Комітети стежать, щоб робилося даремно медичну й юридичну допомогу найбіднішому населенню, Щоб поліпшити роботу сільських КВД, Київський Губсозабез і ГубСекція Взаємодопомоги, виконуючи завдання 8-ої Всеукраїнської партконференції й ХІІІ-го партз'їзду, з серпня ц-р. починають перевибори всього апарату Сільської Взаємодопомоги на Київщині, починаючи від Губсекції, Окрсекцій, РайКВД й аж до Сільських КВД. 
Грунтуючись на постанові 7 Всеукраїнської партійної конференції, що визнала за важливу й потрібну умову „господарчої рівноваги села” відновлення господарств тих груп сільської людности, на яких опирається радянська влада в свойому сільському будівництві (себ то бідняків і середняків), Київська Губсекція Сільської Взаємодопомоги під час переведення своєї праці повинна керуватися „господарчою рівновагою села" як головним принціпом. 
Сільські комітети Взаємодопомоги провадять свою працю на селі засобами, що мають в собі фактори „порівняльної політики” і перерозподілу продуктів на селі з тією тільки ріжницею, що робиться це за загальною волею і громадськими органами комітетів взаємодопомоги. Такими засобами є: громадська обробка землі родинам червоноармійців, інвалідам, і малосильним господарствам комітетами взаємодопомоги; колективна обробка земель комітетів, у порядку трудової взаємодопомоги сильними економичними господарствами, самооподаткування селянства за приговорами сільських сходів. 
Недорід на Київщині дуже яскраво поставив на розвязання КВД три чергових завдання: 1) засів на 100 відс. землі, що закріплена за комітатами Взаємодопомоги, 
2) засів земель малосильних господарств інвалідів, родин червоноармійців і незаможників 3) окрему допомогу сільській бідноті. 
Можна бути певними, що з першим завданням комітети взаємодопомоги ціпком справляться, бо вони мають досить насіння, щоб засіяти закріплену за комітетами землю. До них доброзичливо ставиться і людність, що за останній час зрозуміла значіння комітетів взаємодопомоги, одержуючи від них підтримку насінням, громадською обробкою земель незаможників і окрему допомогу бідноті і т. и. 
Людність охоче обробляє громадою землі комітетів. 
Малосильні хозяйства незаможників теж будуть оброблені за допомогою громадської праці і тільки розвязання третього завдання, що стоїть перед комітетом взаємодопомоги — окрема допомога сільській бідноті роблять тяжким становище комітетів і не дають певности, що справу цю буде розвязано цілком, а між тим, нужда на селі, через недорід на Київщині збільшується. 
Щоб розвязати це завдання, Губсекція сільської Взаємодопомоги Київщини вживає негайних заходів і в грунт їх покладено широке використання місцевих можливостів. 
Комітети взаємодопомоги Київщини уявляють могутню організацію, що налічує 1810 низових осередків. Недорід на Київщині налагодив ще більший звязок комітетів з людностю. 
Маючи своїм завданням відновлення сільського господарства, охороняючи його од важкого можливого лиха і остаточної загибелі, допомогаючи тим, що знесилились, у боротьбі, і не можуть самі вибитись зі свого тяжкого господарчого становища, — комітети взаємодопомоги, виконуючи вищезазначені завдання, набувають все більшого авторитету у селянства і охоплюють що раз ширше інтереси сільського населення.