КИІВСЬКІ ЛЕХКОАТЛЕТИ ВИІХАЛИ ДО МОСКВИ НА ДРУГІ ВСЕСОЮЗНІ ЗМАГАННЯ З ФІЗКУЛЬТУРИ.
СПОРТ.
У четвер 28 серпня вечірнім поїздом виїхали до Москви на Всесоюзні змагання найкращі лехкоатлети Київщини. У цих змаганнях за постановою Вищої Ради Фізкультури можуть брати участь тільки майстри спорту, тоб-то такі особи, що мають власні місця в змаганнях не нижче, як губернського маштабу. 
Серед нашої команди атлети, що мають Всесоюзні, Всеукраїнські й губернські досягнення. На чолі команди, як представник Губради фізкультури, поїхав т. Піскун (член Київськ. Губради фізкульт.). 
Склад лехкоатлетів такий: Підкович, Біранек, Денисенко, Лукашевич, Підгаєцький, Касперський, Колпіков і Штеккель. 
Ці товариші виступатимуть у змаганнях з ріжних лехкоатлетичних спеціяльностей, а саме: в штовханні, киданні, бігові на короткі й довгі дистанції, стрибанні й естафеті. Зважаючи на те що на Всесоюзній Олімпіяді виступатимуть тільки Республіки, усі можливі перемоги Київа увійдуть до загальної суми очок колективної перемоги України. 
Між иншим, поїздку організувала Київська Губрада фізкультури завдяки тому, що Губвиконком дав потрібні матеріяльні засоби. 
ДО МАТЧУ ЛЕНІНГРАД-КИІВ.
Команда футболістів Ленінградського досвідно-зразкового відділу «Спартака» Василеострівського району гратиме в Київі 13 й 14 вересня на Червоному Стадіоні. Вона спізнилась на З0 серпня тому, що брала участь у розиграші осінніх футбольних першенств у Ленінграді. Спочатку Ленінград виступатиме проти „Задвору", а другий матч гратиме з збірною Київа. Початок о 5 год. вечора.
СПОРТИВНА ХРОНІКА.
На змаганнях по легкій атлетиці на першинство Москви Б. Громов визначив нове вище досягнення для СРСР в бігу на 200 й 400 метрів. Його час — 23,4 сек. і 52,6 сек. Команда КІМ в естафетному бігу 4*400 визначила нове всесоюзне досягнення в 3 хв. 38 сек. Склад команди - переможниці: Калістов, Смірнов, Фоліміант і Громов. 
Першинство Москви по греблі взяли гребці Доргомилівського району. Особливо гарно розиграно було змагання вісімок, де друге місце взяли, гребці М. С. Ф. К., припливши до старту на 6 сек. пізніше, ніж Доргомилівці. 
Нове всесоюзне досягнення у плаванні під час разиграшу цих досягнень на першинство Москви визначив молодий пловець Мареєв, пропливши 200 м. «а-ля-барс» за З0 хв. 20,9 с.