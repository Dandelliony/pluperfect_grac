Наші шефи.
ШЕФ У ПІДШЕФНИКІВ.
В Медведівський район прибули транспортники Київського водяного вузла і роз'їхались по селах району. Між иншим завітав один з шефів і до нас в с. Сатвієвку. Зібрала загальні збори і шеф зробив доклад про сільсько господарський банк та про товариство допомоги жертвам інтервенції. В своєму докладі про с.-г. банк представник шефа т. Бернатович відкреслив все значіння с.-г. банку в справі підвищення сільського господарства. На незрозумілі питання, що виникали у селян, докладчиком дано вичерпуючі відповіді. 
В резолюції селянство відмітило всю користь від с.-г. банку і винесло побажання, аби кредит, якомога скоріше пробився на село і допоміг селянству особливо незаможньому відновити своє підупале господарство. 
В докладі про т-во допомоги жертвам інтервенції докладчик з'ясував населенню причини війни, про її наслідки, про старі борги, що їх зробив царський уряд і що тепер їх нам навязує закордонна буржуазія. 
Селянство в своїй резолюції обіцяло дати свої контр-рахунки за ті збитки, що їх натворили біло-бандити, бажаючи повалити радвладу. 
Далі представник шефа нагадав за електродвигуна, що обіцяв нам винайти шеф для електрофікації села. 
Селянство осталось задоволене приїздом шефа, дякувало за щире здійснення „смички” і прохало вишукати електромотора, якомога скоріше.