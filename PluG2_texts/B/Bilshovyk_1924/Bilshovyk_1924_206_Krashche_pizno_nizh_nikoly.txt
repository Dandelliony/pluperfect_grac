"Краще пізно, ніж ніколи".
Ці старі слова часто бувають і недоречними, і незавше придатними, а часом про них слід і згадати. Нам відомо, що кожна губернська установа, підприємства і профорганізації мають в себе 2, а инколи й 3-х кур’єрів-розсильних, що з ранку і до пізнього вечора, з великою сумкою на плечах набитій пакетами бігають і розносять їх по місту в адреси установ. 
Часто спостерігається, як 2 кур’єри Цукротресту бігом біжать зі строчними пакетами до Губміліції, а з Губміліції до Цукротресту. Кур’єр «Сільського Господаря» йде до Губпрокуратури, а другий з Губпрокуратури до Цукротресту і таке инше... 
Але ж ми можемо поліпшити ваш апарат звязку і з’економити на цьому пошти. Треба де-небудь в центрі міста, хоч би при Губвиконкомі, призначити кімнату заявку, де один чоловік вартував би й куди зносили б всю щоденну пошту з міста і опускали б її в ящики. А всі кур’єри - розсильні кожної установи разів два на день приходили б і забирали цю пошту до своїх установ. 
Я вважаю, що цю справу слід обміркувати і що ця пропозиція для всіх організацій міста Київа підійде.