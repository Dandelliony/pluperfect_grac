По Київщині
СТАН ШКІЛЬНОІ СПРАВИ В КАНІВСЬКОМУ РАЙОНІ НА ШЕВЧЕНКІВЩИНІ.
В 23 — 24 р. по Канівському районі було 19 шкіл при 45 учителях, що охоплювали 1639 дітей при пересічний нагрузці 37 школярів на одного вчителя. По за школою лишалося 3289 дітей. 
На 24 — 25 р. шкільна сітка поширюється до 22 шкіл, а саме відчиняються школи в селах: Селищі, Іванькові і Бучакові, таким чином, кожне село матиме свою школу. З огляду на окружне становище місцевого бюджету довелося скоротити 9 учителів, а нагрузку на кожного вчителя збільшити до 50 душ. Через це в цьому році передбачається охопити школою до 2 тисяч дітей — на декілька сот більше, ніж в минулому році. 
З двох семирічних шкіл в районі - одна в Потапцях перетворюється в З річну, а друга — в Каневі — залишається при 8 вчителях замісць 12. Але, з огляду на великий наплив учнів, буде відчинено рівнобіжні групи та буде укомплектовано за штатними вчителями цієї ж школи, оплата яких провадитиметься з коштів, що братимуться за право навчання з нетрудового елементу. З метою наближення школи до незаможного населення, порушено питання про утворення в м. Каневі інтернату для дітей з сіл. 
Перед початком навчального року було пророблено велику перекидку вчителів. Бралося на увагу: культурний рівень сел та індівідуальна здатність учителя до педагогичної та політично-громадської роботи. 
Але на жаль за попередні роки відбувся процес „господарчого обростання", що шкідливо відбивалось на шкільній справі і наслідків його ще й досі не позбуто вчителями. Тому багато вчителів незадоволені перекидками з насижених місць. Вони підняли нелюдський галас: протестують, називаючи себе „приниженою кастою” і кажуть, що радвлада руйнує їхнє „сімейне благополучіє”. Але їм зауважено, що матеріально забезпечені, вони мусять раз на завше викинути думку протиставлення дрібновласницьких інтересів державним. А кому „власне” насижене кодло миліше за все, ті можуть кидати школу. Робітники й незаможники висунуть инших робітників освіти, які не здорово думають про „сімейне благополучіє”. 
Шкільний рік, всупереч бажанню вчителів, роспочнеться 1-го вересня. Провадиться вже запис учнів. 
Школи району було обслідувано Комісією РВК і вони зараз швидким темпом ремонтуються. Райкомгосп дав цеглу, бляху, фарбу, крейду та инше, а вчителі на місцях разом з населенням приводять до ладу школи. 
Розроблено план постачання підручниками, для чого переведено курс що до однотиповости підручників по всьому району. Підручники закуплено буде через почт.-телегр. к-ру, яка по наряду РайНО береться виписати потрібну кількість. Є надія, що підручники буде розібрано, з огляду на їхню дешевість та спроможність села купувати їх. 
Зараз роспочалась заготовка палива — школи буде забезпечено на 100 відс. 
З боку РВК звернуто увагу на освітню справу, але на жаль брак засобів, яких відшукати майже не можна, гальмує ініціативу РВК. Не зважаючи на перешкоди, є певність, що 24 — 25 рік буде початком «організованого навчання».