ЗАХОДИ ДО ПОЛІПШЕННЯ СТАНУ РАДГОСПІВ.
На засіданні колегії губернської контрольної комісії і РСІ було заслухано доклад про підсумки обслідування радянських господарств УСХТ на Київщині. 
Обслідування виявило низку дефектів, в праці господарств з них найважливі, це дефіцітність господарств, нездоровий ухил господарювання (іспольщина, одробітка, оддача в оренду і т. и.). 
Причиною дефектів є головний чином відсутність коштів для обігу. Зважаючи на те, існування зазначених господарств має велике значіння для розвитку великого державного сільського господарства, для розвитку та поліпшення селянських господарств шляхом постачання їх поліпшеним насінньовим та посадочним матеріалом й т. и — ГубКК визнало, що радянські господарства повинні існувати й на далі і повинні вжити низку заходів як для поліпшення свого господарства, так і для поліпшення свого фінансового становища. 
Головні з цих заходів — це збереження земельної площи; надання кредиту для закупки живого реманенту, на закупку тракторів, на мінеральне угноєння, поліпшення техники польоводства; своєчасність робот що переводитимуться в господарствах; вживання низки агрономичних заходів для поліпшення культур. 
Визнано доцільним, особливо в посушливих районах виділити особистого меліоративного клину. 
Всі націоналізовані для радгоспів підсобні підприємства повніші бути передані їм і найбільш використані для поліпшення фінансового становища. ГубКК визнало також, що всі дефекти можна усунути при уважному відношенні до справи, що можна з старого реманенту скласти прокатні пункти для селян, організувати влучні пункти і т. и. 
Одночасово звертається увага на перегляд агрономичних сил радгоспів в відношенні їх працездатности та підвищування їх кваліфікації і особлива увага на взаємовідносини з селянством з яким треба підтримувати найтісніший звязок, подаючи йому широку допомогу реманентом, насіньовим матеріалом і т. и.