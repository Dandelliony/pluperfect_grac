Робітниче і професійне життя
Борімось за новий побут.
ЗНАХАРІВ В ШИЮ!
Захожу до товариша. Маленька кімнатка. Вікна позабивані цвяхами. Повітря важке. Товариш сидів на каліченому стільці, сумний, мов ніч. Що з тобою, чого невеселий? Жінка хвора... А що, за хвороба? Лікарі дізнались, що сухота. 
Ох... води подай... простогнала хвора, перевертаючись в ліжку. 
Згодом в хату вбігла товстюща «бабка». 
Прийде? звернувсь до неї товариш. 
Здається йде. Тихо... 
В цю хвилину на дверях з'явилась постать сивого дідика. Зняв шапку, довго хрестився, потім поздоровкався. Йому підставили стільця. Він сів біля хворої. 
-	Що болить, милочка, а? 
-	Ох... Пече мене. Ледве промовляла. Професор наказував приймати соляні ванни, та пити йод на молоці. 
Знахар похитав білою, як сніг головою. Старе чоло поморщилося, блиснули нахабні очі. Вам соляних ванн приймати не дозволяю. Йод теж не пийте. Краще пийте ромашку, а до ран притуляйте подорожник, можна з оріха листки. Ви побачите: все, як рукою здійме, а ні то я прийду з „бабкою". Добра шептуха. 
Ось такі як ви і зашептують живу людину в землю, вмішався я. 
Дідок сказився. Очі загорілись, як жарина. 
Вік на цьому прожив, більш лікарів знаю. Ми лікуємо з упованням на бога, а ваші лікарі бога не визнають, — цідив старий. Знахар глянув на мене, мов з'їсти хотів. Всі замовкли, хвора хвилювалась, я не втерпів, вийшов. 
Через де-кілька тижнів зустрівся з товаришем. 
Не послухав мене, не вигнав тоді знахаря? — запитав я. - Знахар образився через тебе та більше й не заходив, а прислав бабку. Коли жінці стало гірше, то я покликав лікаря. Не допомогло, вона вмерла, і товариш заплакав. 
Плакати пізно, краще бережи зараз своїх дітей. Не кличте більше гадів. Женіть їх в шию. 
ДІЯЛЬНІСТЬ КИІВСЬКОІ ФІЛІІ "УКРНАРХАРЧУ"
В липні місяці Київською Філією Пайового Товариства „Укрнархарчу”, було перейнято від Соробкопу 5 їдалень та одну чайну. 
Після реорганізації цих їдалень зараз їх збільшено до 8. 
Їдальня ч. 1 (Воровського ч. 44) обслуговує головним чином службовців центральних установ, видає щодня 500 обідів. 
Їдальня ч. 2 (при Арсеналі) обслуговує робітників Арсеналу, Арскладу і робітників дрібних підприємств. Видає що-дня 400 обідів. 
Їдальня ч. 3. (Подол Олександрівська ч. З0) районна, обслуговує робітників Електричної станції, водопроводу, водників і инш. Видає 400 обідів. 
Їдальня ч. 4 (при Кооптехникумові), поки що не фукціонує в звязку з літніми канікулами. 
Їдальня ч. 5 (при машино-будівельному заводі „Більшовик"), — їдальня закритого типу. Що-дня 100 обідів. 
Їдальня ч. 6 (при заводі „Ленінська Кузня") обслуговує робітників цього заводу і частково залізничників. Видає 200 обідів. 
Їдальня ч. 7 (при клубові „Нарзвязку") обслуговує робітників звязку та службовців Губсуду і инш. Щодня 800 обідів. 
Їдальня ч. 8 (при Д.К.А.) обслуговує членів Д.К.А., політробітників, червоноармійські родини та членів профспілок. Що-дня 500 обідів. 
Таким чином Київська Філія Пайового Тша „Укрнархарчу" широкою сіткою грамадських їдалень охоплює переважно робітничі райони. 
За такий короткий час Київська Філія „Укрнархарчу" завоювала біля 3.000 робітничих їдців, не рахуючи їдців инших категорій. 
Мета „Укрнархарчу": — „кожний робітник, кожна робітниця повинні харчуватися в громадській їдальні". 
Безперечно, цього Київська Філія „Укрнархарчу" досягне. 
На засіданні голів профспілок Київською Філією „Укрнархарчу" було поставлено питання про вступ профспілок в пайове Товариство „Укрнархарчу". Всі Київські профспілки згодились вступити пайщиками.
Київська Філія „Укрнархарчу" дійшла до згоди з 1-шою Держфабрикою взуття, з Держскотобійнею, Трамвайними майстернями ім. Домбаля, правлінням відбудування Ланцюгового мосту та партійним клубом „Більшовика". В цих установах також будуть відчинені громадські їдальні. Спільно з Подольським Робкопом буде відкрито їдальні на заводах Дубових Екстрактів та Держшкірзаводі. 
В найближчому часі буде відчинено велику кількість чайних в ріжних районах міста. 
Можна з певністю сказати, що Київська Філія Пайового Т-ва „Укрнархарчу" здійснить гасло тов. Троцького: „Всі наші атаки на новий побут без громадського харчування, все рівно що мильний пухир". 
Про що треба подбати.
ГОРЕ — ПОТЯГ.
Не раз вже писалось, що наші робочі потяги ходять не тоді, коли треба, а тоді коли не треба. Так от і з потягом летучкою, який возить робітників і службовців з Київа в Святошино. 
Привозить на службу цей потяг ще так сяк, спізнюючись на 10-15 хвилин, але відходить з Святошина на 45 хвилин раніш, ніж закінчується робочий день. 
Кожен день марно витрачається біля години і це вже тягнется протягом року. Від таких порядків біля 50 робітників і службовців примушені кидати роботу раніш встановленої норми, а через те наша залізниця тратить гарно кожен день біля 50 робочих годин. 
Управління залізниці виправдується тим, що потяг-летучку треба погодити з Постом Волинським. На це треба сказати, що хай пост-волинським робітникам числять початок робочого дня не тоді, як вони від'ізжають з Київа, а тоді, коли вони почнуть фактично роботу. Так само не можна вважати закінченим робочий день тоді, коли ці робітники приїздять до Київу, а тоді, коли вони фактично кінчають роботу. 
А цю справу надзвичайно легко полагодити: треба лише завести такий порядок, щоб потяг відходив з Святошина о 4 год. 15 хв., а прибував до Святошина о 6 г. 45 хв.
ПРО РІЧКУ ЩЕ НАГАДУЄМО КОМУНВІДДІЛОВІ.
Тече річка невеличка... Де тече, чи знаєм? Е, ні, чекайте. Знаєм. Вона тече вздовж залізниці, пробігає біля ст. Київ П М К. В. з, і біля Деміївки теж тече. Ми це знаєм. 
А чи знає про це Комунвідділ? що ця річка невеличка тече у тім районі, де мешкають виключно робітники? А чи знає Комунвідділ про те, що у цю річку з бойні тече багно пополам з гнилою кров'ю і вонюча вода. 
А чи знає Комунвідділ про те, що у нас тепер ведеться боротьба зі всякими хворобами, яких можна дістати багато у цій невеличкій річці з гнилою вонючою водою? 
А у нас робітників йде чутка, що за один день з будинків вздовж цієї річки 18-ІХ забрано шестеро дітей хворих шкарлатиною. 
Нагадуємо і прохаймо Комунвідділ перевезти цю воду куди небудь у друге місце або в каналізацію. Прохаємо ще нашого дорогого Комунвідділа сказати нам, на що на Деміївці на С. Слободці лежить так багато каміння на вулицях? 
Та ще й про електрику нагадуємо. Пора вже провести її в кватирі робітників. Бо від обіцянок не буде світло в кватирях.
ПРИБОРКАЙТЕ ШКІДНИКА!
В будинку житлкоопа, на б. Терещенківській вул. ч. 13 нараховується 600 мешканців та два інтернати. Правління домкому на загальних зборах ухвалило: відчиняти клуб при будинку, на що було відведено помешкання. Тут вже влаштовано було й читальню при клубі, де кожного вечора збірається молодь, члени ЛКСМУ та безпартійні. 
В клубі без відома Правління оселився тов. Готкін, що жив у сусідній кімнаті, а свою кімнату залишив господарю помешкання. 
Скільки не говорили т. Готкіну, щоб він звільнив клуб, все одно, як горохом об стіну. Він виправдовується тим, що клуб повинен бути на підприємстві, а не в домі. 
Робітнича молодь рішила боротись власними силами з такими шкідниками в такий спосіб: збиратись кожного дня до клубу, співати революційних пісень і таким чином позбутись гостя. Але він міцно спить, бо ще й досі не розбудилась в ньому революційність. 
А ну, хто розбудить від такого сну!
До робкорів. У вівторок З0-ІХ о 6 год. в помешканні Робклубу на Деміївці відбудеться райконференція робкорів, робкормолів, стінкорів, редакторів стінгазет. Порядок денний: 1) Відчит райбюро робкорів, 2) Довибори членів бюро, З) Затвердження плану роботи, 4) Біжучі справи. 
Присутність усіх обов'язкова. 
У неділю 28 IX о 11 год. рано до редакції повинна зібратись комісія робкорів по виданню хрестоматії робкорів. Викликаються: Старовойтенко, Черствий, Ганна Святненко, Тустановський, Пущін, Ковтун, Кукса, Бабієнко, Рутківський, Недерський. 
У понеділок 29- IX о 5 год. відбудуться збори Бюро. Всім членам Бюро з'явитись обов'язково.