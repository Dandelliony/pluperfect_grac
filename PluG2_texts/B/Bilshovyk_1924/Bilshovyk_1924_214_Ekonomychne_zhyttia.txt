Економичне життя
ЦІНИ НА ХЛІБОПРОДУКТИ.
За даними Губкомвнуторгу ціни на хлібопродукти в окремих районах Київщини за 18 вересня стояли на такому рівні. 
За 18 вересня. 
Умань — пшениця 1 кар. 15 коп., жито 72 коп, ячмінь 77 коп., овес 72 коп. 
Корсунь — пшениця 1 кар. З0 коп., жито 80 коп., ячмінь 95 коп., овес 1 кар. 15 коп. 
Малин — пшениця 1 кар. 50 к., жито 80 коп., ячмінь 80 коп, овес 1 кар. 
Ржищев — пшениця 1 кар. 50 коп , жито 1 кар., ячмінь 95 коп , овес 1 кар. 10 коп 
Черкаси — пшениця 1 кар. З0 коп., жито 80 коп., ячмінь 1 кар., овес 1 кар. 
За 19 вересня. 
Біла-Церква - пшениця 1 кар. 24 коп., жито 70 коп., ячмінь 80 коп., овес 70 коп 
Васильків — пшениця 1 кар. 20 коп., жито 80 коп., ячмінь 90 коп., овес 90 коп. 
Бориспіль — пшениця 1 кар. 40 коп., жито 80 — 95 коп., овес 1 кар. 10 коп.
СТАН І ПЕРСПЕКТИВИ МЕТАЛЬОВОІ ПРОМИСЛОВОСТИ.
Наша метальова промисловість належить до таких галузів, які відроджуються дуже повільно. Разом з тим збільшення продукції метальових виробів є в значній мірі передумовою розвитку всієї нашої промисловости 
При складанні виробничого програму на 1924 — 25 рік було докладно з'ясовано потреби ринку що до метальових виробів, при чому виявилося, що вся потреба оцінюється в круглих цифрах в 400 міл. карб. Ця потреба так поділяється між окремими споживачами планові замовлення для потреб транспорту, війська та флоти — 122 міл. карб., всі галузі промисловости — 132 міл. карб., комунальні господарства — 15 міл. карб і широкий ринок, с. т. сільське господарство, кооперація, держторги та инш. 133 міл. карб. 
В разі зниження цін потреби широкого ринку можуть значно поширитись, як це вже було з сільсько-господарськими машинами. 
Фінансовий план докладно розроблено, при чому, за попередніми розрахунками метальопромисловість в майбутньому році вимагатиме 34 — 42 міл. державної субсидії. В біжучому році фактична собівартість стала нижча за програмову на 15 відс.; крім того, в наступному році передбачається зниження собівартости на 12. відс. Отже, програмова собівартість продукції в 1924 — 25 році буде нижчою за собівартість 1923 — 21 р. на 26 відс. 
Програм реалізації метальових виробів намічено в такий спосіб, що 50 відс. продукції продаватиметься в кредит. Така форма реалізації вимагає, крім згаданої субсидії, ще цілком забезпеченого банківського кредиту в розмірі приблизно до 80 відс. 
При таких умовах можна сподіватися, ,що збут метальових виробів відповідатиме дійсному виходові виробництва, тим більше, що вже на 1 жовтня метальопромисловість матиме цілковито оформлених умов на 50 відс. річної продукції. 
Ми робимо ще один крок вперед в розвиткові метальопромисловости, а разом з тим і всього нашого господарства.
ЗАХОДИ ДЛЯ ДОПОМОГИ КООПЕРАЦІІ ТА ДЕРЖТОРГІВЛІ
Багато державних установ і підприємств, що провадять господарчо-операційні заготовки, звертаються раз у раз до приватного ринку, ігноруючи кооперацію та держторгівлю. 
В звязку з цим Фінансово-Контрольне Управління Наркомфіну звернулося через Губфінвідділи до всіх підприємств і установ і запропонувало провадити заготовки виключно через кооперацію й держторгівлю. 
Робити заготовки на приватнім ринкові дозволяється тільки в особливих випадках.
ЄДИНИЙ С.-Г. ПОДАТОК. 
ПРО ПРОДАЖ З ТОРГІВ МАЙНА ЗА НЕВНЕСЕННЯ С.-Г. ПОДАТКУ.
За постановою ЦВК СССР, продаж з торгів конфіскованого по суду майна за невнесення с.-г. податку — провадиться тільки тоді, коли власник майна, або член його родини не побажають викупити речі по оголошеній вартости.
ЕКСПЕРТИЗА ХЛІБНИХ ТОВАРІВ.
При Наркомвнуторзі відбулась нарада Всеукраїнського бюра з'їздів біржової торговлі в справі встановлення кондицій та експертизи на хлібо-фуражні продукти нового врожаю. 
Нарада доручила хлібній інспекції та Всеукр. бюрові з'їздів біржевої торговлі зробити аналіз зерна нового врожаю та на підставі аналізу встановити зразкові стандарти. 
Слід притягнення хлібної інспектури до участи в хлібних секціях та котировальних комісіях, а також до експертизи товарового хліба на тих біржах, де нема аналітичних камер. 
Нарада визнала за необхідне встановити стандарти і на борошно.
ОБСЛІДУВАННЯ РИНКІВ КИІВЩИНИ.
В сучасний мент Товарова Біржа робить обслідування ринків Київщини: текстильного, метальового, чинбарського, лісового, цукрового та м’ясного. Розроблений матеріял вже закінчено. Обслідування буде покладено в підставу спеціяльної книги, яку передбачається видати в найближчий місяць.