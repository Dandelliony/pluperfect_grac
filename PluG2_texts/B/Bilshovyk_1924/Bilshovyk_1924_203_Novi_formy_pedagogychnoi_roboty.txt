НОВІ ФОРМИ ПЕДАГОГИЧНОІ РОБОТИ.
Цей 1924-26 шкільний рік мав бути роком величезної, напруженої роботи для вчительства як міських шкіл, так і шкіл села. Вчительство має вести власно шкільну роботу новими шляхами, воно повинно надати цій роботі нової форми, згідно з вимогами новішої педагогичної думки. 
Я маю на оці комплексну систему навчання для молодших гуртків шкіл і Дальтонський навчальний план для старших гуртків трудшкіл. 
Українське громадянство, трудові робітничі й селянські кола повинні бути в курсі справи педагогичної реформи, бо воно повинно стежити за школою, долею її турбуватися, бо зміцнення освітньої справи залежить не тільки від зусиль робітників освіти, а від широкої популярности (народности) школи. 
Чого власно кажучи вимагає робітник і селянин від своєї школи. 
Я гадаю, що робітникові й селянинові не треба більше того від школи, щоб вона давала дітворі навчання, щоб дітвора скінчивши загально-початкову труд-школу мала певні початкові, практичні знання, щоб зі свого боку вони давали змогу хлопцеві й дівчині як слід дивитися на природу, на труд-людську працю й суспільство. А до цього ще щоб школа давала таке оточення дитині, щоб далі молодь нерухомо й непохитно йшла но дорозі радянського будівництва до світлої будучини комуністичного життя. 
Якими методами школа буде прагнути до цього? Це важливе питання, але ж безумовно питання більш спеціальне. Мені пригадується розмова з одним робітником, людиною з досить розвиненим інтелектом, який, цікавлючись освітньою справою питав мене, чи довго ще керовники шкільної політики будуть провадить експерименти над школярами, — маючи на увазі знайти найкращі методи роботи? 
Мовляв, гарна це все річ, але коли теперішні школярі залишаються лише об'єктами цих експериментів то в решті кепська справа і для теперішніх Школярів і для того, хто має необхідним віддавати зараз дітей своїх до школи. 
Це висновок невдалий. Саме запитання пахне іронією, а може злістю, до чого її до кого, я вже не знаю, але ж почасти воно зрозуміле, коли мати на увазі, що часто експерименти провадяться невміло, що часто гальмується сама справа і сходить на швець найкраща ідея. 
Один вчитель, звичайний сільський робітник освіти практик, на запитання про вартість нових методів шкільної праці відповідає: «в школі повинен бути один метод: метод цікавий». Який би ні взяти метод, але ж коли учень дивиться у віконце - ціна йому гріш". — (Беднота № 1891 „Исповедь учителя").
Отож усе те, що через цікавість і самодіяльність учнів веде до зміцнення нашої труд школи, привітають і широкі кола робітниче-селянського громадянства. 
Що-ж повинен пам'ятати керовник і, коли з початку цього шкільного року стає він перед необхідністю вести школу новими шляхами педагогічної грані? 
Мені здається, що вчителеві повинно пам’ятати перш за все те, що комплексна сістема, і Дальтонський план це є лише форми педагогичної роботи, форми, які визнано за найкращі в сучасному стані педагогичного руху видатними діячами освіти. Але ж як і всякій формі повинно надати відповідний зміст, щоб об'єднання форми й змісту мало абсолютну вартість, також вищезазначеним формам педагогичної роботи вчитель повинен дати грунтовну й цікаву для учнів підставу. В цьому кожноденна праця вчителя, в цьому великі труднощі, особливо коли мати на увазі, що зараз „бракує відповідних підручників, де-б ясно й чітко було викладено теорію та практику нових форм навчання; бракує ще потрібного для цього приладдя" (проф. С. Ананьїн „До питання про знесення лекційної системи" — Радянська Освіта ч. З — 4 1924 року). 
Але-ж в цьому і певність того, що і комплексна система, і Дальтонський план виправдають себе, і школа, прийнявши ці форми пед-роботи руба порве старі нікчемні традиції лекційної системи і виявить справжній шлях освіти, по якому й вчительство, й школярі підуть надалі. 
Крім того вчительству як раз слід забути стару історію, яка вчила лише за королів, та правителів; стару географію, яка не казала нічого за обставини життя селян і робочих; старе природознавство, яке підраховувало лише кількість зубів у коня і таке инше; — а навпаки слід пам'ятати за історію землі й чоловіка, за історію революційних рухів. 
„Потрібні нові знання. Потрібна історія праці, потрібні практичні знання за природу. Треба навчити як підрахувати прибуток селянського господарства в залежности від його організації (С. „Что можно сделать". Беднота ч. 1891). 
Досі якось робітники освіти не можуть зговоритися за комплекс. Чи це метод, чи система. 
І тоді як дописувач „Більшовика" (ч. 1092 „Перед новим навчальним роком”) каже комплекс — метод, „Шлях Освіти" від редакції авторитетно заперечує що комплекс лише і тілько система („Шлях Освіта” ч, 3 — 1924 р. стор. 190). 
І це дійсно так. Хай же за методи і за зміст подбають учителі, маючи на увазі розвиток і зміцнення нашої трудової радянської школи.