На Червоному стадіоні.
Більш 8 тисяч молоді зібралось на Червоному Стадіоні. Тут відбулось два свята: відкриття ІІ Всеукраїнської Олімпіади та мітинг молоді з приводу міжнароднього юнацького дня. Ці два свята доповнюють один одного. На свята прибули: член Реввійськради України т. Затонський, командвійськ України т. Єгоров, представники Губвиконкому, Губкому КП(б)У, ЛКСМУ та Губпрофради. Мітинг, присвячений двом святам відкривав командвійськ України т. Єгоров.
ПРОМОВА Т. ЄГОРОВА.
Т. Єгоров в своїй промові зазначає, що для робітничої молоді фізичне виховання мав велике значіння, тому якраз і пристосовано відкриття Всеукраїнської Спортивної Олімпіади до Міжнароднього дня молоді. Перед робітничою молоддю в майбутньому ще низка боїв; щоб бути переможцем, треба бути здоровим не лише духом, але й тілом. 
Комсомол разом з політичною підготовкою мусить переводити а фізичну підготовку. Тому гаслом сьогоднішнього свята, зазначає в кінці своєї промови т. Єгоров я вважаю: Хай живе робітнича молодь здорова і тілом і духом!
ПРОМОВА Т. ЗАТОНСЬКОГО.
В день 10 міжнароднього юнацького дня, почав свою промову т. Затонський, в Женеві збірається нарада паціфистів і тлумачить про роззброєння. 
Але ми знаємо, до чого це приведе. Ще недавно Макдональд говорив про роззброєння, а зараз англійські пушки гремлять під Шанхаєм. Ми кажемо, що ми проти війни - війни імперіялістичної. Але ми також знаємо, що в майбутньому перед нами низка боїв. Ми перемогли лише на 1/3 частині світу. Громадянська війна по всьому світі іде попереду. Тому молодий робітник, майбутній переможець готовить свій дух і тіло до майбутніх боїв. Робітнича молодь довгий час жила в несприятливих умовах. 
Спорт і фізкультура були лише для панських синків. В перших роках нашої революції вся наша увага зосереджувалась на військовому та економичному фронтах. 
І зараз, коли ми перемогли, перед нами нове завдання — оздоровити молоде робітниче покоління. 
Велику долю цього завдання повинен взяти на себе Комсомол. В день міжнароднього юнацького дня від імени Уряду УСРР та ЦК КП(б)У я вітаю робітничу молодь. 
Я запевнений, що робітнича молодь на чолі з ЛКСМУ буде міцне тримати прапор революції і зміцнить себе і політично і фізично, щоб бути готовою прийняти участь в майбутній боротьбі за світову соціальну революцію.
ПРИВІТАННЯ ВІД ГУБВИКОНКОМУ. ГУБКОМУ ТА ГУБПРОФРАДИ.
Від імени Губкому т. Левік вітав робітничу молодь з її днем і зазначає, які завдання стоять перед ним в майбутньому. Комсомол зараз повинен піти і великий похід на село, щоб завоювати всі 100 відс. батрацької молоді. 
Комсомол повинен звернути багато уваги на дитячий рух, щоб забезпечити собі працездатну зміну. Від імени Губпрофради та Губвиконкому т. Гальперін вітає робітничу молодь і каже що завдання робітничої молоді зараз зміцнити себе фізично. 
ВІДПОВІДЬ МОЛОДІ. 
Від імени робітничої молоді відповідав на привітання секретарь Губкому ЛКСМУ т. Невідомий. 
Сьогодні робітнича молодь вийшла, каже т. Невідомий, на вулиці Київа, щоб проконтролювати себе, чи готова вона стати до боротьби. Сьогодні вся робітнича молодь за нами. Селянська молодь теж. Спільними силами робітниче-селянська молодь СРСР разом з робітниче-селянською молоддю всього світу піде на останню і рішучу боротьбу за комунізм під непереможним прапором Комінтермолу.
СПОРТИВН ЗМАГАННЯ.
Після промови т. Невідомого на стадіоні відбулись спортивні змагання. Головну участь в змаганнях брали спортивні групи робітничої молоді.