БОРОТЬБА З БЕЗРОБІТТЯМ.
Стан безробіття на 1 вересня. На перше вересня в Київі налічується 27.249 чоловіка безробітних. З них підлітків 1893, тоб то 6,9 відсотків; жінок — l0.660 тоб-то 39,2 відсотків. Членів спілок зі всієї цієї кількости 12,187 чоловіка, тоб-то 44,7 відсотків. До пільгової - першої категорії належить 18.218 чоловіка, тобто 66,9 відсотків.
Кількість післаних на роботу. На роботу за останній місяць післано всього 8947 робітників, з них індустріяльних робітників на ріжні підприємства 3735 чоловіка; чорноробочих на ріжні роботи — 2241 чоловік, та на инші роботи післано 2970 чоловіка.
Звідкіль прибувають безробітні? На Київську Біржу Праці, по розроблених за кілька місяців цифровим матеріялам з самого Київа прибуло на Біржу Праці 73,1 відсотка всієї кількости безробітних, з Київщини — 7,3 відсотки, та з инших губерень 17 6 відсотків.
Неписьменність серед безробітних. Серед безробітних у загальній кількости неписьменних налічується всього 6,7 .відсотків, але по окремих профспілках неписьменність росподіляється нерівномірно. У будівельників, наприклад, неписьменних більш 10 відсотків. Серед жінок-безробітних налічується неписьменних 15,7 відсотків.
Росподіл безробітних по віку. По віку безробітні росподіляються таким чином: до 19 років — 11,5 відсотків, з 19 до 24 років – 31,4 відсотки, з 25 до 40 — 29 відсотків, та инших 28,1 відсотка.
Родинний стан безробітних. По родинному стану безробітні росподіляються таким чином: одружених що мають на своєму утриманню одного й більше їдців — 45,2 відсотка, не одружених — 54,8 відсотка.