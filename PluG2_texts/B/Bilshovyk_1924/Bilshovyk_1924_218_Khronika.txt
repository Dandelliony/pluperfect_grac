Хроніка.
В КИІВСЬКОМУ ОКР. КОМНЕЗАМІ
Новий голова Окркомнезаму. Головою Київського Окр. Комнезаму затверджено т. Степаненка М. К. 
ЗАКІНЧЕННЯ МАСОВОІ РЕПАТРІАЦІІ В ПОЛЬЩУ.
Масова репатріація в Польщу оголошена закінченою. Російсько - Українсько - Польська змішана комісія по справам репатріацій ліквідується. Разом з тим з метою повної ліквідації лішків польських репатріантів, що черев ріжні причини не виїхали до цього часу в Польщу встановлено такий порядок: 
Радянський уряд, в особі Народнього Комісаіріяту закордонних справ СРСР, на протязі часу до 15-го листопаду ц. р. буде приймати від Польського Посольства в Москві заяви польських репатріантів про бажання виїхати в Польщу. 
На підставі цього всім, що не виїхали польським репатріантам пропонується негайно подбати про відсилку в Польське Посольство в Москві своїх заяв про бажання виїхати в Польщу і прикласти усі вищевказані документи, крім візи польського посольства, з таким розрахунком, що вказані документи повинні бути одержані Польським Посольством не пізніш жовтня місяця. 
Губернським Адміністративним відділам запропоновано надавати польським репатріантам всяку допомогу в видачі їм в найкоротший термін посвідчень. 
Встановлений порядок не торкається осіб, які мають вже не прострочені візи дозвілу на виїзд. Після зазначеного терміну ніякі заяви про виїзд прийматись не будуть. 
Польські біженці, що залишилися і бажають виїхати в Польщу повинні направляти свої документи, незалежно від місця їх перебування, в Консульський відділ Польського Посольства в Москві - 2-а Міщанська вулиця Ч. 32.
В УКРАІНСЬКОМУ ЧЕРВОНОМУ ХРЕСТІ.
Затвердження нових комітетів. На засіданню Пленуму Головної Управи; УЧХ затверджено яко юридичні організації такі районні комітети Українського Червоного Хреста: Канівський, Черкаський, Македонський, Білоцерківський, Шполянський та Київський районний на Подолі.
Організація нових комітетів. Організовано нові комітети УЧХ в с. Нові Петрівці, Гостомильського району. Київської округи, в Фастові, Звенигородці та цими днями має відбутись конференція делегатів осередків УЧХ на підприємствах Деміївки для обговорення справи організації комітету на Деміївці. В цих чотирьох комітетах налічується 3600 членів.
Кредит для селькомітетів на наступний бюджетний рік. Київським відділом УЧХ порушено справу перед Головною Управою УЧХ про кредитування селькомітетів впродовж наступного бюджетного - року для переведення практичної роботи в сумі 50 тисяч карбованців.
Загальний кошторис селькомітетів. Губкомітетом УЧХ складено загальний кошторис селькомітетів на наступний бюджетний рік. Прибутків з членських внесків, експлоатації підприємств й т. и. передбачається 110 тисяч карб., а витрат 90 тисяч. Головні видатки передбачаються на лікарні, медично-санітарні підприємства, та на гуманітарні завдання. В порівнанню з кошторисом всього Губкомітету, кошторис комітетів періферії займає половину.
Інструктування комітетів. Інструкторським відділом УЧХ проінструктовано всі комітети, в напрямку прийняття комітетами участи у всіх громадських, кампанійного характеру, роботах. Запропоновано найближче підійти до т.-.в МОДР’у, Доброхему, Повітрофлоти, Друзів Дітей, Допомоги жертвам інтервенції, через втягувавши цих т-в у склад комітетів УЧХ.
Нарада Губуповноважених УЧХ. На 6-те жовтня Головною Управою УЧХ в Харкові скликається нарада уповноважених Губкомітетів УЧХ всієї України. Від київського Губкомітету від'їзжає заступник завідуючого т. Трахтман.
ГУБЗЕМУПРАВЛІННЯ.
Розробка матеріялів бюджетного обслідування. ГЗУ приступило до розробки матеріялів бюджетного обслідування сільських господарств. Матеріали поділено на 4 райони - Полісся, Центральний, Чигириночеркаський та Південнозахідний. Зараз кінчається розробка матеріялів по Південно - Західному району (Уманська окр.). Згідно з поданими матеріялами ГЗУ утворює таку групіровку господарств - господарство до 2-х десятин, від 2 до 3, від 3 до 4, від 4 до 6, від 6 до 9, від 9 до більше десятин. Таким чином буде розроблено матеріали шости типових селянських господарств. Разом з цим господарства, будуть поділятись на групи залежно від кількости продукційної та робочої худоби.