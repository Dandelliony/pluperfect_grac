До з'їзду фабзавкомів Чехо-Словаччини.
ПРОГРАМ З'ІЗДУ.
ПРАГА, 17 вересня. Преса наводить такий програм з’їзду фабзавкомів: боротьба проти дорожнечі і за підвищення заробітньої платні, організація державної робітничої комісії в справі зарплатні, боротьба проти оподаткування робітників, організація робочих контрольних комітетів для боротьби зі спекуляцією, завдання кооперації в боротьбі з дорожнечею, боротьба проти зазіхання на восьмигодинний робочий день, за поширення прав фабзавкомів, проти звільнення робітників і скорочення виробництва, за контроль над виробництвом, за перегляд законодавства про фабзавкоми, радикальна реформа соціального законодавства, вибори державного робочого комітету. Президія соціял-демократичної профспілки металістів видала відозву проти участи робітників у з’їзді фабзавкомів. Комуністична преса обвинувачує соціал-демократів, що вони роскладають єдиний пролетарський фронт.
КОМУНІСТИ ОДЕРЖУЮТЬ БІЛЬШІСТЬ ГОЛОСІВ.
ПРАГА, 16 IX. На виборах завкомів вугільних копалень Кладневського басейну комуністи одержали 20 мандатів, об'єднаний список чеських соціал-демократів і націонал-соціалістів — 1 мандат, клерикали — ні одного. Вибори в металургичній промисловости Островського басейну дали комуністам 63 мандати, соціял-демократам-43, чеським соціялістам — 9, клерикалам - З мандати. На виборах в хемичних підприємствах Островського басейну комуністи одержали 59 мандатів, соціял демократи — 19, християнські соціялісти — 1 мандат.