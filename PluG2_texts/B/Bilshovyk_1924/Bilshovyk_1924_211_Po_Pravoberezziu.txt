По Правобережжю
МУР-КИРИЛІВСЬКЕ "СЄСТВО" НА ПОДІЛЛІ.
Товариство має 11 філій по селах району; членів понад 1000. 
Сєство входить членом Могилівського Райсоюзу. 
Звязок Сєства з Райсоюзом досить міцний. 
Так, в липні місяці 48,3 відс. краму було закуплено Сєством у Могилівському Райсоюзі. 
Діяльність кооперативу в порівнянні з можливостями, ще дуже обмежена, і приватній крамар почуває себе досить гарно. Авторитет товариства в останні часи підупав, дякуючи тому, що старе правління, яке за час своєї праці в кооперативі зарекомендувало себе цілком працездатним і поставило справи кооперативу досить гарно, було на останніх зборах уповноважених усунено (тут не обійшлось без особистих рахунків голови Райвиконкому з чл. Правління) і замісць його було обрано нове, мало авторітетне правління. 
Крамообіг кооперативу за останній час значно зменшився. 
Треба, зазначити, що витрати на утримання сельфілій йдуть досить великі: 11 відс. від обігу сельфілій. 
Правління на одному з своїх останніх засідань ухвалило скласти з філіями инші умови, щоб зменшити витрати по утриманню їх. 
При Сєстві маються ковбасня й кузня; продукти ковбасні мають гарний збут. 
Крім того значіння ковбасні та кузні полягає ще в тому, що вона мають вплив на ринкові ціни ковбасних продуктів та ковальських виробів. 
На роботі Сєства погано відбивається брак єдности членів правління та брак грошей. 
Тут ще ходять срібні та золоті гроші царської чеканки. Це пояснюється близькістю кордонів, до румунського — 10 — 12 верст, а до польського — верст 80.
ВІДПОВІДЬ СЕЛЬКОРАМ.
Т. Чернику (Ніжинщина). Надіслане використали. Пишіть. 
Т. Качало А. (голові КНС в Будаївськ, району). Нам потрібні не довгі „разсужденія", а факти. Пишіть як живе, працює ваш КНС. 
Т. Сопряжинському (Канівськ. районі). Пишіть про сільське життя. Те, що ви надіслали, нами використано. 
Т. Євстратєву (м. Окин на Одещині). Ваші дописи одержали. Використаємо. Надсилайте ще.