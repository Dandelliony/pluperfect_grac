Бела-Кун про відновлення зносин СРСР з Угорщиною.
МОСКВА, 19-IX. 3 приводу поновлення дипломатичних та економичних зносин між СРСР і Угорщиною тов. Бела-Кун в розмові зі співробітником Роста сказав: По-перше, широкі маси угорських робітників і селян давно провадять боротьбу за визнання СРСР, бо всі вони ставляться з великою симпатією до СРСР. Не може бути сумнівів, що до цього, бо свою прихильність до радянського ладу вони вже одного разу довели. Терор і реакція, що почалися в Угорщині після радянського ладу й відновлення буржуазно-поміщицького режиму ще збільшили ці симпатії до Радянського ладу. По-друге, націоналістична угорська дрібна буржуазія в основній своїй масі теж не була проти визнання СРСР. Тріяновський мир роздробив Угорщину й тепер мілійони угорців перебувають під тяжким пануванням Чехо-Словаччини, Румунії та Південно-Славії і є зовсім позбавленими національної та культурної незалежности. Енергійна боротьба СРСР за визволення пригничених народів, за здійснення принціпу самовизначення націй і національна політика СРСР знаходять живий відгук навіть між націоналістичними елементами Угорщини. В приязні з СРСР вони беруть надію на оборону національних інтересів Угорщини. Що ж до урядових кол і великої угорської буржуазії, то вони звичайно, не симпатизують радянській влади. Але ж економичне становище Угорщини настирливо проказує негайне поновлення економичних зносин з СРСР. В господарстві Угорщини тепер починається велика економична криза. Зростає безробіття. Безробітні не одержують допомоги і тому є найбільш революційним, бунтівничим елементом в країні. Угорські промислові і торговельні кола сподіваються серйозно поліпшити справи шляхом розвитку промисловости і збільшення свого експорту до СРСР. До війни Угорщина мала великий збут товарів на півдні Росії і замісць цього одержувала від Росії нафту, сировину й ріжні фабрикати. Тому треба надавати великого значіння відновленню політичних і економичних зносин Угорщини з СРСР. Угорщина відограє значну ролю на Балканах і її виступ може бути прикладом для країн Малої Антанти. 
Говорячи про виступ угорських соціал-демократів з приводу відновлення зносин Бела-Кун сказав: „Угорські соціял-демократи ще раз довели, яку зрадницьку ролю вони відогравали і відограють в Угорщині. Вони тепер закидають радянському урядові, що той не повинен був складати договору з угорським урядом доти, доки не буде звільнено політичних в'язнів в Угорщині. Треба нагадати їм, що радянський уряд звільнив у свій час сотні угорських політичних в'язнів. Це було тоді, коли угорські соціял-демократи сиділи на міністерських кріслах і затверджували вироки та росправу білогвардійців над угорськими робітниками і селянами. Тепер лекції про пролетарську солідарність з боку катів угорського пролетаріяту є зовсім недоречними.