З хвороі голови на здорову.
Наша східна сусідка — Річ Посполита Польська — цими днями вдалася до уряду СРСР з двома дипломатичними документами: з меморандумом у справі Східної Галичини, переданим польським уповноваженим безпосередньо членові колегії Наркомзаксправ С.Р.С.Р., та нотою польського міністра заксправ Скржинського, переданою радянському послові у Варшаві сприводу нападу банди на м. Стовбці, ніби-то організованої в Минську, отже, на території С.Р.С.Р. Обидва документи, одержані радянським урядом ріжними шляхами в основі своїй тісно звязані і свідчать про бажання польського уряду скинути всю провину за тяжке внутрішнє та міжнародне становище Польщі з хворої голови на здорову. 
Справді. Урядові польської шляхти не сподобалося, що голова радянської делегації на англо-радянській конференції, був голова уряду УСРР тов. X. Раковський, виступивший з протестом проти анексії Польщею Західної України, на яку (анексію) англійський уряд, за підписом Керзона, дав свою згоду. Польський уряд вбачає в протесті повноважного представника робітників та селян С.Р.С Р. замах на становище, як юридичне, так і фактичне, на яке спірається правове та державне існування Польської республіки, й заявляє, що своїм виступом т. Раковський зачепив справи, „вже остаточно вирішені" шляхом угод, що зобов'язують, та міжнародніх зобов'язань. 
Нас не дивує, що біла Польща вважає справу зі Східною Галичиною „остаточно вирішеною”, — всі імперіялісти, загарбавши ту чи иншу територію, добровільно ніколи від неї не зрікаються й завше вважають, що вони ,,навіки"... її загарбали. Але польський уряд забуває, в такому становищі, в якому перебуває Польща, й не те забудеш! — що уряди РСФРР, УСРР і БСРР в Ризі в свій час ясно й недвозначно заявили, що вони вважають потрібним розвязати справу зі Східною Галичиною референдумом і ніколи не брали на себе обов'язку не говорити й не нагадувати про свій погляд у цій справі. Польський уряд поки-що має можливість душити будь який прояв людности Східної Галичини рішати свою долю по власному бажанню, і вимагати від уряду робітників та селян, щоб він погодився з поведінкою шляхти та урядів буржуазно-капіталістичних держав у справі Східної Галичини, себ-то зречення власної природи. І уряд СРСР на це так же ясно відповів польському урядові, як він говорив з першого ж дня дипломатичних зносин з Польщею. 
Долю Східної Галичини вирішить сама трудяща людність її, а не польська шляхта або трудящі СРСР. І нема чого панові Вишенському марно псувати папір та атрамент: ,,видно пана по холявах", і нічим в очах трудящих всього світу не вдасться за ширмувати справжньої природи сучасної Польщі, — агента для доручень світового капіталізму. 
На цім тлі й нота польського уряду сприводу нападу на Стовбці виступає як найяскравіше: не вина радянського уряду, що покинуті на призволяще банди Савінкова, Булак - Балаховича та инших білогвардійців стали виявляти своє відношення до колишніх своїх панів. За це уряд СРСР, розуміється, теж не може відповідати. 
Черговий дипломатичний виступ Польщі проти СРСР, ми в тому певні, зроблено не без підмови високих її покровителів: коли нас хотять непокоїть через Китай, то чому-б не спробувати сіпнути ще і з Заходу. Але часи тепер вже не ті, що кілька років тому: міцніші ми стали й видержимо натиск — будьте певні, панове. А почнете зариватися, — самі пізніше будете жалкувати.