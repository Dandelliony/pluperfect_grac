Партійно-виробнича конференція Укрмахортресту. 
(2-ий день).
Другий день Конференції виключно було присвячено докладу Укрмахортресту.
ДІЯЛЬНІСТЬ УКРМАХОРТРЕСТУ. 
(Докладчик т. Миколаєнко).
Укрмахортрест об'єднує 6 працюючих махорочних фабрик, одну резервну і 3 консервированих. В махорочній промисловости СРСР Укрмахортрест займає перше місце. З жовтня 23 р. по березень 24 р. уся махорочна промисловість СРСР дала 665.789 пуд махорки, з яких 441026 п. дала держпромисловість. 
Продукція Укрмахортресту у відношенню виробки усього СРСР складає 40 відс., а по виробці держпромисловости — 59 відс. Виробництво тресту безупинно зростає. Так за 9 місяців 22 р. виробництво дало 203 784 ящиків, в 22 — 23 р, — 435.278 і в 23 - 24 р. 447.169 ящиків. В майбутньому операційному році передбачається поширити виробництво на 20 відс. і довести кількість ящиків до 500.000.
Такі гарні результати досягнуто завдяки капітальним ремонтам фабрик і устатковання, а також завдяки частковій механізації виробництва. Великий вплив на збільшення виробництва мала інтенсифікація праці. 
Порівнюючи продуктивність праці і заробітню платню з до-військовим часом, видно, що в до військовий час робітник в середньому одержував 16 золотих карб, зараз же зарплатня складає 21 товаровий карб. (43 червоних) або 130,62 відс. довійськової, в той час, як продуктивність праці зараз досягає тільки 80 відс. довійськової.
ЗАГОТОВКА СИРОВИНИ.
Свої заготовки трест переважно переводив через сільсько господарську кооперацію, для чого видавав їй аванси. В майбутньому році передбачається скласти умови виключно з Райсоюзами. Для поширення площі посіву тютюнових, культур трест приступив до видачі субсідій селянським махорочним плантаціям, що дало гарні наслідки. Зараз площа зросла в 50 з лишком раз і складає 14.500 десятин.
ТОРГОВЕЛЬНА ПОЛІТИКА.
З самого початку організації, коли покупна здатність робітників і всього населення була мала, Укрмахортресту довелось звернути серйозну увагу на збут продукції. Трест намагався якомога більш охопити північні ринки і в результаті вийшло, що коли трест вивозив свою продукую в Ленінград, Вологду і т. и. на місцевому ринку народились приватні фабрики і трест випустив місцевий ринок з своїх рук. Зараз цей стан змінився і трест твердо став на українському ринку. 
ФІНАНСОВИЙ СТАН ТРЕСТУ.
В момент організації тресту було виділено основний капітал в сумі 1.400.000 карб; оборотний капітал склав 1.600.003 карб. Зараз оборотний капітал складає 3.600,000 карб , при чому в 22 році одержано прибутку 212 000 карб., в 23 році-283.000 карб, і в 24 р. передбачається одержати біля 400.000 карб. Таким чином фінансовий стан тресту цілком задовольняючий.
ДОКЛАД РЕВІЗІЙНОІ КОМІСІІ. 
(Докладчик тов. Каган).
В свойому докладі тов. Каган, зазнаючи великі досягнення тресту, зупиняється на де яких дефектах в роботі тресту. Головними з них були відсутність правильної виробничої перспективи й неповне регулювання виробничою роботою тресту. Виробничий приграм трест склав без відповідного обліку, а тому він не мав ніякої вихідної точки. Станки не працювали увесь час, бо не приймали сушки і тільки сучасний виробничий програм дійсно базується на реальних можливостях. 
Значним з дефектів у роботі тресту була відсутність концентрації виробництва, яка могла би збільшити виробку і зменшити накладні видатки, а також ненормальні постачання фабрик сировиною. Завдяки непогодженості з профорганізаціями помітна ?відсталість інтенсивности праці. З боку треста не помічається економного витрачання робочої сили; замісць зменшення штату в тресті помічається збільшення його. Норми витрачання палива, сировини і инших матеріалів не відповідають фактичним потребам. 
Торкаючись торгового ринку т. Каган вказує на дезорганізацію ринку завдяки конкуренції Укрмахортресту і Махорсіндікату, що цілком ненормальна. Необхідно також скоротити сітку торгового апарату. 
Для обмірковування докладів і вироблення резолюції конференція розбивається на виробничу і торгову секції.