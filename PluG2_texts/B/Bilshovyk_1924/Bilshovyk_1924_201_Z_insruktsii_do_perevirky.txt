З інструкції до перевірки непролетарського складу КП(б)У. 
VII.
І. ЗАВДАННЯ ПЕРЕВІРКИ. 
1. Головним завданням наступної перевірки є викинути з лав партії соціяльно чужі, роскладені й відірвані елементи. 
2. 13-й з'їзд постановив, що цю чистку членів партії радянських і вузівських осередків ні в якому разі не треба розглядати, як загалом не довір'я до всіх членів партії на радянській і господарчій роботі, як також до викладовців учнів, і переводиться , щоб допомогти членам партії керувати дорученою їм роботою усунувши тих членів партії, що компромітують і, врешті, заважають здійснити справжнє партійне керовництво та правильно налагодити державний апарат. 
3. Виконуючи де завдання, КК ні в якому разі не мусять, перевіряючи кожного члена радянських і вузовських осередків, що найбільше відірвані від виробництва, обмежуватися лише тим, що той чи инший член партії повинен лишитися в ній чи його мусить бути виключено. Перевірка мусить з'ясувати, чи працює як слід певний член партії, осередок, до якого він належить і ціла організація.
4. Поруч із цим перевірка має на меті зробити працю осередків жвавішою, викликати самодіяльність низової партійної маси, збільшити активність та примусити до політсамоосвіти окремих членів КП(б)У.
ІІ. ПЛАН ПЕРЕВІРКИ. 
1.	Щоб глибше підійти до перевірки непролетарського складу парторганізацій на Україні, а також щоб уникнути можливих помилок, треба перевірку переводити планово, повільно, обхоплюючи організацію одну по одній 
2.	Першою підлягає перевірці Одеська організація, де перевірка має роспочатись з 1 вересня; далі йде Київська організація, Харківська, Подільська, Волинська, Чернігівська, Полтавська, Катеринославська й Донбаська. 
3.	Перевірці підлягають усі члени партії радянських, вузівських і комвузівських осередків, причому до вузівських осередків належать також і Губрадпартшколи та повітря партшколи. Так само перевірятимуться й осередки міліції. 
Примітка: 1) Не підлягають перевірці виробничі осередки фабрик, заводів і т. и. 
2) Червоноармійські й сільські осередки — перевірці не підлягають. 
3) Перевірці підлягають усі члени партії певного осередку, незалежно від перебування на облікові в иншому осередкові. 
4) Перевірці підлягають осередки губернських і окружних міст, а також заштатних міст і селищ міського типу (непромислових містечок). 
5) До списку осередків, що підлягають перевірці належать такі: 
а) Осередки установ, управлінь і адміністративно-міліційні, 
б) вузівські осередки, 
в) військові осередки до штабів дивізії включно, починаючи згори, 
г) осередки ДНУ з прикордонними частинами, 
Примітка: а) чи потрібно перевіряти осередки, зазначені в п. п. „А“, „Б“, „В" і „Г“ заштатних міст і непромислових містечок, — це вірішують губрськ контрольні комісії спільно з губкомами, 
б) Мішані осередки міського типу підлягають перевірці з дозволу ЦКК; для цього ГубКК, спільно з губкомами, повинні своєчасно зняти відповідне мотивоване клопотання перед ЦКК, подавши списки цих осередків.
6) Усіх членів партії, прикріплених до виробничих осередків на час перевірки, відряжається від них, і вони відбувають перевірку в осередкові тії установи де вони постійно працюють. 
Примітка: Коли членів партії, відряжених від виробничих осередків, не можна буде на час перевірка прикріпити до осередку їх установи, тому що її нема, то їх перевіряється по за осередками по окремому спискові.
ІІІ. ПІДГОТОВЧА РОБОТА ДО ПЕРЕВІРКИ. 
Партколегії губернських контрольних комісій повинні своєчасно почати готуватись до перевірки. 
1)	Виділити трійки, що їх затверджує ЦКК, для переведення перевірки як у губернському центрі, так і на місцях. 
Примітка: Списки осередків, що підлягають перевірці, а також списки членів трійок, додавши їх анкети, короткі біографії й характеристики ГубКК, треба, надіслати, до ЦКК КПб)У не пізніше, як за місяць до початку перевірки. У характеристиках ГубКК про кожного члена перевіртрійки треба відзначити такі моменти: 1 — активність, 2 - звязки з партійною й робітничою масою, 3 — дисціплінованість, 4 — чи притягали його до відповідальности судові або партійні органи, 5 — стаж, соціяльне походження. 
В разі, коли кого-небудь з членів перевірочних трійок чи перевірочних комісій одводиться, то слушність цього одводу мусить перевірити ГубКК. 
2. Партколегії ГубКК, окрім точного обліку, які саме осередки й організації мусить бути перевірено, повинні також з'ясувати соціальний склад і инші властивості осередків, — властивості, що потрібують у кожному окремому випадкові особливого підходу. 
3. Товаришів, що їх виділяється до трійки, треба дуже уважно підбирати, щоб забезпечити правильну лінію, уважний і обережний підход та як найменшу кількість помилок, коли перевірятимуть первісні трійки. 
Перевірочні трійки мусять складатися з робітників, що вступили до партії до Жовтневої революції. Винятки можливі тільки з дозволу ЦКК КНУ. 
4. КК мусять точно з'ясувати, які осередки підлягають перевірці, з'ясувати їх соціальний склад, партстаж членів партії даного осередку й професійний склад. Перед перевіркою всіх товаришів, що братимуть у ній участь, треба як найточніше проінструктувати, як про цілі й завдання перевірки, так і про її способи та потрібний підход до розвязання справ. 
5. Попереду на загальних і районних зборах та в місцевій пресі ці завдання також треба широко роз'яснити, зазначаючи місцеві особливості, що їх КК й перевірочні трійки повинні взяти на увагу.
IV. КЕРУВАННЯ РОБОТОЮ ПЕРЕВІРКИ. 
1) Керує перевіркою на Вкраїні Центральна Контрольна Комісія КП(б)У. Перевірку на місцях переводять партколегії ГКК за безпосереднім керовніцтвом губернської контрольної комісії й уповноваженого ЦКК КП(б)У. 
2) Роботою трійок на місцях керує уповноважений ГКК, що залишається на місці роботи на ввесь час перевірки. ГубКК призначає одного члена перевірочної трійки за голову комісії.
V. МЕТОД ПЕРЕВІРКИ. 
1) Перше, аніж почати перевіряти певний осередок, перевірочна комісія на загальних зборах інформує членів осередку про завдання своєї роботи. 
2) Місцеві перевіркомісії — трійки, як загальне правило, виїздять, на місця для своєї роботи, — працюють по можливости в бюрі певного осередку. 
3) Перевірку переводиться в той спосіб, що викликається кожного члена партії до перевіркомісії для докладної товариської бесіди. 
Ні в якому разі не припустимо, щоб у члена партії склалось вражіння, що він сидить перед трибуналом. Треба створити як найкращу товариську обстановку, щоб у ній кожний член партії почував, що його закликано допомогти партії виявити й усунути всі хиби організації. 
4) Перевіряючи членів партії, треба звертати увагу на таке: 
а) на загальну постановку партійної роботи даного осередку; для цього з'ясовується склад членів осередку, дисціпліну в самому осередкові, стосунки між членами осередку: чи є сварки, підкопи одного під одного, у чому полягають причини цих сварок, чи бувають особисті моменти в діловій роботі осередку; б) чи відповідає напрямок роботи бюра осередку загально-партійній линії губерської організації і чи забезпечується переведення в життя постанов з'їзду партії, краєвих і губерських конференцій; в) чи планово провадиться робота, чи відповідає план завданням біжучого моменту; г) чи правильні стосунки в роботі осередку з роботою комсомолу; д) чи налагоджено роботу серед жінок; е) які звязки з безпартійними, чи є група сприяння, які форми звязків, який їх вплив і робота з ними; ж) стосунки осередку з адміністрацією й місцкомом; з) чи бореться осередок з розкошами, й хибами в господарчій роботі установи; і) чи систематично збирається осередок і чи систематично члени партії одвідують осередок; к) як росподілено партійні обов'язки, чи можна того або иншого члена партії обвинувачувати, що він бере малу участь у партійній роботі, чи може мала участь у партроботі пояснюваться тим, що не як слід працюють керовничі органи; л) перевірочна комісія мусить з'ясувати про всіх товаришів, що підлягають перевірці, таке: прізвище, ім'я й побатькові, число партійного білета, з якого району й осередку; з якого року в КП(б)У , вік, освіту (які школи скінчив), соціяльне походження; основна професія, на якій посаді працює й працював; у чому полягала участь у революційному рухові і скільки часу був у Червоній Армії, на якій роботі: радянській, господарчій, професійній, культроботі; які перерви були в революційній і партійній роботі й через які причини; приналежність до инших партій перед вступом до КП(б)У скільки часу, (строк), які особисті зокрема, родині звязки з буржуазними, непманівськими елементами й у чому вони полягають; 
м) крім того, з'ясувати — яку роботу та як виконував з доручення партії; у чому обвинувачують товариші, перевірити ці обвинувачення і до протоколу записати тільки те, що стверджено на перевірці; 
н) чи позбувся ідеологичних ухилів і хитань, коли вони були; 
о) політичний розвиток кожного члена партії, взявши на увагу досвід роботи минулої політперевірки; 
п) поводження членів партії; піяцтво, бюрократизм, надуживання владою, зловживання своїм становищем і инш.; 
р) перевірочні комісії мусять уважно слідкувати за тим, щоб перевіркою ніхто не користувався, як засобом зводити особисті чи групові рахунки, притягаючи до відповідальності того, хто навмисне брехливими відомостями пробує заплямувати члена партії. 
Комісія повинна, крім того, особливо обережно поводитись: 
а) з товаришами з пролетарської маси; 
б) з тими товаришами, що не могли виконувати тої або ишної роботи через хворість; 
в) з комуністами, що через своє природне становище, як жінки, при відсутності в нас цілком налагодженого громадського харчування й виховання, звичайно, працюють у далеко важчих умовах, аніж чоловіки; 
г) з виходцями з дрібно-буржуазних національних партій, особливо з виходцями українських партій, не забуваючи про національні особливості української організації. 
5. Ні в якому разі не рахувати за „партбаласт" товаришів, які цілком сумлінно виконують господарчу, радянську, професійну та навчальну й иншу роботу, що доручила партія. Разом з тим партія має право вимагати, щоб усі члени партії, не ззажаючи на те, що вони роблять з доручення партії, звертали увагу на організаційну, пропагандистську й агітаційну роботу в масах. Але кількість цієї роботи треба зважувати відповідно до тої основної роботи, що її безпосередньо партія доручила певному товаришеві, — з рівнем розвитку цього товариша і з тим, як дана організація сама росподіляє партроботу між членами організації. 
Звертаючи увагу на соціяльне походження кожного члена партії, на перебування його в инших партіях перед вступом до КП(б)У, а такої звертаючи увагу на урядовців і урядових осіб старого режиму, що вступили до КП(б)У в період легального існування партії, — перевірочні комісії мусять головним чином з'ясувати, чи позбувся товариш чужих для пролетаріату звичок та ідеології, і чи не відбиваються вони шкідливо на його праці, як члена партії, чи довів цей член партії свою стійкість, як комуніст, і відданість КП(б)У; і тільки в тому разі , коли нестійкість, чужі для пролетаріату звички й чужа ідеологія виявляються в певних фактах, які псують комуністичну лінію поводження даного товариша, — його можна характеризувати, як ідеологично й соціяльно чужий елемент. 
6. Надаючи ваги моментові (часові) вступу до партії, — вступу в період підпілля, в період гострої горожанської війни й голоду, в умовах розрухи, чи коли закінчилась горожанська війна, у період мирного життя, — перевірочні комісії, однак мусять брати на увагу перш за все, як і в чому виявилась участь у партії даного товариша. 
7. Перевірочні комісії повинні цікавитись родинними й иншими зразками членів партії з буржуазними елементами з погляду матеріальної залежности й ідеологічного впливу чужих робітничих класів елементів, пам'ятаючи, однак, постанову XIII з'їзду про особливо обережне відношення до тих господарників і инших робітників, що їх ми самі ставимо в умови близького стикання з некомуністичним, торговим (спецівським) і нашим оточенням. 
8. Перевірочні комісії мусять пам'ятати, що в партії є багато способів партійного впливу на товаришів, як от: догана з попередженням, сувора догана, догану поставити на увагу, перекинути на иншу роботу, зняти з відповідальної посади, перевести виключно на низову роботу і, в окремих випадках — словесне товариське внушення. Перекидаючи з одної роботи на нашу, треба бути дуже обережним, маючи на увазі величезні труднощі для партії, що виникають у зв'язку з пересуванням членів партії. 
9. В разі, коли хворий товариш клопочеться, щоб його було перевірено, коли він видужає, такі прохання, в залежності від стану здоровля, неодмінно треба брати на увагу, й перевірку цих товаришів треба переводити додатково, як також і додатково перевіряти товаришів, що в відпускові чи в командировці підчас перевірки даного осередку. 
10. Перевірочні комісії мусять памятати, що їх роботу перевірятиме ще губКК, і що кожний член партії, незадоволений постановою перевіркому чи ГубКК, має право скаржитись на їх постанову перед ЦКК, і тим більше буде довір'я до місцевої організації, чим менше вона ухвалить необгрунтованих, не досить обміркованих постанов 
КК мусить керуватися постановами ЦКК про те, що постанов перевірочних комісій у ГубКК, які оскаржено перед ЦКК, не переводитиметься в життя, окрім винятків, які мусить ствердити Губком і про які мусить бути повідомлено ЦКК. 
12. Перевірка відбувається в закритому засіданні перевірочної комісії. На випадок потреби, перевірочні комісії можуть викликати товаришів, щоб вони подали потрібні відомості чи зробили пояснення. 
13. Скінчивши перевірку даного осередку, перевірочна комісія повідомляє членів осередку про свої постанови. 
14. Скінчивши роботу, перевірочні комісії роблять звіт місцевому парторганові — райкомові, окружкомові, і в писаній формі ГубКК — про свою роботу, зазначаючи про всі зауважені в даному осередкові хиби й потрібні заходи, щоб їх виправити. Їх доклад надсилається разом з скаргами, усіма матеріялами: особистими справами, партбилетами виключених, ріжними заявами і инш. до тієї вищої контрольної комісії, перед якою оскаржено постанови ГубКК.
VI. ТЕХНИЧКИЙ АПАРАТ ПЕРЕВІРКОМУ. 
1. До кожної перевірочної комісії (трійки) виділяється одного техничного секретаря, що на його обов'язкові є технична частина роботи, як от: ретельно писати протоколи всіх засідань трійки, робити потрібні зводки, підбирати й зберигати всі матеріали, поки їх не буде здано до партколегії ГубКК
2. Техничних секретарів призначають відповідні губкоми й окружкоми. 
3. Включити в кошторис видатків оплату техничних секретарів перевірочних трійок.
VII. ПОРЯДОК, ЯК ОСКАРЖУВАТИ, ПОСТАНОВИ ПЕРЕВІРОЧНИХ КОМІСІЙ. 
Члени партії, незадоволені постановами перевірочної комісії, можуть на ці постанови скаржитись перед ГубКК в п'ятиденний строк. Незадоволені постановою ГубКК, можуть скаржитись перед ЦКК. Місцеві КК зобов'язані ці скарги, з цілою справою перевірки й усіма матеріалами, надіслати до вищої КК, куди надсилається й дану скаргу. Строк для скарги перед ЦКК на постанови місцевих КК місячний, з дня, коли одержано на руки постанову місцевих КК.
VIII. ВИКОРИСТАННЯ ДОСВІДУ ПЕРЕВІРКИ. 
ЦКК вважає за дуже потрібне вивчати досвід і наслідки перевірки, і з цією метою радить утворити на місцях, після закінчення перевірки, комісії з парткомів і контрольних комісій. Про висновки цих комісій, про наслідки перевірочної кампанії мусить бути повідомлено ЦКК РКП(б) і ЦКК КП(б)У.