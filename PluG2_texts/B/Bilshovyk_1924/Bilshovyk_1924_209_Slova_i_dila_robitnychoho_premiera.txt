Слова і діла "робітничого" прем'єра. 
МАКДОНАЛЬД ВИРОБЛЯЄ ПРЯНИКИ.
ЛОНДОН, 12-ІХ. Вечірня лондонська преса оголосила сенсаційну звістку, що Макдональд є власником акцій відомої промислової фірми „Маквіті і Прейс", що виробляє бисквіти. Як говориться у звістці Макдональд має акцій на суму 30 тисяч фунтів стерлінгів. Газети натякають на звязок, що існує між фактом володіння Макдональдом акціями і титулом баронета, який одержав Александр Грант, головний директор, фірму якого Макдональд вихваляв якось у своїй промові. Сьогоднішня преса наводить заяву Макдональда: „капітал не належить мені. Я тільки техничний власник акцій. Справа немає нічого спільного з політикою. Олександр Грант одержав титул баронета за услуги зроблені товариству і відомі всім, а окремо за подарунок національній бібліотеці Шотландії, за що він одержав почесне громадянство в Единбурзі”. Макдональд одначе не зазначив чиїм довіреним він є володіючи цими акціями: Це безумовно зробить негарне вражіння на членів робочої партії, як що тільки Макдональд не дасть більш задовольняючого пояснення.
МАКДОНАЛЬД "ВИПРАВДУЄТЬСЯ"
ЛОНДОН, 12-ІХ. У всіх лондонських газетах надруковано докладні пояснення Макдональда з приводу належних йому акцій фірми Манвітіс - Прайс, директором якої є особистий друг Макдональда Олександр Грант, що одержав недавно титул баронета. 
Макдональд пише: „Мені дуже прикро, і не так за себе, як за свого друга Гранта. Коли я став прем'єром, то самою щасливою людиною в Шотландії завдяки ньому був Олександр Грант, хоча він був моїм політичним супротивником. Грант заявив, що хоче влаштувати мені вигідне життя і подарувати автомобіля. Я спочатку відмовлявся, але зрештою Грант мене переконав і поклав на моє ім'я в банк певну грошову суму, процентами з якої, як і автомобілем, я користувався б все життя. Мені дуже боляче говорити про це, але я мушу захистити свого старого друга, бо він цілком заслужив титул баронета без жадної моєї допомоги". 
Таким чином Макдональд сам визнав, що він одержав від капіталіста, члена консервативної партії, в подарунок автомобіль і пожиттьовий прибуток у тисячу хунтів стерлінгів.