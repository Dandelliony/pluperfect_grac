Боротьба з скарлятиною
КІЛЬКІСТЬ ЗАХОРУВАНЬ ЗА 10-е ВЕРЕСНЯ.
Київськими Райсанбюро зарегістровано за 10-е вересня 42 випадки захорувания скарлятиною в місті Київі. За той же день прочитано 40 санітарних лекцій. 
В КИІВСЬКІЙ ОКРУЗІ.
По одержаним Губвідділом охорони здоровля відомостям за останній час в Київській окрузі помічено значний зріст захорування скарлятиною. Найбільш зараженими за останній час скарлятиною є села Колужинки, Трипілля і Ясногородка. По всіх цих селах інтенсивно переводиться обслідування санітарного нагляду, а також вживаються відповідні заходи, що до боротьби з скарлатиною.
НА УМАНЩИНІ.
Губвідділом охорони здоровля одержано від Окрвідділу охорони здоровля на Уманщині такі відомости про стан пошести скарлатини на окрузі. 
Скарлатина в Уманській окрузі за останній час стала виявлятися по деяким районам. В м. Умані за останній час що-дня регіструється 1 — 2 захорування скарлатиною. Усіх хворих госпіталізовано. В Маньківському районі на протязі останнього місяця зарегістровано 5 випадків захорування скарлатиною і в Оратовському — 20. Инших очагів пошести скарлатини не зарегістровано. Поодинокі випадки захорування розкидано по усій окрузі. Найбільш хворіють діти, від 5 до 10 років. Вмірають більш за все в кінці першого і з початку другого тижня захорування. 
З метою попередження поширення пошести скарлатини закрито школи, виклопотано кредит в 3.000 карб, на одкриття 15 ліжок для скарлатинозних хворих в місті і організацію дезинфекційного загону; зусилено шкільно-санітарний і санітарний нагляд і санітарно-освітню роботу. В дитячих будинках зусилено нагляд і введено термометрію і огляд глотки. По профспілках переводяться лекції і бесіди лікарями в порядку профдисціпліни. Відсутність матеріальних засобів не дає поки що можливости зусилити кількість шкільного нагляду. 
До 8-го вересня госпіталізовано у місті 8 хворих скарлатиною. Дезинфекція переводиться силами санітарних організацій, а з одержанням коштів буде організовано дезинфекційний загін. Для перевозки хворих є спеціальна карета. Участковому персоналу запропоновано у випадку появлення пошести скарлатини погоджуватись в справі з нею з Райсанбюро і зусилювати діяльність санкомів.
В ЖИТОМИРІ.
За відомостями Губвідділу здоровля в м. Житомирі за серпень місяць зарегістровано 33 випадки захорування скарлатиною. По окрузі на протязі трьох останніх тижнів серпня зарегистровано 24 випадки захорування скарлатиною.