ЗАСІДАННЯ ГУБЕРНСЬКОІ КОМІСІІ ОХОРОНИ ХУДОБИ
На засіданні губернської комісії по охороні худоби, яке відбулося 9 — 10 вересня, було розглянуто кормовий баланс Київщини. Докладчик т. Юрків зазначив, що на 1.400.000 голів худоби Київщині потрібно: підтримуючого корму на 6 місяців 5.750.4 кормових одиниць, та продукційного корму потрібно 260.280.000 кормових одиниць (кормова одиниця рівняється одній третині фунта макухи, третина фунта висівок і третина фунта вівса). 
На 40.000 дійних коров потрібно 380.000.000 кормових одиниць, на 100.000 свиней потрібно 30.440.000 кормових одиниць. Загальна потреба в кормах на Київщині складає 2.400.098.640 кормових одиниць. 
Загальна кількість готівки корму на Київщині складає 2.399.993.640 кормових одиниць. Таким чином на Київщині є недостача кормів на 790.000 корм. од. Цю недостачу мають поповнити лишки від урожаю гречки, проса та инших дрібних культур.
Стан кормового балансу дає можливість сказати, що великої кормової кризи, яка передбачалась на початку осени не буде. Щоб остаточно уникнути кормової кризи необхідно лише регулювати вивіз кормів з врожайних округ Київщини до неврожайних та стежити за норміровкою годівлі худоби. 
По докладу тов. Юрківа комісія ухвалила: вимагати з округ докладних відомостей про належність кормів, згідно з якими буде внесено корективи в губернський кормовий баланс та просити Сельбанк призначити кредит на заготовку кормів в межах Київщини. 
З огляду на те, що кормова криза не набирає загрозливого характеру Комісія по Охороні Худоби ухвалила зяяти броню з одної третина лісового фонду, який призначено Гублісуправлінням для боротьби з недородом, з умовою, що коли буде потреба на ліс (для заміни соломи дровами, як палива), то ГЛУ повинно задовольнити цю потребу із цього лісового фонду.