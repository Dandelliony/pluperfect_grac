Одвертий лист Савінкова.
МОСКВА, 12-ІХ. В оголошеному листі під назвою „Чому я визнав Радянську владу" Савінков пише: 
Одні пояснюють моє визнання „нещирістю", другі „авантурництвом", треті — бажанням врятувати своє жаття. Всі ці міркування були мені чужі. Правда полягає ось у чому: Я боровся з більшовиками, починаючи з жовтня 1917 р. Мені довелося бути в першому бою коло Пулкова і в останньому коло Мозиря. Мені довелося брати участь у білому, а також у зеленому рухові. Мені довелося займатися підпольною роботою і підготовувати замахи. Вичерпавши всі ці засоби боротьби, я зрозумів, що мене переможено. Але визнати себе переможеним ще не значить визнати Радянську владу. 
Я визнав цю владу. Які були до того причини? Після жовтневого перевороту багато хто гадав, що обов'язок кожного росіянина боротися з більшовиками. Так тоді гадав і я. Ми, росіяне, любили Росію, тоб-то російський нарід. Ми питали: з ким же цей нарід? Чи не узурпатори влади більшовики, чи не руйнують вони батьківщину, чи не приносять вони Росію в жертву Комуністичному Інтернаціоналові? Де здобута лютневою революцією воля? На три останніх питання відповісти не трудно. Візьміть цифри і порівняйте засівну площу 1916, 1922 та 1923 років. Порівняйте продукцію вугілля, нафти, металургії, бавовни, продуктивність праці, крамообіг, заробітну платню, транспорт. До яких висновків ви прийдете? Так, Росію зруйновано війною та великою революцією. 
Щоб піднести її добробут, потрібна напружена довга робота. Але більшовики вже приступили до цієї роботи, і країна підтримала їх. Головні перешкоди вже позаду. Влада, що витримала блокаду, горожанську війну, голод у Поволжі — життєздатна, міцна влада. Влада, яка утворила армію, розвивала складну національну справу і захищає російські інтереси в Європі - російська влада, яка заслуговує довір'я. Про руйнування країни вже не може бути й мови. Справа йде про відбудування її. Ми визнаємо наші помилки. Радянська влада, зміцнившись, об'єднала у рівноправний союз народи колишньої російської імперії і прагне до зміцнення я добробуту СРСР, хай во імя комуністичного Інтернаціоналу. Але чи означає це, що Росія приноситься в жертву останньому? Ні, це означає, що на очах мілійонів людности Росія стане завтра визвольницею народів. Для мене досить відбудування її. Але мене запитають: Як же відбудувати без волі? На це я відповім: а коли б перемогли білі, хіба не було б диктатури? Я віддаю перевагу диктатурі робітничої класи перед диктатурою генералів. Робітнича класа міцно звязана з селянством, а генерали з третім і пятим снопом. Ми це бачили на прикладах. 
Влади царя я не визнавав ніколи і визнавати не міг би. 
А радянській владі я покорився, і не тому, що Росія — одне, а Комінтерн — друге, але тому, що диктатура робітничої класи краще диктатури буржуазії. Ще раз чому? Коли б було переможено тільки мене, я прийшов би до висновку, що я не здатний до боротьби. Але Радянською владою переможено нас всіх. Переможено білих, зелених, безпартійних, есерів, кадетів, меншовиків. Переможено в боях, в підпільній роботі, таємних змовах і одкритих повстаннях. Переможено не тільки фізично, але й морально — сумнівами з нашій, вчора ще незапереченій, правоті. На нашому боці були „верхи" військових, вчених, громадських і політичних діячів. Ми так щиро думали. Одначе червоний командир з робітників переміг стратега з генерального штабу; одначе селянин, член РКП, краще зрозумів зміст подій, ніж старі прославлені професори; рядовий партійний робітник ближче підійшов до трудового народу, ніж патентовані народолюбці. Радянські дипломати виявились міцнішими і твердішими за багатьох досвідчених російських послів. 
Пройшло 7 років. Ми розпорошені, ми — живі трупи. Радянська ж влада міцнішає з часу на час. Не будемо лякатися правди. Старе померло. Народилось нове життя. Свідчення том — мілійони комсомольців. Робітники й селяне підтримують свою робітниче - селянську радянську владу. Воля народу закон. Правий чи неправий мій нарід, — я тільки покірний його слуга, йому служу, йому покоряюсь. Кожний, хто любить Росію, не може инакше думати. І саме тому, що нарід не з нами, а з Радянською владою, саме тому, що я знаю лише один закон — волю робітників і селян, я кажу так, щоб чула всі: досить крови, сліз, досить помилок і блукань. Хто любить російський нарід, той мусить покоритись йому і безумовно визнати Радянську владу. Ще одна причина вперто диктує визнання Радянської влади. Хто бореться проти неї, той перебуває в залежности від чужоземців. Боротися без бази, грошей і зброї неможливо. Хто бореться, той в залізних тисках фінансових, військових і навіть шпигунських, инакше кажучи, зраджує свій нарід. Невже краще плазувати на чужині, ніж визнати Радянську владу? 
Росію врятовано. Її врятували робітники й селяне, врятували своєю свідомістю, своєю працею, своєю твердістю, своєю готовністю до пожертв. Багато для мене було ясно ще за кордоном, але тільки тут, в Росії переконавшись на власні очи, що неможливо й не треба боротись, я остаточно відрікся від своїх помилок. Я знаю, що я не один. Не я один в глибині душі визнав Радянську владу, але я про це сказав голосно. Инші мовчать. Я кличу їх порушити мовчання. 
Мине рік, два, десять років, і ті хто зберіг живу душу, все одно підуть по накресленому шляху, довіряться російському трудовому нарадові, і скажуть: Ми любимо Росію і тому визнаємо Радянську владу.