Економичне життя.
ЦІНИ НА ХЛІБОПРОДУКТИ.
За даними Губкомвнуторгу за 2 і З вересня, ціни на хлібопродукти, стояли на такому рівні.
Хлібний ринок. 
Київ — У звязку, з конкуренцією приватніх скупщиків, справа з пшеницею не проста. 
Пшениця кондиційна підвозиться з ближніх ринків.
Сподіваються великих партій вівса, не кондиційної якости з ближнього Дніпровського побережжа.
Ячменню на ринкові мало, відбулися угоди по 120 коп.
Біла Церква – підвоз хлібопродуктів середній. Провадяться переважно дрібні угоди.
На ринку помічається багато приватних заготовщиків.
В Черкасах – підвозу збіжжа на ринок цілком не помічається.
ПРИБУТКОВО-МАЙНОВИЙ ПОДАТОК ЗА 1-Е ПІВРІЧЧЯ 1924-25 р.
Київський Губфінвідділ почав провадити облік платників прибутково-майнового податку за 1 півріччя 1924 — 25 бюджетового року. Облік провадиться так по місцеперебуванню платників, як і через окремі установи та підприємства. В останній спосіб обраховуються власники та орендатори будівель та особи, що одержують прибуток від особистої праці не по найму.
Реєстрація власників і орендаторів будівель. 
Для реєстрації власників і орендаторів будівель, Губфінвідділ пропонує Відділам Комунального Господарства, Відділам Місцевого Господарства Окрвиконкомів та Райвиконкомів, щоби вони до 1 жовтня подали до Фінансових Відділів або безпосередньо до фінінспекторів, як що в місті чи окрузі є тільки один податковий район списки зареєстрованих у них фізичних та юридичних осіб, що володіють будівлями, або що беруть такі в оренду, а також, що мають в користуванні, з метою експлоатації, сади, городи та инші земельні участки. Реєстрація осіб, що одержують прибуток від особистої праці не по найму. 
Для реєстрації осіб, що одержують прибутки від особистої праці не по найму, Губфінвідділ пропонує подавати відомости таким установам. 
Губвідділи Та Окрвідділи Охорони здоровля повинні подати списки зареєстрованих ними по міських та сільських місцевостях: перші осіб медперсоналу, що мають вільну практику, другі — членів їх колегій. 
ВКЛАДКИ КОЛІШНІХ ОЩАДНИХ КАС.
До органів народнього Комісаріату Фінансів звертаються окремі особи за поясненнями про те, як одержати назад вкладки, що їх внесено до колишніх ощадних кас. В звязку з цим Наркомфін СРСР дає такі пояснення про вкладки в колишніх ощадних касах. 
Ощадні каси не брали на себе обов'язку страхувати вкладки від знецінення, що виникло в наслідок падіння курсу карбованця. Вкладки являли собою певну номінальну суму карбованців, що її виплачувати належало в тих грошевих знаках, що ходили в момент виплати. Через те в міру знецінення грошей вартість вкладків поволі ставала так незначна, що не мала жадного значіння для вкладників. В свій час, в 1920 році, Народній Комісаріят Фінансів запропонував вкладникам одержати свої вкладки назад, як що ці вкладки не більш 1000 карб. Для цього було дано строк 6 місяців, після чого невзяті вкладки повернено в прибуток скарбниці. 
Таким чином, тепер немає підстав, задовольняти вимоги про видані вкладки записані на прибуток скарбниці. Що до тих вкладок, які були більш 1000 карб., то видача їх тепер втратила будь яке практичне значення Після переведення грошевої реформи та викупу радзнаків, переведеного за курсом 1 карб, скарб білетами — 50000 карб, зразку 1923 р. (1 карб, зразку 1923 р — 100 карб, ар, 22 р. =1.000.000 карб, колишніх зразків), всі вкладки тепер являють собою такі незначні суми, що їх можна визначити тільки дрібними частинами копійки. Ці суми не можуть бути виплачені через відсутність відповідних дрібних грошевих знаків. 
В наслідок цього тепер жадних операцій по вкладках колишніх ощадних кас не провадиться.