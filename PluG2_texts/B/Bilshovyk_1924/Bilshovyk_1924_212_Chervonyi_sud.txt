Червоний суд.
 «УМОВНО»
-	Слухай, Василю, можна зробити справу... 
-	Яку? 
-	Та воно так виходять, що ніби - то умовну... 
-	Що це за справа? Підсудна? 
-	Як на чий погляд... 
Розмовляли між собою голова сільради з села Кобринової Греблі, Уманської округи, Федір Пономаренко й збірщик загально - громадського податку з того самого села Василь Кривонос. 
Пономаренко умовив Кривоноса, щоб той, зібравши з односельчан загально - громадянський податок, здав його до Уманського Фінвідділу, а пеню з де-яких громадян за невчасну сплату залишив у себе. 
«Це можна буде зробити умовно», пояснив Пономаренко. «Коли дізнаються в Фінвідділі й вимагатимуть пеню, ти здаси, а коли ні поділимось у трьох. Третю частину треба буде дати Захаричеві». 
Через де-який час Пономаренко запропонував голові комнезаму з того самого села Захаривичеві піти на кватирю до Кривоноса й поділити пеню. Захаревич погодився. Коли Кривонос почав роскладати гроші на три частини, Захаревич забрав усі гроші й пішов, а потім, скликавши сход, росказав про вчинки Кривоноса й Пономаренка. 
Постановлено було накарати їх «умовно», тоб-то Пономаренкові висловити прилюдно догану а Кривоносові прилюдно «побити морду». Захаревич ударив три рази Кривоноса рукою по лиці. - «На скільки частин хотів ділити пеню, стільки й маєш». - Але сталось так, що про це довідалась влада, і всі троє Кривонос, Пономаренко й Захаревич (за рукоприкладство) попали під суд Кривоноса й Пономаренка Губсуд постановив позбавити волі на рік суворою ізоляцією, а Захаревича позбавити волі на 6 місяців. До всіх трьох суд застосував амністію й звільнив їх від кари.
РОЗБИШАЦЬКА БАНДА ЦИГАН.
Торік в Уманській окрузі оперувало три банди циган. Дві банди було ліквідовано майже цілком, при чому більшість учасників цих банд сесія Губсуду в Умані засудила нещодавно до розстрілу. З третьої банди спіймали тільки Еманя, якого та ж сесія засудила до розстрілу. Ця банда зорганізувалася в м. Іллінцях, Бердичівської округи, звідкіля й перейшла потім до Уманської округи, як до більш «заможньої» на її думку. Активними членами цієї розбишацької банди були не тільки цигани, але й кілька іллінецьких євреїв, які, як говорять свідки, таж «оциганілися», що по циганському балакали краще, ніж по єврейському. На чолі банди стояв циган Іван Лупащенко. Нападаючи на помешкання, ці бандити вдавалися до «особливих засобів», про які досі нам не доводилося чути в судових бандитських процесах. Перед там, як зробити напад на садибу, де їх могли зустрінути зі зброєю, вони по дорозі на полі затримували кількох селян, зв’язували їм руки і таж везли їх на возі з собою. І коли з тієї хати, на яку вони хотіли зробити напад, стріляли, то бандити примушували зв'язаних селян іти напереді, а самі йшли, ховаючися за їхніми спинами. Так вони зробили, і нападаючи на хутір селян братів Шумовських. 
Приїхавши на хутір, вони почала стукати у дворі Шумовських. Коли ж остатні одмовилися відчинити їм, один з бандитів вибив шибку й примусив одного в пяти захоплених на полі селян, Лобунця, лізти у вікно й одчинити двері. Лобунець, улізши до хати Шумовських, розсказав їм, що на хутір напала озброєна банда. Грицько Шумовський вистрілив з охотничої рушниці черев вікно у групу бандитів, що стояли біля дверей, при чому цим пострілом цигана Юрія Чинченка було забито, а цигана Івана Лукащенко поранено в руку. 
Тоді бандити наказали чотирьом селянам, яких вони привезли з собою, підходити до вікна, а самі, ховаючись за їхніми спинами, почали стріляти у вікно, з якого теж стріляв Шумовський. 
Напад закінчився тим, що бандити забрали четверо коней у Шумовських, кинули труп Чинченка в канаву й зникли. Другого дня після цього було затримано Еманя й Лукащенка. Вони сказали, що крім них у банці був ще Фільштейн і кілька іллінецьких циган, призвіщ яких вони не знають. Лукащенкові пощастило втікти. 
Касаційну скаргу Еманя Верховний Суд залишав без наслідків. Прохання Еманя помилувати його ВУЦВК відхилив. Вирок Губсуду виконано.