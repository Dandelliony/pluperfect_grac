МАРС ДАВНО НАС КЛИЧЕ
У числі американського журналу «Популер Радіо» за серпень, зважаючи на загальну цікавість планети Марс для всього астрономичного світу, надруковано статю, де автор наводить оригінальну думку про те, що «марсіяне давно сігналізують нам». 
Підійдіть до ваших телефонів і ви почуєте в ночній тиші ледве чутні згуки, що несуться звідкілясь крізь чорну темряву ночі. Ці згуки не перестають цікавити людей найпитливішого розуму в справі радіо. Виходить, що не можна вважати за дурницю, думку про те, що ці згуки походять з Марса. 
«Невчасно звичайно робити висновки, що ці сігнали чути саме з цієї планети, як і невчасно стверджувати, що існують самі марсіяне», сказав один американський астроном, коли його спитали про значіння цих згуків. 
Але, як що на Марсі є дійсно люде, подібні до нас, то треба вважати, що цивілізація на Марсі на багато тисяч років випередила нашу, бо Марс пройшов значно більшу стадію в еволюції планет ніж земля. 
Всього тільки кілька років, як ми, взагалі, довідались про радіо. Цілком можливо через те, що марсіяне, після довгих і даремних спроб завести зносини з нами, примушені були залишити нас, як безнадійно відсталу расу. 
Як би навіть радіо-зносини було встановлено, то великою перешкодою все ж був би чужий для нас марсіянський шифр. 
За відсутністю обопільної практики, розуміння між марсіянами й нами, було б в такій же мірі неможливе, як, наприклад між бджолою й мавпою. 
Але, одначе, знаменитий французький астроном Фламаріон, стверджує, що «коли-небудь ми зв'яжемся в мешканцями Марса».
