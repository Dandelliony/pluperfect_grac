Новини науки й техніки.
ТУНЕЛЬ ЧЕРЕЗ ЛАМАНШ.
В пресі з'явилась була коротенька звістка, що мають провести тунель через Ламанш. Проект цей розроблено в Англії. Лондонський «Таймс» переказує подробиці переговорів в цій справі між спеціальною парламентською делегацією й Макдональдом. У відповідь на заяви делегатів про те, що парламент і громадянство дуже зацікавлені цим проектом і хотять виявити, яких кроків вживав уряд, щоб здійснити цей проект, прем’єр підкреслив, що хоч він і співчуває цій ідеї, але вважає, що квапитись небезпечно, бо не в красі самого плану справа, а в його стратегичній доцільности, зважаючи на великі досягнення в галузі техники й авіації. А тому од висновків військових експертів залежить доля проекту. 
Прем'єрові надіслано меморандум, в якому зазначено ціну прокладення тунелю. Вона окладає 29 мільйонів фунт стерлінгів. Щоб провести тунель, потрібна буде праця 24.000 і чоловік на 5 років;
ВИКОРИСТАННЯ СИЛИ МОРСЬКИХ ХВИЛЬ.
Болгарія Воденічаров уже біля 10 років працює над проблемою використання сили морських хвиль і сконструював 4 ріжного типу апаратів, із яких, однак, жодний не буде задовольняючим. Тепер, як сповіщають закордонні газети, йому пощастило зробити модель під назвою «Стихія», яка ніби то дає змогу утилізувати мілійони кінських сил із моря, баз витрати на це палива, тоб-то без видатків. Принціп винаходу такий: при березі забиваються стовпи, а між ними ланцюгами прикріплюється так зв. рецептор вагою в 10 — 20 тон. Таким чином при кожному русі хвиль рухається в ріжні боки й рецептор, при чому передавальні механізми ланцюгів і палечних коліс складають всі рухи в скерований в один бік і рівномірний рух. Винаходець зробив успішні спроби при допомозі торговельної палати в Бургасі. За повідомленням газет, рецептор вагою в 100 тон при колиханні вверх на один метер в секунду дає 1.333 кін. сил.