Відозва Виконкому Комінтерну з приводу 60-их роковин заснування Першого Інтернаціоналу.
Робітництво всіх країн! 
60 років минуло з того часу, як засновано було Міжнародне Товариство Робітників, — цю першу бойову організацію робітничої класи. Основоположники 3-го Інтернаціоналу накреслили й перші гасла, що на них Карл Маркс у Маніфесті міжнароднього товариства робітників вказав пролетаріятові, як на вищу мету й зміст класової боротьби: «Завоювання політичної влади є невідкладним обовязком робочої класи. Визволення робітничої класи повинно бути справою самої робітничої класи. Тільки в одній країні пролетаріятові пощастило здійснити заповіти І Інтернаціоналу, завоювати політичну владу й закласти фундамент для здійснення соціялізму. По инших країнах пролетаріат бореться і тепер не на життя, а на смерть за повалення капіталістичного рабства під керовництвом Комуністичного Інтернаціоналу — безпосереднього наступника й спадкоємця тієї організації, яку створив 60 років назад основоположник комунізму — Карл Маркс. Тепер міжнародна робітнича класа невпинно бореться не тільки проти свого одвічного класового ворога — буржуазії. Вона має другого запеклого ворога — II Інтернаціонал, що заплямив старі бойові гасла І Інтернаціоналу. В час теперішніх шостидесятих роковин II Інтернаціонал намагається заплямити їх й оплювати ясне обличчя Паризької Комуни 1871 р., розпочавши кампанію наклепів і зненависти проти першої пролетарської революції і пролетарської твердині. Але ці нікчемні спроби буде потрощено об непохитну скелю відданости і довір'я світового пролетаріату до російської революції. Воля всесвітнього робітника, який прагне йти шляхом російської резолюції, зітре їх зі свого шляху. В сучасну добу капіталізм досяг найвищого ступня свого розвитку, що є одночасно й початком занепаду його. Зогнилий і зруйнований у самих підвалинах своїх він іде до самознищення. 
Але тепер імперіалістичні держави не чекають, аж поки робітники помруть од голодної смерти. Фашизм і його ліве крило — світова соціял-демократія — ось та нова зброя, що за допомогою її буржуазія убивствами і терором плюндрує лави робітничої класи. Зрада ІІ Інтернаціоналу, його спілка з буржуазією розкололи робітничу класу на два табори. У жертву буржуазії було оддано один з найбільших здобутків робітничої класи — єдність професійного руху. Робітництво всього світу! У роковини І Інтернаціоналу ІІІ Комуністичний Інтернаціонал, що провадить далі його справу, закликає вас боротися за єдність професійного руху. Ніколи єдність всіх сил робітничої класи не була такою потрібною, як тепер Доба демократичного пацифізму тільки приховує підготовку до нових війн і грабіжницького визиску колоній і поневолених народів. Революційна єдність — найвища за все. Тільки наука революційного марксизму, що під час доби імперіалізму стає великою стратегією у боротьбі робітничої класи, що її заповідав т. Ленін, дасть змогу виконати нам нашу всесвітньо-історичну місію. Тільки за керовництвом Комуністичного Інтернаціоналу та його партій зможе робітнича класа досягти зміцнення своєї диктатури. Борітеся за міжнародню єдність профспілок! Тісніше лави навколо світової революції — Радянської Росі! Повстаньте на захист німецького й балканського пролетаріату, що стогне під гнітом білого терору. Хай живе Інтернаціонал чину. Всі під бойовий прапор І Інтернаціоналу, який міцно тримає в своїх руках ІІІ Комуністичний Інтернаціонал. Пролетарі всіх країн, єднайтеся.
Виконком Комінтерну.