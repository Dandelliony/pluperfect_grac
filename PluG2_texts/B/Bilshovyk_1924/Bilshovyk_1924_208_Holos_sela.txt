Голос села
МІЖНАРОДНЄ СВЯТО МОЛОДІ НА КАНІВЩИНІ.
7 IX м. Канів мав чепурний вигляд. Всі хати й будинки було уквітчано червоними прапорами. 
Головні вулиці приваблювали до себе мешканців своїми плакатами: «Робітнича молодь до лав ЛКСМУ» — та инші.. 
За 15 — 18 верстов з сел комсомольці, допризивники та молодь організовано з прапорами підходять до Райсельбуду, до них приєднуються всі канівські профорганізації, службовці інституцій та діти райтрудшколи. 
О 12-і й годині дня урочиста демонстрація від сельбуду до Ленінської вулиці з прапорами, музикою та співами направляються до Майдану 1-го травня. 
По дорозі на базарі сотні канівчан, селяне та підлітки оточують демонстрантів й приєднуються... На майдані впорядковано... Діти, юнацтво, ЛКСМУ, члени профспілок, населення Каніва та околиць — зайняли відповідні місця. Керує молодь на чолі з т. Бутько. 
Районний секретар КСМУ т. Бутько з трибуни оголосив свято — „Міжнародній Юнацький День". Розпочався мітинг... Секретар Райпаркому т. Завгородній в своєму привітанні - промові з'ясував історію „юнацького дня", його значіння, підкресливши необхідність втягнення робітничої незаможньої молоді до комсомолу.
Виступав з промовою і голові РВК т. Волков. Далі були привітання від КНС — т. Синеокий, осередку КП(б)У — т. Єрмаков, від районного колективу ЛКСМ Дорогань, радпрофспілок — т. Чернявський, від місцькому Робос — т. Ігнатенко, од юних ленінців з Степанець — т. Набіркин, з с. Яблунева т. Ярмош, од учнів райтрудшколи: Воскова й Турчін. 
Надзвичайний вплив на тисячні збори зробила урочиста присяга юних ленінців Степанецького колективу. Юнаки-лєнінці, піднявши руки, клялись виконати всі заповіти великого вчителя Леніна. Бадьорість, радість, дисціпліна ленінців, єднання віра у краще майбутнє суспільне життя нового побуту... все це підняло дух — вплинуло на підлітків та дітей, які стали записуваться до спілки „Юний ленінець"... 
Тисячний натовп гучно заспівав „Інтернаціонал". Організовано юнаки та діти направилися у садок Сельбуду, де дітьми Канівськоі Райтрудшколи було виконано виставу „Лісові діти". 
Після вистави вчитель Єгоров скомпонував „дитячу гру". Члени комісії по влаштованню свята т. т. Бутько, Завгородній, Набіркін, Єгоров, Моргун все заздалегідь передбачали, а тому порядок був чудовий. 
Райкор В. Ігнатенко.
ПОХОРОН ДИТИНИ БЕЗ ПОПА. 
(Митьки, Золотоношського окр., на Полтавщині.)
В тяжку пору жнив т. Науменко з дружиною були в полі. Дитина їхня, дівчинка 4-х років, була у діда. 
Дід сидів за мірошника у вітряку. Стояв душний день. Злегенька віяв вітрець. В обідню пору в небі закаркали ворони. На західній стороні неба з'явилась чорна хмара. Повітря густішало що хвилини. Дід пустив млина. Крила хутенько завертілись. Західний край неба вкрився чорною хмарою, яка швидко насувалась на село. В мент знялась буря. Млин заскрипів. Крила страшно вертілись й тріщали. Зляканий дід кинувся запиняти млина. 
Необачне дівча тим часом вибігло за млин і попало під лопату (крило) яке й забило на смерть бідолашну дитину. Дід запинив млина, кинувся до дитини, але її не було в млині — воно лежало мертве біля вітряка. 
Через кілька хвилин грізна буря пролетіла. Не випало ні одної дощової краплі. Сонце виглянуло з-поза хмар й освітило ще теплий маленький труп. Над вечір повернулись батьки дівчини з поля. Дитину перенесли до господи. 
Велика переконаність батьків їх, жвава робота в гуртку безвірників — були причиною похорону дівчини без попа, тоді як баба та дід, страсть як хотіли ховати по церковному.
На другий день приїхав з району представник. Роспочались похорони. До кладовища з пів гонів. Сонце шпарко пекло. Була обідня пора. Людей зібралось чимало — переважно молодь. Незабаром винесли з хати маленьку труну обвиту червоною китайкою. Тихо рушила похоронна процесія до кладовища. 
На могилі молодої небіжчиці було виголошено три промови, опісля кожної промови хор співав похоронний марш, Першим промовцем був студент Черкаських педкурсів т. Запісочний, що в своїй промові з'ясував вагу такого похорону, змалював коротко похорони наших батьків та дідів, також підкреслив брак дитячих притулків на селі, що й спричиняється часом до нещастя. 
Після співу похоронного маршу труну було спущено в яму. Через кілька хвилин над небіжчицею здійнялась висока могила й стояв високий дубовий надгробок, де вилискувала пятикутна зірка, а нижче — напис, хто похований. 
Простий пролетарський похорон, похорон без жадних забобонів, зробив велике вражіння на селян. 
Серед моря старих і нових хрестів на кладовищі — скромний надгробок стовп з зіркою — вабить до себе проізжих і прохожих. 
Селькор Гриценко.
РАЙВИКОНКОМЕ, ЗВЕРНИ УВАГУ НА ЛІКАРНЮ. 
(с. Шпітьки, Будаївського району).
Здавалось-би, що з переходом на місцевий бюджет становище державних установ району повинно б покращати. Але... не зовсім. За гарний приклад такого поліпшення може послужити наша медамбулаторія. 
Скоро два роки як існує вона в нашому селі в будинку бувш. поміщика. Бачив цей будинок всі вади революції. Старенький, благенький, дах — ось, ось потече дощ, ганок — ногу поночі зломиш; а про вікна й не питайте: позабивані дошками... 
Сумує лікар... Йде зима — палива немає. Знову все стягуй до купи в одну кімнату. Знову грій руки власним духом, а ліки самоваром... Але лікар не зовсім надає духом. Має все таки надію на Окрздрав, що «турбується» про забезпечення лікаря паливом. Цікаво тоді запитати Окрздрава, коли будуть дрова? 
Далі, є в селі кілька нетрудових та церковних будинків, що призначені на продаж. Була комісія, оцінила ці будинки і між иншим зауважила, що кошти від продажу будинків підуть на ремонт лікарні. Цими днями одна будівля за 300 карб, продана. Чекаємо ремонту... 
До цього всього треба зауважити, що чаша лікарня має гарний підбор медперсоналу, й користується авторитетом поміж населення. Медамбулаторія обслуговує участок до 20 населених пунктів. Що-дня відвідує 80 і більше хворих. З боку медперсоналу відношення до хворих гарне. Ні один хворий не повертається з лікарні, не будучи задовольненим як не ліками (а таких не завжди в потрібній кількости буває) так порадою куди звернутись, що робити. 
З цього боку лікарня гарно обставлена. Бракує тільки кому слід, перевести належний ремонт буднику, та задовольнити лікарню на зиму паливом і тоді без сумніву можна буде сказати, що в нас лікарська допомога стоятиме як слід. Час не жде... Райвиконкоме, потурбуйся про лікарню. 
Селькор Олесь Т-ка.
НА УВАГУ РАйКНС ТА НАРОСВІТИ.
Нігде мабуть по всьому Липовецькому районі немає такого темного села, як наше с. Галанівка. Культосвітня праця не провадиться. Селяни вигнали з будинку попа, гадаючи влаштувати тут хату-читальню... А вийшло зовсім инакше. 
Вчитель т. Романов, побачивши, що помешкання гарне, вліз собі туди й селяни не можуть його викурити ні яким ладаном. Ліквідація неписьменности не провадилася зовсім, а навчання дітей провадилося в самих жахливих умовах. 
Уявіть собі маленьку кімнату, де учнів стільки, наче в бочці оселедців; всі в кожухах, — 20 ступнів холоду... А треба сказати, що селяни на купівлю для школи дров — коштів не жаліти, але т. Романів використовував їх для власних потреб, а учні тим часом мерзли. З передплатою газет кепсько і знову ж таки дякуючи вчителю Романову, який зіпсував справу з передплатою. 
Одержавши від селян два карбованці з копійками він «нечаянно»» проковтнув їх у відмого містечкового самогонщика Капитанського. 
А ні газети, а ні грошей селяни не бачили. 
В релігійному відношенні селяне пішли далі вчителя, або хоч би й сельради. Добра половина вспіла послати всіх «боженят» до чорта на роги, — вчитель і сельрада ще й досі зістаються щирими «божими підданими». 
Про кооперацію та колектівізацію селянство, дякуючи свойому «начальству» й не чуло нічого. Отже не шкодило б нарешті Райкому турнути всіх цих галанівських громадських «діячів»!
ДО ПОРЯДКУ ІХ. 
(Село Мала-Офірна Фастівського району, на Білоцерківщині).
1-го вересня в ночі у нашому селі сталася така пригода: Ходили хлопці до дівчат, потім чогось здуріли й почали господарям шкоду робити. В двох хазяїнів повиносили геть за село ворота, в одного повідчиняли всі сараї й випустили худобу. Худоба пішла на городи й поїла сусідську капусту. В другого заклала соломою каглу чуть не сталася пожежа, — був - би весь куток згорів.
Селяне гвалтують. Вимагають штрафу за ту капусту, що поїла худоба. А хазяї худоби – не хочуть платити. Та хіба вони винні. А сельрада що робить? В селі нема нічної варти. Треба завести. Тоді можна буде сподіватися на порядок. Райвиконкоме, подбай, щоб у Малій-Офірні була нічна варта. Селькор Ясний.