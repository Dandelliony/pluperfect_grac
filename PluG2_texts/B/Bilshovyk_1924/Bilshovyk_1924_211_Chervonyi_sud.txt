Червоний суд
ЖАХЛИВИЙ ЗЛОЧИН.
Губсуд, під головуванням тов. Господаренка, розглянув справу шевця Михайла Малашенка, 46 рок. і Миколи Андрієва, 29 рок., яких обвинувачували в тому, що вони забили шевця Йвана Чижа. 
Картина злочину, така.: після спільної роботи Малашенко, Андрієв і Чиж пішли на Євбас, щоб випити. Випивши там, вони «на дорогу» взяли ще пляшку самогону й попрямували до Малашенка. Після того, як на кватирі цю пляшку було випито, Андрієв пішов додому, а Чиє залишився та ніч у Малашенка. Коли Чиж заснув, Малашенко визнався своїй жінці Марі, що він замислив убити Чижа за те, що той чимсь зобідив його і, крім того, конкурує йому і в роботі. Жінка почала одмовляти його, але він замкнув жінку в хліві і повернувшись до помешкання, якимсь тупим знаряддям убив Чижа. Щоб потаїти злочин, Малашенко розрізав труп на шматки, склав їх у лантух і пішов «ховати». Частину трупу він укинув у каналізаційний колодязь у себе на дворі (Дмитрієвська, З1), другу частину в колодязь буд. ч. З на тій же вулиці, а решту кинув на Єврейському базарі. Повернувшись додому, Малашенко відчинив хлів, випустив жінку, і наказав їй прибрати після забитого кров, погрожуючи їй, що, коли вона комусь скаже про вбивство, то він уб’є і її. Після цього він пішов кудись піячити і тільки через три дні повернувся додому. 
На судовому слідстві Малашенко сказав, що вів убив Чижа з помсти, але, що під час убивства він був такий п'яний, що зовсім не розумів того що чинить. Проте матеріялом: в справі і свідченням було констатовано, що він убив Чижа свідомо. 
Пом. прокурора, тов. Мойсієнко вимагав для нього вищої міри покарання. 
Суд засудив Малашенка до 10 років суворої ізоляції з позбавленням прав на 5 рок. Участи Андрієва в убивстві не доведено і суд виправдав його.