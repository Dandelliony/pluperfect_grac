Перша підвалина нового життя.
Сьогодні Київський пролетаріят закладає першу цеглину для установки гідро-електричної станції на Десьонці. Цей факт треба як найбільше відзначити через його велике значіння в нашому господарчому житті. 
Значіння станції на Десьонці для Київа, як нового джерела електроенергії, освітлюється в окремій статті, і на цьому ми зупиняйся не будемо. Ми розглянемо инший бік справи. 
Пролетаріят, взявши після жорсткого бою владу з рук буржуазії, дістав все господарство в стані роспаду й руїни. Замахи світових інтервентів ще більше його попсували, ще глибше зруйнували, і перші часи існування робітниче селянської влади проходили в нечувано важких умовах, коли ніколи було дбати про поліпшення побуту, про відбудову господарства, — треба було боротися з ворогом, що наступав з усіх боків. 
Коли після таких важких умов ми тепер починаємо будувати на Київщині, яка була осередком боротьби з наймитами капіталу, гідроелектричну станцію, то це є перший крок спілки робітників та селян на шляху нового вільного життя. Мрії перетворюються в дійсність. Балачки про електрифікацію, про використання природніх сил і багацтв Радянського Союзу для потреб трудящих з кожним днем перетворюються в життя. 
План електрифікації Радянського Союзу, який було складено нашими плановими органами не лишається на папері, він помалу втілюється в реальні конкретні форми. Слідом за Волховстроєм, Шадурською станцією та иншими електричними устаткуваннями починає будуватися і станція на Десьонці, літа забезпечить Київ енергією на цілий ряд років. За нею підуть инші, не забаром почнеться будування Дніпрострою, який займе видатне місце серед гідро-електричних споруджень Європи. 
В той час, як капіталістичні держави Європи та й Америки гризуться між собою, захлинаються в протиріччях і гострять зуби на Спілку Радянських Республік, робітники й селяне об’єднано роспочинають велику, серйозну роботу, щоб відбудувати зруйноване господарство, не дивлячись на складні економичні умови, в яких ми поки - що живемо. 
Ми не забули ще, ми добре знаємо, яка агітація, який антагонізм інтересів виявлявся в капіталістичних умовах, коли роспочинались великі будівельні роботи, на зразок нашої електростанції. Не дивно, що часто-густо в наслідок таких кампаній, позалаштункової боротьби бували такі форми, або варіанта будівель, які заперечували інтересами більшости, заперечували «здоровим міркуванням», бо вони задовольняли інтереси тієї групи промисловців, яка перемогла в цій таємній боротьбі. Так було з залізницями, мостами, фабриками то що. 
Нічого й казати, що в умовах наших справа стоїть цілком инакше. Наша робітничо-селянська держава не знає иншої мети, як добробут трудящих. І через те, коли, щоб задовольнити потреби міста Київа в електричній енергії, було розроблено де-кілька варіянтів, намічено де-кілька ріжних споруджень, керуючі органи зупинилися на тому варіанті, який при найменших витратах коштів дав би найкращі наслідки що до кількости енергії та зробив би цю енергію найдешевшою. 
Як раз цим вимогам і відповідає гідро-електрична станція на Десьонці. При невеликих витратах, вона забезпечить Київ дешевою енергією на більш - менш довший час. 
Ми крок за кроком починаємо не тільки налагоджувати й ремонтувати старі наші підприємства, але починаємо будувати й нові, які мають бути підвалинами нового нашого життя, нового соціялістичного будівництва, — і електростанція на Десьонці є одною з таких грунтовних підвалин.