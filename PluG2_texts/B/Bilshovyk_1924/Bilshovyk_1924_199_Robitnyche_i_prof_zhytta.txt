Робітниче й професійне життя
ІЗ-ЗА ТЯГАНИНИ НЕ ПОВИННІ ЗАНЕДБУВАТИСЬ ІНТЕРЕСИ РОБІТНИКІВ.
Дуже багато говорять і не менше пишуть про переселення робітників з підвалів, але в більшости випадків дальше розмов справа не йде. Часто - густо і постанови комісії, і ДКК, і ордер Комунвідлілу немають успіху. Якась то злісна рука перешкоджає переселенню робітників і останні иноді рік залишаються в підвалах, маючи всі документи для переселення. Я навожу тут тільки один випадок, а їх у мене є багато. На вулиці Нероновича буд. ч 17, кв. 13, є колишній льох, де стеля нижче рівня землі, а про вохкість і нема чого. В цьому льоху живе родина робітника спілки Швайників тов. Мартинова. Поруч, в квартирі ч. 12 живе родина робітника спілки транспортників тов. Корвичкова. Це теж підвал такий же, як і у Мартинова. 10-го травня ц. р. Районне Санітарне Бюро склало акт (ч. 208), що кватирі т.т. Мартинова і Корвичка є непридатними для життя в них. Було взято кімнату в 2,5 кв. саж. для тов. Мартинова у гр. Бріскмана, що має зайвої площі до 15 кв. саж. Загальна ж площа кватирі Бріскмам 32 кв. саж. (6 кімнат). Комунвідділ дав ордер тов. Мартинову 18-го травня за ч. 1548 на кімнату у Бріскман, але Бріскман рішуче відмовилася пустити тов. Мартинова, й справу було передано до Нарсуду 18 участку. Її вже два рази мали розглядати, але з якойсь невідомої причини усе відкладували. Чому тягнути справу 4 місяці в той часу коли в Бріскман є зайвини до 15 сажелів, а тут мова йде про кімнату в 2,5 сажені для робітника Мартинова. Чиясь то зла рука ігнорує постанову комісії, ордер Комунвідділу й цим дискредитує робітничу владу. Губпрокуратуро, візьми цю справу й розслідуй, бо инакше Мартинов не одержить кімнати.
 На підприємствах.
ВСІ ЯК ОДИН БУДЕМО АКТИВНИМИ ЧЛЕНАМИ "ДО-БРОХЕМУ".
В райзавкомі металістів центрального району на загальних зборах робітників приватних дрібних підприємств тов. Петльов прочитав надзвичайну цікаву й докладну доповідь про хемичну промисловість та її економічно господарське значіння взагалі і для військових потреб з’окрема. Європейська буржуазія горячково лагодиться ДО НОВОЇ ВІЙНИ, головною метою якої є без сумніву, знищити радянську владу й завойовання Жовтня. І це буде хемична війна. 
Докладчик під бурхливі оплески закінчує словами Троцького: „зуз за вуб, гази за гази“. Після багатьох запитань за пропозицію тов. Доброчиверова одноголосно ухвалено резолюцію, де говориться, що всі робітники хочуть бути активними членами «Доброхему», допомогати йому матеріяльно, вивчати хемію і всіма заходами сприяти її розвіткові. Для цієї роботи треба виділити осередок, що керуватиме роботою в цій галузі. 
Далі було заслухано план роботи райзавкому металістів центрального району й одноголосно його ухвалено. Не зайвим буде спинитеся на окремих, моментах цього плану. В культурному відношенні повинно широко налагодити роботу і в першу чергу перевести передплату на газети „Пролетарская Правда", „Більшовик" і журнал „Професиональная Жизнь". Коли затверджений план буде переведено в життя хоча би на 100 відс., це вже буде великою роботою в справі поліпшення побутового й культурного стану робітників дрібних приватних підприємств. 
Цікаво відзначити велике бажання молодняка організувати комунку. Райзавком обіцяє їм всемірно у цьому допомагати. Немає помешкання для комунки, але з цього є вихід: треба завкомові віддати в роспорядження комунки своє теперешне помешкання, коли він переїде на Миколаївську вулицю. 
ПРАЦЮЄМО ГРОМАДОЮ. (Завод ім тов. Затонського).
У суботу 30 — VIII у нас на заводі відбулись загальні збори робітників і службовців. 
Велика кількість присутніх робітників говорить за те, що збори повинні бути змістовними. 
І дійсно на порядку денному: 
1.	Доклад про міжнародній дитячий рух. 2 Доклад адміністрації про свою діяльність за 23-24 операційний рік. 3. Доклад профуповноваженого. 4. Біжучі справи. 
Заслухавши про життя дітей у державах капіталу та про їх міжнародній зв’язок робітники зосереджують свою увагу на нових організаційних формах Ю. Л. Тоб-то на організації колективів не при школах, а при заводах. Це говорить за те, що наш завод, маючи парт і комсомольський осередки, матеме у найближчому часі ще колектив Ю. Л. 
Далі робітники заслуховують відчитний доклад адміністрації, і не для того, щоб «крить», а для того, щоб на новий операційний рік дать необхідні вказівки. Тут і про опалення заводу зімою, і про необхідність збільшення продуктивности і т. и. 
Резолюцію прийнято по докладу. 
Далі перевибори завкому. 
Кандидатури, першою одноголосно проголошується т. Чухілевіча. Хороший чоловік, комуніст і роботящий, — пояснює робітник своєму сусідові, а далі кандідатури на місце замістника три, нарешті обірають тов. Рубеця молодого хлопця але старого робітника. 
Адміністрація дістала вказівки на дальнійшу роботу, завком теж хороший, і тому робітники весело розмовляють про „зимній сезон". 
До робкорів.
Сьогодні о 5 з пол. год. відбудеться засідання бюро робкорів. Викликаються т. т. Закалюкин, Ковтун, Пущин, Недерський, Рутківський, Комсомоленко, Антонюк, Г. Святненко.
Хиби, які слід виправити
ГУБПРОФРАДО й КОМУН-ВІДДІЛУ, УСУНЬТЕ ЦІ ХИБИ.
Місцевий Комунвідділ (Пуща-Водиця) де-що зробив у справі поліпшення зовнішнього вигляду зруйнованих дач. Але він не звернув уваги на хиби, які треба було б негайно усунути. Справа в тому, що влітку у Пущі-Водиці прибуває сила громадян, що приїздять сюди відпочивати. Хто не знає, що приїхавши туди, доводиться иноді витрачати годину чи дві, щоб знайти той чи инший будинок відпочинку, а особливо ввечері. Немає найголовнішого: лихтарів, назв улиць та ліній і показнику, де міститься той чи инший будинок відпочинку. У вечорі часто-густо наскокуєш на тіні, яких є там сила силенна, і дістаєш безплатні гулі. Крім того, парк в антисанітарному стані і неосвітлений. Через те там ущент вирубують ліщину й сосонки для палічок. Це теж треба заборонити. 
Що ж треба, щоб усунути ці ненормальні явища? Треба поставити лихтарі, хоч би на до-яких лініях, як напр. на 5,7, 9, на кожній лінії вивісити назви вулиць і ліній, а в центрі, в парку, показчик будинків відпочинку. Я гадаю, що це не дорого коштуватиме. Потрібні кошти дадуть заінтересовані установи. Це зробити треба негайно, додержуючись старої приказки „краще пізно, ніж ніколи".
ДЕ МІЛІЦІЯ?
Дощем, що йшов 6-VIII на Демієвці залито багато будинків, де мешкають більшість робітників. 
А-ще перед цим був тиждень чи цілий місяць переселення робітників з підвалів, і всетаки трапилось так, що робітники попали в підвал, де залило їх водою. 
Здавалося б, що на Демієвці крім пожежної команди мусила б бути й міліція а коли так, то де вона була, коли біля залитих будинків потрібна була охорона? 
Пожежники рятували робітників та їх майно ще й охороняли, а міліція спала. 
Дякуючи енергійній роботі пожежників, частину кватир очищено від води і врятовано майно, а більша частина залишилась залитою. 
Тут ще треба звернути увагу комісії по впорядкуванню Демієвки, щоб надалі позбутися таких випадків, а це зробити можна, тільки треба очистити рови, які занесено до верху піском.
Робітнича провінція
ПРОФНАРАДА.
Робкор Л. Палагута пише, що недавно в Семипілковському районі відбулась об'єднана профнарада спілок Робземліс, „Радробітників" та „Робітос“. На нараді розглядалось такі справи: прийняття шефста над місцевою терчастиною та засновання осередку „Доброхему". Нарада вирішила придбати червоний прапор для терчастини, а також улаштувати в Райсельбудинкові куток «Червоноармійця». Після докладу про „Доброхем" вирішено всім профспілкам вступити колективно в члени «Доброхему» і всіма силами сприяти його розвиткові, поширюючи агітацію серед селян Семипілковського району про значіння „Доброхему".
НА ЗАВОДІ НЕ ВСЕ ГАРАЗД.
Робкор Гончаренко пише, що па чавунно-литейному заводі в Радомишлі не все гаразд. Робітники бідують, бо „спец інженір" відбиває охоту в населення давать замовлення на завод. Приклад: прийде селянин з замовленням і просить зробити йому шківа в десять пуд. Інженір дасть робітникам рисунок і каже робить. Коли шків вийде з форми, то він важить не десять пудів, а 25. Селянин прийде подивиться і тікає. Таких ось одливок у нас на заводі така сила, що трудно пройти. Робітники заводу висловлюють думку, що треба було б цього інженіра геть прогнати з заводу, бо він тільки псує роботу.
ДОПОМАГАЄМО БЕЗРОБІТНИМ.
Робкор Крижан пише, що в Богуславському районі комісія взялася щиро за допомогу безробітним. До цього часу вже зібрано понад 500 карб. Особливо багато дають виклики. Крім того не мало дали спектаклі і вистави. Зараз ухвалено протести кружковий збір, відкрить бюро справок і доручень, а також влаштувати американську лотерею на користь безробітних.
БУДУТЬ УЧИТИСЯ.
Робкор Розмай з Шевченківщини подає, що зараз провадиться одборка до „Вузів" робітників і селян. Все широке подвірря Шевченківського Окрвиконкому залито молодняком, що стоїть у черзі біля дверей контрольної комісії, яка одбирає кращі сили, розглядає заяви і посилає кого куди! Кого в профшколу, кого — на робфак при ВІНО, а кого — де инде. Молодь радіє. Каже: „був пастухом, а при Радвладі став людиною".
ТАКИХ ЧЛЕНІВ ВИКИДАЄМО.
Як пише робкор Гончаренко на Радомишльській сукняній фабриці служив робітник Яків Миколаєць. Нещодавно в нього обновилась ікона і він устроїв до свого дому таку процесію з попів, що нашому союзу аж соромно було. Однак, це не шкодить побожній людині лаяться і красти. Яків Миколаєць недавно попав під суд за крадіжку сукна на фабриці, і за це мало не опинився в „Бупрі", а союз викинув його зі членів спілки і зняв з роботи, бо таким не місце в Спілці.