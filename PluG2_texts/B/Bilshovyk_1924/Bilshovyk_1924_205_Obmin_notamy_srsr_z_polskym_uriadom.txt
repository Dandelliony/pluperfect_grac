Обмін нотами СРСР з польським урядом
ГАЛИЧИНА МУСИТЬ САМА ВИРІШИТИ СВОЮ ДОЛЮ.
МОСКВА, 8 вересня. Польський уряд передав урядові СРСР ноту з протестом проти того що Чоковський на кінцевому засіданні англо-радянської конференції оголосив декларацію про захоплення Польщею Східньої Галичини. У ноті до польського уряду радянський уряд нагадує, що він не одного разу протестував проти захоплення Східньої Галичини Польщею, кожного разу зазначаючи, що справу Східньої Галичини можна буде вирішити на підставі волі націй, що там живуть. В ноті підкреслюється, що радянський уряд залишається в цій справі на колишньому погляді. 
ВИГАДКИ ТА ХИТРОЩІ ПОЛЬСЬКОГО УРЯДУ.
МОСКВА, 8 вересня. В другій ноті до радянського уряду польський уряд зазначає, немов би то банди, що напали в ночі 3-го серпня на місто Стовбці, прийшли з території СРСР і туди ж повернулися. При цьому нота зазначає також, що банди, яких зорганізовують у Минську, нападають на Польщу ледве не що-дня. В своїй відповіді радянський уряд відкидає вигадки польського уряду і доводить на фактах, що зазначення польського уряду є неправдивими. Заява польського уряду, що немов би то, на Польщу нападають банди з боку СРСР ні на чому не грунтується, в той час, як радянський уряд має документи, які доводять, що польський уряд не одного разу випускав на радянську територію банди, які залишилися від загонів Булак - Балаховича й Савінкова.