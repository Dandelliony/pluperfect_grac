Київська секція наукових робітників.
Секція об'єднує всіх, хто провадить науково-педагогичну чи науково-дослідчу роботу. Отже, це професійне об'єднання робітників науки. І справді так, бо воно переросло рямці однієї спілки й бере на облік наукового робітника скрізь, де знаходить. 
Для чого ж це було потрібно? Що тим осягнуто? — Потрібно це було не тільки самим отим робітникам, розпорошеним за перших часів революції, знесиленим матеріяльною скрутою. Не менше було потрібно воно самій Республіці, що сподівалась від них поради в тяжкий час безладдя, чекала дальшої роботи для торування шляхів, якими мусить піти життя широких мас. І от Радянська влада дає гасло — рятувати від загибелі наукові сили країни, — те, що виховувати треба довгими роками культури, а загубити можна й не зглянувшись. 
Першою організаційною формою були для того Комітети Сприяння вченим, — організація не професійна, а державна. Профспілка робітників освіти ще тільки заснувалась, ледве стояла на ногах, а ждать не було коли. Комітети зробили своє діло, врятували, що можна було, й передали до рук секціям. 
З найперших секцій, що стала на рівні ноги й перейняла від Комітету в спадщину цю справу, була Київська секція, і було це в 1922 році. Отже, з того часу й треба лічити початок роботи Київської Секції — з листопаду 1922 року, — біля двох років життя. 
Що секція зробила за цей час? На нараді професійних організацій — чим вона може похвалитись? — Вона зібрала до купи, об'єднала все, що міг дати науковий Київ, зібрала без меншого примусу, та й не перед кожним, хто стукає в її двері, відкриваючи їх. Лекція об'єднує 825 членів РОБОСУ й 301 — членів инших спілок. 
Тепер в Секції, й тільки тут, є вичерпуючі відомості про те, які сили може виставити науковий Київ у ріжних галузях знання. Хто про це знає, той не піде в иншу організацію шукати потрібного йому знавця в певній науковій галузі. Мало не що-дня Бюро Секції дає рекомендації що до лекторів. Не що давно рекомендувало Волинському Губвиконкомові фаховців для дослідження річок Волині. 
Отже тут Секція виконує функцію громадсько-корисну. Справа вже державних і громадських організацій скористати, як найбільше, з тих можливостей, які дає Секція. Сама Секція поставила собі завдання — й з цього року береться переводити його в життя — завдання планово обслуговувати лекціями профорганізації й широкі маси суспільства, — шкода було б дер жати мертвим капіталом багацтва наукової думки, що їх ховає в собі науковий Київ. 
Що робить Секція, щоб зберегти для Радянського Союзу наявні наукові сили, щоб заспокоїти матеріяльні потреби своїх членів? — Секція провадить організовану матеріяльно-грошову підтримку наукових робітників. Про розмір цієї підтримки можна судити з того, що за 1923-4 бюджетний рік Секція розподілила біля 50.000 карб, так званого додаткового академічного забезпечення, на що відповідну суму відпускає держава. 
Секція, мабуть, єдина проф. організація в цілому Радянському Союзі, що не відмовила жодному свому членові, ані цього, ані минулого літа, дати безплатне місце в домі відпочинку, або в санаторії, це була таки справді найреальніша кампанія ремонту здоровля. Для цієї мети Секція має переданий їй у постійне користування дім відпочинку в величезній садибі Преображенського манастиря біля Китаєва і власну санаторію на Лук'янівці. 
Через ці дві установи, а також через будинки відпочинку в Гурзуфі, Кисловодську й Есентуках пройшло цього літа біля 400 членів секції та їх утриманців. Кампанія цього літа коштувала Секції біля 25.000 карб., що з них тільки половину дала держава, а решту Секція здобула сама, в тім числі від Американської Секції Європейської Студенської допомоги (АСЕСП) 4500 карб. 
В меншій мірі даються од Секції спеціяльні курсові форми лікування, проте, майже нікому не відмовляється, напр., в лікуванні фізичними методами, — в біжучому бюджетному році лікувалось 35 чоловіка. 
Через Секцію ж розподіляється суми й допомогу натурою, що надходять з-за кордону через АСЕСП, всього на суму біля З0.000 карб, в біжучому бюджетному році. А саме розподілено 24 637 обідів, 563 допомоги дровами по 50 пудів, 864 продуктові посилки, 216 допомог одягом, 5060 карб, грішми. 
Все це в галузі матеріальних потреб. 
Що-до потреб духовного характеру, Секція реальну допомогу дає своїм членам що-до закордонної наукової літератури. Яке значіння для наукової роботи має звязок з закордонною наукою, ясно кожному. Секція організувала виписку закордонної літератури, в біжучому бюджетному році на 6.000 карб. 
Які найближчі завдання стоять тепер перед Секцією?- Інтенсивно розвивати роботу в тих же напрямках; стати ще в більшій мірі активним чинником у житті Радянського Союзу і в житті членів Секції; змагатись за кращі матеріяльні умови життя наукових робітників і збуджувати в них волю до найактивнішої участи в будуванні нового життя. 
В одному Київська Секція відстала від инших, і це треба тут, при цій нагоді, згадати. Досвід инших Секцій, з'окрема Ленінграду, Москви, останніми часами — Харкова й Одеси — показав, що об'єднання робітників науки провадиться інтенсивнішим темпом і глибше, коли для того є територіяльний осередок. Таким осередком являються „Доми вчених". Навколо них зосереджується робота й культурна й по колективізації побуту. В Ленінграді для цього призначено один з колишніх великокняжих палаців; в Москві — величезний будинок з багатим устаткуванням. В Київі ж Секція не може добитись передачі їй для цієї потреби хоч якогось будинку. 
Гадаємо, що це є помилка, й не дрібна. Робітники науки є така велика культурна сила, що дати їм осередок для об'єднання й роботи диктується інтересами самої держави. Будемо ж сподіватись, що хоч як ювилейний дарунок, це Київський Комунвідділ врешті таки зробить. Бувають бо випадки, коли економія обходиться дорожче за марнотратство.