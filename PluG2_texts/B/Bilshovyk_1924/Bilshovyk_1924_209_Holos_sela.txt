Голос села
СВЯТО МІЖНАРОДНЬОГО ЮНАЦЬКОГО ДНЯ. 
(м. Погребище на Бердичівщині).
На цукроварні біля „Дому Пролетарської Освіти" онується молодь. 
Лавки літнього театру заповнюються. Прибувають свіжі лави юнаків, дітей-учнів, робітників і селян. Підходять члени х.-читальні, члени Селькому батраків... 
Урочисто зустрічаються комсомольці з дітьми — учнями. Котиться могутнє „ура". Лунають звуки бойових маршів. Сьгодня молодь наша зібралась аби масово продемонструвати своє єднання з революційною молоддю всього світу. 
Наша молодь сьогодні святкує „Міжнародній Юнацький день". Секретар осередку ЛКСМУ — цукроварні тов. Пшинишний відкриває урочисті збори присвячені Міжн. Юнацькому дню й пропонує обрати президію. 
До президії увійшли представники від Окрпаркому, Райпаркому, Червоної армії, осередків КП(б)У та ЛКСМ (цукроварні), дітей-учнів, дитячого садку, робітників освіти, Жінвідділу та робітників. Оден за другим виступають промовці — всі вітають юнаків з днем великого свята та закликають до праці, до науки. У відповідь голосне „ура"..
Лунає могутній спів „Інтернаціоналу“. Секретар осередку ЛКСМ зачала доклада про міжнародній юнацькій рух. 
Сотні очей вп'ялися на сцені слухають докладчика, що яскраво малює сучасний стан юнацького руху та становище Комсомолу в західних буржуазних країнах. 
Доклад закінчується бурхливими оплесками та вигуками „ура“. 
Далі представник Окрпаркому й Окрнаросвіти тов. Скуратовський звертається до дітей-учнів з промовою, в якій характерно змальовує, що таке юний ленінець, його права та обовязки та від чого взялася назва Ю. Л. — закликає всіх учнів до праці. 
Урочиста частина засідання закінчується співом Інтернаціоналу. Далі концертний відділ.
В цьому відділі хор місцевої агро школи виконав цілу низку революційних юнацьких пісень. Драмгурток Фабзавуча та комсомольців влаштував виставу — революційну п'єсу «Ми ілі оні». 
Так наша молодь відсвяткувала своє велике свято — „Міжнародній Юнацький день". 
Райкор Сапіженко-Зоряний.
СЕЛО ПРОКИДАЄТЬСЯ.
Селянство починає розуміти, що не в спілці з куркулями та попами, а в тісному звязку з робітничою клясою воно з'уміє побороти своїх ворогів. Передове селянство зрозуміло, що виховувати своїх дітей можна не при допомозі попів, а тільки ЛКСМУ зможе виховати свідомих селян-борців за революцію. 
Недавно в с. Моринцях (батьківщина Т. Шевченка) троє незаможників — селян заявили в Сельраді, що вони не хотять хрестити своїх дітей, а хотять влаштувати „звіздини". 
В неділю 7-ІХ прибули представники з району, цукроварні та дитбудинку — виробили план переведення „звіздин". 
Зібралися до великої залі. Селян було повно — нема де й голці впасти. До президії почесним головою було обрано Г. Петровського. Батько дитини т. Лебенко взявши на руки дитину, передав її секретареві ЛКСМУ Мор. осередку і каже: „Передаю вам свого сина до Комсомолу, щоб він виріс гарним комунаром". Від імени Звенигородської орг. ЛКСМ відповідає т. К., що прибув для переведення свята. 
Теж саме роблять і другі батьки. Вчитель виступив з докладом про новий та старий побут. 
Після докладу були привітання від инших орг. 
Останнє слово забірає секретар рай ЛКСМ — що досить яскраво одмітив усі досягнення незаможного селянства особливо на побутовому фронті. Зібрання закривається. Селяне довго ще не росходяться, діляться думками, поздоровляють батьків і новороджених комунарів. 
Ось вам маленький приклад перелому в побуті селянства і це там, де недавно ще панував бандитизм, де куркулі — укапісти разом з попами ловили рибу з каламутній воді. 
Я. Кашеро.
ГЕТЬ ТЕМРЯВУ — РЕЛІГІЮ. 
(С. Бужанча Лисянського району на Шевченківщині).
З самого початку роботи вашої хати-читальні (літо 1923 року) було звернуто велику увагу на боротьбу з релігійними забобонами, як одного з основних завдань політосвітньої робота на селі. Вмілий підход до цього дав свої наслідки: відвідування церкви значно зменшилось. 
4-ІХ село справляло червоний похорон робітника цукроварні — члена нашого КНС На вачір під згуки музики й співу хору хати-читальні при багатосотенній кількости селян почався траурний похід.
З усіх осель на вулицю висипали старі й малі. Вулиця захрясла народом. Досить сказати, що ще з півдня сиділи біля дворів чоловіки та жінки та снували діти від лікарні (там був покійник) до ріжних кутків села для подачі звістки про похорон. На могилі, оточеній червоними прапорами, при тисячному натовпу людей відбувається мітинг. Робітники цукроварні, члени КНС віддали останній довг своєму товаришеві. 
Промови кінчилися, а люде ще довго не росходилися вражені новим побутом. 
Селькор Горбоносенко.
НАЙШОВСЯ "ХАЗЯІН" 
(С. Курилівка Канівського району).
У нашому селі є шкільна земля. Майже кожне село має школу, а майже кожна школа має свою землю. Але річ не в тому, а ось у чому. На весні прийшло роспорядження, аби кожна школа брала свою власну землю в оренду. А через те, що наші школи своїми засобами землі обробити не можуть, то Канівський РЗУ постановило, аби кожна школа вже від себе вдавала землю в оренду. Наші селяне довідавшися про те, що шкільна земля буде здаватись в оренду школою, стали запитувати про це вчителя. 
Охочих було багато, бо земля добра. Давали вже по 25 пудів жита в рік за 1 десятину (по чотирьохпіллю). Можна було сподіватися, що доженуть до 30 пудів. 
З трьох десятин це було б на рік прибутку — пудів 90. 
Але Райзу почало крутити... Було сповіщено, що в першу чергу орендувати землю мають право колективісти та незаможники. І що ж би ви думали? Пішов до Каніва один дядько-хазяїн, та й забрав її а Райзу по чотирі з половиною карбованці за десятину. За три десятини — тринадцять з половиною карбованців на рік. 
РайЗУ. Де твої очі? Чи ти не знаєш, чого варта земля? 
Глядач.
ЩО ДЕ ДІЄТЬСЯ.
Селяне с. Чорнорудки, Бровківського р-н у на Бердичівщині не одержують передплачених газет. Газети як з Київа, так і з Бердичева, чомусь надсилаються до Райвиконкому (від села 5 верст), або до Череваської поштової контори (20 верст).. Газети звідтам нікому видерти не можна. Селяне не раз просили, щоб газета їм пересилалися на станцію Чорнорудку П.-З. зал., яка від села за півтори верста. Прохання треба задовольнити. 
Селькор Батрак.
У х. Мар'янівці, Бишівського р. на Київщині куркулі так гарно себе почувають, що на справи громади впливають і спровоковують незаможників. Не йдіть до „комінзаму” бо ось війна буде — прийде француз і шкуру з вас здере... 
Школи нема. — Нащо вона нам? — кажуть куркулі. Закону божому не вчать... Не треба нам школи... Не вадило б кому слід повчити цих куркулів. 
Селькор.
В с. Кухмістерській Слобідці, Броварського р. на Київщині нещо давно заснувався комнезам. За працю взявся ретельно: заснував хату-читальню, налагодив роботу КВД, припинив самогонення, організував кооператив. Взагалі повів роботу як слід. 
Від голови Броварського Райвиконкому прийшов наказ, щоб роспустити цей комнезам, на тій підставі, що більшість його членів — робітники (?)... Куркулі дуже зраділи, що не буде ненависного їм комнізама. 
Чи правильно робить цей голова РВК? 
Селькор Радченко.
Незаможники с. Селище, Канівського р. на Шевченківщині ніяк не дочекаються інструктора „Сільгосподаря”, щоб заснувати свій кооператив. А кооператив дуже потрібний. „Сільгосподарю” подбай, щоб у Селищі був свій власний кооператив. 
Селькор В. І.
В с. Млієві, на Шевченківщині гарно розвивається кооперація. Сім місяців як існує кооператив, а вже 400 членів. Відкрито нову крамницю, взято в оренду громадські луки і організовано два меліоративні товариства. 
О. Р.
В с. Бобриці, Семипілківського р. на Київщині дуже поширено „гуральництво”. „Рішучу” боротьбу гуральництвом веде голова сельради Лукашенко. 
Зморений невпинною „боротьбою”, на ногах устояти ніяк не може. Мало того, — Лукашенко після „великого сраженія” з гуральниками в селі скандали робить і людей б'є... 
Чи не звернули б часом відповідні органи на нього увагу. 
Селькор К. А.
В с. Чорнорудці Бровківського р. на Бердичівщині бувш. нетрудовий будинок повернено бувш. панові Вержбицькому. Це йому по приятельськи зробив один спец з ОЗУ. Селяне намагаються цю справу з'ясувати, але не дібються ніяк толку. Чекають на Робітниче-Селянську Інспекцію. 
Селькор Батрак.
В с. Кіловці, Попілянського р. на Білоцерківщині, коли збірали держстрах, голова сельради — великий п'яниця Макчук — брав з плательщиків по 1 — 2 відсотки на свою користь. Брав, як грішми, так і натурою. 
Селькор Жук.