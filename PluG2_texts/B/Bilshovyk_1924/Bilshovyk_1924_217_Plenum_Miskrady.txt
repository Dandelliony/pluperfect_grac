Пленум Міськради.
23-го вересня, під головуванням тов. Свістуна відбувся пленум Міськради, на якому було заслухано доклад тов. Коваленка про роботу адміністративно - міліцейської секції Міськради.
ДОКЛАД ТОВ. КОВАЛЕНКА.
СКЛАД АДМІНІСТРАТИВНО-МІЛІЦЕЙСЬКОЇ СЕКЦІЇ. 
Адміністративно - міліцейська секція, каже тов. Коваленко, складається зараз з 100 членів Міськради з них: комуністів - 53, кандидатів - 6, членів ЛКСМУ - 10, безпартійних - 31. Крім того, в секцію входять як практиканти 4 делегатки Жінвідділу і 12 комсомольців. 
ПРАЦЯ АДМІНІСТРАТИВНО - МІЛІЦЕЙСЬКОЇ СЕКЦІЇ. 
Адміністративно - міліцейську секцію поділено на 13 комісій, які працюють при кожному міліцейському районі, при управління міліції й розшуку при місцях позбавлення волі та при Губсуді. Кожна комісія всебічно стежить за діяльністю своєї установи. 
За відчитаній період (з 1-го січня по 1 - ше вересня) відбулось 12 засідань президії секції і 13 засідань пленуму секції. На засіданнях розглядались питання про загальне становище міліції, місць позбавлення волі та про Окремі завдання міліції, місць позбавлення волі. По кожному питанню було заслухано доклади відповідних комісій. На найближчому засіданні Пленуму секції буде розглянуто питання що до діяльности Губсуду.
СТАН МІЛІЦІЇ. 
Відповідні комісії й секція з великою увагою стежили за діяльністю міліції особливо що до складу її, який було детально переглянуто. Нарешті було звільнено за ріжні злочинства 64 чоловіка. З складу місць позбавлення волі звільнено 24 чоловіка. 
Склад міліції по м. Київу такий: партійних — 14%„ тоді як торік їх було лише 10; по соціяльному становищу - робітників 36%, селян - 54 %, інтелігентів - 10%, по національному складу: росіян - 56%, українців — 27% і инших національностей - 17%; по освітньому цензу - з вищою освітою 2%, середньою - 10%, нижчою - 61%, з хатньою освітою - 16, малописьменних - 11%; по військовій підготовці - в Червоній армії служило 95%; решта 5% - це канцелярський склад, головним чином, жінки. В відношенні заробітньої платні досягнуто значне поліпшення. Торік міліціонер одержував 5 карб., а молодший доглядач місць позбавлення волі 15 карб, на місяць; зараз міліціонер одержує 24 карб., доглядач 26 карб. Багато зроблено також в справі зодягу, який видається міліціонерам безплатно. 
Через спеціяльний будинок відпочинку за літо пройшло 175 робітників міліції. Через амбулаторію пропущено 200 чоловік: з них 80 малокровніх, 26 з туберкульозом і 85 з катаром легені. Ці цифри говорять за неважний стан здоровля складу міліції, що виникає через перегружен. працею. Міліціонер фактично працює 16 годині: 8 годин на посту і 8 в резерві. 
Далі тов. Коваленко підкреслює поліпшення складу міліції, знищення хабарництва, яке спостерігається лише випадково і суворо карається.
УКРАЇНІЗАЦІЯ АПАРАТУ. 
Українізація апарату міліції має велике значіння, особливо по округах; але і в самому Київі в цьому відношенні зроблено багато. Як при управлінні так і при кожному районі міліції було влаштовано курси українознавства, які охопили весь склад міліції. Зараз по всіх установах, що підлягають адміністративно - міліцейській секції діловодство повністю ведеться на українській мові.
БОРОТЬБА З ЗЛОЧИНСТВАМИ. 
За останні часи, каже тов. Коваленко, злочинства значно зменшуються. Адміністративно - міліцейська секція і органи міліції вживають рішучих заходів для боротьби з нею, бо в звязку з наближенням змін злочинства можуть збільшитись. 
Коли за перші 3 місяці 1923 р. по м. Київу було зроблено 2.032 карних злочинства, з яких роскрито було 34%, то за ті ж місяці 1924 року було зроблено 950 карних злочинств з яких було викрито 46%. Особливо велике значіння має зменшення кількости озброєних злочинств. За січень - серпень 1923 року їх було 159, за той же час 1924 року 79. Кількість озброєних злочинств поступово зменшувалась і зараз вони зовсім незначні. 
Тепер у місті нема організованих банд, а в лише дрібні карні злочинці, так звані квартирники, карманники і т. д.
БОРОТЬБА З САМОГОНОМ 
Велику увагу зверталось на боротьбу з самогонством. В цьому році воно значно зменшилось а кількість складених протоколів і реквізованих апаратів збільшилась. В де-яких районах самогонство цілком ліквідовано. Взагалі Київщина по самогонщині займає перше місце на Україні. 44% штрафів за самогонство що накладено по Україні, падає на Київщину. Тому боротьба з самогонством на Київщині повинна бути особливо упертою.
МІСЦЯ ПОЗБАВЛЕННЯ ВОЛІ. 
В місцях позбавлення волі працює особлива комісія адміністративно - міліцейської секції Міськради. З увязненних в місцях позбавлення волі 55% вже засуджених і 45% справи яких ще не розглядались. Для усунення деякого переповнення Бупр’ів треба довести до мінімуму кількість справ, які ще не розглядались. Цим занята комісія, що працює при Губсуді. 
При Бупр'ах є майстерні, в яких працює 320 чоловіка. Чистий прибуток від майстерень складає 16.000 карб. 
Треба поширити майстерні, а для цього потрібні кошти. Обидва Бупр'и одремонтовані. Надалі треба поліпшити устатковання Бупр'ів. 
З 1-го-жовтня вводиться збільшена норма харчування, для непрацюючих 2.437 калорій, для працюючих 2.980 калорій. 
Культурно - освітня праця серед вязнів переводяться гарно. В Бупр'ах є клуби, бібліотеки, читальні, влаштовуються лекції, доклади і т. ж Санітарний стан Бупр'ів задовольняючий, лікарська допомога поставлена гарно.
ГУБСУД. 
Комісія по Губсуду тільки почала працю і з’ясовує кількість справ в Губсуді. 
Губсуд перегружено справами, через це і велика кількість вязнів, справи яких не розглядались. Наприкінці тов. Коваленко зазначає, що всі комісії після літньої перерви приступили до праці і накреслили план своєї праці до перевиборів Рад.
ДЕБАТИ ПО ДОКЛАДІ ТОВ. КОВАЛЕНКА
Доклад тов. Коваленка викликав жваві дебати. 
Тов. Миколаїв констатує, що секцією пророблено велику роботу. Необхідно увернути більш уваги на місцевости, що біля міста. Наприклад, в Дарниці майже нема міліції, а тут ховаються злочинці та процвітає самогонство. 
Тов. Маслов підкреслює велику перегруженість Губсуду та Нарсуддів. Треба збільшити штати камер Нарсуду і за допомогою додаткових суддів організувати засідання, що розгрузить справи. Що до місць позбавлення волі, треба поліпшити склад робітників в класовому відношенні. Необхідно також збільшити обігові кошти майстерень Бупр'у. 
Тов. Миколаїв визнає необхідним збільшити працю міліції на Куренівці та Приорці, де в-зімку можна чекати розвитку бандитизму. 
Тов. Еремин підкреслює, що міліціонери живуть в тяжких квартирних умовах, по більшости на околицях. Треба дати їм помешкання районах їх праці. Значні досягнення є в місцях позбавлення волі, там спостерігається тепер зразковий порядок і чистота. 
Тов. Клейнер каже, що випадки втручання в справи міліції цілком не повинні мати місця. Це заважає праці. На неправильні вчинки міліціонерів треба подавати заяви, але ні в якому разі не втручатись в їх роспорядження. 
Тов. Сергєєв визнає потрібним збільшити політично - виконавчу роботу серед міліціонерів. Ця робота повинна стати головною в усій праці секції. 
Тов. Савченко підкреслює значний відсоток малописьменних серед міліціонерів і необхідність культурно - освітньої праці серед них. 
Після кінцевого слова тов. Коваленка міськрадою приймається така резолюція:
РЕЗОЛЮЦІЯ.
Заслухавши доклад, Пленум Міськради визнає працю адміністративно - міліцейської секції задовольняючою й вважає необхідним поставити секції такі завдання: 
1) В найкоротший термін вжити заходів до поглиблення українізації всього адміністративного апарату й постановки культурно-освітньої праці; 
2) Курс, що взято на закріплення робітників міліції в розшуку на місцях на строк не менше одного року вважати доцільним і надалі переводити це в життя; 
3) 3 метою встановлення нормальних умов праці робітників міліції й розшуку визнати необхідним наближення їх помешкань до місця праці, для чого порушити питання перед Комунальною секцією про надання помешкань як командному складу, так і родинам міліціонерів на території району їх праці; 
4) Підкреслюючи значні досягнення в галузі матеріяльного поліпшення стану робітників міліції, розшуку й місць позбавлення волі Міськрада визнає необхідним збільшення й надалі заробітньої платні цим робітникам в межах можливости місцевого бюджету; 
5) Визнаючи необхідним безпосередню участь в діяльности секції, мілрозшука, місць позбавлення волі, Губсуду з боку робітничих організацій і повну свідомість робітників, визнати потрібним, щоб відповідальні керовники секції та вищезазначених органів періодично робили доклади на загальних зібраннях робітників.
В ГАЛУЗІ БОРОТЬБИ З ЗЛОЧИНСТВАМИ. 
6) Визнати необхідним організацію нічліжних будинків в районах Подолу, Бесарабки і привокзальному; 
7) В заявку з наближенням осени збільшити зовнішню охорону міста, особливо на околицях, перевести для цього перегрупіровку міліцейських постів і нічних сторожів і поставити перед комунальною секцією питання про освітлення вулиць на околицях; 
8) Визнати необхідним збільшити репресії в відношенні осіб, спостережених в бандитизму, порушивши перед Губсудом питання про розгляд таких справ позачергою в негайному порядкові, - надзвичайними сесіями Губсуду;
9) Для ізоляції з міста Київа злочинного елементу вжити заходів до адміністративної висилки осіб, які двічі судились за крадіжку, грабунок і самогонство, згідно з постановою ВУЦВК'а від 6-го грудня 1923 року.
ПО БОРОТЬБІ З САМОГОНСТВОМ І ПІЯЦТВОМ. 
10) 3 метою збільшення догляду за боротьбою з самогонством і піяцтвом визнати необхідним адм. - міліцейській секції виділити спеціяльну міську комісію; 
11) Визнати необхідним збільшення судових і адміністративних кар в відношенню осіб, що спостережені в виробленні та збереженні самогону; 
12) Освітлювати в пресі роботу по боротьбі з самогонством.
В ГАЛУЗІ ГУБСУДУ. 
13). Визнати необхідним збільшити роботу що до негайної розгрузки карних справ.
ПО МІСЦЯХ ПОЗБАВЛЕННЯ ВОЛІ. 
14) Розглянути питання й накреслити план поширення виробничої частини місць позбавлення волі, для максимального використання сил вязнів, а також збільшити культроботу серед них.
ПО БОРОТЬБІ З ДИТЯЧОЮ БЕЗПРИТУЛЬНІСТЮ. 
15. Доручити секції Наросвіти на наступному засіданні адмін. - міліцейської секції поставити доклад по цьому питанню.