Взємовідносини між галицькою і наддніпрянською еміграцією в Європі
Коли говори про взаємовідносини між галицько-українською і наддніпрянською еміграцією в Європі, приводиться зупинитись на найтиповіших відносинах на місцях найбільшого скупчення тієї й нашої еміграції у Празі, Відні, Берліні. Але раніш треба сказати, взагалі, про зближення між цими частинами українського народу за останній час. Почалось воно зараз же після революції 1917 року в старій Росії і потім в Австрії. До цього як відомо, український люд довгі віки розрізували кордони імперіялістичної політики й капіталістичної експлоатації. Після першої ж доби революції на Вкраїні вже починаються звязки Галичини з основним ядром - Наддніпрянщиною. Правда, над українським народом Галичини ще тяжіла тоді Габсбургська імперія і галичане в складі окупаційної німецько - австрійської армії підпірали на Україні гетьманську реакцію. Але всі, хто зустрічав тоді в південній Україні нечисленні галицько-українські відділи, помічали велику ріжницю у відносинах цих галицьких відділів до тероризованого гетьмансько-німецькими карними загонами українського селянства. Хоч і в австрійській шинелі, галичане ставились до українського селянина, як до земляка. Часто галичане приймали й розуміли соціальне питання, яке впивалось у жорстоку озброєну, хоч нерівну боротьбу революційного селянства з панською гетьманщиною. Бувало так, що галичане переходили на бік селянства. 
Починався великий соціальний рух не тільки на півночі в Росії, а й на сході України. Він конкретно виявився в влади, й широкі маси обох галузок українського народу на цьому сходилися. Галичане власними очима побачили свого брата робітника й селянина, брата не тільки по нації, а й по соціяльному пригнобленому стані. З цього часу це єднання трудящих мас двох рідних галузок українського народу розросталось і розростається й до цього часу. Але в це єднання надто часто ставали на перешкоді вороги його, вставляючи в колеса ріжні друччя непорозумінь і навіть ворожнечі. Найбільше такого друччя вставлялось міщансько-націоналістичними інтелігентськими колами керовників обох галузок народу. Ці відносини між керовничими колами помітились уже в найближчому часі після заманіфестування об'єднання, проходили виразною ниткою через недовгу добу спільної долі й занесені вигнаною з обох країн, хоч і ріжними причипами, верствою націоналістичної інтелігенції на еміграцію. Через те не зайве в коротких рисах пригадати ці факти неприязних взаємовідносин керуючих націоналістичних кол інтелігенції з обох боків Збруча, щоб краще зрозуміти ці відносини тепер у еміграції. 
Повстання на Україні проти гетьмана в листопаді 1919 року, зроблене спільними силами і згодою більшовиків та лівішої частини української націоналістичної інтелігенції, дало Директорію, в якій спочатку переважала, одначе, лінія, ворожа радянській системі. Директорія взяла курс на капіталістів Заходу, на Ено, на французький і грецький, десант в Одесі. Опікшись на цьому, вона все ж таки потяглась на Захід, чекаючи ласки у західніх панів. Антанта ж у цей час кинула з Франції польсько - французький корпус Галера для боротьби з більшовизмом на Сході, і Галер в першу чергу пішов на „авангард більшовизму й гайдамацтва", на галицьку армію, яка боролася під Львовом. Хоч Директорія й „Національна Рада Галичини- 9-го січня 1919 року „урочисто проголосили свято об'єднання" двох галузок народу, поділеного кордонами довгі віки, історична обстановка вимагала иншого, ніж сподівались сантиментальні інтелігенти з обох боків Збруча. Під вражінням „коварства“ Галера і польської шляхти керуючі кола Галичини в особі в першу голову Петрушевича уже на початку 1919 року мали нахил почати переговори з більшовиками. Директорія ж, цеб-то Петлюра, в безсилій злобі проти більшовиків, готова була піти на переговори з „ненависною" до цього часу польською шляхтою й купити її прихильність навіть ціною Галичини. 
Це було причиною першого розладу між „наддніпрянцями" й „наддністрянцями". Скоро виявилось для Петрушевича й К-о, що дешевенькими „дипломатичними" викрутасами австрійської ніколи не обійдеш більшовиків, які несуть з собою соціальну революцію, і Петрушевич, тоді вже „диктатор", з наказу тих же панів Антанти, сам мусив повернути багнета проти більшовиків, вибитий поляками навіть з Галичини. Наказом Антанти було затримано ворогування „диктатора" та „отамана", хоч воно розгоралось і врешті спалахнуло в листопаді 1919 року. Тоді зустрівшись з денікінщиною, Петлюра і УНР на власну руку й наперекір Антанті почали бійку з Денікіним. Петрушевич був більше дисціплінований і пішов на союз з Денікиним, „зрадивши Петлюру”, зате Петлюра „упік" Петрушевича „віддавши” польській шляхті Галичину. 
Прихований антагонізм керуючих кол тієї й иншої сторони переходить в одверту взаємну зненависть. Яка вона була велика, — видно в того, з якою жорстокістю мстився Петлюра і на галицьких старшинах, запроваджуючи їх у польські табори, аж на Поморря (Пухоля), коли де - які Галицькі відділи мали наївність залишитись на місцях під час польсько-петлюрівського наступу в травні 1920 року. Потім тих і инших, „наддніпрянців" і „наддністрянців", було викинуто армією соціяльної революції за кордон Радянської України, — перших — до Польщі, другі ж ріжними шляхами стяглись переважно до Чехо-Словачини (а центр до Відня). Протягом 1921 — 22 років економична руїна виганяє добру долю „наддністрянського центру" до Праги, а заморена польською шляхтою наддніпрянська еміграція утікає теж туди. В Празі знов зустрічаються не тільки представники керуючих кол, але й ширші маси обох сторін. Прага як раз і є тепер типовим місцем, де можна простежити взаємовідносини між еміграцією обох сторон, бо у Відні й Берліні зараз залишились незначні купки. Відносини, про які йде мова, у Відні і Берліні належать більше минулому. Ці відносини між хліборобами-державниками Скоропадського й „вільним козацтвом" Вишиваного, між і „Директорією" Швеця-Макаренка і „Галицькою Національною Вадою" досить докладно змальовано в статті М. Любченка — „Червоний Шлях", 1923, ч. 2. Тут же ми спинимось на сучасних відносинах, які найтиповіше виступають у Празі. 
Найбільшим скупченням старшого галицького громадянства у Празі являється „Вільний Український Університет', який в 1921 році перейшов з Відня. Професори цього університету, в більшости галичане, являються розгалуженням угруповання Петрушевича, а подекуди й потайними прибічниками Вишиваного. Як такі, вони стоять в досить близьких відносинах з гетьманською хліборобсько - державницькою партією і у великих контрах з прибічниками петлюрівської орієнтації. Приблизно в той самий час виростає в Празі право-есерівський „Український Громадський Комітет” Шаровала-Винниченка. Цей комітет воює з „петлюрівщиною”, та й раніш лойяльно ставився до галицької еміграції, намагаючись поширяти і свій вплив на неї, що являється переважно студенством. Але потім виявилось, що немає жодних підстав для симпатій між комітетом і галицькою еміграцією. Комітет, як шулерську організацію, ненавиділи і праві й ліві частини галицької еміграції. А коли комітет виступив у 1921 році за „право” опіки над студентською молоддю, то спинилась порядна колотнеча, між галицьким студентством і комітетом. 
Ще більший антагонізм, як продовження старих відносин, почав виявлятись між галицькою еміграцією та петлюрівською групою, яка з 1922 - 23 року в значній кількости перебралася з таборів Польщі і скупчилась, як коло ідеологичних центрів, біля окремих бувших службовців місії УНР. 
З організаційного боку на початку, себ-то в 1921-22 роках, молода студентська еміграція була ніби-то однією спаяною масою. Спаювало її переважно те, що це були люде в більшости голодні й заморені, і стягалися вони з усіх кінців, а чеська субсидія відпускалась і росподілялась як раз через студентську організацію. Властиво до кінця 1921 року ця студентська громада в Празі мала допомогу, головним чином, від американських колоністів галичан. Коли ж виявилось, що чехо-словацький уряд вирішив відпускати регулярну допомогу студентству, то цю допомогу хотів загарбати „Громадський Комітет", щоб на свій смак „допомагати” „підданим”. Це дійсно довело б студентство до цілковитої залежности від батьків, чого так хотів суто — партійній есер голова комітету М. Шаповал. Одначе студентству вдалося довести чеським міністрам, що корисніш для студентства було б не віддавати себе на ласку такої однобокої, тенденційної і нетерпимої організації „батьків", як „есерівський громадський комітет”. Він ще довго крутив, хоч врешті був безсилий поставити на своєму. Мабуть, студентську молодь підтримувало також старше галицько-петрушевичівське громадянство, скупчене коло „Вільного Українського Університету”. Комітет, ця „гуманітарна організація для допомоги емігрантам” почав лити „помиї» на адресу „сволочного галицького молодого міщанства" і першим почав вживати заходів розбити „єдність" громади. В цьому він зустрівся з бажаннями своїх ворогів петлюрівців, які теж намагалися звільнити своїх „вірних лицарів" від „роскладаючих" обставин співжиття в єдиній громаді, яка складалась на 80 85 відс. з галичан. Вони ж у 1923 році вже цілком одверто схилялись до орієнтації на Радянську Україну. 
Негайно відданий комітету елемент почав роспалювати „наддніпрянський патріотизм”. Почалася агітація за похід проти галицького ярма, звільнення від диктатури галицького „доктора". В цьому зійшлися „комітет" і група ортодоксальних і відданих петлюрівців — Чикаленків, Феденків, Савицьких і іже з ними. Нарешті, усамостійнилась в 1923 році „Спілка студентів емігрантів з Великої України”, як підпора комітету в студентській масі. Очевидно, розлютовані „батьки" з Комітету готові були на цьому не зупинитись, щоб вести, що субсидію асігновано чеськими колами для емігрантів з земель, зайнятих більшовиками, а галичане мають цілком „вільну батьківщину" — хай ідуть до дому. Але це знов їм не вдалося, і чехи для росподілу допомоги студенству влаштували свій апарат. Відносини між галичанами й „емігрантами з Великої України” в цілому пішли по лінії зросту антагонізму і вишукування аргументів „первородства своєї нації”. Так молодь в більшости пішла шляхом продовження взаємовідносин своїх нікчемних батьків. Як то кажуть, яблучко недалеко від яблуньки падає. 
Треба ще сказати про взаємовідносини цих двох елементів еміграції з обох боків Збруча в соціалістичній і, зокрема, радянській студентській масі, яка вийшла з еміграції. 
Соціялістична марксівська група; не бажаючи упустити ширшого поля для діяльности, взагалі додержувалась тактики збереження єдності студентської організації. Але коли намітився розкол на дві „нації", соціялістично - марксівське студентство стало осередком третьої досить численної групи „поступового студенства" і потім „спілки студентів - громадян УСРР”. Тут, одначе, теж не обійшлося без наслідків старих відносин між „наддніпрянцями" і „наддністрянцями". ,,Спілка радянців" фактично вийшла з лона „наддніпрянців” і тільки, дякуючи зусиллям тієї й иншої сторона, чи швидче свідомішого елементу з обох боків, тепер уже немає цих наслідків відносин, що передались від „батьків” з „Наддніпрянщини’’ і „Наддністрянщини’’. 
Серед еміграції, особливо галицької, яка поставлена в умови боротьби з велико-панською шляхтою, ідея Радянської Влади стає як найпопулярнішою. Спілка студентів-радянців зростає, являючи собою і в зачепленій нами справі добрий приклад. У всій своїй масі галицька молодь прокинулася й готова стати до тяжкої буденної роботи в Радянській Україні.