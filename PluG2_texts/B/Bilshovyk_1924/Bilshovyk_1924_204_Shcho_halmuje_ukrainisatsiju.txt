Що гальмує українізацію.
З УКРАІНІЗАЦІЄЮ НА ЗАЛІЗНИЦІ ПОГАНО.
З вересня місяця багато рідших установ в Київі переводяться на українське діловодство, виконуючи постанови 1З го зізду РКП. Отже, треба одмітити якесь незрозуміло байдуже відношення до цієї важливої справи наших залізничих установ. Візьмемо південно-західну залізницю, а також весь київський вузол. Що тут зроблено в справі українізації й які є наслідки? 
Нічого й ніяких. Нічого через те, що наші залізничні партійні, професійні й культурні установи абсолютно ніякої уваги не звертають на справу українізації і цим зовсім не цікавляться. Правда, по деяких місцях було утворено гуртки українознавства, та вони незабаром перестали працювати. А що ж говорити про ті підприємства, де й не знають, (а повинні знати), що є на світі гуртки українознавства 
Далі, по де яких установах (наших, залізничих) є досить робітників-українців, які володіють добре мовою, але вони не на обліку, непритягнені до праці серед робітників яким вони могли б дати деякі знання. 
Все це хиби й хиби великі, які наш Учпрофсож, Доркпрофсож, поруч з культосвітніми установами, повинні зараз усунути, звернуть серйозну увагу на утворення при всіх місцькомах гуртків українознавства, подбати про забезпечення гуртків в клубі літературою, газетами і провести кампанію в місцькомах про утворення куточків українського культурника. 
Тільки тоді ми досягнемо в цьому напрямку великих успіхів і перестанемо плентатись в хвості поза всіма.
ПОРА ПОЧУТИ
Багато балакали та писали про українізацію. Але не всі це чули. Не чули, певно, й у нашому Либедському Райкомі профспілки Робкомгосп. Про українізацію — ні гу-гу. 
Райком обєднує біля 1000 робітників. Більшість — незаможні селяне. 
Всі розмовляють по українському, а на зібраннях та в діловодстві „говорят". Були випадки, що за слово доходили до сварки, один наприклад пише: умер, а другий не розуміє, що то за слово, — „вмер", каже. 
Раніш існували у нас гуртки співочий, та драматичний, але не довго щось прожили вони. Не вистачило коштів, чи що. А любили робітники слухати (бо тямили) українські пісні та дивитись вистави Клуб завше був залюднений робітництвом. Раніш можна було побачити в читальні хоч примірник „Більшовика", а тепер і того немає. Скоро буде так: ті, ще балакали по українському, забудуть, а може вже й забули, а по російському не навчились, — тоді хоч плач. А ну, Райком! Поверни круто на стежку українізації. Змичка з селом прохає тебе не баритись.