Пленум Губкому та справи українізації.
На пленумі Губкому буде обговорено докладно підсумки українізації за Київщині. Пленум Губкому відбувається якраз тоді, коли тільки що закінчився строк, в який мало бути, згідно з декретом Радянського Уряду, переведено діловодство на українську мову в усіх державних установах. 
Отже, облік того, як виконано згаданий декрет на Київщині, — це буде першим завданням поширеного пленуму Губкому в справі обговорення українізації. Безумовно, що в цьому поширений пленум Губкому може відзначити великі досягнення. Аджеж з часу, як було поставлено перед усією партією України завдання українізації, як найактуальніше завдання моменту, — пройшов всього один рік. А це час невеликий і коли порівняти з ним, виходить, що досягнення українізації за цей час, безумовно, значні. Проте, не можна сказати, що декрет переведено на всі 100 відсотків та що до його здійснення щиро бралися всі службовці, які працюють тепер на посадах у радянських установах. 
Для того, щоб перевірити, в чому саме й де не переведено в життя цей декрет, в яких саме установах та в яких елементів це переведення мало та може й тепер ще має опір, — давно вже, власне, кілька часу тому Київський Губвиконком виділив окрему комісію. Роботу комісії ще не закінчено, але вже де-якими висновками своїми комісія зможе поділитись з пленумом Губкому й тепер. Пленум Губкому, очевидно, повинен буде дати дальші директиви комісії для перевірки. Ми певні, що ці директиви будуть дуже категоричні, вони, мабуть, полягатимуть у тому, щоб комісія звільняла з установ тих осіб, які або цілковито нехтували радянським декретом що до українізації, або переводили його не щиро. Перевірка мусять дати такі наслідки, щоб ні в кого з службовців радянських установ не залишилось ніяких сумнівів що-до твердости й непохитности Радянської влади в справі остаточного переведення й закріплення українізації в нашій державі. 
Але Губком, безперечно, не обмежиться тілько обліком українізації радянського апарату, губком, безумовно, торкнеться всієї українізаційної справи, тоб-то українізації цілого нашого громадського жаття. В першу чергу перед членами губкому стоятиме питання, з одного боку, про українізацію самої партії, а з другого — питання, що безпосередньо виникає в першого, а власне, про активне та правильне керовництво всією справою українізації. Треба буде зробити підсумки того, як далеко пішли наші партійні осередки профспілки та инші пролетарські організації в справі українізації. Ми вже не один раз підкреслювали і знов зазначаємо, що ми мислимо собі успішну українізацію, себ то таку, що буде служити на користь трудящих України, тільки тоді, коли вона буде провадитись за твердим керовництвом Комуністичної партії та при найширшій участи в цій акції робітничих міських мас. Отже, це завдання Губком, безумовно, матиме ввесь час на увазі. 
Ще один момент, — може, найважливіший, — це якостний бік українізації. Нам раз-у-раз доводиться спостерігати, що ріжні елементи підходять до цієї справи дуже поверхово. Такі елементи вважають, що досить перевести діловодство в радянських установах на українську мову, що досить, щоб ті чи инші службовці могли перекидатися кількома українськими словами, щоб після цього вважати українізацію за довершену справу. Звичайно, проти таких обмежених поглядів треба вести рішучу боротьбу. Комуністична партія ні до якої справи не підходить формально, вона цього не може зробити й тут. Нічого говориш про те, що мову треба вивчати досконало, грунтуючись на наукових підвалинах, та що цього треба вимагати від усіх, хто повинен українізуватися. Більше того, українізація ні в якому разі не повинна обмежитись одною мовою, вона мусить ознайомити з історією України, минулим і сучасним побутом українських трудящих мас, українською економикою, українською літературою, — одним словом, з усим тим, з чого складається вся українська культура, ціле життя України. Все це мусить узяти на увагу партійна організація, і свідомістю цієї справи пройняти всі трудящі маси України. 
Отже, Губком, безумовно, зупиниться й дасть широкі директиви, як поглибити українізацію. Ми, комуністи, ставимось до українізації не аби як, тому що вважаємо її як одну з найважливіших підвалин для зміцнення союзу між робітниками й селянами та для закріплення пролетарських революційних здобутків на Україні. Поширений пленум Київського Губкому знову підкреслить велике значіння українізації і дасть наказ партійним організаціям працювати в цьому ще з більшою активністю, - аж доки вже не можна буде з цілком чистим сумлінням знять питання українізації з порядку денного. Через остаточне переведення українізації ми прагнемо до того, щоб питання українізації, яке залишилось нам у спадщину ще од старого минулого, в нас на Україні більше не було.