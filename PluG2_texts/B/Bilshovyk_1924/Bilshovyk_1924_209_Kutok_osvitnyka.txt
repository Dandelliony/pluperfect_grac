Куток освітника
Питання освіти. І.
Наша преса не раз вже констатувала, що робітники й селяне ще й досі не беруть участи в будуванні нової школи, не розуміють її завдань, змісту й методів і тому не дають в цій справі тієї підтримки, без якої так тяжко вивести шкоду з нетрів старої схоластики на просторий шлях радянського життя. Цей тягар збільшується ще не досить активним відношенням широких вчительських кол до реорганізації школи, а також умовами нашого економичного життя. 
На 7-і роковини Жовтневої революції наша школа, за малим винятком, ще лишається відірваною від робітниче-селянського життя, в ній і досі панує схоластичний метод і дух „науки", а не життя. Навіть в галузі політосвіти. 
Така школа ще мало впливає на побут і світогляд робітників та селян, ще занадто мало сприяє народженню нового села. Зрозуміло, що при наших економичних умовах така соціяльна надбудова, як нова радянська школа, не може швидко вирости, як того б нам хотілося, але ми не можемо пасивно ждати розвитку цього процесу, треба взяти активну й свідому участь в ньому. 
Вчительство вже виголосило свою ідеольогичну єдність з нами. За словом повинно йти діло. Новій, радянській школі призначено не аби яку ролю в формуванні нового побуту й світогляду як в місті, так і на селі. Прінціпи соціяльного трудового виховання мають витіснити з робітничої й селянської родини ту „домостроєвщину", яка дісталась нам у спадщину від клятого минулого. 
Нова школа дасть ту гармонійно розвинену людину, яка зумів опанувати природою і за допомогою нечуваної техніки здолав організувати життя комуністичного суспільства.
Це вже стара азбучна істина, але про неї треба повсякчасно нагадувати. Але на жаль поки-що між нашою теперішньою школою і життям мас нема потрібного звязку — ідеольогичного й матеріального. Працюючі маси й школа ідуть до певної міри нарізно. Щоб усунути цей відрив, „Правда" пропонує утворити комітети допомоги школі з пролетарським ядром і через них втягти в життя школи робітників та селян. 
Але, щоб це здійснити, потрібна широка популяризація серед них прінціпів радянської школи. Вид — во «Червоний Шлях» вже зрозуміло цю потребу й намітило видання популярної педагогичної бібліотеки для робітників і селян. 
В серії невеличких (1 аркуш) дешевих книжок треба зробити зрозумілими й бажаними для працюючих мас нове виховання й нову школу. Пора вже навчити ці маси володіти такою ясною зброєю класової боротьби, як своя школа. 
Ця бібліотека повинна сказати про потреби радосвіти, її шляхи, завдання, організацію, методи й установи. Цих питань безліч, їх треба формулювати й розвязати. Позаяк вони переплітаються з соціальним життям, така бібліотека завоює значні культурні позиції. Очевидно, що ці книжки повинні бути написані найпростішою мовою. Отже ж кому видати такі потрібні книги. А хто ж напише їх? Це справа всього нашого вчительства, воно повинно дати нашим видавництвам ввесь потрібний матеріял. Тоді ми матимемо не тільки підручники для шкіл, але й таку літературу, яка поможе нашим робітникам і селянам зрозуміти свої завдання що до освіти й підтримати школу ідеольогично й матеріяльно. 
К. Кравченко.
Увага школі!
(Продовження).
Учні. В школах всіх округ Київщини в II половині минулого навчального року вчилось 212.445 душ дітей, що складає лише 27,6 відс. дітей шкільного віку, при чому в перших трьох групах 1 86.170 душ, а в решті 46.275 душ. До ІІІ групи доходить лише 78 відс. дітей, які поступили в 1 групу, до IV — 42,5 відс., до VII — лише 2,5 відс. Середнє перебування в школі 2,2 року. Тільки приблизно 45 відс. вступаючих до школи дітей проходять 4-х літку, себ то одержують таку освіту, яка дає сталу грамотність. Решта дітей вибуває на другому, або третьому році навчання, за рік забуває те, що засвоїла в школі і залишається неписьменною. Гроші, які потрачені на цю кількість дітей, є марнотратство. Із цього жахливого стану мусимо негайно шукати виходів, порятунку. Значно збільшити кількість дітей, які обхоплює школа в цьому році не можна. 
Але добиватися, щоби діти вступивши до школи, не кидали її, мусимо обов'язково, инакше ці діти займають місця в початку року, витрачаються на них значні гроші, і через скілька місяців або рік діти залишають школу не використовуючи її і не даючи можливости використать иншим.
Залишають школу в першу чергу діти сільської біднота, незаможнього селянства через матеріяльні недостатки. Необхідно використати всі можливости для допомоги таким дітям, через кооперацію, організації незаможнього селянства, комітети взаємодопомоги. Необхідно з'ясувать селянству всю шкоду від завчасного забірання дітей, з школи, як для дітей так і для держави. Далі на нашу думку вже в цьому році в окремих селах можна перейти на систему відбирання від батьків підписок в тому, що вони своїх дітей протягом трьох чи чотирьох років з шкоди не заберуть. Останній захід при відповідному переведенню може бути особливо корисним для справи. Очевидно в майбутньому він буде одним з головних при переведенню загального навчання. Почати варто негайно навчальний рік, який по плану мав початись з 15 вересня, в селах починається 1-го а иноді й 30 жовтня, а закінчуються в квітні замісць червня; таким чином він скорочується на З або на 4 місяці, через то, що діти використовуються на осінніх та весняних роботах. Цілком зрозуміло, що плян школи розрахований на 9 — 10 місяців, за 5 не виконаєш і це явище завжди майже наполовину зменшує досягнення школи. 
Звичайно, в основі цього лежить сільська економика, проклята сільська трьохполка та індивідуальне господарство, і одною агітацію тут багато не зробиш, але і в цих умовах мусимо розпочати плянову і систематичну боротьбу за своєчасну посилку дітей до школи.
Книжки для сільської школи. 
Без книжки школа працювати не може. Разом з ремонтом і взагалі засобами на утримання шкіл мусимо подбати ще й про книжку для сільської школи. В сучасних економичних умовах нічого й мріяти про те, щоб дати учням сільських шкіл безплатну книжку. Завдання зводиться до того, аби просунути книжку до села, полекшити добування її та на скільки можливо зменшити її ціну. Необхідно дата книжку з найбільшою знижкою і на виплату в короткому часі. Державні органи повинні добутись цього кредиту, гарантувати його, а всі сільські організації повинні допомогти школі знайти засоби, щоб прийти на допомогу дітям учням, які не мають можливости купити книжку.
Керуючий апарат. 
Для забезпечення нормальної роботи шкільної сітки разом зі збільшенням уваги й допомоги з боку всього радянського громадянства необхідно подбати про відповідаючий своєму призначенню керуючий апарат соцвиху. Він досі складався з окружних інспектур в складі двох інспекторів на округу та районних інструкторів, в більшости по одному на район. Цей апарат ні в якому разі скорочувать неможливо, инакше ніякого фактичного інспекторування й керовництва роботою шкіл здійснити не зможемо. Необхідно подбати про укомплектування цього апарату найбільш працездатними кваліфікованими робітниками, які об'єднували б в собі педагога з громадським робітником. В цьому році школи мають перейти на навий програм та науковий плян, який видається головсоцвихом. Програм збудовано на комплексній системі з певним сільсько-господарським ухилом. Завданням вчительства перед початком навчання в проробити детально цей програм, збудувати на ньому відповідні шляхи роботи шкіл, розробити й глибоко продумати методи роботи. 
Разом з цим початок року є початком осінньо-зімньої кампанії педагогичної перепідготовки. 
Щоби виконувать вимоги школи, які весь час зростають, учитель ні в якому разі не може замкнутись в рамках тих знаннів та досвіду, які у нього в даний мент є. Дальше поглиблення цих знаннів, перевірка на практичній роботі систем і методів виховання, детальне підвищення кваліфікації — це завдання кампанії по перепідготовці. У всіх зазначених тут напрямках можна досягти відповідних наслідків лише тоді, коли цими всіма питаннями зацікавиться кожний свідомий громадянин Радянської держави. Більше уваги школі!
Лукашенко.
ДО ДІЯЧІВ ОСВІТИ.
Редакція закликає товаришів учителів і взагалі всіх робітників освіти подавати до «Кутка Освітника» свої матеріяли про життя й потреби школи на місцях, а також брати участь в обговорюванні методичних, програмових і організаційних питань освіти.
Учитель і декрет про загальне навчання.
Такий декрет передбачається принятою постановою Всеукраїнського Центрального Виконавчого Комітету та Раднаркому про загальне навчання дітей 8 — 11 років. Згідно цієї постанови, Радянська Україна до 1931 року повинна мата таку кількість шкіл, яка б дала змогу в 32-му році голосно сказати, що на території України немає ані однієї дитини вищезгаданих років, яка б залишилася по-за школою. 
Уже цей 24-25 шкільний рік повинен бути першим роком по підготовці до виконання цієї постанови. Радянський учитель не може не вітати цієї постанови Радянської влади. Ця постанова з'являється найкультурнішим актом Республіки і вона має бути написана золотими літерами на сторінках життєвої книги Радянського будівництва. Постанова Радянської влади на Україні про загальне навчання ставить руба перш за все питання про теперішню сітку загально-освітніх шкіл. Зараз істнуючі школи повинні бути міцною підвалиною для дальнішого поширення без усякої думки про скорочення їх кількости. Треба подбати про те, щоб кожна сьогорічна школа була назавжди стверджена в свойому істнуванні життям, працею і корисністю, і в цій справі значна роля належить учителеві. Трохи раніш наказом по Наркомосвіті була збільшена норма учнів на одного шкільного робітника з З0 до 40. Ото ж у цьому шкільному році треба подбати за те, щоб праця школи й учителя велася з максимальною продукцією, що до кількости учнів. Пам’ятаючи, що кількість шкіл де-яких районів охоплює зараз лише З0 відс. дітей шкільного віку, треба щоб кожен учитель, керовник групи, сам собі сказав, що коли група буде мати 45 дітей, то праця його буде також енергійна й корисна. 
Крім того не треба забувати загальної праці агітаційного змісту за освіту взагалі, за школу зокрема. І в цій справі активну ролю повинен відогравати радянський учитель. Колись філософ Ляйбніц сказав: „Дайте мені загальну освіту людности і я перетворю світ". Отож, велика роля, найміцніша сила належить освіті по перетворенню життя, зараз ще досить темного. І в цій роботі за певне будівництво комуністичної сталости радянський учитель повинен бути і першим і свідомим і енергійним. 
А. Ніговський.
З ОДНОГО ВОЛА СІМ ШКУР.
(Допис з Губпедкурсів). 
(В порядку обговорення). 
Малинська округа. Одинадцять районів. Одинадцять райінспекторів соцвиху. Кожному по пів ставки утримання, бо вони разом і завідуючі семилітками. Це — щоб дешевше. Але дешева рибка - погана юшка. Так і тут. 
Як завшколою, райінспектор повинен бути що дня в школі від початку до кінця лекцій і до того ще щось викладати: скласти програм праці на цілий рік, коордінувати працю окремих вчителів та організувати все життя школи принаймні на кожний тиждень, коли не кожний день, аби перевести навчання на нові рельси і зробити школу зразковою, а це вимагає частих засідань Пед-Ради. Крім того бере час господарство школи й утворення бази для сільськогоспод. ухилу; нарешті громадська праця й канцелярія і т. д. і т. д. 
По інспекторству: Інструкторство в педперепідготовці, переведення спеціальних конференцій, одвідування шкіл району (20 — З0) з метою перевірки, інструктування й показових уроків, відчитність за район і майже щоденна переписка з округою та райком, засідання в РКК, місцкомі РВК і т. д. і т. д. 
Тут хоч би й видержали нерви й сили учителя, то не вистачить годян дня і ночі, аби все це виконати бодай сяк-так пристойно. Чи не краще б було зробити ось що: 3 11 райінспекторів та зліпити З — 4, аби визволити їх од завідування? — Тоді кожний одержуватиме 1 з пол. — 2 ставки й зможе цілком віддатись своїй праці (обслужити 50-75 шкіл). А зави цілком віддались би своїй праці. Справа від того тільки б виграла. 
Становище, ой кепське і проситься аби його змінити, бо добра організація — половина справи. Є ще й инші „скорби и печали" нашого життя, та про це иншим разом. 
Райінспектор.
ПЕРЕПІДГОТОВКА ГОРОДИЩЕНСЬКОГО «РОБОСУ».
Для студіювання надісланого Окрспілкою програму перепідготовки робітників освіти а також для загального ознайомлення з останніми досягненнями науки Городищенським місткомом Робосу вкупі з Райінспектором Соцвиху з'організовані самокурси для робітників освіти. 
До роботи на курсах притягнуті як робітники соцвиху, так і робітники агропрофшколи й фабзавучу, що дало змогу значно поширити й поглибити роботу самокурсів. 
Лекції та доповіді пристосовувались де особистої здачі й фаху лекторів, але від лекторських обов'язків майже ніхто з учасників самокурсів не звільнявся. 
Лекції жваво дебетуються як з боку змісту так і з боку форми, що змушує лекторів до самодисціплінування. 
У нових галузях педроботи як от політвиховання, дітрух, наукова організація праці, почувається поки що брак належної літератури, на що слід звернути кому слід увагу. 
Правда, слід відзначити й те, що Декому з окремих „галантних” осіб часом й скучновато буває на курсах, але це надиво, бо їм і в самому житті скучно, а мені й нудно буває. 
А. Корен.