Що нам пишуть.
ВИКИНУЛИ ПРОЛЕТАРЯ ТА ПОСАДИЛИ КУРКУЛЯ.
Є в Таращанському районі так звана Лиса Гора. Колись там жив нетрудовий елемент, але ще за війни втік за кордон. Жив там сторож, що служив на різниці, член спілки „Харчсмак" В. Кожимовський, Дякуючи йому там зберіглись ріжні речі. А з половини ж минулого року відділ місцевого господарства виселив звідти Кожимовського та посадив туди куркуля Деменчука, який, як каже кореспондент Співчуваючий, мав свою землю в с. Вовнянці. 
Виникає запитання: чому це так зроблено, тоді як і Кожимовський так само платить оренду і до того вчасно?
ЖИТТЯ БЕРДИЧІВСЬКОІ ФАБРИКИ ВЗУТТЯ.
Робкор Непомнящий подав такі факти з життя Бердичівської фабрики взуття: Не зважаючи на те, що останніми часами помічається затримка в продажу взуття, фабрика поширується, приймаються нові робітники. Зарплата на фабриці видається вчасно. Всі робітники — члени кооперативу. В середньому робітник одержує 45 — 55 карб. Правлінням видається кредитування розміром в 40 карб, на 4 міс. Звернуто увагу на знаряддя виробництва, заводяться нові колодки і инш. Організовано виробничу нараду з представників завкому та адміністрації. Кооперативом заготовлено на зіму 10 тис. пуд. дров. Правда, дрова чомусь по 18 коп. пуд, тоді як на базарі по 15 коп. Спершу робітники не хотіли їх брати, але взяла на увагу критичне становище кооперативу й погодились розібрати ці дрова. На фабриці існує гурток „друзів дітей" і вже зібрано ними 60 карбованців грошей, які й переслано до Окркомісії. Фабрика шефом над артдивізіоном з Бесарабської дивізії. Бувають часто одвідини одних другими. Такого стану фабрики можна побажати й иншим.