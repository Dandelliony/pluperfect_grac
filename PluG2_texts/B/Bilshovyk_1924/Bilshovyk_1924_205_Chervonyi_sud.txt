Червоний суд.
В ТРУДСЕСІІ. «БРАТИ-РОЗБИШАКИ».
В клубі Деміївського Райпаркому трудсесією почато розгляд справи по визискові робітників ковбасниками братами Єресько. 
Акт обвинувачення невеликий, але він дає таку жахливу картину знущання з людини, ще дивуєшся, як у пролетарській державі ще можуть жити такі гнобителі. 
Два брати ковбасники Антен і Семен Єресько взяли до себе в робітники хлопчика Степана Самофалова, робітників Тодосія Жилеток, Терентія Самофалова, Гната Литвина, Демида Литвина, Настю Заяць та Галю Самофалову. 
Всі ці робітники працювали у Єресько за ріжні часи і всі були взяті поза біржею праці. Як свідчить акт обвинувачення всі ці робітники працювали по 18 год. на день. Праця їх починалась з 3-х годин у ночі і закінчувалась біля 12 годин але не дня, а тут ночі. Бони були в Єреська «прислугою за все», тоб то і в хаті прибірали, і за дітьми Єреська доглядували, і свиней годували і в нетопленому помешканні ковбасу робили. Ні один з робітників не одержував ніякої певної платні. Єресько годували їх, що до платні за цю каторжну роботу, то де-яким робітникам зовсім не платили, а де-яким платили, скілько хотіла ліва нога, Єреськів. 
Так працювали робітники по де кілька місяців кожний; а хлопчик Самофалов Степан працював майже півтора роки. Але не видержав хлопчик такої каторжної роботи і збожеволів. 
Брати-розбишаки винуватими себе не визнають. Вони бачте робили добре діло, вони взяли до себе робітників за часи голоду і цим допомагали їм. А що до біржі праці, що до того що вони не платили робітникам — це «по несвідомости». 
Живучи в пролетарській державі Єреськи не знали, що радянське законодавство вимагає брати робітників через біржу праці, що воно вимагає людського поводження з робітниками, 8 годинного часу праці, та певної платні за неї. Всього цього обвинувачені не знали. І тому пролетарський суд навчить їх.
ПОЛІТИЧНА СПРАВА.
У суботу, 13-го вересня, у Губсуді призначено до розгляду справу колішнього священника й інструктора української церковної ради М. Добровольського, хлібороба Андрія Петляшенка (раніш його обвинувачувано за участь у повстанні) і професора Гулака-Артемовського (у 1920 році РВТ ХІІ-ої Армії судив його за контр-революцію, але по суду його було виправдано), яких обвинувачується в тому, що весною 1923 року вони, знаючи про існування повстанської організації, яка мала на меті збройним повстанням повалити владу Рад і встановити владу Української Народньої Республіки, вступили до цієї організації. Причому Добровольський, будучи уповноваженим Борзельської, Бородянської й Литвинської волости, провадив агітаційну й організаційну роботу в названому районі, Петляшенко постачав організації зброю та вербував для неї людей а професор Гулак-Артемовський повинен був звязати цю організацію з озброєним загоном Орлика.