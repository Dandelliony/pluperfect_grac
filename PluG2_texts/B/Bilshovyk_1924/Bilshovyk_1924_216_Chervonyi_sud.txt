Червоний суд.
ПЕТЛЮРІВСЬКА СПАДЩИНА.
Банда Сидорчука це безпосередня Петлюрівська спадщина. 
Вона почала «формуватися» ще в 1921 році в селі Беринці, на Уманщині, де тоді агенти Петлюри виявляли жваву „діяльність" в справі прищіплювання бандитизму селянству. 
І особливо селянському молодникові. Сидорчук має 20 років, але у нього є вже 3-х річний бандитський стаж. Такий же «стаж» має і більшість членів його банди, — 11 підсудних цього процесу. 
Майже всі — Сидорчукові однолітки. Молодь «добірна». Всі з села Беринки. І всі дають однакові зізнання. Підсудний Тринкаль: 
-	Сидорчука ми вважали за отамана. 
Теофан Онуфрієнко: 
-	Вступити до банди мене Сидорчук намовив. 
Матвієнко: 
-	Сидорчук мені наказав обов'язково вступити до банди, я і вступив. 
Євтух Лементар: 
-	Що Сидорчук казав, те я й робив. 
Було цікаво, як можна шаблею рубати людей. 
Підсудні самі не розуміють, чому вони взялися до такого діла. Відповідь на це запитання дає Сидорчук. 
В 1921 році в районі Беринки лютували петлюрівські банди. 
Підсудні були тоді не совсім молодими хлопцями. Банди на них справили вплив. Спочатку вони вимазували дьогтем ворота, вибивали шибки, потім почалися дрібні крадіжки. Крали гусей, курей, пшеницю, а незабаром почали красти і речі: там полотно чи рядно вкрадуть, там шкіру, там вулик з медом, а потім і коней. Далі пішли підпали. Підпалили клуню інструктора Всеобучу Бойка, за те, що той „затримував та карав всеобучників". Клуня згоріла з усім добром, що там було. Спалили вони у гр. Мартиненка стожок соломи за те, що він „колись їх бив". 
Одного разу вони надумали ограбувати гр. Сивака. Сидорчук узяв револьвера й шаблю, а Лементар і Онуфрієнко озброїлися обрізанами. Лементар почав вибивати вікно, щоб улізти до хати, а коли там почувся крик, то Лементар вистрілив у вікно і підсудні розбіглися. Сивака ж було поранено в руку. 
Наприкінці торішнього літа учасники банди не одного разу ходили на баштан за кавунами. Якось вони залізли ва баштан, де вартувала стара жінка Юрченкова. Лементар, боючись, щоб вона не заявила владі, що вія ходить з обрізаном кинувся на неї і почав рубати шаблею, а потім, коли вона впала, вистрілив у неї два рази і знову почав рубати шаблею доти, доки баба не змовкла. 
Сидорчук забив учителя села Беринки Крикливого. Крикливий був завідуючим драматичним гуртком, в якому брали участь Сидорчук і Лементар. Обидва вони, озброївшись обрізанами, зайшли до вчителя пізно у вечорі в справах гуртка. І коли Крикливий розмовляв з Сидорчуком, останній пострілом з обрізану забив його. У Крикливого вони забрали троє штанів, білизну, годинники, френч і 5 фунтів цукру. 
Взагалі банду обвинувачується в 15-ти злочинах. Виїздна сесія Губсуду в Умані під головуванням тов. Рубиновича засудила: Сидорчука до вищої міри покарання — розстрілу з конфіскацією усього майна, Євтуха, Лементаря до вищої міри покарання розстрілу, замінивши йому вищу міру покарання через його неповнолітність в момент вчинення злочинів на 10 років позбавлення волі з суворою ізоляцією, Ф. Онуфрієнка — до 10 гонів з суворою ізоляцією, Михайла Онуфрієнка, Дементія Онуфрієнка й Фоку Лементаря — до 5 років з суворою ізоляцією, Кирила Матвієнка до 3-х років з суворою ізоляцією, Федика й Целичка — до 3 х місяців позбавлення волі, Іллю Лементаря виправдано.