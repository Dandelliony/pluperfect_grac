ДО ПЕРЕВИБОРІВ РАД
МІСЯЧНИК ВІДЧИТІВ ПЕРЕД ВИБОРЦЯМИ.
Одночасово з місячником перевірки виборчих списків, з 25 вересня на Київщині починаються місяць відчитів виконкомів і рад перед своїми виборцями. 
Мета віочитного місячника прилучення до державного будівництва трудящих мас міста й села в формі перевірки керуючих органів. Тому відчитна кампанія мусить набувати широкого громадянського характеру, а відчити повинні бути збудовані так, щоб широкі маси мали можливість оцінювати діяльність, як виконавчих органів, так і всю радянську роботу, щоб спільними силами накреслити шлях дальнійшого будівництва. 
Взагалі відчитність треба організувати так, щоб до початку виборів і відкриття перших виборчих зборів на селі кожен робітник і селянин знали про розмір переведеної роботи в головніх її моментах, щоб вони знали про всі досягнення в окремих галузях, про все те що заважало праці та про завдання, які стоять надалі. Одночасово кожен виборець повинен знать як виконувались місцевими виборчими органами постанови з'їздів рад. Відчити повинні також схопить всю громадсько-господарчу працю Райвиконкомів та Сільрад. 
Відчити переводяться в такому порядкові: окрвиконкоми відчитуються на широких загальних зборах, на підприємствах, заводах, фабриках, поширених пленумах Райвиконкомів, по червоноармійських частинах і по можливости в великіх сільських центрах. 
Райвиконкоми мусять відчитуваться на засіданнях Сільрад з участю всіх членів, на зборах КНС та на заводах і підприємствах, як що такі маються в районах. 
Сільради відчитуються на загальних спеціяльно для цього скликаних зборах селян, як в сільцентрі, так і в підлеглих їм селах, при чому відчити повинні бути перш всього переведені в тих селах і хуторах, де немає Ради.