Чи входе Ку-Клукс-Клан у "плани" Дауеса?
Ми звикли, що дві великих буржуазних партії Америки — „республіканська" та „демократична’’ — в усіх питаннях передвиборчої „політики" завжди намагаються протирічити одна одній. 
Як що демократи, наприклад, обстоюють вільний продаж вина й горілки, то республіканці їм заперечують, і навпаки. 
Як що республіканці пропонують завести „золоту валюту", то демократи обстоюють „срібну". А досить демократам заявити, що вони погоджуються на „золоту", як республіканцям доведеться переглянути свій „партійний програм" і почати підтримувати „срібну валюту’’... Щоб чимсь ріжнитися... 
Отже, досить несподіваними були виступи представників обох „шановних" партій проти американських фашистських організацій Ку-Клукс-Клану. Кандидат на президента від „демократичної партії Девіс гостро виступив проти Ку-Клукс Клану. Слідом за ним, хоч і більш помірковано, на Ку-Клукс-Клан напався і республіканський кандидат на віце-президента, відомий Дауес. 
Але на цей раз нема чого дивуватися такій одностайности ворожих партій. Обидва-бо кандидати є слугами одного пана: фінансового короля Америки (а може й Європи?) містера П’єрпонта Моргана. 
Дауес — творець „плану Дауеса" — є проводир морганівської політики в Європі, Девіс — юрисконсульт Моргана — є просто звичайний його наймит. 
Не дивно, що й виступають вони однаково! 
Але чому пан їхній так нехтує фашистами з Ку-Клукс-Клану? Це діло треба рожувати!
З Лондонської угоди за-для Сполучених Штатів Півн. Америки розпочалась нова доба: — 
«доба активного втручання Америки до європейських справ!» 
Фінансовий капітал Америки розпочав наступ на Європу. Золото, що душить Америку, шукав. шляхів до Європи... 
І поведінка Америки залежить тепер цілком від тягару цього золота. 
Америка проголошує гасло «замирення європейських суперечок». Але значить це тільки те, що «коли Америка лагодиться їсти — ніхто не сміє їй заважати!», як слушно висловився тов. Радек. 
Так само, виступаючи проти Ку- Клукс- Клану, слуги пана Моргана виявляють волю хазяїна до певного „замирення у класовій боротьбі" в Америці. Але визначає це тільки одно: 
Коли Морган хоче зжерти Європу, йому не треба варити кашу в Америці! Обплутуючи Європу золотим павутинням, американський банковий капітал найбільше боїться ускладнень у самій Америці. 
У Європі, гадає він, можна буде завжди придушити усякий протест, аби в Америці було спокійно!
 Але в Америці є дві громадські сили, що можуть виступити в оборону зруйнованої та згвалтованої Морганом Європи. 
По перше, американський пролетаріат! 
І от, щоб уникнути цієї небезпеки, Морган проєктує те, що вже робили багато разів капіталісти імперіялістичних держав, запобігаючи інтернаціональній єдности свого пролетаріату з поневоленим пролетаріятом своїх колоній. Треба зацікавити „свій" пролетаріат у „вигодах" колоніальної політики. Звичайно, проводарем такої політики „участи робітничої класи в імперіялістичній авантурі" — будуть не хто, як соціял-угодовці. 
А коли капіталісти намагаються затуманити свідомість робітників соціял угодовським туманом, то Ку-Клукс-Клан треба на якийсь час „заховати". 
По — друге, європейськими справами в Америці цікавляться емігрантські маси. А шовіністична діяльність Ку-Клукс-Клану, що по-за боротьбою з більшовизмом ставить своєю метою цькування ірландського, гишпанського, італійського й, взагалі „Інороднього" населення Спол Штатів, тільки сприятиме симпатіям до Європи цих «національних меншостів» Америки. 
Виходить, що й за цими міркуваннями Ку-Клукс-Клан треба «тимчасово заховати»... Отже, прощавай, Ку-Клукс-Клане! Тебе „тимчасово ховають... По - західних штатах, де ти найбільше розквітнув був, призначають губернаторів з числа твоїх ворогів... Ти ще, звичайно, пручатимешся, бо тебе підтримуватиме промисловий та аграрний капітали, але фінансовий пан — усім капіталам капітал! 
Звичайно, ти можеш не турбуватись: цьому панові ти також ще будеш потрібна . Але не тепер. Підожди, нехай Морган поснідає (Європою, після чого захоче й пообідати Америкою. Тоді ти знову знову виринеш з могили. 
От тільки чи вдасться Морганові поснідати й пообідати так, як він того хоче? А чи не зламає він на цьому свої золоті зуби?! 
