Голос села
Культосвітня праця
РОСПРОВСЮДЖУЙМО НА СЕЛІ ПЛАКАТИ КУЛЬТОСВІТНЬОГО ЗМІСТУ.
(В порядку обговорення). 
Для того, щоб селянство свідомо ставилось до праці райсельбудів, хат-читалень та лікнепів, необхідно в цьому напрямку повести не тільки друковану та усну, але й художню агітацію, треба росповсюджувати відповідні художні плакати та малюнки культ-освітнього агітаційного змісту. 
Вдало виконаний зі зрозумілим та цікавим змістом художній плакат — є вірний і наочний засіб агітації. 
Зараз в момент рішучої боротьби на фронті освіти плакати з культ освітнім змістом вивішені на прилюдних місцях (сельрада, школа, хата-читальня, кооператив) принесуть велику користь в справі ліквідації неписьменности та в боротьбі з релігійними забобонами. 
Образово (малюнком) виявлена культосвітня тема краще впливає на психику селянина і не тільки дасть відповідні гарні наслідки, але і в де-якій мірі задовольнить і естетичне почуття. 
Не тільки словом, і не тільки газетою, а й художніми малюнками треба впливати на свідомість селянства.
МИНУЛАСЯ КОТУ МАСЛЯНИЦЯ.
(с. Бровари Київської округи). 
Ще не так давно наші броварчане казали, що „без бога, ні до порога“, а без попа не народиться, і не вмре людина… Дурисвіти попи викохували собі животи — селяни несли: хто карбованця, хто сала, хто курку. 
„Смирені“ пан-отці все брали без розбору, щоб не було поміж мирянами спору. Це так було недавно. А зараз? — Змінилися наші броварчани. 
Всюди засновуються сельбудинки та хати-читальні. Що не день, то й новина: чуєш, там у комсомольця П. Рогового „звіздили“ сина, там без попа живе з Василем Галина, а там знову зводини... 
Крок за кроком повільно за те певно ламають старий побут селяне Броварського району. 
Минається, як то кажуть, коту масляниця — не ростуть більше попівські животи, навпаки росте і поширюється свідомість селян, яких віками дурили попи, равини й ксьондзи.
Колективи та землевлаштування
З ІСТОРІІ КИТАЙГОРОДСЬКОГО КОЛЕКТИВУ ІМЕНИ Д. МАНУІЛЬСЬКОГО.
(Олександрівського району на Чернигівщині). 
Законом Радвлади про землевлаштування настає нова доба в нашому сільському господарстві. Закон цей відомий був нашому селу з часу оголошення, але він не переводився в життя по таких причинах: куркулі, як і завше, стріли його вороже, а незаможники боязко. Час плинув. Господарство все більш підупадало. 
Тут демобілізація: повернулися наші червоноармійці в село. Настирливо почали говорити про колектив: — „На зло куркулям"... „Так краще"... говорили. 
Як колектив, то й колектив. 
29 липня 1923 року відбулися організаційні збори: прийняли статут, обрали правління. Родився колектив імени Д. Мануїльського. 
Нашвидку заручились належними паперами і 3-го серпня організатор, він же й голова колективу, тов. Капелюшний в ОкрЗУ реєстрував колектив. 
Але тут, після родів, настали муки... 
Зачіпили надільну землю. 
Визвірилася куркульня. 
Давай позивати. Судились. 
Де - які члени — «вилетіли»: одні злякались, а другі, щоб свати не сердились... 
Настав час сівби. Скрутно було. На 17 членів 4 корови і... все. 
З горем-бідою обсіялись. А тут ОкрЗУ здає в оренду 15 десятин показаного поля. Радились. Шкода, щоб земля дісталась куркулям. 
Взяли. Треба орати на зяб. 
Пробували найняти — дванадцять пудів за десятину давали. Не помогло. Частину з‘орали, решта зазімувала. На зіму виписали газету „Більшовик". Читаємо. Тим часом одвідуємо наради, з'їзди, конференції. Довідались про кредіти. 
Порадились набути кредіт. 
Зіма йде. Прийшов і суд. 
29-го грудня члени Капелюшний і Джерело одвідали Окрземсуд, Земля лишилась за колективом. 
Одно лихо, не кидає думка, чим доведеться весною робити? — худоби нема. 
20 березня 1924 року одержали з Олександрівського інтегрального товариства 500 карбованців позики. 
Купили пару коней, Але ж пара коней не задовольняє. Орати нічим; та й плугів бракує. Ще взяли 100 карбованців насінньової позики. Набули ще два плуги. 
Не помогло. Тут виникла думка зв'язатися з Сельбанком. 
Переслали належні папери. 
Одержали 1200 карбованців.
800 карбованців – на скотину, 400 карб. – машинових і 120 карб. селян, позики. Купили пару коней з возом. Набули машину.
Робимо.
Робота гуртова весела.
СВИНЯ — СВИНЕЮ.
(с. Гороховатка Кагарлицького району Київської округи). 
Не хотілось би вже й діла мати з куркулями, та що ж поробиш, коли вони лізуть свинею в вічі. 
Наприклад наше Село Гороховатка, Кагарлицького району Київської округи. 
З землею в нас страшена плутанина. 
Де чия земля? — земельна комісія не добере толку. 
По списку земля лічиться, сельгосподаток, за неї платять, а де вона — не знайдуть. 
А куркулі добре знають, скільки землі треба писати на сельгосподаток, а скільки треба затаювати, так щоб ні сельрада ні сельземкомісія не знали. 
Отож, щоб уникнути такої плутанини, селяне зібралися на сходку й постановили: перевести землевлаштування і новий сівозмін. 
Куркулі посміхаються та підбивають де яких незаможників, мовляв, не потрібне це діло, а гроші тратить треба. 
Але як то кажуть: „мова мовиться, а хліб їсться"... 
Весною цього року прибули землеміри й роспочали справу землеустрою. Куркулям біда: вишукують земельні закони, риються в земельному кодексі, виписують статті з кодексу, кричать на сходах, що ми мов маємо право користуватись своєю землею, вона наша власна. 
Кричали, кричали, нарешті 50 селян заможних куркулів ухвалили заснувати «земельну громаду». 
Коли й тут біда: виявиться вся затаєна земля. Покинули, значить, цю справу і вирішили: гальмувати справу і громаді і землемірам. 
І гальмують... 
Незаможники винесли постанову: винуватців, що гальмують справу земле устрою притягти до судової, відповідальности.
Життя-буття селянське.
МОЛОДЬ У НАШОМУ СЕЛІ.
(С. Андрієвка Златопільського району на Черкащині). 
Село наша не велике: двіста двадцять п'ять дворів всього; але молоді в ньому рясненько. 
Коли настане свято, або неділя, то від натовпу парубків, дівчат, та тих підлітків, що пнуться парубкувати та дівувати — на вулиці й не протовпишся. 
А особливо вечорами... 
Весело, дуже весело тоді а нас на селі. 
Посеред села гримить духова музика, по всих закутках села лунають дівочі співи та парубочі ухикання, закохані „парочки" або ходять обнявшись вздовш вулиці, або стоять на перелазах і на втіху батькам та матерям на пропаще „лаються". 
Брудна парубоча матерщинна лайка, брудні огидливі слова доморослої роспусти сповняють повітря вулиць з вечора до півночі.
За малим винятком майже не кожен парубок вважає за „форс“, ідучи по вулиці в обіймах з дівчиною, наговорити їй всякої всячини... 
Тим, кого ще й досі бере сумнів в тому, що людська порода виникла з породи мавп, треба хоч раз побачити наших парубків і вони переконаються тоді на віки, хоч не в тому, що людина виникла з мавпи, то прийманні в тому, що вона до мавпи прямує. 
Ніяких гуртків молоді у нас немає. Два рази з превеликими потугами засновувався в нас комсомол, але незабаром же й роспадався. 
Єдине, що згуртовало було до купи на більш-менш довгий час нашу молодь, — це курси по політграмоті. 
Відвідувались ці курси допризивниками. Хата-читальня. хоч вона й є, для нашої молоді не існує. Треба, щоб політосвітні органи звернули увагу на нашу молодь.
Що нам пишуть.
ВІДПОВІДЬ НА ДОПИС "ЯК РИБА ПОПАЛА НА ТАЧАНКУ".
В селі Синявці Степанецького району, завелась така птаха-журавель, селькор. Нема чого робить журавлю, нема чого й писать. 
Коли на його щастя він почув, що десь хтось та у когось голова Райвиконкому з начрайміліції забрали три хунти риби. По своєму журавлиному розуму догадався кор, що тут пахне тільки хабаром. 
Я повинен з’ясувати справу: діло в тім, що у Синявському ставку всі рибалки ловлять рибу, не маючи на це ніякого права (на це селькор не звертає уваги). В день мого приїзду з Начрайміліції в село, на ставку піймався журналів дядько Степан Масловський куркуль і разом з рибою був направлений до Сельради. Після селадення протоколу браконьєра направили: до району, куди поїхав як я, так і начрайміліції, рибу було забрато як «вещ. док.», а де вона ділась, то це Журавель може взнати в міліції, а ще краще він узнає на суді, коли його дядька будуть судити. Деж дівся мішок із під риби, то на це Журавлю дасть відповідь Окрпрокурор.