Боротьба з скарлятиною
КІЛЬКІСТЬ ЗАХОВУВАНЬ ЗА 18-е ВЕРЕСНЯ.
Київськими Райсанбюро зарегістровано за 13-е вересня в Центрально - Ленінському районі 6 випадків захорування скарлатиною, Січневого Повстання і Соломенському 11, Раковсько - Святошинському 42, Подільсько- Куренівському 4 і Деміївському 11, а разом 44. За той же день прочитано санітарних лекцій 10, переведено санітарних обслідувань 59 і ізольовано здорових 26. 
ПО ОКРУГАХ.
За відомостями Губвідділу охорони здоровля за час з 7-го по 13-е вересня зарегістровано в м. Умані 4 випадки захорування скарлатиною і в Уманській окрузі 7. За той же час в Шевченківській окрузі зареєстровано 4 випадки.
БОРОТЬБА З СКАРЛАТИНОЮ НА КИІВЩИНІ.
В звязку з поширенням пошести скарлатини в Будаївському районі Київської округи, Райвиконкомом вживаються енергійні заходи боротьби з нею. Цими днями відбувся поширений Пленум Райвиконкому при участи усіх сільських санітарних комісій, присвячений справі боротьби з скарлатиною. Районним санітарнім лікарем було прочитано доклад про скарлатину, в якому він зазначив, що санітарними комісіями було обслідувано всі села району, при чому в селі Крушенки зарегістровано 8 хворих скарлатиною і в селі Забор'є — 5. Обидва зазначені села уважно обслідувано і переважну кількість хворих госпіталізовано в районні лікарні. 
Пленум ухвалив продовжувати роспочату роботу по боротьбі зі скарлатиною, при чому надалі вона повинна вестись в контакті з комнезамами. Усі села повинні бути росподілені по-між усіма лікарями для постійного нагляду. Вчителям запропоновано приймати активну участь в санітарно-освітній роботі.
ЗАХОРУВАННЯ СЕРЕД ДОРОСЛИХ.
За відомостями санітарно - пошесного відділу за останній час збільшилась кількість захорування скарлатиною серед дорослого населення.
ГОЛОС РОБІТНИЦЬ І ЖІНОК РОБІТНИКІВ.
Цими днями відбулись загальні збори робітниць і жінок робітників Київської скотобойні і Кишкового заводу, присвячені боротьбі зі скарлатиною. З докладом виступив Голова Губвідділу охорони здоровля тов. Мазель, який проінформував збори про противоскарлатинозні заходи Губвідділу охорони здоровля і ролю в них населення. 
Одноголосно була винесена резолюція, в якій робітниці і жінки робітників визнають правильним своєчасну госпіталізацію хворих і дезінфекцію на місці захорування. Збори визнали необхідним періодичне освітлювання про хід захорування скарлатиною на загальних зборах по підприємствах, а також ухвалили просити Райжінвідділ скликати збори робітниць і жінок робітників, на яких ставити доклади про хід пошести скарлатини. Через пресу збори ухвалили звернутись до всіх жінок робітників м. Київа з проханням повідомляти про всі випадки захорування скарлатиною в Райсанбюро і Губсанінспекцію.