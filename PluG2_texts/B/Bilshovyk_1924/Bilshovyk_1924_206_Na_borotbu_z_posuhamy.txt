На боротьбу з посухами.
Посуха 1921 року надзвичайно шкідливо відбилася на відродженні нашого с. г-ва. Держава мусіла витратити величезні суми для підтримки голодних районів і в наслідок упертої, творчої роботи протягом 1922 та 1923 року господарство поступово почало відроджуватись. 
Посуха 1924 року знову дала збитки господарству і знову вимагає від держави великих ресурсів для порятунку небезпечних районів. Уряд УСРР відпускає 3700000 карб, на насіння та 2500000 карб, на охорону худоби в звязку з недородом. Крім того, місцеві органи влади в міру можливости виділяють зі своїх невеликих бюджетів ті чи инші суми на підтримку сільського господарства. 
Але такі способи боротьби з недородом, як матеріальна допомога після того, як уже був цей недород, не можуть вважатись задовольняючими. 
Такий спосіб «латання» треба раз на завжди залишати. Він не дає потрібних наслідків, а тільки висмоктує живі соки державного організму. 
Досвід минулого року показав, що в районах, де в селян урожай 10 12 пудів з десятини, на досвідних станціях, в колгоспах і в окремих селах, які перейшли до громадських плодозмінів і завели у себе паровий клин, уродило 60 — 70 пудів з десятини. 
Висновок ясний. Селянське господарство з дефіцитним бюджетом в біжучому році за свої кошти переводити землевпорядкування не може, а землевпорядкування є єдиний спосіб боротьби проти посухи. 
Звідси ясно, що коли ми хочемо припинити недороди від посухи, коли ми хочемо витрачати свої кошти з певними добрими наслідками, ми повинні не чекати, поки грякне грім, а зараз же відкрити широкий дешевий кредит населенню на землевпорядкування. 
Це обійдеться державі далеко дешевше, ніж порятунок під час голоду. Коли б усі гроші, які були в свій час витрачено на боротьбу з недородом в 1921 та 1924 році, дати на землевпорядкування, ми б не мали недороду в 1924 році. Але у нас на Київщині землевпорядкування тісно звязано з переселенням. Переселення зараз припинилося, бо колонізаційний фонд на півдні України не впорядковано, вода там немає й переселенці, особливо в звязку з недородом в жахливому стані. Трапляються випадки, коли переселенці починають тікать назад. 
Як правило у нас переселяли незаможників. Це, звичайно, цілком необгрунтована з економичного боку політика. Виселяти треба господарів більш забезпечених, а за рахунок їх земель, які залишаються в громаді, зміцнювати т-во незаможників. А не заміжні т-ва можна виселяти тільки організовано в формі с.-г. об'єднань.
В РСФРР господарство, яке бажає переселятись, повинно мати забезпечення реманентом і грішми не менш як на 1300 карб. Крім того, переселенці повинні за свій рахунок провести землевпорядкування, розміром 25 карб, з кожного т-ва. При такій системі переселення переселенці назад вертатись не будуть. 
Київщина не може розвязати земельної справи без переселення і єдиним способом його переведення буде закріплення нашим Губвиконкомом певної площі на півдні України, яко колонізаційного фонду Київщини, що за місцеві кошти повинна впорядкувати, викопати в потрібній кількости криниці й тоді починати переселення. Такого змісту пропозиція вже є з боку НКЗС і нам слід негайно взятись за це діло.