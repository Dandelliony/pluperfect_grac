Поширена нарада Агіпропу Губкому.
Вчора розпочала свою роботу поширена нарада агітпропу Губкому. Після обрання президії, до якої ввійшли т. т. Левик, Зайончковський, Гомон, Михельсон, Беліцький, Черняк, Гальперин та представник ЛКСМ, та після затвердження порядку денного перший доклад робить т. Левик на тему: Завдання Агітпропроботи
Завданням мого докладу, каже промовець, є встановити загальні лінії що до Агітпропроботи на найближчий час. 
Перше, що слід згадати й підкреслити, й що досить підкреслено в постановах XII партз'їзду це те, що свою роботу нам слід переводити головним чином серед робітничих та селянських мас, слід охопити ці маси як мога глибше. В минулому, правда, в нас вже був період широкої масової роботи, але після того ми перейшли були до вузької гурткової робота шкільного характеру. Зараз, на досвіді попередньої роботи ми й повинні будувати свої плани на майбутнє. 
Завдання це не лехке, — буде потрібно багато організаційних заходів, а також треба буде вироблювати нові методи роботи, виучувати всі обставини, в яких нам доведеться працювати а тому до цієї роботи нам слід поставитись з як найбільшою увагою та відданістю.
ОРГАНІЗАЦІЙНИЙ МОМЕНТ.
Що до організаційного боку масової агітпропроботи, то без ясного організаційного плану нам неможливо буде посувати роботу так як би ми того бажали, а тому потрібно відшукати ту базу, на якій можна будувати свою роботу. Такою базою є низовий комосередок. До цього часу найбільший звязок з осередками мав оргінстр Губкому, агітпроп же був не дуже звязаний з осередками і цю справу слід виправити. 
Вказівки що до цього дав 13-й партз’їзд в своїх постановах про агітпропорганізаторів при осередках. Нам залишається тільки перевести до життя цю постанову. Звичайно, що виготовлених робітників в галузі агітпропроботи зараз по осередках немає, але їх треба виробити шляхом виучування, висування їх в рядових робітників. Треба так поставити справу, щоб робітник-партієць був не тільки об'єктом агітпропроботи, а щоб сам приймав у цій роботі діяльну участь.
ГУРТКИ АГІТАТОРІВ.
Для цього слід висунути питання про створення районних та окружних гуртків агітаторів, а коли є де небудь досить велике підприємство, то й про заснування, на тому підприємстві таких гуртків. Така робота вже почасти велась, але вона були спорадичною, тому що в тих нарадах при паркомах, де збиратись докладчики для заслухання інструктивного докладу брали участь головним чином докладчики — фахівці, а не рядові партійці. 
Слід додати, що в агітроботу повинні бути втягненими й передові позапартійні робітники, через клуби, головним чином, тобто, ту пропагандистичну роботу, що провадиться зараз в гуртках по клубах, треба переформувати в агітаційну роботу, яка б провадилась не в гуртках, а в робітничій клубній авдиторії. Так само й в селі слід перенести роботу в масу селянства, особливо незаможнього й почасти середняцького.
ІНДИВІДУАЛЬНА АГІТАЦІЯ.
В звязку з цим стоїть також питання про піднесення на відповідну височінь індивідуальної обробки, індивідуальної агітації. Та індивідуальна обробка, яка провадилась до цього часу, була кустарницькою, без обрахунку попереднього досвіду, без звивання її з загальною системою агітпропроботи. 
Зараз її слід поставити, як органічну складову частину нашої загальної агітпропроботи. Ця робота може мати багато ріжних форм, але одною важливою формою є спільна читка газет партійного товариша з позапартійним, читка детальна, глибока. 
Звичайно, що й тих партійців, які будуть переводити таку читку, треба буде вчити і школою для них повинні бути газетні гуртки в клубах.
АПІТПОПРОБОТА НА СЕЛІ.
Далі докладчик перейшов до питання про агітпропроботу на селі. Хоч про роботу на селі давно вже нам доводилось говорити й навіть переводити її доводилось, але ми повинні признатись, що до цього часу ця робота механично переносилась з міста до села, з тими ж самими методами, що й у місті. Це, звичайно, є ненормальністю, тому шо умови села вимагають зовсім инакшого підходу до роботи. 
З чим же особливо треба рахуватись при переведенню агітпропроботи на селі? 
Треба звязувати цю роботу з тим, що найбільш є цікавим для селян, з тим чим селянин живе, тоб то з господарством, головним чином. Центрами, де повинна переводитись ця робота, повинні бути сельбудинки та хати-читальні, що ж до т. званих робітниче - селянських клубів, то вони не повинні існувати на селі. 
В роботу сель будинків та хат-читалень треба втягувати всі сили, які тільки можна знайти в селі, тоб-то, членів профспілок Всеробземліс, Робітс й т. и. Особливо увагу треба звернути на використання вчительства, яке в останні часи стає активно до громадської роботи та на агрономів.
ОРГАНІЗАЦІІ РАДЯНСЬКОІ СУСПІЛЬНОСТИ.
Далі докладчик, зупинившись на ленінському наборі, якого теж слід втягти в агітпроп роботу, зупиняється на питанню про приведення до планомірности й сістематичности роботи наших громадських організацій, які б стали дійсними школами радянської суспільности. 
Докладчик підкреслює що до цього часу робота цих організацій скеровувалась головами чином до здіймання внесків, влаштування зібрань, але все це врешті не було школою радянської суспільности. Це було помітно як в місті, так і в селі. Торкаючись організації дійсної радянської суспільности на селі, докладчик каже, що було б раціональним утворити якусь нову організацію, що переводила б працю в цьому напрямку. Таку організацію, каже далі докладчик, слід зформувати в порядкові добровільного членства. Що до конкретної мети, яку повинна переслідувати така організація, то цією метою може бути чи то боротьба з недородом, чи агропропаганда, все одно, важно тільки то, щоб така організація посувала роботу вперед, щоб вона скупчувала увагу селянства на питаннях, найбільш цікавих селянству.
Культурне шефство.
Далі докладчик зупиняється на справах культшефства. Культшефство, каже він, до цього часу посило характер кустарництва, характер роботи на свій „страх" і „ріск". Слід таку постановку цієї справи прикоротити. Коли до цього часу де-які виробничі осередки розуміли своє шефство над селом як матеріяльну допомогу селянам підшефного села, то далі треба поставити справу так, щоб цього не було, а щоб була справжня культурна робота серед селян. В цьому напрямку ще доведеться досить сил прикласти, щоб виправити всі хиби, як от віддаль підшефного села від шефа, роскиданість підшефних сел в декількох округах, незговореність шефских осередків з Окрнаркомами тої місцевости, до переводиться шефство. 
Таким чином вся увага агітпропробітників повинна бути звернена в галузі шефства на те, щоб шефство було дійсно культурним шефством, роботою наближення селян до робітника, втягування, селянських незаможницьких шарів у політосвітроботу, а не чисто матеріальним шефством, яке не відповідає ідеї моральної змички робітників та селян. 
Що до агітпропроботи серед нацменшостів, то її потрібно вести так, щоб вона відповідала постановам партз’їду та щоб дійсно задовольнила вимоги національних меншостів. Тут потрібно взяти до уваги постанови партз'їздів, національні особливости, мову, та культурний рівень тих мас, серед яких доводиться працювати.
ЛКСМ та "ЮЛ" на селі.
Далі т. докладчик зупинився на ролі ЛКСМ на селі. Тут перед нами, каже він, стоїть завдання, в звязку зі зростом ЛКСМ на селі, звернути увагу на підвищення політ-освітньої роботи серед молоді, та допомога в галузі пропагандистській як партсилами, так і вказівками. В звязку з ЛКСМ стоїть питання про юних ленінців. 
Роботі серед юних ленінців теж треба віддавати як найбільше уваги. Правда, безпосереднє керовництво цим рухом покладено на ЛКСМ, але Комсомол може провадити цю роботу тільки при активній допомозі партії. Організаційно ця допомога виливається в організації Бюро на правах відділу при комітетах ЛКСМУ, куди входить і представник Агітпропу, який й керує роботою серед ЮЛ. 
Особливо вимагає співучасти агітпропу взагалі парторганізацій ця робота тому, що перед партією стоїть завдання поширити кількість спілки юних ленінців ще цього року до 40 тисяч.
Преса, робкори та селькори.
Далі докладчик зупиняється на питанню про пресу. З ростом значіння преси, каже він, що звязаний з загальним культурноосвітним зростом робітників та селян, повинно звернути увагу й на побільшення керовництва пресою з боку партії і з'окрема з боку Агітпропу. 
Одночасово слід ближче підійти до робкорівського та сількорівського руху. Рух цей в останні часи став досить значним, а тому він вимагає й виховуючої роботи, наближення організацій робкорів та селькорів до партії.
РОЗПОВСЮДЖЕННЯ КНИЖОК.
Зупинившись на поширенню серед населення книжок, докладчик каже, що треба підкреслити важливість книжкової справи й поширювати книжку на селі всіма можливими засобами. Наприкінці свого докладу докладчик каже, що одною з найважливіших робот є обрахунок досвіду за минулий час, коли, каже він, ми будемо обраховувати досвід, то нам легше буде провадити роботу. Практично обрахунок роботи можна й слід провадити при переведенню ріжних кампаній й т. и. 
В наших тезах ми повинні висунути завдання обліку й запропонувати всім агітпропам вести облік так кількосний, як і якосний, в розумінню оцінки того, як відбивається та чи инша кампанія на масі, щоб опісля можна було робити відповідні висновки. 
Ось ті, в загальних рисах, положення, які слід продискутувати в наших дискусіях, закінчив докладчик.
ДИСКУСІІ ПО ДОКЛАДУ Т. ЛЕВИКА.
В дискусіях присутні на нараді товариші прийняла жваву участь. 
Т. Іванушкин зауважує, що хоч на селі часто й виникає з боку сільських активів потяг до самоорганізації, в звязку з чим можна було б організувати сільську громадськість, але у нас є вже на селі одна форма — сельбуди, і слід би було поширити в них роботу, а там самим і організовувати сільську громадськість. Далі промовець каже, що слід би було поширити роботу по ліквідації техничної неписьменности серед партробітників на селі, яка помітна иноді навіть і в товаришів, що політично добре письменні. Для ліквідації її т. Іванушкиш пропонує притягти сільське вчительство.
Що до пропаганди, то промовець пропонує провадити її шляхом показовим. Так можна робити в галузі с. господарства, влаштовуючи показові поля, так можна робити в галузі анти релігійної пропаганди.
Т. Черпяк підкреслює, що сільську інтелігенцію необхідно притягнути до політосвіт. роботи та перевести серед неї політперепідготовку. 
Т. Гомон каже, що вся агітпропробота повинна бути збудована по принціпу осередка, починаючи від партшколи й закінчуючи агітаторами, нарадами, газетними гуртками и т. и.
Все це повинно бути щільно звязанним одне з одним, Масова робота, головним чином, повинна провадитись через читальню, де б провадилось не індивідуальне, а масове читання. 
В селі слід звернути увагу на охоплення роботою й селян старшого віку, а не тільки молоді, що помічається до цього часу. Робота в сельбудинках повинна складатись з трьох частин: політосвіта, відділ селянина, цікаве видовище. 
Т. Михельсон звертає увагу на роботу серед жінок робітників та робітниць і каже, що до цього часу, завдяки неохопленню їх роботою, дуже складним є родинне життя ленінців. 
Далі він торкається агітроботи в ВУЗ-ах і каже, що слід, щоб агітпропи, в районі яких є Вузи ставились обережно до робітників-партійців, присланих до Вузів, і щоб допомагала їм вийти із шкіл такими ж партійцями, якими вони туди вступили. 
Т. Беліцький зупиняється на питанню що до агітпропорганізаторів на підприємствах і каже, що часто агітпропорганізатор стикається в своїх функціях з секретарем осередку, тому що осередок буває не дуже великим і тому не можна висувати зараз товариша з організаторськими обов'язками, тільки в дуже великих підприємствах їх можна допускати. 
Инші товариші, що виступали на дискусіях, торкались до всіх питань що їх зачепив у докладі т. Левак і в більшости погоджувались з його висновками. Після дискусії було дано кінцеве слово т. Левику.
КІНЦЕВЕ СЛОВО Т. ЛЕВИКА
В свому кінцевому слові т. Левик головним чином відповідав на запитання, які були подані присутніми. З'окрема він сказав, що робота на обліку минулого досвіду є надто значною й відповідальною, а тому до неї слід ставитись обережно, але вперто, щоб нарешті досягти гарних зразкових для майбутнього наслідків. 
Цю роботу тим більш уважно можна буде переводити, що в загальному плані агітпропроботи переведення кампаній буде скорочено й це дасть змогу зосередити всю увагу на вивчанню цих кампаній. 
Далі він стверджує свої пропозиції що до утворення окремих чи то товариств, чи організацій, які б поширювали роботу по виробленню певних форм радянської суспільности і каже, що не слід лякатись того, що, мовляв, ще буде одна організація, бо коли вона буде працювати добре, то там виправдуватиметься її існування. 
Нарешті тов. Левик заперечує думку одного з промовців, який казав, що гуртки газетні можна об'єднати 8 гуртком агітаторів, і каже, що таке об'єднання неможливе, тому що робота їх хоч в де-чому й однакова, але не зовсім. 
Після кінцевого слова т. Левика, було обрано комісію в складі т. т. Левика, Беліцького, Мойсеєнка, Олександровича та Іванушкина для вироблення тез по докладу т. Левика.