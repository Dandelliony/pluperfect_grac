Відозва Комінтерну і Профінтерну до міжнарднього пролєтаріяту.
МОСКВА, 8 вересня. Виконком Комінтерна і Виконбюро Профінтерна випустили відозву до робітників робітниць всіх країн, в якій зазначають, що реформісти всіх країн протягом до кількох років зробили виключно своїм фахом переслідування революційних робітників, вигнання їх з союзів і розкол професійних організацій. Це привело до ослаблення опіру пролетаріяту, а також до того, що в низці країн підприємці змогли одняти від робітників їх елементарні завоювання. Розкол шкідливо відбивається на інтересах робітничої кляси і тому з ним потрібно боротися. Комінтерн і Профінтерн з першого дня свого існування висунули гасло боротьби за єдність професійного руху. 
Вони завжди були проти добровільного виходу з профсоюзів, проти гасла зруйнування їх. Вони висунули гасло завоювання робочих мас шляхом завоювання спілок. Тепер настав час почати боротьбу за відновлення єдности професійного руху, в національному і світовому масштабі. Потрібно утворити єдиний об’єднаний Інтернаціонал профсоюзів і єдині інтернаціонали по виробництвам. Треба перешкоджати реформістам розколювати проф. рух; там же, де профсоюзи розколото, революційні союзи мусять запропонувати реформістським організаціям утворити єдину загальну професійну організацію шляхом склику національних з’їздів, де-б всі союзи були представлені відповідно до свого фактичного впливу. 
В міжнародньому масштабі потрібно боротися за утворення єдиного Інтернаціоналу, шляхом злиття червоного Профінтерну і Амстердамського злиття червоного Профінтерну і Амстердамського Інтернаціоналу на міжнародньому Конгресі єдности, на якому мусять бути представлені шляхом пропорційних виборів робітники всіх напрямків. 
Відозва закінчується такими гаслами: жорстока боротьба проти розкольників, сама енергійна боротьби за злиття обох інтернаціоналів профсоюзів, боротьба за міжнародній конгрес єдности, за утворення об’єднаного Інтернаціоналу профсоюзів. Хай живе єдність світового професійного руху.