Куток цукровика
НЕ ВІДНІМАЙТЕ У НАС СЕМИРІЧНОІ ШКОЛИ. 
(Набутівська цукроварня).
Біля 60 душ дітей робітників з цукроварні навчається у Деренківській семірічній школі. Сама ця школа містилися на цукроварні. У минулому 1923 році, за ініціативою орендарів цукроварні, вона перейшла в с. Деренківці. 
Зараз в школі налічується повних сім груп, при кількости учнів 280 душ, цифра яка не остаточна, бо приймання учнів ще провадиться. Біля Деренківської школи скупчено 7 близчих сел з 2-х районів, з великою кількістю населення, плюс до цього — робітники цукроварні. 
З початку біжучого 24 року педсклад даної семирічної трудшколи утримувався частинно Наркомосвітою, а почасти „Сільгосподарем” — орендарем цукроварні. Припадає й зараз на долю Київського „Сільгосподаря” утримувати на свої кошти 4 вчителів з Деренківської трудшколи, але „Сільгосподарь" вбачає в цім накладні витрати і, категорично відмовляється утримувати вчительство. Наркомосвіта клопочеться лише про другу Завадівську семирічну школу, котра знаходиться від цукроварні за 10 верстов, а в Деренківці ж з'обовязується утримувати лише школу чотирьохлітку. 
Таким чином семирічка в с. Деренківці змушена припинити своє існування. Десяткам душ дітей робітників цукроварні доведеться залишитися без закінченого програму в семирічній школі, бо робітник безсилий виражати свою дитину для навчання за 10 верств. 
Припиняти роботу школи, що добре налагоджена, ніяк не можна. Завком, ком‘осередок і робітники цукроварні не погоджуються з закриттям школи. 
Краще було б скоротити за рахунок вчительства штат по цукроварні, який роспух до 135 чоловік і без якогось десятка працівників лехко зовсім обійтися підприємству. 
При добрім господарюванні, цукроварня зможе уникнути накладних витрат у десять разів більших, ніж та нещасна платня для 4 вчителів. Отже коли у „Сільгосподаря" є свідомість ваги школи, то необхідно стати на бік робітників та не припиняти істнування семирічки. 
„Сільгосподар", як що ти не мачуха для своїх робітників, то прислухайся до нашого голосу. Ми вимагаємо: Не віднімайте у нас семирічної трудшколи.
ГЕТЬ ХАЛТУРУ!
Останніми часами на провінції з'явилася сила силенна театральних труп, солістів, концертантів, чемпіонів то-що. Особливо подобаються їм цукроварні, де вони висмоктують робітничу копійчину. 
Багатомовні двохаршинні афіші під гучними назвами „Держопера", «Балет столичною академичного театру» й т. д., й т. д. 
Так, в театрі Іллінецької цукроварні за останні 3 — 4 місяці перебувало два десятки труп, при чому був там і „балет Харківського академичного театру", й „балет Одеського академичного театру” і „учні Ленінградської консерваторії" і „славнозвісні московські артисти" і т. д. і т. д., словом, немов би то вся театральна Москва перебувала у Іллінцях. 
Всі вони мають затверджений губернськими і округовими органами Політосвіти репертуар і дуже багато чудових рекомендацій. 
А насправді ж і в результаті, — п'єси з антипролетарською ідеологією і змістом, шансонетки, синагогальні мотиви, а самі „славнозвісні москвичі" — звичайні провінціяльні актори. Замісць мистецтва — антихудожнє виховання робітничих мас, робітничого Глядача. 
Де-які з таких труп, хитро обминають призначені податки на видовища й вимагають часто-густо у культкомісій цукроварень, щоб їм дали дурно помешкання театру, погрожуючи в противному разі звільнити увесь склад культкомісії (такий випадок був на Іллінецькій цукроварні з „артистом" Глазуновим). 
Коли ж культкомісії прохають для робітників 20 — 25 відс, пільгових місць, то такі халтурні трупи одмахуються ногами й руками, запевнюючи скрізь і всюди, що в них видирають „останню акторську копійчину". 
Конче потрібно органам Політосвіти і Робмисові почати рішучу боротьбу з цією халтурою на провінції, бо вона не підвищує, а тільки псує художній рівень мас, втягуючи їх в багно міщанської ідеології своїми „художніми драмами". 
Треба запровадити суворий контроль над репертуаром мандрівних провінціяльних труп і рішуче заборонити брехливі реклами, що одурюють трудящих. Бажано було б бачити в заводських театрах трупи на зразок майстерень ,Березіля“ й революційне кіно. 
Халтуру — геть!
ГРИГОРІВСЬКА ЦУКРОВАРНЯ.
Культосвітня праця — зразу у нас кульгала, але зо дня призначення нового завклубу, швидким темпом пішла до поліпшення. Завклубом т. Софієнко людина партійна, зумів зацікавить і робітниче-селянську молодь читанням лекцій, політвечірками, виставами та инш. 
Молодь жваво відгукнулась. Щовечора клуб повний молоді. Є куток Леніна, де читається переважно література великого вчителя пролетаріату та гартуються стальові серця ю. л. 
При клубі є досить гарна бібліотека, котра має до 4.000 примірників ріжної літератури. Приводимо нижче дані про попит книжок за місяць. 
Політичних - 159, наукових — 41, професійних — 82, антирелігійних - 59, инших — 390. Разом: 734 книжок. 
Як бачимо, найбільший попит на політичні книжки. Виписують багато ріжних газет, а саме: „Більшовик", „Пролетар. Правда", „Молодий Більшовик", „Молодий Пролетарій", „Геть неписьменність" та багато инших. Також виписують чимало журналів, з яких найбільшу популярність придбав: „Безвірник". Майже що неділі робляться вистави. П'єси ставлять переважно політичного та антирелігійного характеру. Прибутки з вистав ідуть на збільшення фонду клуба, на повітрофльоту, на користь пролет. студ., в Мопр та на жертви інтервенції. 
В загальних рисах праця клуба Григорівської цукроварні цілком за довольняюча. 
РОБКООП. 
Через те, що робкооп Григорівської цукроварні не має конкурентів, правління його виробило новий метод продажу краму, а саме — ціни на крам вище базарних на 10 відс. Відчиту правління ніколи не почуєш. На загальних зборах робітники цукроварні одверто звуть робкоп „грабкопом". Ця назва Цілком підходить до робкопа Григорівської цукроварні. Треба перевибрать правління робкопа, а то голова правління т. Бороділін та доставщик Соколовський досить вже показали свою роботу.