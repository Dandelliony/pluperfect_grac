ОФІЦІЙНИЙ ВІДДІЛ
ВІД АДМІНІСТРАЦІЙНОГО ВІДДІЛУ ГУБВИКОНКОМУ. 
ОБ'ЯВА.
Згідно з постановою ВУЦВК та РНК УСРР від 13-го серпня 1924 року всі громадяне, які постійно чи тимчасово мешкають на території УСРР, котрим по роду їх обов’язків не надано права на ношення й ховання зброї та боєприпасів, повинні здати до 1-го жовтня цього року до органів міліції зброю та припаси, які є в них без належного на то дозволу, за винятком мислівської зброї та припасів, котрі допускається залишити в себе тільки при умові зареєстрування їх як звичайно в органах міліції. Про реєстрацію та одержання дозволів на придбання мисливської зброї було оголошено Управлінням Губміліції при відповідній Інструкції НКВС 8-го травня б. р. в «Вістникові Губвиконкому» ч. 19, при чому термін реєстрації мисливської зброї та одержання дозволів на неї цим продовжується до 1-го жовтня 1924 року. 
На підставі вищезазначеної постанови ВУЦВК та РНК УСРР від 2 го вересня б. р. про порядок здачі й прийому зброї, громадяне, які добровільно здали зброю до 1-го жовтня цього року, чи своєчасно її зареєстрували, звільняються від усякої відповідальности за незаконне ховання зброї та боєприпасів. 
Громадяне повинні здати зброю, яка в них знаходиться, в м. Київі: до міських районів міліції, на округах до Управлінь Окрміліції та окррайонів, в сільських місцевостях через Сільради, та уповноважених Сільрад, при чому здавати зброю власники її можуть або черев довірених осіб по одному чи колективно. Не повинні здаватися лише зброя та припаси військового зразку, котрі зареєстровані в органах ДПУ та мисливська зброя, яка зареєстрована в органах міліції встановленим порядком. 
Органи міліції, а в сільських місцевостях Сільради й уповноважені повинні приймати від громадян здавших добровільно зброю без усякого прогаєння та видавати в прийомі росписку з зазначенням призвіща, імени та по батькові, особи, яка здає зброю, а також системи, назву заводу, фабрики, чергового та калібра зброї й припасів за підписом та прикладенням печатки установ міліції, які видають росписку. Прийняту зброю Сільрада передають до відповідних органів міліції, а ці передають зброю військового зразку до військових установ, а всю останню до установ соціяльного забезпечення. 
Райони міліції губ. міста й на округах Управління Окрміліції та Окррайони й однаково Сільради повинні негайно та широко сповістити громадян про це повідомлення способами оголошення в місцевих часописах, а також способами росклеювання відповідних об'яв на видноці, як в містах, так й в селах. 
Громадяне, котрі не здадуть до 1-го жовтня цього року зброї та припасів, або не зареєструють її в відповідному порядку, на випадок знайдення в них такої зброї, будуть притягатися за незаконне сховання зброї до карної відповідальности по 220 арт. Карн. Кодексу, а знайдена в них зброя та боєприпаси будуть конфісковані. 
Начальник Адміністраційного Відділу Губвиконкому Ф. Коваленко.
Секретар Кубарев.