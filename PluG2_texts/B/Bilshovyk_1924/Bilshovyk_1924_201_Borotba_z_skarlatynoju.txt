Боротьба з скарлатиною.
ЗРІСТ СКАРЛЯТИНИ І ЗАХОДИ БОРОТЬБИ З НЕЮ.
(Розмова з Головою Губвідділу здоровля тов. Майзелем). 
Захорування скарлятиною, що почали підвищуватися ще в минулому році по всіх державах Європи, за останні місяці гостро виникли по великих центрах нашої Республіки. В м. Київі особливий зріст пошести помічено за останній місяц, так, наприклад, за червень захворіло на скарлатину — 103 чоловіка, в липні — 190 і в серпні по закінченим відомостям — 503. По тижнях пошесть скарлятини поширювалась таким чином: з 1 го по 7 ме серпня — 79, з 8 го по 15 - 63, з 15-го по 22-ге 147 і з 23 го по 31-ше-214. По районах міста пошесть росподіляється так: найбільш хворих в Деміївському районі — 142, Раковському — 109, Січневого Повстання — 100, Ленінському-88, Подільському — 64. За перші дні вересня кількість захорувань скарлятиною ще збільшилась і зараз в середньому що-дня регіструється 30 хворих в той час, коли в серпні регіструвалось в день приблизно 18 хворих. 
Підвищення скарлятинозних захорувань, звичайно, що року помічається в серпні і вересні, але таких розмірів пошести скарлятини Київ не знає вже з 1911 року. Скарлятина уявляє з себе хворобу, яка майже спеціально поражає дітей шкільного віку і ріжні пошести дає і ріжну смертність, що опреділюється медичною статистикою для скарлатини від 3-х до З0 відсотків. Кількість захорувань скарлятиною, звичайно, явище досить рідке, але в сучасній пошесті вона досягає 6 відсотків. Смертність серед хворих скарлятиною, що помічалась в червні і липні, була не великою, але в серпні починає зростати і доходить до 11 відсот. серед дітей і 16 відс. серед дорослого населення. При чому стали виникати випадки, так званої „молнієносної скарлятини", яка продовжується всього кілька годин і кінчається смертю хворого. 
Скарлятина уявляє з себе надзвичайно загрожуюче громадське зло і вимагає вживання самих рішучих заходів по її локалізації. Вона, як хвороба гостро заразна, швидко росповсюджується, виводить хворого з нормального строю життя на строк не менш 6 - 7 тижнів і, звичайно, зоставляє тяжкі наслідки в организмі дитини й дорослого в формі захорувань очима, вух, нирок і иншими ускладненнями. Ця пошесть буквально паралізує всяке колективне і дитяче життя: школи, дитячі клюби, дитячі збори і ин. 
Боротьба з пошестю скарлятини є одно з найтяжчих пошестних захорувань. Ускладняється це тим, що заразний початок скарлятини, невідомий медицинській науці, але з переконаністю відомо, що ця зараза надзвичайно трівка, тоб то зараза, шкідливість якої тяжко запобігти і дезенфекцювати. Зараза гніздиться, по відомостях вчених, в ріжних частинах организму: в глотці, крові і инш. 
Запобіжні та лікарсько-противоскарлятинозні прививки до цього часу викликають серед вчених ріжні думки в питанню доцільности вживання і як масовий профілактичний засоб, поки що не пропонується. Основними моментами епідемологичної боротьби з скарлятиною є своєчасна ізоляція хворого від семьї, яка не тільке хворіє сама, але продовжує заражати усіх кругом. 
Скарлятина — хвороба, яка вимагає дуже складного та вмілого уходу за хворим і статистика за десятки років переконує, що смертність хворих, що лежать вдома, далеко вища смертности хворих, які лежать у лікарні. Ось чому необхідно відвозити хворого в лікарню не тільки в інтересах громадської профілактики, але і в інтересах самого хворого. 
На боротьбу з пошестю скарлятину у Київі рушили усі робочі організації. Секція охорони здоровля Міськради приймає найактивнішу участь в усій противопошестній роботі, притягаючи до цієї роботи широкі робітничі маси. Губпрофрада, Жінвідділ, Комсомол і наші робочі центри дали директиву по своїй лінії про надання всякої активної допомоги і справі локалізації скарлатини. Губвиконком на своїх засіданнях не раз ставив питання про боротьбу з скарлятиною і асігнував на це кошти. 
Не дивлючись на те, що зріст захорувань продовжується, все ж таки з переконаністю можна сказати при енергійній і одностайній роботі з боку усіх громадських пролетарських організацій вдасться до початку жовтня, шляхом масової госпіталізації хворих, досконалої дезинфекції заражених органів санітарної освіти, ліквідувати пошесть, довівши її до спорадичних захорувань. 
КІЛЬКІСТЬ ЗАХОРУВАНЬ ЗА 3-е ВЕРЕСНЯ.
За З-о вересня райсанбюро зарегістровано 50 випадків захорування скарлятиною в м. Київі.
ПРИЙОМ ХВОРИХ В 1-шу РОБОЧУ ЛІКАРНЮ.
Вчора почався прийом хворих скарлятиною в першу робочу лікарню, де оборудовано скарлатинозний відділ на 125 ліжок в колишньому інфекційному відділі.
ЗАСІДАННЯ КОМІСІІ ОХМАДИТУ.
В понеділок 8 вересня в 6 годин вечора в Губвідділі охорони здоровля відбудеться-засідання комісії секції Губвідділу здоровля Міськради. Порядок денний: доклад приват доцента Фінкельштейна про скарлятину і біжучі справи. Присутність усіх робітників Охмадиту, капель молока, дитячих будинків і ясель обов'язкова.