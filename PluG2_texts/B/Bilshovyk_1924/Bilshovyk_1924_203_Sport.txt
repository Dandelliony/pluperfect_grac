Спорт.
ВСЕУКРАІНСЬКА ВІЙСЬКОВА ОЛІМПІЯДА, 5-го вересня.
Сонце пече, як тільки може. Червоний Стадіон увесь у зелених гирляндах, і пишається в червоних прапорах. Гудуть нетерплячкі трибуни. Чекаючи початку, чорноморські форменки військоморів і зелені гімнастерки червоноармійців братаються зі скромними толстовками й косоворотками київських робітників. Весняним маком і незабудками спортивних трусиків убраний жовтий грунт футбольного поля. Зелені, білі, блакитні, як сьогоднішнє небо, чорні усі кольори. Шикуються, чекаючи командувача війська України й Криму тов. Єгорова. Праворуч у кутку Стадіону примостилась скромна палатка Науково-лікарського контролю, де строчно закінчується останні антропометричні виміри участків. 
Позір! - чути владну команду тов. Хлібникова (комбриг 45), що з рапортом назустріч тов. Єгорову й Затонському (Наркомосвіти). 
Вони прибули на Стадіон у супроводі: секретаря Київського Губному КП(б)У т. Лаврентія, заст. Голови Губвиконкому тов. Свистуна, представників Губпрофради т.т. Кузьменка й Гальперіна, редактора газета «Красная Армия» тов. Ткача, газети «Пролетарская Правда» — т. Скарбека й инших. 
- Здрастуйте, товариші спортсмени! — вітає Комвійська, — Здрастуйте! — чути могутню відповідь. Сьогодні ми не будемо роспочинати Окружної Всеукраїнської Олімпіади, а перенесемо врочисту частину відкриття на неділю, 7-го вересня - день 10-ої річниці міжнароднього юнацького руху, бо розвиток спорту має загально - пролетарське значіння. Заворушилась колона спортсменів, розвернулась і витягнулась, як змія, потім знов зійшлась і почала гарні, певні вільні рухи. Далі церемоніяльний марш. Спереду — красуни, засмалені й обвіяні морськими вітрами, військ-мори Чорноморської флоти; за ними певна, горда кіннота, струнка піхота й молоді, але з грудьми, як криця, допризовники. Усі в трусиках, усі, як один, із м’язами, як загартоване залізо, спортсмени. Готуйсь до забігів! Учасники на старт! - гремить рупор. 11 забігів, за ними 6 забігів напівфіналу. На завтра у фінал вийшли: Чернилівський (43 стрілк. полк), Свидерський (14 санбат), Грузинський (51 кін. полк), Спиридонов (5 кін полк), Репников (кінартдив) і Ісаєв (17 кін полк). 
36 бронзовотілих військморів і червоноармійців беріть старт на 5 тисяч метрів. Не жарти — бігом 12 1/2 кругів. Пішли. Один, другий, четвертий... 13 чоловіка не витримало й зійшло з дистанції. Піддавай. Один круг залишився. Хвилюються трибуни, і під бурю оплесків, першим розриває бинду фінішу тов. Лопатин (132 піх. полк). Його час - 17 хвилин 40,8 сек. Другий - Грінберг (151 полк), усього на 0,1 сек. позаду, не нагнав на фініші; його час — 17 хв. 40,9 сек. Третій - Ключник (7 кін полк) — 17 хв 43,7 сек.
У легкоатлетичному троєбор'ї для футболістів брали участь 10 футбольних команд по 13 чоловіка (і по 2 запасних) у кожній. Ті, хто склав норму, гратимуть футбольні матчі на першенство України й Криму. Тому, що було пізно, встигли розіграти тільки стрибання в гору з розбігу. Естафета 13 х 100 метрів завтра.