Треба негайно подбати.
СПІЛКО РОБКОМГОСП, ТЕБЕ СТОСУЄТЬСЯ!
У Пущі Водиці, де велика кількість домів відпочинку й де які виробничі підприємства, нема ні одної державної парикмахерської, де робітник чи той, що відпочиває, міг би за певну, встановлену платню постригтись, поголитись і т. инш. 
За літній сезон перебуває в Пущі- Водиці, напевно, до 10.000 відпочивальників. Хочеш не-хочеш, мусиш звертатися до приватнього парикмахера. Їх за цей рік, як грибів, наросло. У них є свої „встановлені" такси: щоб поголитись, — плати 80 коп., а за инше — бере, скільки сам хоче. Було б доцільніше на перший раз відкрити хоч одну комунальну парикмахерську (у центрі Пущі Водиці, на 5 — 6 лінії) й дати заробіток кільком безробітнім. 
Коли тепер уже пізно, то про це слід би подумати, щоб на той рік відкрити парикмахерські по всіх дачних місцевостях.
„АНТАНТА».
На Овручській вул. б. ч. 9 кв. 1 живе член спілки Радробітників (картка ч. 7912) Райхер, займає 5 кв. саж на 5 чоловік сем'ї. 
В тій же кватирі живе купець Петров Василь. Займає 2 кращих кімнати (8 кв. саж.) на 4 душі сем'ї Райхер має один сарайчик, а Петров 4 добрих сараї. 
Крім того, Петров в другім домі має крамницю при якій 3 кімнати. 
Виходить, що робітник душиться в 2-х маленьких кімнатках з сім'єю 5 душ, а Петров має 5 кімнат на 4 душі. 
Як додати до того, що Петров в двох кімнатах тримає свиней й курей в той час, як робітники живуть в підвалах, то зрозуміємо, який тісний звязок має власник домів по Овручській вул, Тележинський з купцем Петровим. 
На цю „антанту" треба прокуратурі звернути увагу. Бо не можно ж допустити, щоб птахи та свині; хоч і купецькі, жили в кращих умовах ніж робітники.