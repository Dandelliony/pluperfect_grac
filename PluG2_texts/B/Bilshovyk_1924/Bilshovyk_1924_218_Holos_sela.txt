Голос села
НА ГРОМАДСЬКУ УВАГУ.
IV Всеукраїнсьий з'їзд КНС ухвалив, аби в кождому селі, де тільки є Сельрада, обов'язково був і сельКНС. 
Чим викликано таку постанову? З поданих нижче цифр видко, що досить ще значна кількість українських сел, які мають, свій адміністрат. низовий осередок, не мають проте організацій КНС. Так, Сельрад на Україні є 9.613,в той час, коли СельКНС тільки 8.873. 
Це значить, що розшаровання села на Вкраїні ще не проведено до кінця, не дивлячись на те, що ми вже на передодні 7-ої річниці Жовтневої революції. Це значить, що ще не все незаможне селянство усвідомило себе класово й політично, це значить, що ще по де-яких наших селах не виділилась навіть активна з поміж незаможнього селянства, яка б взяла на себе ініціативу по організації сельського КНС.
Не може буть, щоб по всій цій тисячі сел, де нема сельорганізації КНС не було вчительства, не було хат-читалень, не передплачувалось газет. Тоді чому-ж і досі не закладено сель КНС? Нарешті, чому РайКНС не подбали про це? Така громадська недбайливість спричинилась до вищенаведеної постанови IV Всеукраїнського з'їзду КНС. 
І от зараз ЦКНС звернувся до всіх ГубКНС з обіжником, в якому пропонує вжити всіх заходів до того, аби при кождій сельраді була й організація СельКНС. Роботу цю пропонується негайно ж перевести в життя на 100 відс. 
Але справа не в обіжниках, справа в тому, що це громадської й політичної ваги діло. А тому працівники на місцях, РайКНС, Райвиконкоми, Сельрада і т. д. мусять не чекати обіжників від ГубКНС до ОкрКНС, а далі від ОкрКНС до РайКНС і т. д., а взятись негайно ж до роботи, притягти до цього учительство, активну села, партійні й комсомольські сили. 
Кількість Сельрад мусить відповідати кількосте СельКНС — ці дві цифри мусять зійтись на одній — 9.613.
ВРАЖІННЯ ВІД ЗАГАЛЬНИХ ЗБОРІВ СЕЛЯНСТВА 
С. ТАРАСІВКА, БУДАІВСЬКОГО РАЙОНУ.
Неділя 14 вересня. Трубить труба по селу. Це хлопчик скликає селян на загальні збори. Нарід гуртами прямує до двору сільради. Зібралося чоловіка 80. З них більше чоловіків, а жінок всього 4 — 5. Посідали на траві й голова сільради відчиняє зібрання. 
Селяни виставляють кандидатуру на голову й секретаря. Оголошується порядок денний, з 5 питань. Перше це є „Боротьба з скарлатиною" докладчик жінка-лікар т. Бялик, 2 — Охорона материнства та дитинства, теж докладчик т. Бялик, З — про „День врожаю", докладчик комсомолець т. Шуст, 4 — про „Доброхем“ докладчик-учениця профшколи т. Скарченко та 5 — біжучі справи. 
Селяни дуже цікавляться всіма питаннями, прислухаються до кожного слова і після кожного докладу подають цілу низку запитань. 
Напр. при другому докладі „охорона материнства та дитинства" одна з жінок, мати 3 дітей і, взагалі, забита та нерозвинена жінка прохає слова, та й каже: 
„Лікар жаліє, що тут мало жінок, бо, каже, це питання цікавить більше жінок. Ні, нехай вони, чоловіки, почують, як воно гірко, коли в матері є маленька дитина і вона її годує, то нехай не заставляють її працювати більше ніж вона може: 
А один з чоловіків відповів на це: 
„Еге, коли б ми їх так жалували, то вони б, гляди, до 80 років плодили дітей". 
І взагалі ціла низка таких суперечок поміж селянами. 
От з цього висновки: перше — що жіноча свідомість з кожним разом збільшується, навіть докладчиками на загальних зборах були майже всі жінки, а друге те, що культурна свідомість починає все більше й більше охоплювати село.
ЗМИЧКА.
В с.-г. дитячому, Українського Червоного Хреста, колективі ім. Нансена, що при с. В. Олександрівка, сьогодня урочисте свято... Юні ленінці складають обітницю й одночасно відкривають куточок Лєніна.. 
Груповод Володя нервується... Сьогодня ж його бенефіс... В більшости Ю. Л. нерви теж підтягнуті до верхніх нот селянської скрипки... «Юний лєнінець обов'язан»... — чується то тут, то там... Це Ю. Ленінці цементують у своїй пам'яті заповіді... 
Комсомолець Петро розчервонівся, як найкращий на все село прапор жінвідділу, подарований Київськими робітницями-делегатками... чому ж бюро осередку доручило організацію Ленкутка... 
Відповідальність не аби-яка... І Петро бігає, чіпляє, відчіпляє, придивляється, знов перечіплює. «Слава колективу»! зривається з його вуст... і Петро витирає спітніле обличчя... 
„Товариші! Київські делегати району Січневого повстання прибудуть о 5 годині", — подає хтось звістку... 
5 годин... Стрункі юловці разом з комсомольцями вишиковуються на дворі... Приятель дитколективу, член Окркому Леся М. і Райорг ЛКСМ т. Н. в лавах комсомольців на лівому крилі... їх молоді обличчя так прилипли до колективу, що й не відріжнити від дитячих... 
Секретар Райпаркому теж на підйомі: ходить, проектує, дає провідні вказівки... 
З-за дерев густого дубняка, як червоні маківки, миготять намітки делегаток... Гремить оркестра... 
Делегати міста... делегати села... діти колективу... діти села... селяне... селянки... батьки... — в гостях у дітей... місто і село!.. Індівідуальні родини в гостях в дитячому колективі!.. 
Змичка!.. 
Організовані, вишиковані, проходять церемоніальним маршом одні перед другими і, мов сталеві, свердлять очима одні других... 
Молода зміна придивляється до тих, кого має змінити... Впилася очима... Робітники й селяне обгорнули голубливим, втішливим поглядом свою зміну... 
...Юловець Володя, ростом з гарне картоплиння, загорнув руки назад і голосом дзвінкої коси, яку клепле вміла рука, бренить... „Товарищі! Ви жілі в тєх условіях... Вас угнетал капіталізм.. ми жів'ьом в условіях Соввласті! Ми молодиє строїтелі комунізма"... 
Член Губкому Онищенко, як важкий плуг, борозну за борозною викладає всі пекучі потреби села... 
...Густі лави вливаються в будинок... Урочисті збори... Численна презідія... 
Вишиковані Юловці... їх 36!.. Мають зараз скласти обітницю... Промови... Знову Онищенко каже довгу як нива промову...
... Стемніло... Засяла електрика... Селянська дітвора сполохнулася і збилась у гурт, як вівці, зачувши небезпеку... Скоро заспокоюються... 
Змовк Онищенко... З молодих селянських грудей нової дожовтневої жінки — Лесі Молотової полилась бадьора, гучна, повна глибини та змісту промова... Завжди спокійна — зараз Леся тяжко хвилюється.. Широкою луною відгукуються її слова в серцях селянок... 
...Змичка... Українська жінка, що війшла в творчі організації, єднається з жінкою, яка ще перебуває під тягарем хатньої праці та часом дрючка чоловіка... 
...Одхиляється прапор і погруддя Леніна, подароване дитколективу партійцем робітником-залізничником Ч. чітко вимальовується... 
...Обітниця... 
...Селянська душа Лесі тремтить... 36! І тут же село!.. І змичка з ним!... „Будь готов"! Скрикує в кінці промови Леся... І 36 дзвінких голосів дзвінко вигукують — „Завжди готов"!!! 
...Почесними ленінцями обираються т.т. Фрунзе, Сидоренко, Засипкін, Онищенко"... проголошують в Президії... 
На шиї присутніх почесних Ленінців — Сидоренка, Засипкіна, Онищенка начіпляють червоні Юловські пов'язки... 
...Під сивою бородою т. Сидоренка червоніє Юлівська пов'язка... ...Змичка... сивина... з юловським віхорем, з юловським запалом... 
А в т. Сидоренка й справді Юлівська душа і ось він зараз промовляє — горить... 
Це ж він зібрав цих дітей — безпритульних, які зараз за рік праці з напівруїни — будинку утворили тепле, чисте гніздечко колективу з паровим опалом, з електрикою, які не знають найманої праці, самі печуть, варять, перуть білизну, завели культуру лікарських рослин в розмірі 4 х десятин, ведуть польові та городні культури на 20 десятинах, ведуть зразкове птахівництво з інкубаторами, елевезами, завели зразкове свинарство, збудували млин — семерик... 
...Це вони — безпритульні, про яких поет Безименський казав: 
„Он первий кандідат в бандіти. А может бить в Наркомі кандідат"... 
Сьогодня за цілий рік ствердили, що вони безперечно кандідати не в бандіти. 
...Скінчилось свято робітниці. Лунають співи. Хвилюють танці. Панує ще радість. Всміхаються... 
...„Хто утримує цей дитколектив"? — цікавляться робітники та дальші селяни — „Червоний Хрест"! — відповідають.
На слідуючий день запис до членів УЧХ. — Членів збільшується...
ЧИ СКРІЗЬ ТАКІ ГОЛОВИ? 
(с. Антонівка, М.-Калигірського району, Шевченківської округи).
В нас в голова СельКНС Куршінський Степан, голова, як голова, тільки — в голові... Бачте наш голова завжди цілує попові руку, це побачить так і цілує... Бідолаха за все своє головування не провів ні одного комнезамського зібрання. Мабуть цілування перешкоджає. 
А ну, озовись РайКНС, чи тобі відомо це? Коли відомо, то дай можливість голові кинути посаду і „придасть” до обох рук „батюшки".