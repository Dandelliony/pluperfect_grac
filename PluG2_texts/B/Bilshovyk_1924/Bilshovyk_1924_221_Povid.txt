Ліквідація повіді в Лєнінграді.
КАМПАНІЯ ДОПОМОГИ ЛЕНІНГРАДСЬКИМ РОБІТНИКАМ.
МОСКВА, 26-ІХ. ВЦРПС надіслала до всіх Губпрофрад і округових бюро ВЦРПС радіо: „ЦК спілок звернулися до своїх організацій з пропозицією негайно організувати кампанію допомоги ленінградським робітникам. ВЦРПС пропонує старанно слідкувати за негайним переведенням кампанії і негайним надсиланням грошей Ленінградській Губпрофраді".
ВІДБУДОВЧА РОБОТА В ЛЕНІНГРАДІ.
ЛЕНІНГРАД, 26-ІХ. В місті відбудовча робота іде швидким темпом, до Москви прибуло 7 парових міцних і 200 ручних помп (насосів) командою. Риють спеціяльні канави для спуску води. Відбулося засідання комісії для відбудовання Леніграду. Відділ комунального господарства гадає, що з умовою великого напруження сил можна буде в біжучому сезоні відбудувати майже третину зруйнованого. На проспекті 25-го жовтня почали лагодити мостові, до багатьох місць СРСР надходять телеграми на ім'я Губвиконкому з пропозиціями допомогти ленінградському населенню.
ТЕКСТИЛЬЩИКИ ДОПОМАГАЮТЬ ТЕКСТИЛЬЩИКАМ.
МОСКВА, 26-ІХ. Не пленумі текстильщиків голова ЦК спілки Кутузов повідомив про повідь у Ленінграді й зазначив, що від повіді значно постраждали розташовані на березі Неви текстильні фабрики та робітники текстильщики, що живуть поблизу цих фабрик. Пленум ухвалив асигнувати з сум ЦК спілки на допомогу робітникам Ленінграду 13 тис. карб. Одночасно доручено Президії звернутися до всіх Губвідділів Союзу текстильщиків з закликом вжити спішних заходів до швидкої допомоги Ленінградському пролетаріатові.