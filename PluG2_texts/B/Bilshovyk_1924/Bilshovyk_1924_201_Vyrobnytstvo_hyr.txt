Виробництво гир на заводі "Більшовик".
Декрет уряду СРСР про перехід на метричну систему вимірів і ваги поставив перед де-якими заводами завдання виготовляти метричні міри. 
Багато заводів, де тільки в приладдя до лиття, взялися було за цю велику й надто прибуткову справу. Але не так легко було зорганізувати це нове виробництво на всіх російських заводах і багато з них, взявшись за цю справу, мусили незабаром відмовитися від неї. 
Взявся за це й завод „Більшовик". Справа не знайома, але зважаючи на те, що основних замовлень обмаль, доводиться й гирі виробляти. 
Перше замовлення зробив московський цукортрест на 37 тисяч карбованців. Спочатку справа йшла надзвичайно поволі і замовлень, звичайно, завчасно не виконували. Але тепер вже всебічно вивчили, деталізували роботу й нове виробництво прискореним темпом пішло наперед. Перше замовлення вже виконано на 75 відс. Метрична палата гир і ваги висловилася з приводу наших виробів, що вони є по-за будь-якою конкуренцією. 
Найближчими днями завод надішле зразок гир нашої роботи на виставку до Харкову. Гирі нашого виробу потрібні всім цукроварням і тому замовлення за „Більшовиком" забезпечено. Це проказує заводові іти шляхом механізації виробництва гир. Цими днями на заводі поставлено машини до формування, що збільшать виробництво до 300 гир на одну виливку. Вироблення в дальшому, і, переважно, зимою робиметься в запас. На думку заводоуправління, коли литійна зимою спеціяльно виливатиме тільки гирі, то кількість виробки можна буде довести до тисячі штук на день, що дає нормальне навантаження литійному цехові на мертвий зимній сезон.