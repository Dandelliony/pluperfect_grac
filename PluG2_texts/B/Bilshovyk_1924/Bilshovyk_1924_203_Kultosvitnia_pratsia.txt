Культосвітня праця.
НАМ НЕ ТРЕБА ТАКИХ ПРАЦЬОВНИКІВ.
ХІІІ з'їзд РКП поставив перед вчительством великі завдання, що до роботи на селі. Але й до цього часу ще є такі вчителі, які зовсім не відповідають свойому призначенню. Мало того, що вони самі не працюють на селі, вони порушують авторитет роботи других учителів. 
Прикладом може бути вчителька трудшколи с. Камінева т. Кулікова. 
За 8 років свойого вчителювання в трудшколі вона ні разу не була па зборах селян. 
Про лекції та доклади й балакати годі, а що до влаштований революційних свят, то й пригадувати не слід... Незаможникам врешті вірвався терпець і вони постановили, що зовсім не бажають мати у себе таку вчительку. 
Селянство зверталося до РВК та Наросвіти з проханням, щоб їм призначити другого вчителя, але Наросвіта на прохання незаможників подивилася байдужо. 
т. Кулікова спостерігла незадоволення селянства і три місяці тому вступила до Жінвідділу „працювати". Але не подумайте, що т. Кулікова справді думає працювати в Жінвідділі... їй потрібно посвідчення. Таких працьовників давно треба в шию гнати. Окрнаросвіті це відомо, але вона чомусь то не звертає уваги на прохання та протоколи селян - незаможників. 
Окрнаросвіто, за чим же ти слідкуєш і чиї інтереси захищаєш?
СЕЛО ГАМАРНЯ ХОЧЕ ШКОЛИ.
(Степанський район на Шевченківщині). 
Є у Степанському районі села: Кононч та Гамарня. Мають одну сельраду. Там і там по школі. 
Якось воно вийшло, що на початку 1924 р, школу в Гамарні зачинене (учитель захворів). В Конончі в минулому році був один учитель, а цього року по сітці встановлено аж два, а в Гамарні школи немає. Докрутились гамарняне. Коли-ж Охорона Праці Степанського Раймісцкому „Робос" робила огляд шкільних помешкань, то виявилось, що в Гамарні помешкання для навчання придатне і кошти на господ. витрати є. 
З другого боку дітям треба буде ходити, аж за 4 версти до школи в Кононч. До того ще голова КНС від імени незаможників Гамарні прохав під час огляду, аби шкоди не зачиняли, через те, що дітям далеко ходити. 
Хто уявляє собі малих дітей в зимову пору, що тупцяють „за наукою", той скаже: навіщо створювати ломоносівські часи... 
Не доводьте до того, щоб більша частина дітвори покинула ходити до школи, не доводьте до того, щоб дітвора хворіла. 
Райвиконкоме, домагайся зміни надісланої тобі шкільної сітки. 
Посади одного вчителя в Конончі, а другого в Гамарні. 
ПРО НАШУ ХАТУ-ЧИТАЛЬНЮ.
(С. Карабчіїв). 
„Карабчіївська хата-читальня” — написано на ганкові великого будинку, що стоїть посеред села. Хату легко знайти, а читальню треба пошукати. Є в читальні трохи книжок, а ще більше охочих читати, але вже третій рік, як книжки лежать у скрині. 
Міняються зави хатою-читальнею, але ні один з них не догадався, що треба зробити з книжками... А що газет, або журналів, то навіть сам зав не знає, чи одержує їх хата-читальня, чи ні, і як би не стінгазета (орган ЛКСМУ) та не агрогурток під керовництвом студента с. т. інститути тов. Гвоздицького, то на запитання, що робиться по культ та політпраці в хаті-читальні, сміливо можна було б сказати: нічого. 