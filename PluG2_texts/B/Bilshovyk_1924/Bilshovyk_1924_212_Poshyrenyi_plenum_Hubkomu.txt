Поширений пленум Губкому
Доклад ревізійної комісії.
З докладом про роботу ревізійної комісії виступив т. Горлінський. 
Ревізійна комісія, почав докладчик, не встигла за минулий період детально обслідувати всі партійні організації Київщини. Переведено ревізію тільки апарату самого ядра Губкому — секретаріяту та всіх його підвідділів.
РОБОТА СЕКРЕТАРІЯТУ. 
Сама організація Секретаріяту є значним досягненням. Організація цього апарату утворила постійний живий звязок між робочим апаратом, та прискорила розвязання багатьох питань, які до цього часу часто затримувались. Зараз, оскільки навіть дрібні питання вирішуються Секретаріятом, де приймає участь вся робоча трійка, всі питання погоджуються і таким чином вирішуються без всяких запізнень. 
Можна було-б сказати, що тут відбуваються обговорення питань два рази — один раз в Секретаріаті, а другий - в Бюро Губкому. Але разом з цим організація Секретаріяту до де-якої міри порушила звязок між завідуючими відділами Губкому, тому що завідуючі, обговорюючи всі питання на Секретаріаті, очевидно не рахують потрібним брати участь в роботі кожного відділу, чи в Колегії. Але будемо сподіватись, що цей дефект буде в майбутньому усунений.
РОБОТА ОРГІНСТРУ. 
Оргінстром виконано роботу в задовольняючих розмірах. Перш за все слід відзначити певні досягнення в галузі підбору робітників Оргінстру: підібрано гарних робітників як в інструкторському відділі, так і в розподільчому та інформаційному. Коли відмітити ще й розподіл праці між окремими робітниками, який буде переведено в близькому часі, то праця провадитиметься ще більш інтенсивно. Цей розподіл праці виявляється в тому, що по-перше, прикріплено інструкторів до окремих окружних та міських районів, а потім апарат Інформу, крім того, що прикріпив по одному робітникові до кожної колегії Оргінстру, Агітпропу, Жінвідділу, Комсомолу, він розділив ще до того роботу й у себе. Так один робітник вивчає роботу у місті, другий на селі, третій роботу фракцій, КСМ й т. и. 
Крім того Оргінстром переведено роботу по вирівнанню меж міських районів. Осередки, які містяться ближче до одного району, а були прикріплені до другого, зараз віднесені до того району, до якого їм зручніше. Поруч зі зміцненням свого апарату Оргінстром було звернено увагу на зміцнення апарату в районах та округах, для чого було розіслано низку товаришів. 
Оргінстром організовано широку та вузьку колегію. В широкій колегії приймають участь, крім заворгінстрами районів, також представники великих осередків. Це дає можливість учасникам пройматись роботою та поліпшувати її. 
Далі Оргінстром пророблено велику роботу по висуненню, хоч і без відповідної підготовчої роботи, про що свідчить те, що для 300 чоловіка, яких висунено, роботи не знайшлось. Головна причина цього полягає в тому, що комісія до чистці радянських та господарчих установ в роботі відстала від комісії по висуненню і таким чином не дала відповідної кількости посад де-б могли працювати висунені.
АПАРАТ ОБЛІКУ Й РОЗПОДІЛУ
Що-до апарату Оброзподілу, то робота ним провадилась без зайвої квапливости. Було складено план по якому 300 т.т. призначалися для поповнення рад і госп. Установ і 105 чоловік – для роботи на селі.
По місту розміщено 152 тов., а останні 46 тов. пішли в рахунок розкладки на село. Звертає увагу на себе великий відсоток ленінців, яких висунуто на роботу. Відсоток цей серед висунутих для роботи на селі навіть надто великий: з 46 людей — 22 ленінці. Ті 105 тов., яких послано на село, призначені на відповідальні посади голів райвиконкомів, секретарів Райпаркомів, уповноважених Окрпрофбюро, або послані відповідальними робітниками по кооперації. 
Далі тов. Горлинський підкреслює необхідність вивчення наслідків роботи по висуненню. Окрім того, переведена велика робота по скликанню виробниче-партійних нарад. Підсумування наслідків таких нарад ще немає, а проте підсумування таке дало-б далеко більше, ніж дає з‘окрема кожна така нарада. 
Взагалі, роботу апарату Оргінстру визнано задовольняючою, що-ж до фракції профспілок, то робота там провадилася, але обліку наслідків, контролю нема. Між Оргінстром та ГРПС в щоденній роботі — є зв'язок, бо член президії ГРПС входить в бюро Губкому та навпаки. Але треба ще більш цей звязок зміцнити.
СТАНОВИЩЕ ІНФОРМУ. 
Становище Інформу також досить добре. Лише один відділ працює кволо — це відділ статистики, який недавно перенесено з Оброзподілу до Інформу. Провина що-до цього падає не на Губком, а на райони та округи, бо Губком лише підсумовує, робить збірки матеріялів. Далі — немає обліку ленінців та инших робітників, наприклад, робітників профосередків. Райони та Округи не дають по цьому питанню точного обліку.
РОБОТА АГІТПРОПУ. Апарат Агітпропу складено добре, склад його задовольняючий і певне, робота посунеться вперед. 
У відділі партосвіти правильно накреслено лінію організації Марксівських гуртків та шкіл, але мережу цих шкіл та гуртків, які вже, почасти, почали працювати, ще й досі не затверджено. Не гарно стоїть справа у відділі шкіл Фабзавучу. Там викладають дисціпліни, навіть політичні, непартійні товариші. Цю хибу в роботі треба усунути. Не гаразд також у нас з укомплектуванням ВУЗ‘ів комуністами. Ми не заповнили відсотка, призначеного для комуністів. Комісією надано комуністам право вільного вступу, але становище від цього не покращало. Але, взагалі, в підвідділі партосвіти справа стоїть добре. 
Гірше стоїть справа з підвідділом агітації й пропаганди. У нас немає вивчення наслідків кампаній і це часом дає негативні наслідки. 
В підвідділі антирелігійної пропаганди справа стоїть ще гірше. Пояснюється це тим, що там не було відповідного керовника, але зараз там такий товариш уже є і вже накреслено відповідний план роботи. В підвідділі агітації й пропаганди відокремлено самостійний підвідділ по позапартійній агітації — це робота клубна та шефська. Лише тепер робота там почала налагоджуватися, накреслено план і встановлюється живий звязок з клубними організаціями та сельбудинками. Треба ще більш вивчати наслідки роботи по культшефству на селі. Досі такого обліку не було, а досвід такої роботи треба обраховувати, і не по лінії шефської організації, а по лінії організацій підшефних. 
 — Що-до роботи жінвідділу, то тут можна констатувати де-яке збільшення роботи, що виявилося у втягненню селянок-незаможниць до президій КНС і т. п. Можна ще визначити роботу в місті серед жінок робітників.
ОБСЛІДУВАННЯ ТЕХНИЧНОГО АПАРАТУ ГУБКОМУ. 
Останніми часами Губком виробив і перевів у життя нові штати, які значно збільшені. Ревізійна комісія визнала це збільшення необхідним, не дивлячись на те, що це викликало де-які фінансові труднощі. Підбор техничних робітників Губкому — досить вдалий, але треба відзначити занадто великий відсоток безпартійних робітників.
ВИСНОВКИ РЕВІЗІЙНОЇ КОМІСІЇ. 
Ревізійна комісія вважає, що Губкомом зроблені великі досягнення що до організації апарату, як керуючого, так і техничного. Апарат працює добре і, коли робітники будуть більш або менш довгий час лишатися на місцях, то безумовно робота буде йти повним ходом. Що-до виконання літнього плану роботи, то виконаний він на 80 відс, а по де-яких відділах — і більше. Ревізійна комісія вважає, що до цього спричинилася: по перше, реальність плану, а, по-друге, те, що робота переводилася Губкомом без значних перебоїв. Загальне вражіння таке, що за цей час маються величезні досягнення в постановці апарату і в загальній постановці роботи. 
Дрібніші конкретні пропозиції ревізійної комісії зазначені в акті і будуть передані секретаріятові, який вживе відповідних заходів.
Дискусії по докладу Губкому
В дискусіях по докладу Губкому присутні товариші прийняли жваву участь. 
т. Довженко, торкається збору с.-г. податку і каже, що цей збір переводиться не дуже нормально завдяки де-яким техничним недостаткам. Головна хиба це те, що податкові паспорти було пізно вручено селянам і вони не встигли розрахувати свого бюджету. 
Далі промовець зупиняється на питанню про кооператроботу на селі і відзначає, що до цього часу наші трести не задовольняли підбором свого краму для села сільської кооперації. Губком повинен вжити заходів, щоб селькооперацію було задоволено необхідним асортиментом крамів, бо в противному разі наша кооперація не зможе правильно вести свою роботу. Зупинившись на політосвітній роботі на селі, промовець каже, що Губком повинен попрацювати над поширенням сітки хат-читалень. 
т. Гоголь каже, що слід вжити заходів, щоб всі хлібозаготовчі організації дотримувались якоїсь одної ціни на хліб, а не виголошували кожна організація инакшу ціну. 
Торкнувшись кредитування селянства кооперацією, промовець каже, що до цього часу могли кредитуватись тільки ті, хто мав змогу дати забезпечення кредиту, таким чином незаможники не могли кредитуватись. 
Що-до батрацтва, то на думку промовця батраків треба зорганізувати в колективи й допомагати їх колективному господарюванню. 
т. Куравський критикує роботу Агітпропу і каже, що не було звернено належної уваги на масову роботу, як от в клубах-садках й т. и. Також мало було скликано нарад агітпропробітників. 
Торкнувшись профроботи, промовець каже, що мало було віддано уваги на популяризацію ріжних професійних питань, особливо що до заробітньої платні й т. и. 
Після цього було оголошено перерву до вечірнього засідання.
Вечірнє засідання 16 вересня.
На вечірньому засіданню було продовжено дискусії по докладові Бюро Губкому. 
т. Кравченко зупиняється на відношенню де-яких господарчих підприємств до місцевого бюджету і каже, що вони не вносять того податку, який їм належить внести у місцевий бюджет, сподіваючись, що з них не будуть вимагати. Треба, щоб вони внесли податок, тому що коли вони не внесуть, то від того потерпить загально-господарча робота в губерні. Далі промовець каже, що взагалі слід би було вирівнювати роботу господарчу так, щоб не було значних дефектів, і з‘окрема вказує на те, що до цього часу мало зроблено по прочистці Дніпра та Десни, в той час як давно в цій галузі потрібно було переводити інтенсивну роботу. Торкнувшись українізації промовець каже, що треба щоб ГубРСІ та ГКК перевели обслідування всіх тих заходів, які було вжито що до українізації. 
т. Росколін каже, що слід вжити заходів до підвищення політичного рівня секретарів сельосередків та секретарів Райпаркомів хоча б утворенням відповідних курсів, та відмічав, що велику ролю на селі відограє друковане слово, а тому слід би було поширити «Радянське Село» , щоб там мали змогу друкуватись всі дописи з села. 
Т. Скарбек зупиняється на українізації і каже, що разом з українізацією нашого апарату, яка є зараз головним нашим завданням, не слід забувати й про нацменшости, з‘окрема поляків. Поляки здебільшого знають українську мову, але в той же час вони вимагають своєї польської школи. Нам треба такі школи відкривати, тому що в противному разі їх будуть відкривати польські ксьондзи, а тим самим будуть набувати авторитету і використовувати його для поширення своїх протирадянських ідей. 
Т. Скалига підкреслює, що треба зміцнити с. г. колективи, як одну з найкращих форм запровадження нових ідей на селі, що ж до кооперації, то він підкреслює, що їй необхідно дати дотації, тому що коли зараз бувають випадки, що кооперативи на селі терплять крах, то це є не тільки господарчий крах, а й політичний. От тому й потрібно видавати кооперації дотації. 
Т. Петропавловський характеризує минулий період роботи Губкому, як період самого серйозного й інтенсивного оживлення всієї роботи в Київській парторганізації. Які ж основні причини цього оживлення?
Перш за все оживлення господарче та політичне по всьому Союзу Республік, а друге, - нові сили, що ввійшли до партії - ленінський призов. 
Далі промовець каже, що в роботі були й де-які перешкоди. Перш за все одною з важливих перешкод — є де-яка нерівновага у роботі нашої кооперації, завдяки прискореному зростанню цін та кволости самої кооперації. В останні часи можна констатувати, що ця хиба виправлена, що кооперація почала вирівнюватись у своїй роботі. Торкнувшись наступного перегляду парторганізації промовець каже, що тут доведеться переводити роботу обережно, щоб зберегти плановість та систематичність в роботі цілої організації. Що до роботи на селі, то вона пророблена в досить значних розмірах. Післано на роботу на села 244 товаришів, силами яких склад працьовників на периферії поліпшено що до якости та кількости..
Привітання від делегаціі курсів політперепідготовки.
Серед провадження дискусії до залі засідання ввійшла делегація від курсів по політперепідготовці, що зараз відбуваються в Київі і попросила дати слово для привітання. Слово було дано представникові делегації т. Лочин, який сказав: 
„Товариші, наша держава багато потерпіла від імперіялістичної та горожанської війни. Наше господарство було зруйновано, але силами робітників та селян під керовництвом компартії наше господарство відроджується. Разом з відродженням господарства в нас поширюється й культурноосвітня робота. Я, представник учителів, які зараз працюють у Київі для того, щоб підняти свою кваліфікацію і, повернувшись на село, підняти також кваліфікацію товаришів, які зараз зістались на селі і переводять роботу в школах. Ми тут працюємо для того, щоб повернувшись на село, змогли свої знання передати селянам незаможникам, молодим піонерам, щоб взагалі підвищити політичну свідомість селянства. 
Товариші, наш червоний вчитель слідом за партією буде переводити ту роботу, яку знайде необхідним переводити партія. Все вчительство йде за партією. Все вчительство виконує заповіти нашого проводиря - Володимира Ілліча Лєніна. Ще раз вітаю, — закінчує він, — ваш пленум і бажаю вам успішної роботи. Хай буде певна компартія, що всі завдання, які стоять перед робітниками та селянами, всі завдання, які ставить собі компартія, в галузі роботи на селі та в місті, ми червоні вчителі допоможемо вам перевести в життя.
Промова т. Лочина викликала бурхливі оплески. Після цього т. Нагорним було зачитано привітального листа від низового вчительства. З відповіддю на привітання вчителів від імени пленуму Губкому виступив т. Постоловський, який сказав: 
„Товариші вчителі, ми не раз вже на наших пленумах та конференціях зустрічались з представниками червоного вчительства, які від імени всього вчительства казали, що воно йде поруч з компартією. Ми помічали, що свідомість нашого вчительства зростає, а також зростає й його організованість. Партія йде на зустріч вчительству, партія хоче, щоб вчительство дійсно під її керовництвом провадило ту роботу, яку хоче провадити партія. Ми намагались, щоб вчительство наблизилось до партії. Ми певні, що тепер, коли ви вийдете з ваших курсів ще більш свідомими, ще більш кваліфікованими, то повернувшись на село, першим місцем до якого ви звернетесь, буде парторганізація, наш партійний сільський осередок. Разом з осередком, під його керовництвом, ви проробите ту велику роботу, якої вимагає сучасний мент, якої вимагає наше село. 
Хай живе червоне вчительство, хай живе його організована громадсько-політична робота, хай живе комуністична партія, яка керуючи вчительством і всією організованою інтелігенцією, приведе нашу країну до кращого майбутнього.
Продовження дебатів.
Після цього було знов приступлено до дискусії по докладу Бюро Губкому. 
Тов. Левик зупиняється на обрахуванню досвіду партійної роботи і каже, що обраховувати досвід треба як найпильніше. Звязок периферійних парторганізацій з центром разом з листовним повинен бути й живим. З центру час від часу повинні виїзжати на периферію комісії, які б там знайомились в деталях з роботою. Де буде найкращим засобом зміцнення партроботи. Далі т. Левик каже, що на селі треба звязувати як найтісніше всі галузі роботи. Треба так робити, щоб кожен відділ, який провадить ту чи иншу роботу на селі, знав добре, що робить другий відділ і вирівнював свою роботу разом з иншими відділами. Таким засобом можна досягти найбільших наслідків. Зупинившись на посиланню партійців до ВУЗ'ів, т. Левик каже, що не всі місця у ВУЗ'ах заповнено. Не заповнено їх тому, що зараз немає досить партійців, які б були підготовлені відповідним чином для того, щоб перенавчатись у ВУЗ'ах, а тому слід провадити підготовчу роботу серед партійців. 
Тов. Гринько зупинився на ролі приватного покупця в хлібо-заготовчих операціях. Звичайно, що приватній покупець великого впливу не має, але все таки нам спід боротись з тим впливом, який помічається в де-яких районах. Боротись з ним можна шляхом популяризації наших хлібозаготовчих завдань і т. и. Тов. Гринько підкреслює, що потроху помічається зростання впливу заможнього куркульського селянства.
Ранкове засідання. Кінцеве слово т. Лаврентія
РОБОТА НА СЕЛІ. 
Т. Петропавловський зазначив, що послано з міста на села 244 т.т. А з округ прибуло 119. Ми повинні взяти де-яких досвідних робітників з села, щоб в нашу губернську працю внести дух сільської праці й зміцнити цим наш губапарат. 
Нам важко буде в найближчі 3 місяці дати ще робітників на село з Київської міської організації, бо ми її викачали й тепер треба утворити новий резерв через висунення по місту. Це висунення й розподіл робітників треба проводить й на місця — в округах й районах. Не можна залишати Київську організацію без широкого активу, який повинен працювати й серед кандидатів та робітників.
ВУЗ'и. 
Що до того, що в ВУЗ'ах у нас цей рік мало комуністів — робітників, то це через те, що робітники можуть вступати до ВУЗ‘ів тільки через робфаки, а робітники мало для цього підготовлені. Ми дуже дбали, аби забезпечити робфаковців помешканням і коли не всі потреби задоволені, то через брак засобів для цього.
ЗЕМЕЛЬНІ КОМІСІЇ 
Що до земельних комісій, то Бюро вивчає працю й склад цих комісій, які мають величезне значіння для села і коли буде треба, дасть свої вказівки їхній праці. В звязку з цим ми даємо всіх комуністів-землемірів в розпорядження Губземуправління, щоб зміцнити працю по землеустрою.
ПРАЦЯ В АРМІЇ. 
В справі керування військовою роботою була дана загальна директива, але працю в осередках (їх більше 1000) вести повинні райкоми, а не Губком. Справа з поновленням складу військових діячів у нас централізована й лежить поза нашою компетенцією.
АГІТПРОП. 
Коли нам кажуть, що наша агітпропська робота не досить ще міцна, то це через брак підготовлених для цієї праці людей, а також через брак коштів. Згодом, коли розбагатіємо, ми розвернемо постачання клубів і сельбудинків книжками.
КООПЕРАЦІЯ. 
Губком досить багато зробив для кооперації. Багато коштів було затрачено на зниження цін в минулому півріччі. На Пленумі ЦК ми вимагали від союзного Раднаркому більш як 10 мільйонів карбов., але в цьому році ми цих коштів очевидно не одержимо. Всі вільні кошти підуть на боротьбу з наслідками неврожаю.
ЛЄНІНСЬКИЙ ПРИЗИВ 
Де-які т.т. кажуть, що якийсь відс. ленінців треба одвіяти. Але, коли ми зробимо підсумки, то побачимо, що ленінців, які виключені або вийшли по своїй волі, не більше 2 відс. За З- 4 місяці ми виключили з партії десяток — два ленінців. Решта ж що дня втягується в життя партії.
БАТРАЦТВО. 
Ця справа стояла в Бюро Губкому в звязку з працею фракції Робземлісу. 
Губком дав ряд директив, але охоплення батраків іде поволі. Тут казали про необхідність організації батрацьких колективів і кредитування їх. Але ми не можемо одмовитись од кредитування індивідуальних господарств, яких значно більше, ніж колективних. Наше завдання — головна маса селянства.
НАЦІОНАЛЬНЕ ПИТАННЯ. 
1 ½ роки ми переконуємо себе і инших, що на Вкраїні треба апарат українізувати знизу до верху, від сельрад до губвідділів. Було видано декрета про термін українізації. Але всіх службовців не переконати. Значить треба дати директиву держорганам, щоби вигнати з радустанов декілька сот урядовців, які не виконують декрета про українізацію. Тоді решта зрозуміє й візьметься за працю. Без цього ми нічого не зробимо. 
У нас на Півд. - Зах. залізниці сидять де-кілька тисяч чиновників. 
Коли їм 20 разів казати про українізацію, то вони сміятимуться. Коли-ж з 3-х тисяч півтисячи бюрократів вигнати, решта візьметься за діло. 
Ось як треба ставити питання. Без цього буде сама балаканина.
СТАНОВИЩЕ ПАРТРОБІТНИКІВ НА СЕЛІ. 
Це становище треба поліпшити. Ми повинні жити на кошти з ЦК. В цьому році вони, мабуть, будуть збільшені, бо ми значно поширюємо свою працю й збільшуємо свій штат. Де-що для цього одержимо й з місцевих коштів і може поліпшимо матеріальне становище сільських партробітників, але це можливо буде тільки з жовтня, після нового бюджетного року.
ЗАГОТОВКА ХЛІБА Й ПОЛІТИКА ЦІН.
Це освітлили тов. Введенський та Гринько. Промови де яких товаришів показують, що наш актив мало ще орієнтується в політиці цін на хліб. Це питання є головне в зміцненню союзу робітників та селян. Зараз треба негайно роз'яснити цю нашу політику селянам. Ця справа є одна з наших хиб. 
Після промови тов. Лаврентія закрилося вечірнє засідання.