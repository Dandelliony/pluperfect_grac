ДО ПЕРЕВИБОРІВ РАД.
У середу 10 вересня, в кабінеті заступника Голови Губвиконкому відбулися під головуванням т. Свістуна перше організаційне засідання губернської виборчої комісії. 
Відкриваючи засідання, тов. Свістун підкреслив велике значіння та необхідність підготовчої роботи по перевиборам Рад, до якої треба поставитися з найбільшою увагою. Тільки при цій умові буде гарантовано правильність виборів та участь у них всіх, що мають на то право, тільки таким шляхом можна буде уникнути техничних хиб торішньої виборчої кампанії. 
Підготовка до перевиборів повинна з‘осередити увагу всіх партійних, професійних та радянських організацій.
СКЛАД ГУБВИБОРЧКОМУ.
Згідно з постановою Губвиконкому, сконструовано такий склад Губернської виборчої комісії: 
Голова — тов. Свістун. Члени комісії — тов. Сірко від Губкомнезаму (він же і заступник Голови комісії), т. Жилін від Губпрофради, т. Томський від військового відомства, т. Зорін від Губпрокуратури, т. Данилевська від Губжінвідділу, т. Невідомий від КСМУ, т. Левик від Політосвіти, від Адмінвідділу Губвиконкому т. Коваленко та від Оргчастини Губвиконкому т. Стайкевик. Ухвалено також склад заступників дійсних членів комісії. 
Відповідальним Секретарем Губвиборчкому затверджено т. Стайкевича.
В комісію введено від національних меншостей т. Скарбека (польсекція) і т. Абрама (євсекція). Від Київського Окрвиконкому в комісію введено тов. Туменка.
ОРГАНІЗАЦІЯ КОМІСІЙ НА МІСЦЯХ.
Тов. Стайкевич поінформував про роботу організаційної частини Губвиконкому в справі підготовки до виборчої кампанії. Підготовчу роботу оргчастина розпочала ще 1 серпня. На місця було розіслано обіжника про організацію окружних, районних та сільських комісій по перевиборам Рад. Такі комісії буде сконструйовано до 15 вересня. Губвиборчком прийняв доклад т. Стайкевича до відому й погодився зі змістом розісланого на місця обіжника. Окрвиконкомам запропоновано до 15 вересня подати на затвердження Губвиборчкому склад окружних комісій.
НАЦМЕНШОСТИ В КОМІСІЯХ.
Комісія ухвалила ввести до окружних та районих виборчкомів представників від національних меншостей. Комісія вирішила просити Президію Губвиконкому прискорити затвердження поселень нацменшостей, виділених в окремі одиниці для перевиборів Рад по цим поселенням.
КОШТИ НА КАМПАНІЮ.
Комісія ухвалила просити Президію Губвиконкому асигнувати авансом 1000 карб, на підготовчу до виборної кампанії роботу.