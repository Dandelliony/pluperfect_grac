Міжнародний конгрес робітничої кооперації
ДОКЛАД ПУАСОНА.
ГЕНТ, 3-ІХ. На засіданні міжнароднього кооперативного конгресу Пуасон в докладі про взаємовідношення кооперативного об'єднання з інтернаціоналами профспілок висловився проти пропозиції англійських делегатів передати цю справу на вирішення виконавчого комітету. „Таку постанову — каже Пуасон, — будуть тлумачити, як бажання конгресу уникнути будь-яких зносин з Профінтерном, що дасть зброю в руки комуністів для пропаганди проти об'єднання Пуасон висловлюється також проти пропозиції Центросоюзу почати зносини з Профінтерном, бо це „могло б спричинитися до порушення аполітичности об'єднання. Пуасон обстоює, пропозицію ЦК об'єднання відкласти вирішення цієї справи.
КООПЕРАЦІЯ НЕ МОЖЕ БУТИ АПОЛІТИЧНОЮ.
Вульфсон енергійно боронив пропозицію Центросоюзу, зазначаючи, що аполітичність загубить об'єднання, бо воно може розвиватися виключно при як найближчому співробітництві з робітничими організаціями. Вульфсон висловлює здивовання з приводу того, що цього питання не порушували, коли мова йшла про співробітництво з амстердамцями. „Кооперативний рух, — каже Вульфсон, — може існувати як робітничий рух, або не існувати зовсім.
ГОЛОСУВАННЯ ПРОПОЗИЦІЙ.
Конгрес ухвалив пропозицію ЦК об'єднання відкласти вирішення цієї справи. Англійську пропозицію передати справу на вирішення Виконкому відхилено більшістю 332 голосів проти 222. Пропозицію Центросоюзу про зносини з Профінтерном відхилено 424 голосами проти 179. За пропозицію Центросоюзу голосували де-які англійські й голандські групи.
ПРО ДЕБАТИ РОСІЙСЬКОЮ МОВОЮ.
На вечірньому засіданні секретарь об'єднання Майн заявив, що ЦК не заперечує дебатів на конгресі російською мовою, але з практичних міркувань треба спочатку обговорити це питання у виконавчому комітеті.
В Польщі.
ОБУРЕННЯ БІЛОРУСЬКОГО ТА УКРАІНСЬКОГО НАСЕЛЕННЯ.
ВАРШАВА, 4-ІХ. Призначення польських генералів воєводами на окраїнах викликало обурення білоруського й українського населення. Делегація „Визволення" відвідала Грабського й зазначила йому, що призначення генералів може викликати небажані ускладнення.
ЗВІЛЬНЕННЯ ФЕДАКА.
Як повідомляє „Діло", польський уряд звільнив з вязниці Федака, котрого було засуджено за замах на життя Пілсудського. Федакові запропоновано залишити межі Польщі.