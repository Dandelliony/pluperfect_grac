Закордонне життя.
НОВА ДОБА В БОРОТЬБІ МАКЕДОНІІ ЗА НЕЗАЛЕЖНІСТЬ.
Внутрішня македонська революційна організація вдалася до македонського народу з відозвою, котра ‘ ознакою того, що македонський революційний рух вступив на новий шлях. 
Відозва повідомляє про розрив македонців з урядом Цанкова і вказує на бажання зблизитися з робітничими та селянськими партіями Балкан. 
Вона проголошує бажання македонської нації використати своє право на самовизначення. Два мілійони македонців заселяють географичну територію між рікою Местою, Родопськими горами, Охридським озером, рікою Бистрицею та Егейським морем. Ця територія має важливе економичне значіння, як звязок басейну Дунаю з Егейським та Адріятичним морями. 
Боротьба македонської людности за своє визволення тягнеться віками. В цій боротьбі македонський нарід до цього часу спірався на боротьбі за визволення сусідних національностей (Греція, Сербія, Румунія і Болгарія), звязуючи свою боротьбу з їх боротьбою. До цього часу македонський нарід хотів лише звернути на себе увагу європейської громадської думки та дипломатії. Але ніколи революційна акція мас Македонії не була скерована лише на власні сили. Наслідком такої політики було те, що Македонія не здобула досі волі. 
„Берлінський трактат (1878). Бухарештський (1913) і Версальський (1919) — каже відозва, переконала останнього легковірного, що як і великі європейські держави, так і малі ведуть лише свою егоїстичну політику, при котрій воля Македонії була лише розмінною монетою. І тому внутрішня македонська революційна організація і нічого не чекає доброго від капіталістичної Європи: „Вона може лише вважати на крайні та революційні рухи і боротися проти імперіялістичної політики відповідних урядів, проти існуючих мирних договорів за право самовизначення своїх та чужих народів”.
Зараз Македонію поділено між трьома державами, котрі ведуть націоналістичну політику. Жодна з цих держав не визнає існування македонців, яко нації. І тому внутрішня революційна македонська організація заявляє, що в Греції вона боротиметься проти відновлення монархії і проти кожного уряду, котрий підтримуватиме сучасний розділ Македонії.
В Південній Славії вона боротиметься проти кожного централістичного уряду і підтримуватиме всі національні меншости (в Хорватії, Боснії, Чорногорії, Войводіні, Словенії та Далмації), котрі боряться за федеративну реорганізацію Південної Славії. З'окрема внутрішня революційна організація рішуче виступав проти політики Південної Славії, котра має метою анексію Албанії та всієї Македонії аж до Салонік і відкидає Болгарію до Кавали. В Болгарії внутрішня македонська революційна організація найгостріше виступає проти політики переслідувань македонців, котру веде Цанков разом з південно-славським урядом „Софійський уряд перед загрозою окупації Перника та Кюстенпіля сербами, і заявляє відозва, готовий приєднатися до сербської політики, щоби цим зміцнити внутрішнє своє нестале становище Софійський уряд жертвує інтересами македонського народу, вживає терор, касує всі конституційні гарантії, не дає волі слова, друку, зборів, нищить кооперативні організації та політичні партії і навіть не дає політичним збігцям Македонії права притулку. Зазначуючи ці факти, внутрішня македонська організація закликає всіх македонців та болгар до енергійної боротьби проти уряду Цанкова. Вони повинні підтримувати лише такий болгарський уряд, котрий спиратиметься на трудящі маси міста та села. 
Внутрішня македонська організація заявляє далі, що вона боротиметься всіма революційними засобами за визволення та об'єднання розірваних частин Македонії в одну політичну одиницю, цілком незалежну, а також за демократизацію сусідніх з Македонією країн і за їх об'єднання в балканську федерацію, котра одна може гарантувати політичне існування незалежної Македонії та незалежність всіх инших балканських народів. Лише таким чином можуть бути задоволені економичні та культурні інтереси балканських держав, бо вони матимуть вільний вихід до трьох морів, лише таким чином можна паралізувати балканські анексіонізми, а також європейські, лише таким чином, нарешті, можна розвязати всі національні суперечности шляхом оборони прав національних меншостів.
Революційна внутрішня організація Македонії зрікається вживати до допомоги балканських шовіністичних урядів, а також до європейських імперіялістичних держав. Вона висловлюється за скликання з'їзду всіх македонських організацій для утворення єдиного революційного балканського фронту в тісній злуці з революційними рухами Європи та Балкан. 
Революційна внутрішня македонська організація перш всього сподівається підтримки матеріяльної і моральної з боку революційних рухів. 
Відозва закінчується закликами: „Нехай живе єдиний революційний фронт Македонії! Нехай живе єдиний революційний фронт Балкан! Нехай живе єдина й незалежна Македонія! Нехай живе Балканська Федерація!”