Культура й мистецтво
РЕВОЛЮЦІЙНИЙ ВИБУХ В МУЗИЧНОМУ ТОВАРИСТВІ ІМ. ЛЕОНТОВИЧА.
Не мрія-а факт! 
Давно вже роспочалася уперта, напружена боротьба серед членів Муз. Т-ва ім. Леонтовича. 
Щирі прихильники, активні діячі радянської комуністичної й революційної музкультури давно вже роспочали наступ на музичних назадників, музобивателів та музміщан. Клекотіло, бундючилося внутрі Товариства, на поверхню-ж не пробивалося. 
Нарешті — прорвало! У п'ятницю 20 вересня відбулися загальні вбори Товариства, що матимуть велике історичне значіння в розвитку всієї музичної культури на Вкраїні. 
Ліва течія — прихильники революційної музкультури виголосили декларацію. 
Декларація підсумувала весь досвід попередньої боротьби, грунтовно й критично розглянула всю попередню роботу Муз. Т-ва, відзначила її головніші хиби й намітила напрямок дальшої роботи. 
Цю майбутню роботу ліва частина бачить такою: 1. Перереєстрація членів Т-ва, грунтовна чистка від елементу, що немає нічого спільного з революційним мистецтвом; виключення з Т-ва всього пасивного елементу (родини композиторів і т. и.), об'єднання в Т-ві всіх діячів музкультури, що працюють серед широких мас трудящого люду, а головне — об'єднання в Т-ві музичних організацій робітників та селян (хори, оркестри, музгуртки фабричні, робклубні, сельбудовські, червоноармійські і т. п). 
2. Зав'язання тісного контакту з компартією в творенні нової комуністичної музкультури (з'окрема — введення до Презідії Т-ва партійних товаришів). 
3. Рішуча боротьба за «Жовтень в музиці». Боротьба з церковщиною, халтурою, зі спадщиною буржуазного ладу — музичним міщанством, аполітичністю, з музичною неосвіченістю трудящого люду, з буржуазними поглядами на музику, як на забаву, на жарти, на роспусту; боротьба з муз. течією, що шкодить муз. розвиткові трудящих верств (гопацька „давидовщина” і т. п.). Поширення серед широких мас трудящого люду найкращих революційних творів. Тісний звязок з робітниками та революційними музичними організаціями за кордоном (Галичина, Чехословачина, Канада, Сполуч. Штати Діви. Америки і т. и). Широкий обмін досвідом в муз. роботі трудящих верстов.
Все це — різко міняє попередній напрям роботи Муз. Т-ва й має перетворити Муз. Т-во ім. Леонтовича в справжній організаційній центр революційної радянської музкультури на Вкраїні. 
Зачитана декларація зробила таке вражіння, неначе підчас зборів розірвалася бомба і... декларація була одноголосно ухвалена. 
Ця революція в Музичному Т-ві ставить його поруч зі справжніми мистецькими революційними об'єднаннями — «Плугом», «Гартом», „Комункультом", „Березілем", Театром ім. Михайличенка та инш. 
Єдиним фронтом — за „Жовтець в мистецтві!"
ВИСТАВКА УКРАІНСЬКИХ КИЛИМІВ.
В перших числах жовтня в залях Всеукраїнського Історичного Музею ім. Т. Г. Шевченка (б. Першого Державного Музею) одкривається виставка килимів, що становлять частину колекцій Музея. 
Виставка має метою показати зразки одної з галузів народньої художньої творчости, яка була колись досить широко росповсюджена на території України. 
Окрім наукового значіння, виставка матиме інтерес як для художників, так і для широкого загалу.
ОСТАННІЙ БЕНЕФІС РАДОШАНСЬКОГО.
25-го вересня в Московській Музичній Комедії відбудеться останній бенефіс прем’єра Радошанського. 
Піде оперета Рябова «Нічний метелик». 
В опереті беруть участь Сокольська, Мятлева, Янет й инш.
ВЕЧІР СУЧАСНОІ УКРАІНСЬКОІ ПОЕЗІІ І ПРОЗИ. ВИСТАВКА «ЖИВА КНИГА».
25-го вересня, у четвер, в будинку Комуністичної Освіти (в. Короленко 57) відбудеться лекція М. Зерова на тему «Сучасна українська поезія і проза». Лекція ілюструється читанням; художніх творів у виконанню артистів Мистецького Об’єднання «Березіль» - Ів. Ол. Мар'яненка, Л. Сердюк і Л. М. Гаккебуш.
У КИІВСЬКОМУ ВІДДІЛІ ВУФКУ.
3 25-го вересня має демонструватись американська кіно - фільма «Скрипка Леона. Кантора» - трагедія з єврейського побуту. Незабаром піде картина «Розбійник Арсен». Картину знято в Грузії.
Сьогодні в театрах.
Театр ім. Лібкнехта. Оперета, «Нічний метелик». 
Театр ім. Леніна. «Шалая бабенка». 
Міська заля (б. Купецьке зібрання). Лекція Ол. Таїрова «Кривая театра». 
Будинок Комуністичної Освіти (в. Короленко ч. 57). Виставка .«Жива Книга» - «Сучасна українська поезія і проза» - доповідь Зерова. 
Малий цирк. Боротьба. Борються чемпіони — Золота маска, Корнилів, Вася Дзюба - Кара Мустафа, Ертнер - Сіверський. 
КІНО. 
1-	ше Держкіно (б. Шанцера). «Примара щастя». 
2-	е Держкіно (Експрес). «Скрипка Леана Кантора».
3-	е Держкіно («Новий мир»), «Остап Бандура».
4-	е Держкіно (Малий театр). «Владичица мира» - друга серія. 
5-	е Держкіно («Корсо»). «Скрипка Леона Кантора».
СПРОСТОВАННЯ.
У вівторок 23 вересня „Більшовик" умістив замітку про те, що на пятирічному ювилею Профспілки „Робітос" в залі ВІНО відбувся концерт силами ансамблю Думки.. Спростовую це: ніякого ансамблю Думки ще не існує. Виступали рядові хористи Думки, не як члени Думки, а як учні Консерваторії. Через те відповідальности за художність виступу цих товаришів Думка не несе.