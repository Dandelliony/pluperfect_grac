Конференція Ліги Націй.
ВІДПОВІДЬ ДЕРЖАВ НА ВИСТУП МАКДОНАЛЬДА.
ЖЕНЕВА, 5-IX. У відповідь на виступ Макдональда в справі гарантій безпеки, Еріо в своїй промові, не протестуючи проти прінціпів запровадження обов'язкового арбітражу, зазначив, що Франція вважає за конче потрібне додати два пункти: 1) Про загальну військову гарантію безпеки і 2) Про скорочення озброєнь. Далі Еріо зазначив, що конференція скорочення озброєнь обов'язково повинна відбуватися за участю Ліги Націй. Цю конференцію треба уважно підготувати. Бельгійський прем'єр Теніс в своїй промові підтримав ідею гарантійного пункту. „Бельгія, — сказав Теніс, — прохає Лігу Націй дати їй гарантії , що вона одержить на випадок потреби дійсну загальну допомогу. Італійський делегат Саландра заявив, що ідея арбітражу є дуже доброю, але-ж держави повинні мати в свойому роспорядженні достатню кількість військової сили для того, щоб підтримувати лад.