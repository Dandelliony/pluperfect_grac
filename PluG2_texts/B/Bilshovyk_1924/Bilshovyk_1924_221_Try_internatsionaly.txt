Три Інтернаціонали.
Шостидесята річниця з того часу, як засновано Міжнародне Товариство Робітників, є велике свято світого пролетаріату. Воно має не тільки історичну вагу, як оцінка минулих революційних боїв і досягнутих перемог, але має й велике актуальне значіння для сьогодні, для майбутніх соціяльно-революційних боїв між армією труда й капіталом.. Ми тільки тепер вступили в історичну смугу, коли заповіти й ідеали, накреслені на прапорах І-го Інтернаціоналу, здійснюються в нашій сучасності. Родовід Комінтерну починається від І-го Інтернаціоналу. Після того, як роспався І Інтернаціонал, великий пророк майбутніх революційних останніх боїв пролетаріяту, Карл Маркс говорив, що „Інтернаціонал має на протязі дальшого розвитку пережити ще багато змін, аж поки буде написано останній розділ його історії". Комуністичний Інтернаціонал і почав писати саме цей «останній розділ» історії Інтернаціоналу. В цьому духовному й ідейному спорідненні Комінтерну з І Інтернаціоналом і полягає головна історична революційна суть сьогоднішнього врочистого свята. Сьогодні світовий пролетаріят в-останнє викликає капіталістичний світ на герць і виявляє свою бойову готовність довести до переможного кінця боротьбу, що роспочав І Інтернаціонал. 
Шостидесятирічна історія Інтернаціоналу містить у собі все те, що пережила пролетарська боротьба. Ця історія являє собою один довгий суцільний ланцюг, у якому окремі кільця щільно звязані одне з одним і йде одне по одному в послідовно закономірному порядкові. Кожному кільцю відповідає певна стадія розвитку робітничого руху й пролетарської боротьби. Увесь розвиток Інтернаціоналу, від 1-го до ІІІ-го, має діялектичний характер. Особливо виразно це виступає в ІІ Інтернаціоналі. Останній десятирічний досвід світової війни й великої Жовтневої революції досить виразно й переконуюче довів ганебно-реакційне обличчя льокайського соціялізму ІІ Інтернаціоналу, що стромляє палки в колеса світової пролетарської революції й гальмує справу розкріпачення пролетаріяту. Але ж у свій час II Інтернаціонал був і революційним чинником і виконав певну історичну місію в історії пролетарської боротьби, — місію, що поклав на нього світовий робітничий рух. Про причини такого ганебного падіння ми говоритимемо ще далі. Поки що спинимось на основних моментах і розвиткові Інтернаціоналу.
ПЕРШИЙ ІНТЕРНАЦІОНАЛ. 
І Інтернаціонал засновано в 1864 році. Світовий робітничий рух до того часу пережив лише свою першу стадію. Пролетаріат тільки вперше виступав на історичну арену й оформлювався, як нова історична класа. Це був час самовизнання робітничої класи, як нової соціальної сили. Пролетаріят мусив заявити про своє існування й протиставити себе всім иншим класам суспільства. Природньо, що головну увагу пролетаріят за цієї ранньої пори визвольної боротьби звернув на своє класове конструювання й самоусталення. Починаючи з 40-х років, геніальні ідеологи нової історичної класи Карл Маркс і Фрідріх Енгельс творять основні принціпи нової ідеології. Вони підкреслюють властиві риси класової ідеології пролетаріяту, що полягають у Інтернаціональній солідарності й міжнародньому погодженні діяльности пролетаріяту цілого світу, діяльности, скерованої на те, щоб зміцнити класові позиції пролетаріяту. У „Комуністичному Маніфесті", що написав Маркс і Енгельс у 1847 році з доручення „Спілки Комуністів", вони вперше виголошують бойове гасло „пролетарі всіх країн, єднайтеся". Це гасло з того часу стало за емблему й символ пролетаріяту. 
Усю дальшу теоретичну й практичну діяльність духовні творці наукового соціялізму скеровували на те, щоб утворити Інтернаціональний пролетарський авангард. Вони завжди шукали випадку, щоб наблизити один до одного пролетарів — представників ріжних країн і заснувати міжнародне об'єднання робітничої класи. Цього й було досягнуто в 1864 р. на мітингові, де, окрім англійських робітників, брали участь і де-які представники — робітники з инших держав. На цьому Мітингові й було засновано І Інтернаціонал. Головним натхненником і основоположником цієї першої бойової організації міжнароднього пролетаріяту був Маркс, якому й доручено було виробити статут і програм нової організації. Це було щось подібне до „декларації історично-класових прав" пролетаріяту. Основні принціпи, що розвинув Маркс у проекті, були ті самі, що й у «Комуністичному Маніфесті». На чолі поставлено інтернаціональний характер пролетарської боротьби. „Визволення робітництва є не місцеве тільки чи національне завдання, а навпаки, це завдання торкається інтересів усім цивілізованих націй, і його можна досягнути тільки теоретичною й практичною допомогою один одному". Ці саме слова й стали за тло всієї дальшої роботи І Інтернаціоналу. 
Відповідно до цього й було вироблено централістичні форми організації Першого Інтернаціоналу. Організацію пролетарських мас творилося згори до низу. Основним осередком міжнароднього робітничого руху була Генеральна Рада Інтернаціоналу. Робітничі організації на місцях були тільки місцевими, периферійними секціями, якими керувала Генеральна Рада. Цього інтернаціонально-централізованого характеру першої міжнародньої пролетарської організації вимагали потреби молодого руху. Найважливіше за все це було проголосити основні принціпи пролетарської класової боротьби. Через це — виробити й формувати ці основні принціпи й було тим центральним пунктом, що найбільше притягав до себе увагу керовників І Інтернаціоналу. 
І Інтернаціонал розвалився через внутрішні сварки в ньому. Тоді, коли ще не був диференційований революційний робітничий рух, під прапором І-го Інтернаціоналу зібралися всі відтінки й розгалуження соціялізму, починаючи від дрібнобуржуазного прудонізму й кінчаючи бакунінським анархичним бунтарством. Принціпове росходження між Марксом і Бакуніном що до фурмулювання основних завдань і методів боротьби пролетаріяту, як історичної класи, покликано щоб покінчити з усяким рабством, гнітом і визиском — спочатку ослабили, а потім призвели до цілковитого роспаду І-го Інтернаціоналу в 1876 р. До роспаду І-го Інтернаціоналу чимало спричинився розгром Паризької Комуни, завдавши великої поразки цілому пролетаріатові. І-й Інтернаціонал виконав велику історичну місію. Він поставив головні віхи для дальшого розвитку й історичного шляху боротьби пролетаріяту, проголосив ідею диктатури пролетаріяту, ідею захоплення влади з боку робітничої класи, щоб остаточно, політично й економично, визволити все суспільство. Ця ідея не загинула після розгрому І-го Інтернаціоналу. Вона, як заповіт, перейшла до дальших поколінь пролетарських борців, щоб перетворитися в життя.
ІІ-й ІНТЕРНАЦІОНАЛ. 
І-й Інтернаціонал був великим і чинником розвитку й зросту національних робітничих організацій на місцях, в окремих державах. Робітничий рух увійшов у нову фазу свого розвитку, мирнішу й органичнішу. І-й Інтернаціонал був відгуком революційних бур за попередньої доби 1847-1848 р. р., що струснули Європою. Уся європейська атмосфера була переповнена соціяльно-революційним порохом. Здавалось, що коли не сьогодні, то взавтра, здійметься нова революційна буря. Ці революційні надії давали натхнення керовникам І-го Інтернаціоналу й були основою всієї його роботи. Розгром Паризької Комуни, після якого тимчасово запанувала реакція, розвіяв зайві революційні ілюзії. Стало ясно, що в розвиткові робітничого руху настає нова доба, — доба підготування й нагромадження революційної класової енергії. Рух перейшов на практичні рейки.
Національні робітничі організації, що утворилися в окремих державах, мусили в своїй роботі зважати на своєрідні місцеві умови. На порядок денний було поставлено цілу низку практичних завдань, і щоб розвязати їх, треба було пристосовуватись до спеціфичних умов. Разом з цим щоразу виразніше відчувалась потреба об’єднати розпорошені зусилля й дії окремих частин пролетаріату, що зорганізувався для боротьби в національні загони. На цьому грунті й повстав у 1889 р. II Інтернаціонал. У протилежність до принціпово-теоретичного характеру І-го Інтернаціоналу, ІІ-й Інтернаціонал мав переважно практично-організаційний характер. Я назвав би його «Інтернаціоналом малих практичних справ». І справді, уже на першому конгресі було ухвалено конкретні практичні резолюції про святкування 1-го травня й восьмигодинний робочий день. 
Такий самий практично-конкретний характер мала й справа міністеріялізму, профруху й инш. 
Мирно-практичний характер епохи, коли утворився ІІ-й Інтернаціонал, надав певного характеру й цілій його роботі. Цим мирно практичним характером епохи пояснюється той факт, що в лавах ІІ-го Інтернаціоналу було найріжноманітніші елементи, послідовні революційні марксисти й дрібно-буржуазні опортуністи. У практичній роботі мирного часу не могли виявитись корінні, принціпові расходження, що утворили ціле провалля між цими протилежними класовими ідеологіями — революційного пролетаріяту й опортуністичної дрібної буржуазії. Принціпові резолюції де-яких конгресів у справі мілітаризму, війни, загального страйку й инш., оскільки ці резолюції не торкалися сьогоднішнього дня, а тільки більш менш далекого майбутнього, ні до чого не зобов'язували опортуністичних проводирів, що в силу традиції чіплялися за революційну фразеологію.
ІІІ ІНТЕРНАЦІОНАЛ. 
Так було аж до імперіялістичної світової війни 1914 року й великої Жовтневої революції, що сталася слідом за нею, коли світовий пролетаріат зовсім наблизився до найважливішої проблеми свого історично-класового існування, коли перед пролетаріатом повстала груба справа розпочати великі бої, останній штурм капіталістичних твердинь і проголосити свою диктатуру, щоб безпосередньо здійснити соціялізм. Історія поставила ці бойові справи як найгостріше й вимагала негайної відповіді. Тут і виявилось цілковите банкруцтво опортуністичної частини ІІ-го Інтернаціоналу. Коли почалась імперіялістична війна, світова пролетарська боротьба своїм діалектичним розвитком вступила в нову епоху, — епоху рішучих і останніх боїв. Мирні обставини, в яких почав свою роботу ІІ-й Інтернаціонал, зникли назавжди. Пора великих соціальних рухів вимагала нових методів рішучих класово революційних дій. Опортуністичні горе-соціялісти, що органично (зважаючи на свою дрібно буржуазну природу) нездатні діалектично мислити й діяти — залишилися біля розбитого корита ІІ-го Інтернаціоналу, що віджив свій вік і пішов назад, проти революційно творчих змагань боротьби пролетаріяту. Ці соціялісти впряглися у воза імперіалістичних хижаків. 
Велике завдання керувати „останніми рішучими боями" міжнародного пролетаріяту й узяла на себе революційна частина ІІ-го Інтернаціоналу на чолі з Леніном, організувавши ІІІ-й Комуністичний Інтернаціонал. У шістидесятирічній історії Інтернаціоналу Комінтерн являє собою великий синтез революційної теорії й революційної практики. З революційних принціпів, що виголосив І й Інтернаціонал і Маркс, Комінтерн зробив усі логичні висновки й перетворив їх у революційні живі факти. Комінтерн в безпосередній нащадок І-му Інтернаціоналу. Комінтерн продовжує великі заповіти І-го Інтернаціоналу. Комінтерн справді почав писати „останній розділ" історії Інтернаціоналу — розділ, який він допише до переможного кінця.