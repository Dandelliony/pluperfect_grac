Земельний суд.
 «ЧОРНИЙ ПЕРЕДІЛ» В С. МАРКУШАХ.
Київська Губземсудкомісія під головуванням тов. Скалиги, 12 вересня ц. р. розглянула справу чорного переділу землі в с. Маркушах, що його затвердила Бердичівська Окрземсудкомісія. 
Справа така. На прикінці березня 23 рожу, під час землевлаштування, загальною постановою земгромади с. Маркуші, було виділено під колектив «Зоря» 72 дес. 267 кв. с. землі. Колектив складається з 71 чоловіка, переважно незаможніх. Земельно-Технична Комісія затвердила землю за колективом, колектив вніс за неї гроші й почав обробляти. 
Через кілька місяців, громада, при допомозі представників місцевої влади, не зрозумівши добре роз’яснення 118 от. Земкодексу, на підставі однакової розверсточної одиниці, перевела розверстання, що зветься чорним переділом. 
Наділяли землею кого слід і кого не слід. Не забули навіть і про сестричку попа, колишню поміщицю, що жила в суміжнім селі й мала маєток і тих, хто з давень-давень виїхав на поселення в инші губернії. Колективна земля теж увійшла в загальну кількість землі призначені до розподілу, і кінець кінцем після справедливого росоділу за ним залишилося 47 д. 267 кв. с. Решта 25 д. була розподілена між громадою. Було тут ціле бойовище: тріщали чуби, летіли шибки і рами з вікон сільради, а «бідолахам» — представникам Сільради та КНС, що затіяли це розверстання, таки добре влетіло. 
Такий росподіл землі громадою, — уповноважені колектива оскаржили до Бердичівської Райземсудкомісії. Остання, постановою від 13 жовтня 23 року, залишила в користуванні колектива тільки по 1 дес. на чоловіка, тобто 71 дес., а решту 1 д. 267 кв. с. передала в користування громади. 
Постанова ця не задовольнила обидві сторони й вони подали свої скарги до Бердичівської Окрземсудкомісії. Бердичівська Окрземсудкомісія постановою від 12 листопаду 23 року, вирок Бердичівської Райземсудкомісії скасувала, чорний переділ в с. Маркушах затвердила і в апеляційній скарзі колективові відмовила.
Уповноважені колектива «Зоря», не знайшовши правди в Окрземсудкомісії не припинили справу й оскаржили її до Київської Губземсудкомісії. 15 січня 24 року, Київська Губземсудкомісія розглянувши вперше цю страву знайшла, що вирок Бердичівської Окрземсудкомісії, про затвердження чорного переділу порушує ст. 102 Земкодексу, бо розверсточні одиниці за ст. 118 та 139 пристосовується тільки при землевлаштуванні земгромад з общинним порядком землекористування. Крім того вирок її суперечить 61 ст. регламенту про Нарсуд. Губземсудкомісія скасувала вирок Окрземсудкомісії, справу передала до тієї ж комісії для нового розгляду в иншому складі й надала цілу низку вказівок, що до розгляду справи. 
Бердичівська Окрземсудкомісія при новому розгляді цієї справи 26 березня 24 р. не звернула зовсім уваги на всі вказівки Губземсудкомісії. Як оповідає представник колектива, комісія зібралась в окремій кімнаті, на самоті з уповноваженими громади с. Маркуші, де мабуть «смикнули» добре по чарці і «по приятельському» через де-який час винесла постанову що немає причин до відміни першої постанови Бердичівської Окрземсудкомісії від 12 листопаду 23 року, а тому цю постанову стверджує і в апеляційній скарзі колективові знову відмовляє. 
Коли ця справа вдруге дійшла до Київської Губземсудкомісії, то остання постановила, вирок Бердичівської Окрземсудкомісії від 26 березня 24 року скасувати, справу для нового розгляду передати до Київської Окрземсудкомісії. 
За перевищення влади й не виконання розпоряджень вищої касаційної інстанції, Бердичівська Окрземсудкомісія, яка брала участь я розгляді справи 26 березня ц. р. в цілому складі притягається через Губпрокурора, по ст. 106 Каркодексу, до відповідальности.