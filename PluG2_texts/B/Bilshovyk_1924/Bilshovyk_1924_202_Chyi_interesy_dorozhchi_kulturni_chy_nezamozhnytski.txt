Чиї інтереси важливіші - культурні чи незаможницькі?
В с. Сигнаївці Шполянського району обікрадено кооператив. Викрито, що головну ролю в крадіжці відограв перший сільський куркуль І. І. Шульженко, по прізвиську „Сай“. 
Куркуля заарештували й направили до району. Розслідування велося в районній камері суду в м. Шполі. 
На диво селян, цей куркуль знову роз'їзжає на бричці парою жеребців по селу. Запитали район. Звідтіль відповіли, що розглянувши справу обвинувачення проти куркуля Шульженка визнають правдивим, але виправдали його через те, що „крадіжка, хоча й велика, але громадського характеру не носить". Справу так і закинули. 
Куркуль задер носа так, що й „іропланом не долетиш". 
Гадають знов витягти на світ цю справу, бо крім всього цього, цей куркуль загарбав безкарно сирітське хазяйство, а самого сироту через його неосвіченість експлоатує й зараз. 
Взагалі в Сигнаївці не все в порядку. Куркулі, які доволі, дивлячись на те, що Сигнаївка темне і загально неосвічене село, а також на те, що ні охорони праці і нічого иншого крім КНС немає, збиткуються над батраками й сиротами так, що „аж гуде". 
І сельрада ніби сонна. 
КНС і хату-читальню закладено лише в цьому році. 
Всеробітземлісе, зверни увагу. 
Відповідна установо, зверни увагу на те, щоб не було, так щоб „крадіжка громадського характеру не носить".
А ПОПИ СТАРАЮТЬСЯ...
В с. В.-Стариці Баришпільського р. на Київщині живе благочинний піп Балюк. Щоб поправити свої діла, він зібрав куркулів, бабів, церковну раду і взагалі віруючих і оповів їм, що незабаром буде кінець світу. 
„Треба викопати криницю, з якої люде брали б „святу" воду на проскурки. Проскурки треба посвятити в церкві, приклавши до кожної проскурки... гривеник! 
Ну, не спекулянт? — По гривенику з проскурки!..
НОВИЙ ПОБУТ.
В с. Калигірці на Шевченківщині не-що давно відбулися вперше „червоні хрестини" — „звіздини", 
Релігійний дурман поволі починає зникати. 
А в с. Соболівці Мадокалигірського р. на Шевченківщині відбувся вперше червоний шлюб. „Нове весілля" — як пише селькор т. Л. Кругляк — селянам дуже подобалось.