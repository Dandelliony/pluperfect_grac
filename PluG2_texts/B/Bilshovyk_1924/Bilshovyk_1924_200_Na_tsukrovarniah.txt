На цукроварнях
ОЛЬХОВЕЦЬКА ЦУКРОВАРНЯ. (Уманськ. округи)
(Арендується Сельгосподарем). 
Цукроварня має три економії загальною площею 1793 дес. землі. Сівообіг семилітній. 
Врожай хліба пшениці 8.000 пуд. жита. 49,0 вівса 5315, ячменю 2400, гречки 800, проса 2700, картоплі 1300 і бурякового насіння 2900 пуд. 
Загинуло: вівса 20 дес. ячменю 54 дес. буряка 216. 
Загалом собівартість врожаю збиточна. 
Підраховано, що собівартість буряків обійдеться в 2 крб. 27 коп. за берковець. 
Можна вираховати, що цукру буде вироблено (60 фун. з берковця) і 98.750 пуд. собівартістю по з карб. 58 коп. за пуд. (проти 4 карб. 49 коп сооівартости в 1923 році) через брак коштів будівельних робот не провадилось, хоч дуже потрібно збудувати казарми при заводі й на економіях. 
До цього часу цукроварня одержала на неї витрати 151895 крб. і цукру 12237 пуд. на 97300 крб.. Частина цих коштів пішла на виплат заборгованості за минулий рік. 
Сучасна заборгованість переважно робітникам, складає разом 79590 крб. 
Брак коштів кепсько відбивається на господарстві цукроварні і при необхідності великих біжучих витрат заборгованости сучасна готівка цукроварні — 8809 пуд цукру та 6318. пуд. патоки — крапля в морі. 
Непорозумінь з селянами під час землевлаштування не було і захватів нацфонду не провадилося. 
Найгірше відбивається на господарстві цукроварні брак худоби і в той час, коли для правильного господарства потрібно 120 коней і 154 воли, є всього 23 коней та 63 воли. Що ж до мертвого реманенту то його досить. Є один трактор, що після ремонту, з 20-го серпня почав працювати, впоруючи пересічно 6 дес. в день. Ремонт цукроварні виконано пересічно на 90 відсотків. Кепсько йде ремонт комунікації та паровичної, що виконано досі лише на 30 відсотків. 
Що до постачання необхідними в час виробництва річами, то загалом воно йде нормально. Лише почувається брак полотна бумажного та фільтрового, масла, цегли шамотної, вапнистого каміння та вугля. 
Цукроварня багато й користно йде на допомогу селянству, ремонтує знаряддя, відпускає без платні сівалки, плуги, культіватори, борони, зерночистилки і крім цього передає селянству 5000 пуд. пшениці на насіння. 
Розпочаті й провадяться переговори про контрактацію буряків на 1925 рік, при чому засів передбачається провести лише через первичну кооперацію. 
Весь час багато уділяється уваги боротьбі зі шкідниками, яка провадилася окопуванням площі землі рівчаками, збором жука, ловленням земляних бліх, окропленням і збором озимої совки. Між иншим за літо зібрано жука 28 пудів і червяків -6 пудів. 
Цифри взяті з офіційних докладів адміністратора на 20 серпня б. р. 