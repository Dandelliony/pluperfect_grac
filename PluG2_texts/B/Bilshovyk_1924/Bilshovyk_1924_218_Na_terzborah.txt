На терзборах. 
Черкаська територіальна дивізія. 
(Вражіння).
І. ПОДОРОЖ... 
На рятувальнім колі напис: „Комсомол". Я сижу навпроти, а Дніпро котить воду за бортом і шелестить з обох боків. Я маю мандата. 
От і все. 
А в голові чомусь: риплять клепки, як кажуть старі люде. 
Сижу та розмірковую майбутні кроки роботи. 
-	Ви далеко? — запитав мене червоноармієць, расколюючи кавуна. 
-	До Черкас. 
-	Ну от і ми туди. Ідемо, Шурка? Га? — сказав він до другого. 
Шурка радо посміхнувся і засунув скибку глибше за щоку. 
-	Двадцять один день усього, — промимрив він. 
Я догадався, що вони були з терчастини. Надійшли: Рабінович і арттехнік. Розмова стала загальною. 
-	Двадцять один день, — сказав Рабінович. — І відразу, як ми стали цими салдатами — нам видали одіж і ботінки. 
Шурка був партійним. 
-	Да, Совецка влада — це тобі не капіталістичне вооруженіе. Тут нєт тобі Макдональдів та Еріо, — пояснив він. 
-	Взять би йому кишки на телефон цьому Мендуальдові! А ще й в робочу партію пишеться, гадюка! — вирішив експансивний Дмитро. 
Десь за нашими спинами згадана була огидна матір і той гвіздок, що бог вішає шапку. 
-	Ти б краще до школи лікнепу ходив — порадив його Дмитро, — а то безневинну женщину лаєш. Попав би ти нашому комбатру! 
-	Ви гарматники? — догадався я. 
-	Так, так — вона сама. Артилерійський дівізіон Черкаської дівізії. 
„Я родився в сорочці" — подумав я. Ми балакали, як давні приятелі. 
Пароплав сунувся великим лугом. Сонце вже зайшло, але його присутність за обрієм ще почувалась. Над острівками здіймались качки. Лунав і тонув запізнілий постріл мисливця. 
Ми зійшли вниз і посідали коло вікна. Арттехнік ліг спати. Я почував себе ніби коло повного глечика: випить хотів і росхлюпати не можна. 
-	Ми їздили до Київа за зброєю і амуніцією, — сказав технік з під ліктя, яким він на лавці укрив свою голову. 
-	А фураж? 
-	Фураж на місці. Та же й коней ми там маємо небагато в дівізії лише у гарматників, бо кіннота виїхала. 
-	На той рік, — додав Рабінович, — ми будемо мати гарну теркінноту. Государство купує вельми много коней і віддасть їх незаможникам. Вони кіньми користуватимуться день у день за винятком 21 дня на рік. Тоді коні йдуть до тердивізії. 
Рабінович балакав українською мовою і лише иноді переплутував вирази. Та „кукуруза", що завжди викривала його походження, здавалась майже нечутною в укр. мові. Мені було дуже приємно чути свою мову у чужинця і я висловив йому це. 
-	У нас на фабриці всі так балакають — сказав „скромно" Рабінович, — а тільки граматика показалась мені гірше халєри. 
-	Ну, не кажи — гірше холери нічого нема, — вирішив Дмитро, я знаю цю штуку. 
Дмитро росказав про холеру. 
-	Ішов я тоді по вулиці, як сільодка. Од халєри. Вона мене туди крутить, а я її сюди ламаю. „Напився" кажуть дві баби на вулиці. А в мене й росинки в роті не було. Чую і мовчу, як німий. Дійшов до больниці і кажу собі: „Дурак ти, дурак! — треба було прививку, а то комрот аж сволочом вилаяв після мого втікача від неї. 
Зайшов у лікарню і слова не можу сказати. Завели мене у окрему кімнату, дали жовтої настойки півстакана і поставили відро льоду. Потім двері на ключ — і кишки на телефон! Не знаю, як я виїв той лід і став спати. Висипався днів З0 три. Подивився потім через вікно на волю, піднявся з ліжка і втік. А про халєру ти не кажи — граматика лекша. 
-	Мендуальдові моєму раскажи, — уколов Рабінович, — лікбез неграмотний! 
Навитати нас стелилася артіль „дільців”. Я випив і поклав перед себе годинника — „артіль” мостилась 40 хвилин. Червоноармійці сміялись і прикладали штуки.
Ви і виспатись не матимете часу — не витерпів Дмитро. 
Прийшов тихою ходою селянин — миршавий і облізлий. Він худко оглянув мишиними очима навкруги, поставив коло „артілі" нове відро з чимось і нежданно ліг на діл, поклавши на відро голову. Це був — НОП та ліга часу, без сумніву. Селянин захріп, а «артіль» затуляла вуха. 
Ми вийшли на палубу і полягали за теплим димарем. 
Ніч була холодна, як непівська душа. 
На небі бігли через місяць хмари. Праворуч темніли Трипільські гори. Над далекими Черкасами блищав грім. Дніпро шумів.
2. ПРИЇЗД. 
На березі кінчили пару кавунів і пішли в Черкаси всі п'ятеро. 
Черкаси — невелике окружне місто. Все — в дереві. Хат майже не видно — все зелене. Червоноармійці провели мене до штабу дивізії. 
Як ви хочете провести свою працю — запитали мене у військомдіва. 
Я розсказав. 
-	Вам потрібно побути серед людей кожного роду зброї? — Добре. 
Начподіва підписав пропуск до табору, де стоїть піхота. Мене познайомили з політруком роти розвідачів 297 полка, і він мене повів. 
-	Ви тут побачите багато цікавого, — сказав політрук. 
Ми підходили до табору. 
(Продовження буде).