Культосвітня праця.
БУДИНОК ВІДПОЧИНКУ ТА КУЛЬТУРНОІ РОЗВАГИ.
 (С. Петрушки Корсунськ. р-ну). 
Наша хата читальня зараз звертає на себе велику увагу. 
Заснована в січні б. р. вона працювала спочатку кволо, завдяки байдужому до неї відношенню сельради. 
Але змінився голова сельради і хата - читальня ожила. 
За допомогою нового голови та кооперативу в старому шкільному помешканні збудовано гарну сцену. Несподівано завітав до нас у відпуск декоратор великого театру в далекому місті Сибіру — справжній художник Степаненко і змалював чудову декорацію для сцени. Селяни здивовані художністю сцени, рахують хату-читальню будинком відпочинку і культурної розваги, а им'я Стtпаненка ухвалили занести на червону дошку хати-читальні. 
Осередок КСМ, що працює в х.-ч., зібрав для книгозбірні понад 200 книжок, переважно політично революційного змісту. Змістовні книжки по Ленінізму, розраховані на читача селянина. Книгозбірнею користуються всі селяне, переважно молодь. Тут же працює гурток молодих- Лінінців з 16 хлопчиків та 9 дівчаток. Працю скеровано на вивчення Ленінізму, загально-політичне виховання та спорт. 
В хаті-читальні провадяться ріжні кампанії, читка газет, доповіді, лекції і т. и. Гарно працює драмгурток, в якому є члени з відповідним хистом що до вистав. Улаштовуються вистави як в свойому, так і в недалеких від нас селах. Використовуються п'єси виключно революційного змісту.
Видається двохтижнева стінгазета „Шлях до світла". 
Заходами зав. х.-ч. передплачується для селян 40 примірників „Радянського Села“. Одержуємо також „Більшовика", „Пролетарську Правду" та инш. газети. 
Членів х.-ч. нараховується понад 200.
ПАПЕРОВА ХАТА-ЧИТАЛЬНЯ.
(с. Заболоть Потієвського р. Малинської окр.) 
Справді ми живемо в цікавий вік? 
Коли не розгорнеш газету, чи то журнал, обовязково у відділі „Наука й техника" та щось таки нового й з’явиться: то гляди тобі або машина яка-небудь нова, або аероплан, абож то гармата, абож сільсько - господарське знаряддя. В голові запаморочиться! 
А от у нас в Заболотті теж новина — паперова хата-читальня. Вас. може здивує, як це так, хата - читальня та з паперу? Не дивуйтеся... Смію запевнити, що сама настояща хата-читальня з завідуючим, з газетами, з агрономичними, медичними і природничими лекціями... 
Для незаможників вхід безплатний. 
Було навіть призначено час, коли приходити на лекцію. І що ж ви думаєте? 
Пішов я на лекцію. Ходив-ходив по селу, обійшов усі-усюди, ноги по коліна одходив, а хати-читальні так і не довелося побачити... Не знайшов. Все це лишилося в протоколі КНС — на папері. От вам і паперова хата-читальня. От вам і „чудо".