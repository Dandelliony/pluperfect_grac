ПО-ЗА ЧАСОМ.
„Постачання заводам матеріалів цілком налагоджено". 
З матеріялів виробничої наради Правління Цукортресту). 
Треба бути дуже вдячним відділу постачання Київського Цукортресту. Він такий веселий — цей відділ постачання. Всі заводи знають його таким.
По яких годинниках і календарях живе київський відділ постачання це невідомо. З певністю можна сказати тільки, що його час на наш сонатний час не припадає. 
ЗИМА.
Завод лагодиться до сільсько-господарських робот. На кожному заводі можна почути таку розмову: „Треба нам ще придбати кільки жаток, а то знову вчасно жнив не закінчимо". — „Треба, треба, — погоджується адміністратор — тепер же й замовлення надішлемо". — А після цього і починається:
НА ВЕСНІ.
„Ну як жатки? „Надіслали, треба незабаром чекати. Зазначили, що негайно потрібно.
НА ПОЧАТКУ ЛІТА.
„Ну як же з жатками?". „Біс їх знає, маринують замовлення. Ще в десяте нагадаємо. А на всякий випадок... ремонтуйте наші старі". „Жнива ось-ось, незабаром, що що ж діяти без жаток?
„От, кляті! Швидче ремонтуйте старі. Біс з "ними, з їхніми жатками!! 
У ЖНИВА.
Аби як провадимо роботу, користуючись старими, в кінець зіпсованими жатками. А після цього одержуємо нову блискучу жатку. 
Пізню гостю зустрічають не дуже ввічливо: „ Коли робота була, вешталась десь. А тепер причепуреною з'явилась”. 
Знову лунають не дуже то ввічливі вигуки на адресу жатки і тих, хто її надіслав.
Я ніколи не був у відділі постачання київського тресту. Я не бачив, хто там сидить. Але, я уявляю собі, що це люди иншої планети. 
Тоді як у нас зима — на них мабуть падають проміння гарячого сонця. В нас літо — у них — страшенні морози. Так, оттож було б гаразд спустити їх до нашої сіренької землі і потикати носом у всі ці жатки, що їх вони надсилають після жнив, у всі ці труби, залізо, центрофуги і т. и., що вони їх випадково і помилково надсилають не туди, куди треба. Може б до них і тямки з'явилися і радянське чесне відношення до роботи.
„СІАТ“ НА ПОДІЛЬСЬКИХ ЦУКРОВАРНЯХ.
Одною з галузів професійного життя цукровиків, яка широко розвинулася й виросла за останній рік є, так звана, „Сіат” — секція інженірів, агрономів, техників. 
Ще рік тому, вона здавалася мертвонародженою інстітуцією, до якої, ледве не силою треба було затягати отих самих інженірів, агрономів й техників. 
Але під впливом чим далі більшого оживлення й відновлення нашого господарства й ця категорія членів спілок заворушилася, почала, як то кажуть, виявляти своє лице, почала простосовуватися до потреб часу й подекуди навіть ставати в добрій пригоді основним професійним органам. 
Майже на кожній цукроварні, особливо ж на працюючих, ми вже можемо відзначити досить регулярну й систематичну роботу „Сіат". Відбуваються загальні вбори, обрано місцеві бюро й т. и. 
Але може найбільш цінною й цікавою є робота „Сіат" в справі „змички" з селом. Тут-то як найбільше знаходять свою, так би мовити, сферу — знання й досвід членів „Сіат".
І ось ми бачимо, що тепер не проходить майже й одної лекції для сезонних робітників, для підшефних сели т. п. без участи „сіатчика". Мало того — подекуди самі Бюро „Сіат" виносять постанови про нав'язання більш тісного звязку з місцевими агрокультурними робітниками-райагрономами, землемірами, “агротехниками й т. и., про спільні заходи в переведенню допомоги селу й взагалі праці на селі. 
Де-які секції йдуть далі: ми маємо постанова й чуємо про заходи що до відкриття прокатних й злучних пунктів (Жданівська цукроварня), постачання селянству селекційного насінньового матеріялу, демонстрації боротьби з шкідниками й т. и. 
Инші беруться до піднесення кваліфікації своїх членів, влаштовують щось подібне до перепідготовчих курсів (Збруч-Домбалівська цукроварня). Ще де-які студіюють питання про піднесення продукційности праці, обслідують працю окремих цехів й майстрів по методах НОП. 
Нарешті, є секції, які спромоглися навіть на видання власного „Виробничого Бюлетеню" (Степанівська цукроварня) з досить цікавим, змістовним підбором матеріялу. Виробничі наради також знайшли серед членів „Сіат“ своїх найбільш активних учасників. 
Загалом можна констатувати великий поступ, головна вага якого полягає, розуміється, в тому, що відокремлена до цієї пори й пасивна частина професійної сім'ї ввійшла в колію, професійного життя, найшла своє поважне місце й стала до так потрібної громадської праці, особливо праці серед селянства.
ЦІ ПОМИЛКИ ТРЕБА ВИПРАВИТИ.
Геть безладдя.
За останні часи ось які події одбуваються на Міронівській цукроварні. Був у нас голова завкому, енергійна людина. Але не вспів він ще добре ознайомитись з ділами, як наш „Райком Цукровиків" посадив нам другого голову. 
Я накреслю приклади, які яскраво покажуть кволість нашого предзавкому. 
Було у нас недавно засідання заводоуправління з завкомом, де розбіралось питання про поширення нашого штату. На цьому засіданні введено в штат біля сорока чоловік приблизно, але тут поруч з цим викинуто зовсім із штату робітників Іваванова, Літвіновича і др. Викинуті — кваліфіковані робітники, які зовсім майна ні якого не мають повні пролетарі, а ще до того — приїзжі з других міст. На місце їх поставлені такі, що мають хатинку, земельку й т. и. 
Були у нас 22 серпня загальні збори. На цих зборах вибірали 24 нарзасідателів в суд, і той же завком не намітив ні одної жінки робітника, або наймички, в нарзасідателі. Це зробило пагане вражіння на робітників. 
Необхідно, щоб Райком негайно вияснив, чому викидають з штату робітників, а натомість приймають наших.
ДАЙТЕ ДО КЛУБІВ УКРАІНСЬКИХ КНИЖОК.
Що нам пишуть цукровики.
Робкор „Цукровик" із Шполянської цукроварні пише, що робітники цікавляться українськими книжками та їх в клубі майже зовсім нема, бо Правління клубу само книжок не купує, а серед надісланих селянським Райкомом цукровиків книжок, на 100 російських припадає 2-3 українських книжки. Робітникам читать майже нічого. Особливо сезонним, бо вони недавно скінчили Лікнеп і читають виключно по вкраїнському. Чи не час подбати селянському Райкому про надіслання замісць російських книжок, українських. 
ДБАЄМО ПРО ФІЗКУЛЬТУРУ.
Так пише робкор Городиської цукроварні т. Найден. Він зазначає, що на цукроварні за прикладом ЛКСМ та школи фабзавучу засновано гурток фізкультури, в якім бере участь не тільки молодь, а навіть і люде, по 40 — 50 років. Не що давно Культкомісія бачучи таку зацікавленість не тільки з боку молоді, а й людей дорослих, пішла на зустріч гурткові і придбала гимнастичні знаряддя. Крім того вирішено незабаром влаштувати червоний стадіон. Роботі трохи перешкоджає відсутність коштів, але гурток надіється, що йому допоможуть спілка і адміністрація заводу.
ЧИ ВСЮДИ ТАК ЯК У НАС.
До Шполянського комбінату належить Кислівська цукроварня, яка не працює вже з 1920 р. Однак, там є 80 чоловік робітників, є й завком, клуб і театр. Мається також майстерня і лазня. Але з лазнею і майстернею, як пише робкор Кельбас, справа дуже кепська; бо вони без вікон і без дверей. В осени та весною в них повне води, так що навіть викопано рівчака в слюсарному цехові для того, щоб вона не затримувалась. 
Де-кілька робітників із за мокроти вже захворіло. Що до лазні, то вона опалювалась лише раз в 1923 р, та й то не можна було митись, бо в ній стояв такий сморід, що прийшлось тікать. Тепер вона служить у нас за тюрму: туди посилають за провини попаритись. Охорона Праці вже не раз складала про Кислівську лазню акти, але ще й досі наслідків жадних нема.
ЧАС УКРАІНІЗУВАТИСЯ.
Робкор Хмурий пише, що Уманська філія Цукротресту забула зовсім за дакрет про українізацію. Термін вже кінчався, а ще нічого в цім відношенні не зроблено. Навпаки. Адміністрація Уманської філії Цукротресту не тільки не посуває цієї справи вперед, а гальмує її. 
Видно, що адміністрації не до вподоби мужицька мова. Цукроварні беруть приклад з філії. Наприклад, Шполянський комбінат жде благословення свише, а сам за переведення українізації не береться, хоча ж і може це зробить, бо людей, що знають українську мову там багато. 
Тепер питання, кому як не цукровикам, що живуть в оточенні селянства, слід в першу чергу подбати за українізацію і тим здійснити заповіт Ілліча про змичку робітників з селом.
ДО РОБКОРІВ. 
У неділю о 11 год. ранку в помешканні редакції відбудуться загальні збори робкорів. 
Порядок денний: 
1. Відчит бюро робкорів. 
2. Про підготовку до роковин існування робкорівської організації. 
3. Біжучі справи. 
Тов. Ковтуну з'явитися до редакції в суботу о 2 годині.