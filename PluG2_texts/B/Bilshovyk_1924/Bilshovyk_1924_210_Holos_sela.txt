Голос села
ЮНАЦЬКЕ СВЯТО. 
(В с. Загальцях, Бородянського району).
Ще в понеділок 1-го вересня ініціятивна група ЛКСМУ с. Загалець почала готуватися до міжнароднього юнацького свята, повідомивши про це найближчі села. 
В суботу приїхав представник району для переведення свята. Скликали збори молоді. 
На зборах було ухвалено привітати через Окркружком ЦК ЛКСМУ. 
Зранку в неділю 7-го почали збіратися сільські хлопці. Виставили 2-х хлопців на дзвіниці стежити за тим, коли будуть їхати комсомольці з Поташнянського тартака. 
„Їдуть! Їдуть”! 
Почали збіратися хлопці „до строю“. Пішли з піснями та прапорами назустріч заводським хлопцям. 
Стрілися. 
Біля школи влаштувала мітінг. З докладом про юнацький рух та свято молоді виступив райорг ЛКСМУ. 
З привітанням виступають представники організацій с. с. Загалець та Поташні. Приймається постанова вітати Окружком ЛКСМУ з юнацьким святом. 
„Всі як один — заявляють селяне — ми будемо будувати новий лад під керовництвом комуністичної партії". 
Після мітінгу, під музику, з революційними піснями, направляються з00 з лишнім чоловіка по селу... 
Демонстрація.
СВЯТО МОЛОДІ НА СЕЛІ. 
(С. Рудня на Київщині).
В с. Рудня гурток свідомої селянської молоді з часу його існування (1923 р.) безупинно, щиро й енергійно брав участь в культосвітній праці хати-читальні. 
З великим захопленням руднянський гурток святкував міжнародній день молоді. (7 вересня). 
В цей день була гарно видана, з відповідним святові змістом, в художніх малюнках стінна газета. 
Стрункими лавами по селу пройшла маніфестація селянської молоді й дітей з прапорами та співами революційних пісень.
Після маніфестації було влаштовано на майдані мітінг за участю представників комосередку, КНС та вчительства, в присутности значної кількости селян. 
Селяне з великою увагою заслухали доповіді промовців про історію та значіння ЛКСМУ. 
В своїй резолюції селянська молодь свідомо протестує проти нової імперіялістичної війни і запевняє, що буде всіма засобами сприяти зміцненню лав червоної армії. 
Мітінг закінчився співом Інтернаціоналу.
КОЛО ПОЛЬСЬКОІ ВЯЗНИЦІ. 
(Малюнок).
Довга, довга черга без кінця. Хвіст її губиться десь аж у місті. А там, за гратами, скільки їх! 
Ллється чиясь пісня з четвертого поверху, повна нестерпучого суму, болю й нудьги. 
Черга здрігнулась. Багато поранених, чорних рук, витирало пекучі, гіркі сльози. А це що? 
Ридання, Жіноча постать б'ється головою об муровану стіну: впізнала чий голос... 
Ой, ще хтось тяжко ридає, б'є кулаками об стіну. На стіні лишаються червоні цятки крови. Он старенька зігнута бабуся з мішком в руках про щось благає вартових. 
-	Чому ж вернули? Треба було йому віддати, Я ж пішки сто верст несла для нього... п'яти порепались, підбилася. Вийшов надзиратель і не дивлячись бабусі з вічі, сказав, що син... вчора вмер. 
У старої випав мішок з рук: присіла, схопила голову руками і вся затрусилася від плачу. 
-	Сину мій, порадо моя! А я ж до тебе в гості прийшла. Темними лісами, глибокими ярами летіла, до тебе поспішала, та й тебе вже живого не застала. Дайте мені, його, дайте хоч мертвого притулити до грудей, та змию голову слізоньками хоч мертвому. Дайте ж хоч глянути на нього, на ті руки, що годували мене стару та працювали на мене. 
Вона то до одного вартового підбігає, то до другого — просить, благає, лама руки в роспуці. 
Один ударив її нагайкою, накричав, щоб одійшла, але вона наче й не чула. Просила, ставала в пилу на коліна, ловила руки цілувати. Підійшло двоє солдат до бабусі, схопили її під руки й поволікли. 
Черга здрігнулася. Запалали не добрим — злим вогнем очі. 
Кріпко стискалися чорні, порепані кулаки.
КОЛИ ЦЕ ПРИПИНИТЬСЯ? 
(с. Клітенка, Бердичівського району).
Весною цього року, коли провадився облік коней Бердичівського району, військовий перенищик РВК т. Василевський мабуть був дуже заклопотаний і в облікових картках частенько зазначав кару коняку — білою, гніду — каштанкою, з 3-х літ робив 10 і т. инш. 
Для того, щоб селянинові після виправити помилку, то довго й не одна раз доводилося шапкувати перед тим таки ж гонористим паном Василевським в Бердичівському Райвиконкомі. 
Такай випадок трапився зі мною. Каштан мій був охрещений Василевським в гнідого, а з 4-х років зроблено 8. Ця помилка після довгих шапкувань була виправлена, але поправка не оговорена, через те на ярмарку в м-ку Райгородку Житомирської округи коняка була заарештована місцевою міліцією й почалися митарства. Іду за 20 верств до РВК за справою. Потім других 20 верств до м-ка Янушполя Житомирської округа до РВК, де знаходиться затримана коняка. Замначрайміліції коняки не видає (бо йому чогось не хочеться) хоч і доказана належність коняки, а дав її місцевому єврею для користування (мабуть за плату). Коняку мучили в тяжкій праці 5 днів, а я сидів та мучився, ждучи поки видадуть коня. Нарешті, коли замучена коняка вже не змогла працювати, тоді єврей здав її до міліції назад, а остання повернулася мені, при чому взяли з мене 3 карб. 75 коп. за харчування(?) коняки. В одержанні грошей квітанції мені дати не хотіли і зараз з одержаними грішми „блюстітелі порядку” подалися до чайної могоричити. Конячка моя вийшла з такого „перепльоту", що 3 тижні треба було годувати її вівсом і держати в хліві, щоб зробити її працездатною. 
Отаке то твориться в нашому районі.
НЕ "ПО ПОЛОЖЕНІЮ". 
(С. Трощин Канівського району на Шевченківщині).
В с. Трощиш — є школа, а в школі — учителі, є Сельрада з головою, як „по положенію” полагається. 
Але на жаль, „неположеніє” впуталося в село. 
По „не положенію” школа зачинена й замкнена, східці потрухли й поламалися; шибки вибиті і вітер псалми миролюбиві наспівує. 
Вчителі у відпуску, хати-читальні немає, ліквідпункта так саме. 
А проти — стоїть сусідка понад шляхом Сельрада. Обідрана куняє, а може й думає про людей, що її обминають, як непотрібну річ на селі. Голова її — Осадчий Нечипор по декілька. тижнів не з'являється, так саме й секретар, що ж праці й дома до схочу. 
І так тихо, покійно, 
О щаслива республіко царя Гороха — мимоволі згадаєш тебе. 
І люде - щасливі. 
Ходять собі потайки на бувшу цукроварню — цеглу розбірають. Машини стопудові важкі, цегла — легка, чому б і не брати. Половину димаря розібрали. Забереться ото собі дядько аж на гору, а звідтіля тільки: гуп.. гуп... гуп,.. цеглами. Далі, де цілі позабірає, а решта вже брухтою залишається. Ціла купа такої брухти - скоро й лазити на димар на треба буде, прямо став на купу й бери. 
От і добре без начальства. 
Але ініціятивній групі КСМ, це не до вподоби. Бачуть безладдя взялись за мазку Сельради кажуть, може хоч збіратись де буде. 
Що то значить молодь, скрізь носа встромить!.. 
А коли побачили голову РВК т. Волкова, то аж зраділи, кажуть: „кола б не ви, то не знали б, що й начальство є у нас на селі”. 
А щоб почувалось начальство потрібно на завше викурити оте „неположення”.
ІСТОРІЯ ОДНОГО АГІТВЕЧОРА ПОВІТРОФЛОТИ. 
(С. Степанці, Шевченк. окр.).
По селу Степанцях — афіша: 31 серпня відбудеться вечір, присвячений повітрофлоті. Буде політлотерея. Влаштовується робклубом. 
Почалося з того, що виходить товариш й оповіщає, що доклад про повітрофлоту переноситься на другу неділю, а сьогодні відбудеться вистава; „На чужой караван рта не разевай”. 
І за це спасибі. 
Далі почалося представленіє. І дійсно, наші хлопці почали представляться, як кажуть селяне. Кожен старався яко мога краще сказати „во”, „та’’, „ента’’ і инші слова російської народньої мови. Замісць п'єси глядачі-селяни бачили на сцені шаржування російської народньої мови. По залі сміх. 
Була й політлотерея. Товаришам, що складають запитання, треба тямити, що це форма масової політосвітньої роботи. А раз це так, то план політлотереї треба будувати так, щоб він мав певну тему і певну мету. Ніколи не слід робити мішанини. 
До цього треба додати, що на вечорі не було ні одного словечка про повітрофлоту.
ГУБЗДРАВЕ, ПОДИВИСЬ НА СЕЛО.
Багато ведеться балачок про боротьбу з шкарлятиною і на селі, але діло, здається, далі міста не пішло. Візьмемо напр. наше підшефне село Скопці: є лікарня з постійними ліжками, є лікар, є фельдшер, і здається, що скарлатина там ні-по чому і можливо воно так і було б, коли б у селі дотримувалися найпростіших методів гігієни. Напр., коли б ізолювали хворих в лікарні. Не давлячись на велику кількість хворих — ліжка в лікарнях пусті, хворі лікуються дома і ясно, що не встигає один одужати, як захворіє другий. 
Губздраве, зверни увагу на село. Хай і там боротьба з шкарлятиною перейде від слова до діла.
СЕЛО ДРУЖНЯ.
Є в Бородянському районі село Дружня. Велике село Дружня, тільки незаможницька громада в ньому — не дружна. Як колись, так і тепер при в'їзді в село стоять бувші поміщицькі будинки, а в них живуть був. поміщицькі службовці — Савицький, та брати Керченські. Займають собі садиби десятинок на 5 — 6 та й у вус не дують, а дружняни в такій тісноті, що хата на хату вилізти хоче. 
Судяться незаможники з цими службовцями, діло вже аж у Харкові, а як буде — невідомо, бо ці ж таки службовці мають купчі з 1918 р. кажуть, що „купили". 
В кінці села „обітає” сельрада та комнезам. 
Тут же скупчились ріжного коліру й напрямку кооперації — споживча, інвалідна та сель.-господарська. 
Остання розлізлась через те, правління проторгувалось. Сільрада міститься там, де хата-читальня, а хата-читальня, до сельрада. Хата - читальня має приблизно такий вигляд. Стіни брудні, підлога не тільки ніколи не милась, а навіть не підміталась. Заходять туди часто хлопці їсти кавуни та лузкати насіння, (А кури... читати газети..,). 
Тепер де-кілька слів про „кооперації “. І на що їх стільки, тих крамниць? Чому вони не задовольняють населення? Тому, що ні в одній крамниці немає відповідного керовника. Дружня може дати до 200 відер молока на добу, — має засоби його переробити, — але завдяки тому, що ні одна з крамниць не може задовольнити селянство, — молоко продається спекулянтам. 
Крім того є ще одна кепська сторона в дружнянських незаможників. Приїде представник з району перевести збори, потолкувати про всякі справи. 
Ходить по Дружні з 12 годні дня, а дружняне сидять собі під хатами та лускають насіння. Збираються на збори о 19 г. вечора. Голова сельради та секретар хоч і гарні товариші — незаможники, але вони не в силі будь що зробити. 
Райвиконкоме, зверни увагу на Дружню.
НАМ ТЕЖ НЕ ТРЕБА ТАКИХ СЕЛЬКОРІВ. 
(Відповідь селькорові т. Чудному).
Відповідаючи Вам, товаришу, на Ваш допис в № 202, жалкую, що Ви є тільки сліпе знаряддя в чужих руках. Також сповіщаю, що завдання, які поставлено ХІІІ З'їздом РКП перед учителем, мені добре відомі і близькі, бо я їх провожу в життя, працюючи з робітниками й робітницями в клубі ім. Воровського при ст. Мотовилівка (про це свідчать відомі Редакції документи). 
Що до постанови незаможників, то про такі ні мені, ні Раймісцкомові не відомо. Чому я працюю не безпосередньо в селі, а при робклубі, то тільки тому, що школа стоїть не на селі, аж в 3 верстах від сала, а робота здебільшого провадиться вечорами і мені, як жінці, повертатись вночі до дому не так уже й безпечно, крім того на працю в клубі я мала дозвіл від Райінспектора Наросвіти. 
Селькор обвинувачує РВК і Окрнаросвіту в їх байдужности, але й на це мушу відповісти, що як РВК, і Окрнаросвіта вже вжили заходів, розібрались і склали ціну інтрігам, які коять ті, кому це потрібно, використовуючи сількора, як знаряддя до цього. 
На будуче не шкодило б селькорові бути більш обережним з тим матеріалам, який йому дають, а краще збірати той матеріял самому пильніше та брати за тему свого допису дійсне становище, а не інтрігу.
А НУ, СІЛЬКОРИ!..
В селі Сигнаївці є аж 5 селькорів, але жодного дописа від них немає, а між тим є про що писати. 
Напр. куркульня нещадно експлоатує батраків і инше, а селькори мовчать. А ну, селькори, одгукніться!
ЗАЯВА
Гр. Польовика Володимира Андр. села Вигурівщина Броварського району Київської округи. 
По своїй несвідомости, я де який час знаходився в релігійній общині і був виконавцем церковних обовязків; був дяком 2 ½ роки. Коли я переконався, що релігія це в вікове дурманення людства та засіб духовенства й буржуазії експлуатувати бідняків, я назавжди зрікся цієї посади і з цього часу перохожу на терен громадської роботи.