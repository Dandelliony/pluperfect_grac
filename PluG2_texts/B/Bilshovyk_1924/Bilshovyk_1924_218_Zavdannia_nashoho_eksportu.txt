Завдання вашого експорту.
В біжучому господарському році головною частиною нашого експорту був хліб. Инші продукти сільського господарства, а також промислові вироби відограли другорядну ролю, і вивіз їх провадився без певного твердого, зарані встановленого плану. 
До того-ж неодмінним завданням нашої зовнішньої торгівлі було - ввесь час мати активний баланс, щоб поліпшити наші фінанси. 
Через те, що ця передумова залишається в силі й на біжучий рік, а вивіз хліба ніби нам треба скоротити, а може ще й відкласти на весну, перед нашими плануючими органами повстає дуже важливе завдання — замінити хліб у зовнішній торгівлі иншими с.-г. продуктами, а також розвинути промисловий експорт. 
Звичайно, можна було-б стати на шлях скорочення імпорту, але в даних умовах це неможливо, бо наш імпорт в розмірах минулого року має задовольнити мінімальні потреби нашого господарства, без яких воно не може розвиватися. 
Отже, перед нами тверде завдання першорядного значіння: замінити хліб иншими продуктами сільського господарства та промисловости в таких розмірах, щоб експорт 1924 — 25 року ні в якому разі не був менший за попередні. 
Експортний план Радянського Союзу на наступний рік уже розроблено, і його розглядає тепер Держплан та Рада Праці й Оборони. При загальній вартости експорту в 430 міл. карб., він має таку структуру.
Ці цифри як найкраще показують ту зміну, яку перетерпів союзний експортний план протягом року під впливом посухи. Центр уваги перенесено в бік промисловости та другорядних галузів сільського господарства. 
Що до експортного плану України, то він в загальносоюзному плані становить вартість 63 міл. карб., при чому тут перше місце займають другорядні галузі сільського господарства, скотарство, потім хліб і на третьому місці стоїть промисловість, яка виносить 12 міл. карб., або по-над 21 відс. всього українського плану. Незначна роля промислового експорту в українському плані пояснюється тим, що головні галузі промислового союзного експорту, — ліс і нафта, — йдуть по-за межами України. 
Треба визнати, що структура Союзного, а також і Українського експорту була випадковою в біжучому році, буде фактично випадковою і в році наступному, бо її перебудовано в умовах недороду. В цій галузі народнього господарства ми маємо ще дуже малий досвід, і в міру того, як ринки старої Росії тепер міцно захоплено ріжними конкурентами, доводилося розпочинати справу вивчення й завоювання ринків заново, експортуючи в першу чергу хліб, як транспортабельний продукт, на який є, взагалі, великий попит. 
Розвиток нашого господарства в цілому: збільшення товарности сільського господарства, поширення продукції легкої індустрії, розвиток важкої, а також потреба дальше розвивати всі ці галузі — примушують нас поставитись уважно до експортної проблеми. 
Коли в промисловому експортові справа полягає в підшуканні ринків, то в сільському господарстві справа складніша. Треба відшукувати ринки для тих-культур, до яких треба заохотити населення, як, скажемо, для кукурузи, цукрового бурний. Тут експорт стає одним з актуальних заходів сільсько-господарської політики. 
Ринки ледве-ледве намічаються, і тут в біжучому році треба буде пробити шлях антрацитові — в Італію, каустичній соді — на Близький Схід та в Італію, олії — в Англію та Італію, рудам — в Італію, Польщу, Німеччину. В не меншій мірі треба шукати збуту для метальових виробів, цукру, спірту в Туреччині та Персії і т. д. Ця робота вимагає багатьох зусиль і витрат, але вона потрібна й тому буде переводитись крок за кроком. 
Великих витрат вимагає також справа експорту продуктів скотарства. Тут потрібне устаткування різниць, холодильників, пунктів для годівлі та инших організаційно-техничних заходів. І тут зупинятися на півдороги не можна, бо розвиток нашого сільського господарства в певних районах залежить від утворення вигідних ринків для продуктів скотарства. 
Нарешті, треба як слід поставити кредитування експорту, бо без кредиту його внормувати неможливо. Радянський Союз в перші роки вів справу звичайної торгівлі дуже успішно. Для дальшого успіху в роботі при ускладнених внутрішніх і зовнішніх умовах, треба проробити велику серйозну роботу. 
Її вже розпочинаємо і в наслідок її Радянський Союз мусить зайняти на зовнішньому ринку місце, гідне його продукційних спроможностей.