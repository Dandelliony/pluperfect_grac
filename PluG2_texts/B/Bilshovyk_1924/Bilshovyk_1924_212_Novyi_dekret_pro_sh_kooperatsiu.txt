Новий декрет про с.-г. кооперацію.
24 серпня цього року в ч. 192 „Навестий ЦИК“ вміщено новий декрет всесоюзного характеру про с.-г. кооперацію. 
Новий декрет робить підсумки в с.-г. кооперативному законодавстві всього Союзу за час нової економичної політики та разом з тим, касуючи с.-г. кооперативне законодавство окремих союзних республік, встановлює єдину систему с.-г. кооперативного будівництва по всій території СРСР. 
Після публікації цього декрету, Виконавчі Комітети Союзних республік мусять видати реєстр законодавчих актів про с.-г. кооперацій, які втратили силу після видання цього декрету. 
Через те, що новий закон лише розвиває в певній мірі де-які положення попередніх законодавчих актів, ми спинимось тут тільки на головних моментах цього нового законодавчого акту. 
Визнаючи розвиток с.-г. кооперації за один з найважливіших засобів для поліпшення сільського господарства та приєднання трудящих селянських мас до соціалістичного будівництва, декрет широко окреслює функції с.-г. кооперації в системі цілого народнього господарства. Всім громадянам СРСР, які працюють в сільському господарстві та в звязаних з ним промислах і які разом з тим користуються правом виборів до рад, надається право утворювати кооперативні об'єднання для: а) спільного с.-г. виробництва, б) постачання своїх членів необхідними засобами виробництва, в) переробки та збуту с.-г. продуктів, г) для поліпшення грунту (меліорації), д) набуття та використування машин електрофікаційних та инших технічних споруджень, потрібних в сільському господарстві й селянському вжитку, е) кредитових операцій, ж) обслуговування споживчих потреб своїх членів, з) розповсюдження с.-г. знання та і) переведення инших заходів для поліпшення сільського господарства. 
Таким чином, засвідчене трьохрічною практикою народньо-господарське продукційне значіння радянської с.-г. кооперації в новому законодавчому акті остаточно зафіксовано широко поставленими перед нею величезними завданнями в організації всього селянського виробництва та обслуговуванні потреб селянина, його господарства й побуту.
Згідно з декретом, с.-г. об'єднанням надається право вільно встановлювати взаємовідносини з иншими галузями кооперації, утворювати мішані кооперативні організації, закладати загальні чи спеціальні районні, губерніальні та центральні для відповідної республіки союзи, загальний союзний чи спеціальні союзні центри та відкривати філії. Отже, с.-г. кооперація в організаційному будівництві має повну волю шукати найбільш удосконалених форм, які б утворили простору та повну систему кооперативного охоплення сільського господарства союзних республік. 
Дбаючи про погодження та єдність заходів держави й кооперації для поліпшення сільського господарства, декрет покладає на наркомати земельних справ союзних республік загальний догляд за діяльністю с.-г. кооперативів. Треба, щоб кооператори й земробітники на місцях не поставились до цього моменту тільки формально. Кооперація й земоргани, обслуговуючи ріжними методами одну й ту ж галузь народнього господарства, в інтересах справи, мусять подбати про найтісніший взаємний звязок в своїй діяльности. Тільки при цій умові кооперація стане дійсно найважливішим засобом для підвищення сільського господарства, не тільки з господарського, але і з агрикультурного боку. 
Нарешті, повий декрет вперше в історії кооперативного законодавства світу зміцнює значіння с.-г. кооперації, як системи, що організує с.-г. виробництво, приєднуючи через кооперацію трудящі селянські маси до соціялістичного будівництва. Цей момент — найбільша особливість нового радянського кооперативного законодавства, і він мусить стати найхарактернішою ознакою нашого кооперативного руху на селі. З новим декретом с.-г. кооперативи мусять подбати не тільки про поглиблення та вдосконалення своєї продукційної роботи, не тільки про охоплення всіх галузів селянського господарства та про культурне й агрикультурне обслуговування його, але разом з тим вони мусять і вперто шукати шляхів до соціалістичної перебудови сільсько-господарських відносин. Кооперативні робітники повинні найбільш запам'ятати якраз цей момент останнього законодавчого акту.