Пленум Міськради.
У понеділок 8-го вересня, в залі засідань Губвиконкому відбувся Пленум Київської Міськради, на якому завідуючий Гебернським Відділом Охорони Здоровля тов. Мазель зробив доклада про роботу Секції Міськради по охороні здоровля, а завідуючий Міськкомгоспом тов. Олексієв поінформував про ремонтно-будівельну кампанію Комгоспу. 
Головує тов. Гринько.
РОБОТА СЕКЦІЇ ПО ОХОРОНІ ЗДОРОВЛЯ.
Секція, — докладає тов. Мазель, складається з 66 чоловіка, з яких робітників — 44, службовців — 29, лікарів — 7 та инших — 8. Засновано бюро секції з 5 чоловіка. За минулий період було 17 засідань бюро та 8 засідань пленуму секції. Для більшої продуктивности праці секція розбилася на З комісії санітарно-профілактичну, комісію Охмадиту та соціально-лікарську. 
Санітарно профілактична комісія в своїй роботі зупинялася, головним чином, на основних питаннях санітарії м. Київа. Комісія взяла активну участь в обслідуванні санітарних установок Київа. Детально розглянула питання про водопостачання, каналізацію та свалки. Успішне переселення робітників з підвалів у впорядковані будинки також в значній мірі є заслуга комісії. 
Комісія Охмадиту обслідувала всі установи по охороні материнства та дитинства, брала активну участь в переведенні протитуберкульозного трьох денника та в боротьбі органів охорони здоровля з малярією. Таку саму активну участь бере комісія і зараз в боротьбі Губздоровля з скарлатиною. 
Соціально - лікарська комісія обслідувала майже всі лікарські заклади Київа. 
Вся секція в цілому була занята розглядом плану робіт Губздоровля на 1924 р. та розглядом його кошторисів. Загалом секція надзвичайно полегшила роботу органів Охорони Здоровля. Найближчим своїм завданням секція ставить втягнення в свою роботу широких робітничих мас, для цього секція подає на низці великих підприємств влаштувати відповідні засідання пленуму секції. 
Далі тов. Мазель переходить до боротьби Губздоровля з скарлатиною. 
Епідемія скарлатини. 
Епідемія йде надзвичайно швидким темпом вперед. Як що в січні 1824 р. ми мали в Київі до 15 випадків захорувань на скарлатину, то в серпні таких випадків було вже 503, а за сім днів вересня ми маємо вже 328 випадків захорування на скарлатину. Найбільше торкнулася епідемія Демієвки; за нею йде Ленінськ, потім Соломенка та Раковка. Подолу епідемія торкнулася незначно. Найбільше хворіють на скарлатину діти, 80% всіх захорувань припадає на дітей від — 10 років. Форма епідемії надзвичайно люта, є випадки блискавичних форм скарлатини, коли хворий вмірає за 2 — 3 дні. 
Смертність досягає 16% серед дорослих та 13% серед дітей. До цього часу скарлатиною було охоплено Київ лише в межах старої смуги. Зараз же епідемія поширюється й на околишні Київом села — за Дарницею та за Демієвкою. Епидемія набирає великих розмірів і безумовно перевищить епідемію скарлатини 11 року, бо тоді всього було захорувань у Київі 1,594 а зараз ми маємо вже 1262 випадки захорувань. 
Боротися з епідемією надзвичайно важко, бо медичній науці ще й досі невідомий пошесний початок скарлатини і вона трудно піддається локалізації. Відомо лише, що пошесть дуже тріска, надзвичайно легко передається (листом напр.) і поширюється на великі віддалі. Дитячі колективи, будинки Наросвіти охоплено епідемією назначне і лише за останні дні в окремих будинках з'явилися захорування, які швидко локалізується. 
Для успішної боротьби з епідемією требі своєчасно ізолювати хворих. Це є необхідно з точки погляду громадської профілактики, бо коли родичі хворого самі й не захворіють на скарлатину, то в усякому разі, вони легко можуть стати розносителями пошесті. Необхідно розгорнути сотні скарлатинозних койок, бо оборот кожної койки дуже повільний, хворий мусить залишатися в лікарні пересічно на протязі 6 тижнів. Треба констатувати, що та кількість койок, яка є в роспорядженні Губздоровля, є недостатня і тому повстає нагальна потреба цю кількість збільшити. Велику ролю в боротьбі з епідемією відограє також дезінфекція очагів захорування. Дезінфекційні станції Київа збільшено в своєму складі, але не досить і тому станції не встигають своєчасно дезінфекувати помешкання — хворих на скарлатину. Для родин хворих необхідно організувати на час дезінфекції спеціальні дезінфекційні помешкання, бо дезінфекція тріває не менше доби. З цим питанням у нас не все гаразд, бо лише в одному районі організовано таке ізоляційне помешкання. 
Тов. Мазель підкреслює, що при виповненні накреслених ним заходів органи Охорони Здоровля зможуть досягти в боротьбі з епідемією великих наслідків і, як що й не зведуть епідемію до окремих випадків, то в усякому разі доб’ються зменшення захорувань. На боротьбу з скарлатиною кинуто найкращі медичні сили — роботою керують найліпші професори та лікарі. Взагалі Губздоровля зробило все, що було в його силах. І теперь слово і діло лише за широкою пролетарською громадськістю. 
Необхідно, щоби епідемія була предметом найбільшої уваги широких пролетарських мас. Серед дітей, що захворіли на скарлатину, 85% — діти робітників. Через це боротьба з епідемією повинна звернути пильну увагу робітників. 
Наприкінці тов. Мазель зазначає, що з инших міст Союзу з скарлатиною не гаразд у Москві та Одесі, на Київщині ж епідемія торкнулася Бердичівської та Черкаської округ, в инших округах благополучно.
ДЕБАТИ ПО ДОКЛАДУ Т. МАЗЕЛЯ.
Тов. Шемрай констатує, що Міськрада не досить уважно ставилася до роботи по боротьбі з епідемією скарлатини. Через це секція Міськради по охороні здоровля повинна зупинити увагу всіх членів Міськради на цьому питанні. Необхідно, щоби в боротьбі з скарлатиною взяло участь все населення Київа. Домоуправління повинні дата від своїх валових прибутків 5% на боротьбу з скарлатиною. Це дасть не менш, як 50,000 у місяць. 
Тов. Сичов відзначає самовіддану роботу «Швидкої Допомоги» і цілком згоджується з попереднім промовцем про необхідність організувати широку громадську допомогу в боротьбі з скарлатиною. 
Тов. Жмарьов вважає, що одною з головних причин поширення епідемії є невпорядкованість околиць м. Київа. Особливо погано в цьому відношенні на Демієвці, де лише в цьому році проводиться водопровод, а про каналізацію нема ще й мови. Але головним лихом Демієвки є величезна свалка, яку, не зважаючи на всі протести, до цього часу не ліквідовано. 
Тов. Козюліна. Батьки дуже неохоче віддають осаду хворих дітей до лікарень. Через це в кареті «Швидкої Допомоги» повинен роз’їздити член секції, який з’ясовуватиме батькам необхідність віддавати дитину до лікарні. 
Тов. Єфремов закликає всіх членів Міськради присвятити більше уваги роботам секції та Охороні Здоровля. В своєму кінцевому слові тов. Мазель ще раз підкреслює, що основними методами боротьби з епідемією повинні бути: госпіталізація хворих, ізоляція родин, дезінфекція помешкань, та з боку відповідних органів грошові асигнування. 
По докладу тов. Мазеля Пленум Міськради ухвалив таку резолюцію:
РЕЗОЛЮЦІЯ.
Пленум Міськради констатує активну участь Секції Охорони Здоровля в плановій роботі Губздоровля. Пленум Міськради, з метою втягнути в справу охорони здоровля широкі робітничі маси, вважає потрібним переводити дальші засідання Секції на великих виробничих підприємствах. Ухвалюючи заходи Секції Охорони Здоровля та Губздоровля в справі ліквідації епідемії, Пленум Міськради вважає потрібним оголосити м. Київ неблагополучним не скарлатині, і постановляє: 
Для боротьби з розвитком епідемії вважати потрібним поліпшити загальний санітарний стан околиць міста, звернувши на це увагу Комгоспу та Сансніду Губздоровля. 
Беручи на увагу необхідність надалі розсортувати скарлатинозні койки, а також з огляду на те, що відпущених на боротьбу з скарлатиною коштів є не досить, просити Губвиконком про відшукання додаткових коштів на боротьбу з епідемією. 
Устаткувати в найкоротшому часі 5 ізоляційних помешкань в районах міста, перевівши цей захід із адміністративному порядкові. 
Зобов’язати всі будинки в адміністративному порядкові виділити ізоляційні кімнати, щоби приміщувати там членів родин хворих на час переведення дезінфекції. 
Для енергійної боротьби з епідемією Міськрада вважає необхідним збільшити епідемічний персонал, що працює по боротьбі з епідемією. Треба збільшити перевозочні засоби дезінфекційних станцій та «Швидкої Допомоги», для чого Міськрада вважає потрібним виділити в розпорядження Губздоровля необхідні перевозочні засоби. 
Міськрада закликає всі робітничі організації взяти активну участь у боротьбі з епідемією і всіма силами допомагати органам Охорони Здоровля в їх роботі по боротьбі з епідемією. 
Міськрада вважає також необхідним притягнути до участи в роботі Губздоровля Комісію Допомоги дітям та Український Червоний Хрест. 
Після цього Пленум перейшов до заслухання докладу завідуючого Міськкомгоспом тов. Олексієва.