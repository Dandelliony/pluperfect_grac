Закордонне життя.
ВІДОЗВА БОЛГАРСЬКОІ КОМУНІСТИЧНОІ ПАРІІ ДО ПРОЛЕТАРІЯТУ ВСІХ КРАІН.
Комуністична партія Болгарії вдалася до всіх комуністичних партій та до всіх робітничих організацій з такою відозвою: «Товариші! За винятком купки капіталістів, фінансістів, спекулянтів та грабіжників, болгарський народ взагалі рішуче ворожий до фашистського режиму, який панує в цій країні, через його внутрішню та зовнішню політику скеровану проти народу, через жорстокі переслідування противників та через його злочинства. Насильства та знущання, котрі відбуваються під крилом уряду Цанкова в дійсности перевищують насильства та знущання наших реакційних урядів, в тім числі італійсько-фашистського уряду. 
Робітники і селяне Болгарії не мають більш ані прав, ані свободи. Їх організації — партії, кооперативи, професійні спілки — розпущено і кожну спробу їх відновити жорстоко карається, їх часописі заборонено. Вони не можуть відбувати публичних зборів. В’язниці битком набиті трудящими міст та сел. Жодний противник уряду Цанкова не може перебувати в безпеці: життя всіх під загрозою таємних терористичних організацій влади. Політичні вбивства не припиняються. І в той час, як провадиться терор, капіталісти, фінансісти, спекулянти без жалю грабують трудящу націю. 
Загальне незадоволення збільшується через продовження старої загарбницької національної політики болгарської буржуазії в Македонії та Фракії. Болгарський народ напередодні нових крівавих конфліктів зі своїми сусідами Південно-Славією, Грецією і Туреччиною. 
Терпінню народних мас настав край. У всій країні зростає могутній рух для ліквідації фашистського режиму. Цієї ліквідації не минувати. Неможливо, щоб цілий народ дозволив без кінця знущатися над ним банді капіталістів, фашистів, та дільців-шахраїв, котрі взяли владу під час перевороту в червні 1923 р. 
Уряд Цанкова, почуваючи, себе цілковито одиноким в країні, бажав здобути собі допомогу сусідніх та великих капіталістичних держав. Він видав прояв народнього незадоволення і народній рух, котрий має його вигнати, за «більшовицький рух», який роздувають агенти Москви, хоч для всіх ясно, що зараз не йде мова про комуністичну революцію, лише про протифашистський масовий рух, рух в котрому приймають участь разом з робітниками, селянами, ремісниками та македонською еміграцією частина офіцерів запасу та значна кількість інтелігентів. 
Ми знаємо, що уряд Цанкова підготовляє нові кріваві репресії проти членів комуністичної партії та лівого крила «Хліборобського Союзу» і що ці репресії хотять закордоном оправдати вигаданою підготовкою більшовицької революції цієї осіню. 
Центральний комітет Болгарської Комуністичної Партії має певні відомости що до плану уряду- Цанкова. В другій половині серпня мають відбутися масові арешти комуністів та лівих хліборобів. Фашистські банди мають намір забити найчільних своїх ворогів подібно тому, як вони вбили на другий день вересневого повстання тисячі борців комуністів, робітників, селян і інтелігентів. Центральний Комітет Болгарської Комуністичної Партії вважав своїм обов'язком попередити разом з пролетаріятом всіх оборонців прав народу, всіх ворогів фашизму на Балканах та по всіх країнах. Зростаюче незадоволення болгарського народу проти кривавого уряду Цанкова може привести лише до упадку фашистського режиму та до встановлення народнього уряду. Брехливі відомости, котрі поширює болгарський уряд що до так званої «більшовицької революції, підготовленої в Москві» мають метою оправдати нові злочинства реакційної влади, котра хитається. 
Центральний Комітет Болгарської Ком. Партії вдається з палким закликом до всіх комуністичних партій і взагалі до всіх організацій робітників і селян, а також до всіх щирих друзів прав народів. Підносьте голоси! Протестуйте проти вбивств та злочинств цанковського уряду! Не дозволяйте статися новим злочинствам, котрі підготовляє болгарський фашизм. 
Трудящий народ Болгарії потрібує найактивнішої підтримки міжнароднього пролетаріяту, щоб скинути рабське ярмо і уникнути найгіршого виродження. Він певен, що його заклик буде почуто і що він могтиме швидко при дорогоцінній допомозі, яку йому дадуть, розбити кайдани, одягнуті на нього фашизмом, щоб на завше здобути собі волю.
ХОРВАТСЬКИЙ РУХ ПРОТИ ЦЕНТРАЛІЗМУ СЕРБСЬКОГО УРЯДУ.
18-го серпня в столиці Хорватії відбулися кріваві події. Під час свята південно-славських «соколів» (монархичне «пан-сербське» гімнастичне товариство), хорватські націоналісти, ображені цією маніфестацією централізму білградського уряду, напали на соколів. В бій вмішалося військо. 
Ця подія підкреслює становище, в котрому перебуває зараз Південно-Славія. Сучасна Південно - Славія склалася з трьох країн, котрі мають ріжні традиції та протилежні економичні інтереси: Словенію, Хорватію та Сербію. В Південно-Славії крім того є значна кількість національних меншостей. 
Білгородський уряд з часу утворення нової держави завше провадить централістичну політику, корисну лише для інтересів сербського капіталізму. А банкіри Загреба бажають більше свободи. Тут лежить причина слабости, а з рештою і упадку бувшого радикального «пан - сербського» уряду Пашича, проти котрого повстала федералістична опозиція елементів, ворожих «пан-сербізмові». 
Новому урядові Давидовича, котрий є представником правої частини тої опозиції, що дістала владу, прийдеться задовольнити автономістичні тенденції хорватської буржуазії, коли він не хоче повторення серпневих подій в Загребі. 
Становище Давидовича ускладняється тим, що хорватська партія, є партією селянською, отже протикапіталістичною, і партією республіканською, отже протидинастичною. Недавно ще хорватська партія, устами свого лідера Радяча заявила, що Південно-Славська монархія була визнана «мирним договором, а не хорватами». 
Зараз виясняється, що Давидович не може сподіватися на підтримку міцної партії Галича не тільки через своє відношення до СРСР з одного боку, та через відношення до македонської справи з другого, але й ще а тому, що Давидович визнає монархичний режим.