ЯК ПРАЦЮЄ НАШ ЗАВКОМ.
Наша громадськість.
Останніми часами завком Цвяхзаводу імени Т. Письменного приступив до планової роботи. Вона полягала, головним чином, у тому, що обмірковували колективний договір і переводили індивідуальне членство. 
Старий колективний договір хоч і виконувала адміністрація, але він далеко не задовольняв робітників. Перед тим, як складати новий договір завком і осередок, а потім і загальні збори всіх робітників, зробили в ньому великі зміни й поправки. У 23-му році на заводі було 65 робітників, а тепер 130 — 140. Заробітня платня в 24 році, порівнюючи до 22, збільшилась на 60 відсотків.
Культробота. 
Хоч помешкання й нема для культроботи, але культроботу поставлено гарно; 3 — 4 рази на тиждень, під час перерви на обід, відбуваються лекції й бесіди на політичні теми, про санітарію та природознавство. Щомісяця видається 3 стінніх газети, 1 — завком, 1 — ЛКСМ і третю - Ю. Л. Цікаво зазначити, що наша газета «приводу десятої річниці спілки металістів, була одна з кращих на виставці. Бувають часто екскурсії до ріжних музеїв. Працюють ріжні гуртки — хоровий гурток, спортивний, профгурток і політгурток. 
Неписьменність зліквідована цілком. На останньому засіданні культкомісія накреслила план роботи на місяці. Робітники передплачують „Більшовика", «Пролетарскую Правду» і центральні газети. 
Зимою культробота стоятиме краще, бо буде влаштовано клуб при заводі.
Охорона праці. 
Спецодежі видано на 90 відс. Щомісяця видається мило й білети до бані. Нездужалих і хворих робітників з шкідливих і важких робот ставиться до лекших. Поліпшується вентиляцію в дротовому й поліровочному цехові. Курортна й санаторна кампанія пройшла гарно, — пройшло всього З0 чоловіка.
Р. К. К. 
Робота РКК відбувалась у найтяжчих умовах. У державному заводі доводиться з одного боку захищати інтереси заводу, а з другого — інтереси робітників. Загалом, конфлікти між робітниками й заводоуправлінням вирішувано на користь робітників. Учнів переведено до вищих розрядів; їх поставлено до кваліфікованої роботи.