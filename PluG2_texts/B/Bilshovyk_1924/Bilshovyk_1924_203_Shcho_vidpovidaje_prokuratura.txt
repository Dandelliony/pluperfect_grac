Що відповідає прокуратура.
Губпрокуратура, як кращий приятель робкора й сількора, не пропускав ні одної замітки робкора без розсліду й не затримує ні одного дня наслідків розслідування. Вона оголошує їх робкорам і сількорам газети «Більшовик» для їх відому. 
1)	Стаття в ч. 171 роб-ра Левицького «Комунвідділу потрібен класовий підход». Прокуратура послала спішне запитання Комунвідділу, що до змісту статті. Зав. Укр. Нерухомого майна Комгоспу тов. Ушомірський написав ось що: «Дозвольте викласти суть справи, як вона відбулася в дійсности, щоби випади проти Комунвідділу в цьому разі не були тенденційними. 
Згідно з заявою тов. Верховського від 3-го листопада 1922 року йому, в загальному порядкові, одведено було торговельне помешкання на Львівському майдані з платнею 500 крб на місяць, відповідно шаблонній розцінці. 
Таку платню, на підставі резолюції Завкому відділом було знижено на 50% і Верховський виплачував її до 2-го лютого 1923 року. 
Надалі, не звертаючи уваги на нове зменшення зазначеної платні ще на 10%, Верховський не виплачував її, через що й подано було до Нарсуду, щоб його виселити з помешкання, стягти борг. Ціна позову була зазначена в 300 карб, грошзнаками 1923 року. 
23-го червня б. р. Нарсуд на зазначений позов присудив виправити з Верховського на користь Комунвідділу 116 карб, орендної платні з 1-го лютого 1923 року до липня 1924 року, з пенею і виселили його з помешкання. Але згідно з проханням Верховського, за розпорядженням зам. завміськгоспом, зазначений борг зменшено було на 50%, а пеню скасовано. Надалі Міськомгосп видав наказ про перегляд всіх малоцінних торговельних помешкань та про описання їх з обліку торговельних. Зважаючи на соціальний стан гр. Верховського. Комісія по ліквідації недоїмок, надіслала на затвердження Завкомгоспові свою постанову про списання цілком боргу з Верховського. 
Як видно з усього, Верховському зроблено було всі можливі пільги тільки, через те, що він робітник і замітка, як акт обвинувачення, цілком безпідставна, бо Верховський ще й досі живе в тім помешканні і виселяти його, хоч і одержано від суду право на це, ніхто не збірається. А подано було на нього в суд через те, що якого-небудь иншого засобу щоб примусити орендарів платити за помешкання й бути акуратними, немає. 
2) Стаття в ч. 130 «Куркулі обікрали незаможницький кооператив» Губпрокуратура одіслала для розслідування Шевченківському окрпрокуророві, який повідомив, що після рослідування 16-го серпня б. р. справу пре крадіжку оддано до Окр. суда 8-го уч. для притягнення винних до відповідальности. 
Т. В. О. Пом. Губпрокурора (по огляду преси) М. Солодніков.