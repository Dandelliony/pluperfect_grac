Стан народнього господарства.
Опубліковані матеріяли до доповіді Держплану, у засіданні Ради Праці й Оборони, про стан народнього господарства за серпень 1924 року свідчать про те, що курс на поширення радянського виробництва, який узяв наш уряд, не зважаючи на частковий неврожай, цілком правильний. 
Звичайно, кожен розуміє, що розмір урожаю в такій селянській країні, як СРСР, мусить дуже впливати на купівельну спроможність населення, яке на 90 відс. складається з хліборобів. 
Але, не зважаючи на це, частковий недорід, що спіткав селянство, мав і свій позитивний бік. І справді. У 1924-1925 бюджетному році недохватка хліба для цілої держави становить приблизно 12-13 відс. Чи може вона, зважаючи на те, що встановились нові ціни на хлібному ринкові, змінити купівельну спроможність селянства, цього найбільшого масового споживача? Звісно, ні. Цього року пересічна ціна на хліб збільшилась на З0 - 40 відс., і це не тільки покриває зменшення врожайности, але й дає населенню помітний лишок коштів, збільшуючи в такий спосіб його купівельну силу. Так воно й сталося. З опублікованих матеріалів за серпень ми бачимо, що майже на цілому господарчому фронті спостерігається помітна жвавість, порівнюючи до липня. Наприклад: порівнюючи до минулого року, наша цьогорічна валова продукція промисловости на З1 відс. вища, серпень проти липня дав підвищення на 8 відс. Те саме спостерігаємо й у транспорті. Робота транспорту в серпні становила 14.095 вагонів пересічної добової нагрузки; це так само, перевищує погрузку за липень на 8 відс. Порівнюючи до минулого року, ми бачимо підвищення на 22 відс. Що ж до внутрішньої торгівлі, то тут ми не спостерігаємо значного підвищення. Зате доповідь Держплану надає їй великого значіння, зважаючи на здійснення реального споживчого й нормального торговельного попиту. 
На жаль, у липні спостерігалось занадто велике підвищення цін на сільсько-господарські продукти, і це занадто знизило купівельну силу наших грошей. Наприклад: за загальносоюзним індексом гуртових цін Держплану ціни на сільсько-господарські продукти збільшились на 11,2 відс,, а на промислові товари всього на 1 відс. На протязі серпня становище змінилось на краще. Ціна на пуд жита зменшилась за серпень на 12,5 відс., пшениці — на 8 відс., вівса — на 19,7 відс., а пересічно - на 18 відс. Зтягання єдиного сільсько-господарського податку ще більше врегулює цю справу й вирівняє взаємовідношення цін на сільсько господарські продукти з цінами на промислові вибори. 
У тій самій доповіди Держплану зазначається, що сільське-господарство переживає процес відновлення, і через це поруч із зменшеною врожайністю спостерігається збільшення засівної площі до 6 відс., зріст продукції скотарства — для коней 4,6 відс. для великої рогатої худоби — 11,3 відс, для кіз і овець — 8,1 відс, а для свиней — 64,6 відс. Останні цифри дуже характерні, як ознаки стану нашого народнього господарства надалі. Отже, поширення виробництва в серпні безперечне. Ознак зниження попиту нема, а проти багатьох товарів, як от бавовняні тканини, металичні й шкіряні вироби, махорка — ми виразно бачимо брак продуктів. 
Це дає можливість зробити висновки. Промисловість потрібує дальшого поширення, але обережного, без раптових змін, — потрібує дотримуватись плану збуту продукції відповідно до стану врожаю в районах Союзу. Дальше зниження промислових цін зміцнить політику що до поширення промисловости.