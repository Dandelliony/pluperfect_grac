Культура і мистецтво
У "ПЛУЗІ"
В неділю 14-ІХ відбулась чергова збірка Київ — «Плугу», на якій було розглянуто план виробничої роботи „Плугу". План, який розроблювала спеціяльна комісія цілком затверджено зборами. Головні моменти плану такі: 
1) Вести постійну, систематичну літературно-пропагандиську роботу, пристосовуючи її до ріжних політично-громадських свят та кампаній. Базувати цю роботу головним чином на партійних органах (газети, журнали), як київських так і центральних. Такого-ж характеру роботу вести по спеціяльним завданням агітпропу, політосвіти то що
2) Звернути велику увагу в продукційній роботі на створення червоноармійської, дитячої, та кіно-театральної літератури 
3) Видання альманаху з творів Київ. плужан, книжок з творів окремих членів, ріжних збірників, читанок, антологій то що. 
І нарешті 4) Певна продукційна робота, пристосована спеціяльно до річниці Київської філії „Плуг". Робота в цьому напрямкові буде присвячена історії Київ – «Плугу», його роботі, та досягненням останньої на літературно-громадському Київському фронті.
Осі, ці головні моменти продукційного плану, який філія ставить собі завданням зреалізувати в цьому році (24-25 р.). 
До цього приєднуються ще дві части плану роботи це, організаційна та студійна частина. Ці частини плану вже почасти розроблено спеціальними комісіями і незабаром буде зконструйовано цілий план роботи Київської філії. 
Після розгляду продукційного плану, на збірці були зачитані твори членів „Плугу" т.т. А. Шмигельського, Г. Косяченка та Ю. Будяка. Вірш т. Шмигельського „Червоні Бризки" ухвалено до друку. Дві поеми т. Косяченка „Страшний суд" та „Червона армія" визнано невдалими тому, що автор не розрахував своїх літературних сил з тим широким тематичним матеріалом, який зачеплено в поемах. Можна тільки відзначити, що окремі місця в згаданих творах заслуговують уваги, які підтвержують те, що т. Косяченко мусить поступово переходити від маленьких нескладних своїм сюжетом творів до більш широких. Дитяча п'єса т. Будяка написана гарною мовою і взагалі як з боку літературного оформлення, так і вибору матер’ялу цілком відповідає як літературно-сценичним, так і педагогично ідеологичним вимогам.
Мистецька хроніка
ДИСПУТ ПРО КАМЕРНИЙ ТЕАТР.
В понеділок 22 го вересня в театрі імени Леніна відбудеться театральний диспут на тему: „Про два московські камерні театри". В диспуті беруть участь: поет Анатоль Маріангоф, (драматург останньої постановки Камерного театру „Вавилонський адвокат"), який виступає з докладом „Ліва-права де сторона", Самуїл Марголін („Досвід об'єктивного цінування ідеології і майстерства театру” і Ілля Бачеліс (оповідання про багато неприємних річей). Диспут має завданням подати критичний аналіз праці і постановкам європейського Камерного театру та Московського Камерного театру, як театральним явищам нашої сучасности. Початок диспуту рівно о 9-й год. вечора.
ДО ВІДКРИТТЯ ВИСТАВКИ «ЖИВА КНИГА».
Трест Київ — Друк виставляє на виставці „Жива Книга" портрети діячів комуністичної революції, роботи своїх друкарень та найцікавіші числа газет „Пролетарська Правда", „Більшовик", „Радянське Село”, а також альбоми повного комплекту цих газет, журнал „Глобус".
Держвидат виділив до окремих відділів видання „Молодий Гвардин", розміщені коло входу в кімнату Леніна. Видання Будинку Комуністичної Освіти та „Новой Деревни” — біля входу в кімнати Істпарту. 
Виділені нотні відділи Держвидату УСРР і РСФРР. 
Величезний відділ єврейських книг репрезентовано Видавництвом „Культурліги” та дружніми їй видавництвами. 
Для наукових вечорів заготовили діапозитиви академики Тутківський і Чорний. 
До Лєнінського вечора одержано з Москви останні вірші про Леніна, Асеєва й Безименського, які прочитають Д. А. Руцька й А. Д. Смирнів.
ЛЕКЦІЯ МАРІЕНГОФА.
У неділю, 21-го, в помешканні Інтимного театру відбудеться лекція проводиря імажиністів Анатолія Маріенгофа 
1-е слово: «Лицо и рожа Парижа»; 
2-е слово: «Імажинізм і ліва нога». Лекція ілюструється віршами Шершеневича; Маріенгофа, Есеніна у виконанні автора (Маріенгофа) і артистки Московського Камерного Театру Ганни Нікрижиної.
СПЕКТАКЛЬ АГІТТЕАТРУ КОМУНКУЛЬТУ.
Агіттеатром Комункульту в клубі Нарзвязку 22-го вересня буде показано нову роботу «Слишишь Москва».
СЬОГОДНІ В ТЕАТРАХ.
Театр ім. Леніна. «Федра». 
Театр ім. Лібкнехта. Оперета. «Баядерка». 
Заля консерваторії, Концерт Натана Мільштейна. 
Інтимний театр. Лекція Маріенгофа. 
Малий цирк. Боротьба. Борються — Чуфістов, Поспешіль і чемпіон аматор Сем. Ших. 
Театр «Кунст-Вінкл». Вечір гумору, пісні й музики в участю Едельбаума.
КІНО. 
1-е Держкіно (б. Шанцера). «Дворец и крепость». 
2-е Держкіно (Експрес). «Владичиця мира». 
3-е Держкіно. «Ілька». 
4-е Держкіно (Малий театр). «Владичица мира». 
5-е Держкіно (Корсо). «Пригоди Анатоля». 
КАЛЕНДАР КЛУБІВ.
Клуб Нарзвязку. В 1 ½ год. екскурсія на електричну станцію. Ввечері — силами артистів опери — «Фауст». 
Клуб «Медсантруд». Екскурсія в музей мистецтв. Збірка членів в 11 год. ранку.
ШАХМАТИ.
«Всесоюзні шахматні змагання» закінчились. По числу призів Київ зайняв перше місце - Богатирчук Ф. П. (Турнір маестро), третє й четверте місце; Оорокіл Н. Т. (турнір міст «А»), третє і четверте; Рузінов (турнір робітничих гуртків) 2-е. 
В неділю, 21-го вересня, тов. Сорокін, що цими днями повернувся зі з’їзду, прочитає в спілці «Робітос» (Думська плюща 2) лекцію на тему: «Всесоюзний шахматний з’їзд та його культурне значіння» з демонстрацією партій. 
Після лекції він же дасть сеанс одночасної гри зі всіма, хто бажає. Вхід платний. Прохають приносити свої шахмати. Початок о 6-й годині. 
Турнір - чемпіонат спілки «Робітос» почнеться 24-то вересня о 6-й годині вечора. В ньому візьмуть участь т.т.: Сорокін, Тихенко, Гринберг, Полупанський, Кулябко, Скоробогатько, Тур, Бреєв, Нагорний та, инші. Запис триває далі. 
Сеанс тов. Гринберга, що недавно відбувся, дав наслідки.
Губшахсекція
Тех. Секретар ГСФК Іванів