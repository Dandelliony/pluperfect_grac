Культосвітня праця.
"ЗНОВУ ПРОКИНУЛИСЯ".
 (с. Пашківка Бишевського району). На початку біжучого року при допомозі місцевого кооперативу наша хата-читальня приступила до праці... Кооператив дає тимчасове помешкання, передплачує газети, журнали, поповнює бібліотеку, навіть утримує зав. хатою-читальнею. Після довгої перерви — „сплячки” — наглі керовники взялися знову за роботу: скликаються загальні збори, переводиться реорганізація гуртків, закладаються нові гуртки: політичний та сільськогосподарський. 
Знову все оживає. 
Кооператив бере офіційне шефство над хатою-читальнею, ремонтує на свої кошти постійний будинок для хати-читальні (бувший церковний). 
Драмгурток готується до вистав. Тільки кінематографа, на жаль, неможна пустити в хід не дозволяють важкі матеріальні умови. 
ВУФКУ, допоможи в цій справі. 
Дай можливість купувати фільми на умовах, які нам під силу. 
Кінематограф може дати селянству багато користи. Селькор Іван Голубенко.
ЧИ БУДЕ ШКОЛА?
(Село Соколів-Брод, Попелянського району). 
Останніх два роки школа зачинена, через те, що немає вчителя — Наросвіта обіцяла прислати, але вже другий рік, а обіцянка-обіцянкою залишилася. 
В минулому 1923 р. село зібрало для школи 200 пуд. хліба, хліб лежить, а школи не має. 
З помешканням для школи теж кепсько, але як би був учитель справу можна було — би владнати. Є - і був би здібним для школи — бувший поміщицький будинок, за який давно вже йде тяганина громади з Андрушківською цукроварнею. 
Коли в цьому будинку не можна вмістити школу до вирішення справи на суді, то треба підшукати якусь селянську хату, можна на мою думку, поки що забрати помешкання хати-читальні. 
Наросвіто, чи буде надіслано нам учителя? Чи буде школа? Селькор Око.