По Київщині
ПОСІВНА КАМПАНІЯ НА ЧЕРКАЩИНІ.
Посів озимини розпочався приблизно з 25 серпня. Зараз по всій окрузі вже посіяно до 60 відс. пшениці й до 40 відс. жита. Умови для посіву, з боку насіння, робочої худоби й потрібної вохкости грунту сприяючі. Почуваєтся лише недостача сівалок та насіння-пшениці.
ЗАСІВАЄМО ПШЕНИЦЕЮ. 
В цьому році найкраще вродила пшениця. Цілий рік на Черкаському хлібному ринкові ціна на пшеницю перевищувала ціну на жито на цілих 100 відс. Це спричинилося до того, що селяне почали сіяти переважно пшеницю. 
Та при всьому бажанню не пощастить засіяти озимий клин і на 50 відс. пшеницею, бо раз те, що в окрузі не вистачає насіння пшениці, а по-друге — ціна на пшеницю доходить до 3 карб. 15 к. за пуд, така ціна не по силі багатьом господарствам, хоч би як вони бажали засіяти свою землю пшеницею. 
В окрузі, крім господарств цукроварень до 6 го вересня малося 10 тис. пуд. доброї сортової пшениці. Поміж селянами вже росподілено щось біля 7380 п. пшениці. 
Колективні господарства будуть задоволені пшеницею для посіву по потребі. Решта озимого клину, який має бути обсіяний пшеницею, обсівається селянським зерном, яке вимінюється та купується на базарах.
НАСІННЬОВА ПОЗИКА. 
Губсельбанком для Черкащини дано 24000 карб, позики на купівлю насіння. Із них 3 тис. карб, дано колективам. Так, що все сортове насіння округи закуповується в кредит.
ЗЕРНО ЧИСТИТЬСЯ. 
По всій окрузі провадилось і провадиться перечищення озимого насіння. Насіння протравлюється формаліном і мідним купервасом. 
По всій окрузі озимого насіння жита та пшениці має висіятись щось біля 600 тис. пуд. Зорноочистичних машин брак. Так то насіння можна буде очистити пересічно на 50 відс. По де яких районах очистку переведено і на 90 відс. 
Почувається недостача мідного купервасу, яким можна протравити бодай 5 відс. всього посівного матеріалу. 
Коли не рахувати недостачу в потрібній кількости пшениці та сівалок, то загалом можна рахувати для посіву озимини на Черкащині умови сприяючими. 
Посіви почали сходити й дають між 80 — 96 відс. сходів з усього досіяного насіння.