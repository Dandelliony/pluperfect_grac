Хроніка.
СПРАВИ АВІАЦІЇ ТА ПОВІТРОПЛАВСТВА. 
Селяне будують планер. Селяне села Перепоновка, Підвисоцького району, разом з робітниками цукроварні почали будовать на власні кошти планер. Планер будується в майстернях цукроварні під доглядом техничних сил цукроварні. Проект планеру та всі чертежи надіслано селянам Губвідділом авіації.
Загально-міські збори осередків друзів авіації. Відбулись загально-міські збори осередків друзів авіації, на яких було заслухано доклади про працю Губвідділу авіації і про працю осередків та про досягнення авіації. Збори констатували значне збільшення праці Губвідділу в справі звязку з осередками, в справі переведення кампанії по місту. Визнано також задовольняючими збір коштів.
Робітники - металісти вступають в члени т-ва друзів авіації. На зборах робітників медалістів Ново-Строєнського району по докладу тов. Розенберг про авіацію принято резолюцію, в якій зазначається, що допомога будуванню повітрофлоти повинна бути систематичною. Визнаючи велике значіння авіації що до захисту Республіки та культурного будівництва, збори постановили вступити всім в члени т-ва друзів повітрофлоти та закликати до вступу в т-во всіх робітників.
В Т-ВІ ДОПОМОГИ ЖЕРТВАМ ІНТЕРВЕНЦІЇ.
Кількість претензій. Зараз до губернського комітету т-ва допомоги жертвам інтервенції поступає щоденно від 200 до 300 претензії, переважно з округ. До теперішнього часу поступило біля 18 тисяч претензій приблизно на суму до 650 мілійонів карб.
Робота на округах. Комітети на округах зараз налагодили свою роботу досить добре. Всю увагу окружні комітети віддають роботі на селі. Найкраще роботу налагоджено на Малинщині, а друге місце займає Шевченківщина.
Провадження роботи у Київа. У Київі т-вом звернено особливу увагу на охоплення, організованого населення (робітників та службовців). Організацію осередків по підприємствах та установах закінчено і приступлено до конкретної роботи по збіранню претензій. Найкраще поставлено роботу у Ленінському районі, де охоплено всі 45 підприємств району.
Кампанія членства. Робота по втягуванню в членство товариства провадиться головним чином серед профорганізацій та радянських і державних установ, яко юридичних осіб, з метою побільшення членськими внесками матеріяльного фонду товариства.
Матеріальне становище т-ва. Матеріяльне становище товариства середнє. Переважна більшість всіх коштів т-ва вживається для роботи на периферії. До цього часу грошовий фонд т-ва має такий вигляд: членські внески юридичних осіб — 1500 карб., поступило допомоги з центру — 1000 карб., внесків що поступили з инших джерел — 700 карб., а всього — 2200 карбованців.
Звязок з центром. Звязок с центром дотримується через посилання туди всього матеріялу, що поступає до Київського комітету, та через взаємну інформацію.