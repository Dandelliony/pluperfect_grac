СТАНОВИЩЕ КИІВСЬКОГО ВОДОПРОВОДУ.
Устатковання Київського водопроводу складається зараз з 1 головної станції з 2-ма машинновими залами та 3-х допоможних станцій на околицях міста. Водопроводні труби прокладено на 240 верст. 
Воду станції одержують з 17 скважин, які дають щоденно 3 ½ милійони ведер води. Хоча цієї кількости вистарчає для потреб міста Київа (Київ бере лише 2.000.000 ведер), комгосп все ж передбачає в цьому році пробуравить ще 2 скважини. Становище устатковання задовольняюче, весь біжучий ремонт переведено. 
З’єднання садиб з головною водопроводною магістраллю до цього часу припинялось через відсутність водомірів. Зараз частину водомірів одержано з закордону, частину замовлено на заводі Фізіко-Хемик. 
Між иншим, Фізіко-Хемик — це перший завад в СРСР, який виробляє водоміри. Іспит показав що водоміри заводу Фізіко-Хемик працюють добре. 
В роботі водопроводу багато уваги звертається на боротьбу з утічкою води і правильним учотом витрат її. Раніш утічка складала 50%, зараз вона, знижена до 32. Коли по всіх будинках буде поставлено водоміри (їх треба поставити 1700 шт.), утічка води буде майже цілком знищена. 
240 верст водопроводної сітки йдуть головним чином в центрі міста. З околиць водопровод мають лише Поділ, Соломенка, Ново-Огроєнів і правий бік Раковки. Вживаються заходи до влаштування водопроводу по всіх робітничих околицях.
В цьому році проведено водопровод по Полевой вулиці та закінчується влаштування водопроводу на Деміївці. В наступному році предбачається почати проведення водопроводу на Раковці, Звіринці та Куренівці. 
Щоб дати можливість і небагатим домовласникам провести в свої будинки водопровод комунвідділ буде переводить проведення водопроводної сітки од головної магистралі до будинків на пільгових умовах в кредит. Це дасть можливість домоуправлінням замінити брудну криничну воду здоровою артезіанською водою.