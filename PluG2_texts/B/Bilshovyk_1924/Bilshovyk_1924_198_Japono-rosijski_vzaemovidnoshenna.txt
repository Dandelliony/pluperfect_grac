Японо-російські взаємовідношення.
ПЕКІН, 30-VIII. Японський посол Йошізава вдруге прислав Карахану ноту, надіслану 18-го серпня за просьбою американського посла і повернену йому Караханом 19-го серпня.
У листі прикладеному до цього Иошізава пише: «Я хотів би тільки зазначити, що моє повідомлення про зауваження американського повіреного в справах було тільки виконанням того, що я вважав за свій обов’язок, як старший представник держав, що підписали протокол 1901 року і на це ні в якому разі не можна дивитися, як на інсінуацію проти вашого уряду і ваших установ». Карахан вдруге повернув Иошізаві ноту з таким листом: «З задоволенням підкреслюю ваше повідомлення про те, що тільки ваші обов'язки, як старшого представника держав, в чому я ніколи не мав сумніву, примусили вас взяти на себе доручення надсилати мені подібні заяви американського уряду.
Але я примушений повідомити, що не можу погодитися з поясненнями вашої шановности, нібо-то нота, що про неї йде мова, ні в якій мірі не має в собі інсинуація проти мого уряду або установ.
Я додержуюсь мого попереднього погляду, що форма заяви, зроблена вами і вашим американським колегою, не відповідає звичайній ввічливості, що прийнята в стосунках поміж урядами.
Дозвольте разом з цим висловити надію, що американський уряд надалі не робитиме спроб надсилати мені повідомлень, яких я не можу прийняти і які не відповідають міжпародньому праву й практиці.
При цьому додаю ноту від 18-го серпня, надіслану мені, вдруге 29-го серпня».
