ХЛІБОЗАГОТОВЧІ ОПЕРАЦІІ ЗОВНІШТОРГУ.
Київська контора Зовнішторгу провадить в цьому році заготовки хліба на Волині, Київщині та Чернигівщині. За планом, затвердженим Центром, контора передбачає заготовити в біжучу кампанію до 2.000 000 пуд. зерно продуктів (на Волині й Київщині) та до 1.000 000 пуд. бобових (переважно на Чернигівщині). 
Притримуючись постанови ХІІІ З'їзду Партії про необхідність зміцнювати низову та серединну кооперацію, Київська контора Зовнішторгу для своїх хлібозаготовчих операцій не поширює власного низового заготовчого апарату і гадає не менше 50 відс. плану заготовити через низову та серединну кооперацію. З приватним же посередником ніяких операцій контора в цьому році провадити не буде. 
Київською конторою переведено вже дві бойові кампанії — заготовки насінньового матеріалу для неврожайних місцевостей України та Поволжа. Для неврожайних місцевостей України заготовлено насінньового матеріалу 38.000 пуд (100 відсот. завдання). Заготовку закінчено конторою на три тижні раніш призначеного терміну. Для неврожайних місцевостей Поволжа заготовлено насінньового матеріалу 32.000 п (102 відс. завдання). 
Закінчивши цю роботу, контора перейшла безпосередньо до хлібозаготовчих операцій. На 4 вересня заготовлено по Волині та Київщині до 400 вагонів зернопродуктів, частину яких в найближчому часі буде одгружено і скеровано в порти для експорту. Цими днями буде одгружено З0 вагонів зернопродуктів. Заготовка бобових йде поки що мляво, бо обмолот їх ще не закінчено, взагалі ж перспективи заготовки цілком сприятливі і треба вважати, що в другій половині вересня заготовка піде прискореним темпом. 
З огляду на те, що в цьому році Держторг, за завданнями РПО працюватиме не лише для експорту, але й для внутрішніх ривків. Київською конторою буде провадитись заготовка й ярових культур (проса, гречки, вівса), які вродили в цьому році добре і яких, через це, буде заготовлено велику кількість.