Моісей, що не вступив до країни обітованої.
60 років минуло з того часу, як Карл Маркс заснував Міжнародне Товариство Робітників. Пролетаріат Першої Республіки праці, пролетаріят всього світу, що б'ється під прапором Комінтерну за владу, в цей день з глибокою любов'ю згадує всіх хто кістками своїми встелив його тернистий шлях. 
Молода робітнича класа билася на барикадах 48-го року у Франції й налаталася штурмом брати шанці капіталізму. Його було вибито. Прелетаріят Англії провадив героїчну масову боротьбу проти капіталізму і її в 48 му році теж було відбито. Ці поразки її не були випадковими. Ще не прийшов час панування їх, бо по всій Європі ще тільки починав розвиватися капіталізм, тільки визволявся з кріпацтва селянин. Царство буржуазії було ще спереду. А тому після двох поразок робітничі маси Європи забули свої мрії про робітничу владу й соціялізм. Треба було 15 років капіталістичної експлоатації, панування реакції в Європі, коли Микола 1-ий правив в усіх столицях, щоб передові робітники знову заворушилися. 
Карл Маркс і Фрідріх Енгельс, що заснували сучасний соціялізм, себ-то науку про те, як пролетаріят повинен боротися за владу, які й билися в лавах його у 48 му році, використали час політичної тиші, щоб загострити зброю пролетаріату, поглибити свої та його знання про капіталістичну громаду. Але вони працювали не тільки над збагаченням пролетарської науки. Вони чекали моменту, коли пролетаріят знову рушить, щоб допомогти йому організувати свої лави для майбутньої боротьби. І коли жвавість міжнароднього пролетарського руху дала можливість взятися до об'єднання роз'єднаних загонів робітничої класи, Маркс і Енгельс у 1864 році засновують Міжнародне Товариство Робітників, Першу Центральну Міжнародню організацію не тільки соціялістичної пропаганди, але й боротьби. 
Загони, які Марксові пощастило зібрати, були нечисленні та ріжноманітні. 
Це були гуртки робітників, що бачила свій порятунок виключно в кооперативах; були й такі, що бачили шлях до визволення виключно в профспілках; і такі, що йшли поруч з дрібною буржуазією в боротьбі за політичні свободи, і такі, що одкидали всяку боротьбу за демократію, прагнучи тільки до соціялізму. Маркс і Енгельс уміли з великим терпінням, протягом багатьох років, об'єднувати всіх робітників для сукупної боротьби, пояснюючи їм крок за кроком зміст цієї боротьби. Маючи кволу армію, без грошей, без значної преси, вони вміли рішучим втручанням у всяку боротьбу пролетарку, у кожну велику політичну подію, примусити увесь буржуазний світ затремтіти. Дякуючи Марксові голос І-го Інтернаціоналу лунав скрізь і буржуазія бачила руку Інтернаціоналу навіть там, де Інтернаціонал не мав ніякого впливу, але де боровся пролетаріят. 
Великий французький письменник Зола, у романі своєму „Жерміналь" (Місяць сходів) залишив нам незабутню картину перших великих страйків французьких шахтярів, які, роспочавшись стихійно, стали вогнищем революційного духу серед французьких робітників під впливом І-го Інтернаціоналу. Так було скрізь: де тільки починали боротися робітники, їм додавала сили звістка про те, що існує Міжнародне Робітниче Товариство, яке учить пролетаріят боротися, бо визволення робітничої кляси може бути тільки його власного справою. Це вдесятеро збільшувало сили їх, це окрилювало їх у боротьбі. 
Молодий пролетаріят, розбитий на гуртки, ріжноманітний, що не вмів ще поціляти влучно, не об'єднаний ще одною думкою, не зумів охоронити організацію І-го Інтернаціоналу. І Маркс не дожив більше до утворення нового могутнього пролетарського об'єднання. 
ІІ-й Інтернаціонал, утворений після смерти Маркса, збудовано було зовсім на инших засобах, ніж І-й Інтернаціонал. Він не був централізованою міжнародньою організацією. Він був кволим об'єднанням самостійних національних партій пролетаріяту, що провадили свою боротьбу роз'єднано, окремо одна од одної, тільки часом зустрічаючись, щоб ухвалити загальні резолюції. Провадячи боротьбу за що денні інтереси, не звязуючи її з боротьбою за соціялізм, не об'єднуючись для цієї боротьби, ці партії так виродились, що коли грякнув грім війни 1914 року, вони не тільки не посміли провадити боротьбу проти всесвітнього імперіалізму, але вони зрадили прапорові Інтернаціоналу. Це було в 50-і роковини заснування І-го Інтернаціоналу. Проводирі ІІ-го Інтернаціоналу, що зібралися святкувати роковини І-го, повинні були відкласти те свято міжнародньої солідарности пролетаріяту; їм було ніколи; вони підмовляли робітників ріжних країн перерізувати горлянки один одному. 
Тепер і вони святкують заснування 1-го Інтернаціоналу. Тепер немає війни, буржуазія не вимагає від них відмовитись від Інтернаціоналу, а навіть вважає за корисне, щоб вони, до майбутньої війни, намагалися заволодіти розумом робітників, прикриваючись старим славетним прапором. 
Робітники капіталістичних країн, ті, що під час війни залишилися відданими гаслові Маркса: «Пролетарі всіх країн, єднайтеся!, ті, що за це гасло мучились по тюрмах і на каторзі, ті, що з лав їх вийшли Лібкнехт, Роза Люксембург і Ленін, кажуть панам з ІІ-го Інтернаціоналу: „Руки геть від прапору, який ви підтоптали під ноги! Єдиним спадкоємцем І-го Інтернаціоналу є Комуністичний Інтернаціонал!" 
Він утворив централізовану організацію міжнароднього пролетаріяту. Тільки він має свої загони, як у Європі, так і в Азії, Америці, Африці й організує всіх пролетарів, всіх, хто терпить утиски, без ріжниці кольору шкіри. ІІ-ий Інтернаціонал — це Інтернаціонал верхів білих робітників Західньої Європи. Тільки ІІІ-ій Інтернаціонал керує міжнародньою боротьбою пролетарських мас: тільки він учить їх, то порятунок робітничої класи може бути тільки справою його власних рук. 
ІІ-й Інтернаціонал учить робітників, як треба коритися буржуазії. Він учить їх, що порятунок світу може бути в руках тільки Морганів і инших королів банків. ІІІ-ій Інтернаціонал, спадкоємець 1-го, вчить пролетаріят революційній боротьбі. ІІ-й Інтернаціонал є спробою утворити кадри для контр-революції в тилу пролетарських армій, що завзято 6‘ються. 
Основоположники 1-го Інтернаціоналу, Маркс і Енгельс, не дожили не тільки до зовоювання пролетаріятом країни обітованої, але не дожили навіть до рішучих боїв на межі країни неволі і країни визволення. Ми, що на долю нашу випало виконати заповіти Маркса й Енгельса, ми, борці Комуністичного Інтернаціоналу, шануючи пам'ять І-шого, поширимо думки їх між робітничими масами всього світу, щоб озброїти їх цією гострою зброєю визволення, щоб прискорити день, в який здійсниться гасло: «Пролетарі всіх країн, єднайтеся!».