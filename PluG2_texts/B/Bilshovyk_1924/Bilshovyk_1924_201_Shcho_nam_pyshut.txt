Що нам пишуть.
ПОРА СКІНЧИТИ ТЯГАНИНУ.
 (Літки, Семиполдківського району Київськ. окр.). 
В нашому селі відчувається величезна потреба в будинках: і для школи не хвата і хаті-читальні тісно і амбулаторія жаліється, що мало місця і для театру помешкання чорт-ма. 
Було в селі п'ять церковних будинків. Два РайВК продав, а решту ще й досі «духовенство» займає... Задумали ще минулого року виселити одного попа, але зараз же сварка. Школа каже: ,я там ще з 1920 р. кімнату займаю, а амбулаторія відповідає, що це для школи непридатні кімнати. Почали добиватись і в районі, і в окрузі... 
Окрздрав приписує, Охрнаросвіта пропонує, РВК не знає, що й робити. Отак постановляли, аж поки не затягнули справу у зиму і... попа жити залишили. 
По весні знову почалося. РайВК ухвалив: „Будинок школи (тобто попа) віддати амбулаторії. Передає Сельраді для виконання. А піп відповідає: про мене, тут нічого не сказано, помешкання школи — вільне. На цьому справа й залишилася. У серпні (на зиму) знов роспочалося — вмішався і КСМУ. 
РайВК шле Сельраді: „На підставі припису Окрздраву і постанови РВК в третій і останній раз пропоную в трьохденний термін звільнити будинок від усих мешканців. Так ні-ж! Наш піп по фаху „юриста" — зараз до прокурора... Прокурор пише: — Виселити маєте право тільки через суд. Подали до суду. 
Через два тижні — вирок: „Позов РВК задовольнити і в 2х- тижневий термін будинок звільнити. Але наш „юриста" цим не задовольнився, вибрав копію постанови РВК і суду та аж у Губсуд жалується. 
Пера вже припинити тяганину і кому слід нагадати попові-„юристу“ про його місце... 
А ЩО-Б ТО БУЛО ДОГЛЯНУТИ.
(М. Переяслав на Полтавщині). 
Ви не кажіть... У нас у Переяславі Райкомгосп не аби-який... А діло яке там був заподіяв?.. 
У нас же, ані садочка путящого, а ні вулиці гарненької... Відпочивати нема де. Бродять собі дівчата та хлопці по вулишніх піскованнях, збівають куряву, запорошують очі... 
-	Що-ж нема де дітись, — кажуть, — так і бродимо. Кажуть, що Комгосп такі справді надумався обсадити деревами вулиці, насадити „алеї“, — радіють усі. 
Надійшов час робити посадку. Почали. День — два і все готове. 
Ідуть селяни на базар, милуються посадженими деревцями, хвалять.
І нашої праці тут трохи є, — каже один незаможник. Що-ж міцніємо, творимо, а ось рік, два пройде — не таке зробимо, — вихваляється комсомолець. Проходить тиждень, другий, третій... А деревця все стоять. І сонечко добре гріє, навкруги все роспускалось, зазеленіло, а деревця все стоять. 
А далі почали засихати і... Зараз. Ідуть селяни на базар, тільки не милуються вже, а гніваються і Комгоспа не вихваляють, а... Лають. А є за що?... Що посадив, не доглядів. Усі до однісенької топольки позасихали, давно і слідів їх немає — позламувані. 
А ну, хто зверне на це увагу?.. 
ЗРІКСЯ ПОПІВСЬКОІ РЯСИ.
Свящ. без парафії Отецюри Івана Даниловича, мешкаючого в м. Вільшані, Шевченківської округи. Заява.
Пробувши в сані священика на протязі більше 5-ти років в ріжних селах Черниговщини, Полтавщини та Київщини та приглянувшись до цієї-ганебної роботи; і шахрайства, яке провадиться серед темного населення павуками-попами, під машкарою релігійною дурману, що і я робив на протязі зазначених років, я тепер хочу вернутись до чесної фізичної праці на рівні зо всіма свідомими селянами та робітниками. 
А тому заявляю, що з цього дня я остаточно порвав зі всякими релігійними забобонами, знімаючи з себе сан священика, зауважую, що ніякого бога і так званих «святих», страшного суду та гріха немає, не було й не буде, а це є видумка попів, поміщиків та фабрикантів і їх приспішників, задля того аби в релігійному дурмані держати темний народ і через їх темряву та релігійність експлуатувати та держати селян і робітників пригнобленими та покірними експлоататорам. 
Про цю мою заяву прохаю повідомити населення сел Шевченківщини й оголосити її через часопис, а мене зняти з обліку священників та видати належну посвідку звичайного громадянина.