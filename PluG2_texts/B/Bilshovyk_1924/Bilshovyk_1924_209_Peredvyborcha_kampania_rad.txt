Перевиборча кампанія рад і комітети взаємодопомоги.
Наближається час, коли має роспочатись перевиборча кампанія рад. Але перед цим спочатку треба буде перевірити низовий радянський апарат, щоб виявити його працездатність, а також роботу окремих секцій сельрад. 
Комітети Взаємодопомоги повинні використати цю перевірочну кампанію, разом з сельрадою та представниками району треба буде переглянути також і працездатність СельКВД. 
Звичайно, в роботі КВД є багато такого, чого б не слід зовсім мати. Головне — це неправильне розуміння організаційного боку КВД, а також використання коштів КВД не туди, куди слід. 
Отже, під час перевиборчої кампанії треба виправити всі ці хиби, в першу чергу. 
Поруч з цим, треба оглянутись назад і спитати, що зробила Сельрада для поліпшення добробуту бідноти через КВД, а також чи Сельрада сприяла, організацій йому розвитку Комітетів Взаємодопомоги на селі, чи хоч раз керовники Сельради та, взагалі. Сельрада цікавилась роботою КВД. 
Бо ми маємо досить скарг на сельради від громадян, що мають право одержати ту чи иншу допомогу, а найбільше від демобілізованих червоноармійців, їхніх родин, сиріт та кволих господарств.
Переглянувши все це, треба буде підготуватись до скликання загальних зборів села, коли треба буде перевести передвиборчу кампанію Сельрад. 
Громада запитає на загальних зборах, а що КВД зробив з тією землею, яку виділено у фонд КВД, куди пішов урожай та про збіжжя, яке збиралось, як самооподатковання, спитає про трудову допомогу підопечним та кволим господарствам, про самодіяльність Комітетів та ин. Громада, як кажуть, великий чоловік, вона нас вибрала на керуючу посаду, і через те має право спитати про це у своїх уповноважених. Треба також подбати про те, щоб наші Комітети Взаємодопомоги під час перевиборчої кампанії та й до неї не пасли задніх. Я маю на увазі не загальну громаду, а окремих громадян. 
От що ми повинні проробити до перевиборчої кампанії Рад, бо инакше я собі не мислю, як же КВД під час перевиборчої кампанії буде відчитуватись перед своїми виборчими, — не буде-ж він кліпати очима, як, кажуть, ота голодна сова. 
Маючи певний огляд своєї роботи, сміливіше можна буде говорити на загальних зборах громадян, що зберуться переобирати своїх сільських керовників.