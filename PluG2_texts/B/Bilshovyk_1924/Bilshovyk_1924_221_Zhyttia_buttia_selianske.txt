Життя — буття селянське.
ТЕЖ "ПЕРЕДВИБОРЧА КАМПАНІЯ".
 (с. Бобрик Київської округи). 
На сторінках „Більшовика" ч. 209 (14-го вересня) було вміщено дописа про „гуральництво", що широко росповсюджено по селу Бобрику. 
Гуральництво ще й до цього часу не припинилося, а навпаки значно поширилось та вдосконалилось. Голова Сельради т. Лукашенко так само, як і раніш безупинно продовжує ріжні бешкети та піяцтво. 
День 23-го вересня був доказом правдивости вищезгаданого. На вулицях було повнісенько п'яних і призначені на цей день об'єднані збори Сельради та КНС присвячені досить серьйозному питанню в справі переобрання Сельради, було навмисне зірвано п'яними куркулями. 
Голова Сельради не мав ніякої змоги вивести п'яних куркулів та встановити належний порядок, через те, що сам був п'яний. Час би вже райміліції врятувати залите самогоном село Бобрик.
ВИПУСК ДЕЛЕГАТОК
(Хутор Борова Ксаверівського району). 
Робітниці та селянки х. Борової 21 вересня б. р. святкували урочисте свято випуску делегаток Жінвідділу. 
На зборах, які відбулись у робітничому клюбі імени Воровського, були представники від ОкрЖінвідділу, а также від місцевої ячейки КП(б)У та ЛКСМ. 
Перш всього відбулась політперевірка делегаток, яка показала, що делегатки даремно не гаяли часу Після відчиту про працю Жінвідділу за біжучий рік, та політперевірки відбулась передача для праці З делегаток в комуністичну партію та двох в комсомол. 
Делегатки перед всіма поклялись, шо вони виконають завдання комунистичної партії і будуть брати активну участь в роботі на селі по між селянок. Наші делегатки постановили своїм завданням повести уперту боротьбу на селі протів всякого дурману та забобонів, що пригнічують селянку вести її на шлях комунізму, до кращого життя.
ПРОКУРАТУРО!
(м. Германівка на Київщині). 
Гр. м. Германівки куркулька Уляна Михалюк прийняла до себе безрідну сироту (біженку) Мотрю Вронську — 18 років за дочку, а скоріше за наймичку. Син цієї куркульки Степан 20 років згвалтував дівчину, а потім почав з нею таємно жити обіцяючи взяти дівчину за дружину. Коли бідолашна біженка почула, що стала матіррю, звернулась вона до куркулівського сина з вимогою зареєструватись, але куркуль поставився до цього неприхильно і реєструватись не захотів. 
Нещасна дівчина, щоб заховати сором, хотіла втопитись, але люде одговорили. 
Винуватець Степан Михалюк, аби як-небудь розвязатись з непотрібною більш для нього батрачкою, порадив їй поїхати з його сестрою Марійкою Коваленковою до Київа і там у ворожки за Степанові гроші зробити викидиш (аборт) на сьомому місяці. Нещасна такої операції не перенесла. 16-го вересня вмерла в тяжких муках. 
Прокуратуро, зверни увагу!