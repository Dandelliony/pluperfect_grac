АНГЛІЙСЬКИЙ ІМПЕРІЯЛІЗМ В ЄГИПТІ.
Закордонне життя.
Відомости англійських газет дають підстави оцінювати розрухи в Судані, як справжні повстання. Повстання виникли одночасно в місцях, віддалених одне від другого на кілька тисяч кілометрів. В Атбарі та в Порт-Судані салдати, котрим було доручено поправити залізничний шлях, вчинили низку саботажних актів. В Картумі молоді єгипетські офіцери з військової школи напали на пости англійських салдат. 
Макдональд негайно викликав до лондонського міністерства закордонних справ лорда Алембі, найвищого британського комісара в Єгипті та генерал-губернатора Судану і командуючого тубільною єгипетською армією. Після цієї наради британські військові кораблі, котрі держали путь на схід, одержала наказ негайно зайти до Порт Судану. Крім того, частина англійської флоти, котра розташувалася коло Зари, дістала наказ переїхати до Олександрії, до Судану було послано військову підмогу, а єгипетська поліція зробила масові арешти єгиптян, котрі ніби-то брали участь у недавньому замахові на голову єгипетського уряду Заглул-пашу. В кінці липня після промови Макдональда в палаті громад, в котрій він, як міністр закордонних справ заявив, що Англія не може відмовитися від з'обовязань ніби прийнятих нею що-до суданської людности та віддати її Єгиптові. Заглул-паша, як відомо, тоді подав в одставку. Він заявив парламентові, що не вестиме жодних переговорів з Англією з приводу взаємовідносин Єгипту з Англією, аж поки не буде визнано прав Єгипту на Судан. Проте Заглул-паша взяв свою одставку назад, після того, як про це попросив його англійський король. 
Ця уступка Заглула-паші викликала в Єгипті та Судані величезне обурення. Замах, котрий було зроблено на нього тоді, коли він їхав до Європи, а також розрухи останніх днів ніщо ишне, як прояв цього обурення. 
Офіційна Англія з робітничою партією на чолі намагається спертися на відповідальність, взяту нею що до арабів та негрів, які живуть в Судані і вважає, що вона здатніша дати останнім всі блага цівілізації, ніж єгиптяне. Офіційна Англія має навіть нахабство посилатися на повстання проти єгиптян, яке відбулося в країні племені магдісів, по путі проти англійського панування щоби доводити, що єгиптяне не здатні урядувати Судаком. 
Але це, розуміється, цілковита брехня і лицемірство, під котрими ховаються суто матеріяльні інтереси. Справа в тому, що недавно в околицях Порт-Судану знайдено було нафту, крім того найбільші після Індії плантації бавовняника, котрі в роспорядженню Англії, росташовано в Судані. Зрозуміло, що англійські капіталісти за жодну ціну не бажають уступити свого права на такі природні багацтва. Тому англійські капіталісти за допомогою соціял-зрадників цілком природно намагаються розділити тубільців Судану від тубільців єгиптян. Вони пробують навіть протиставити негрів арабам. Цю старий метод англійського та не тільки англійського імперіалізму: „діли і пануй". 
Але єгипетські хлібороби та арабські й негрітянські робітники починають розбиратися в оточенню: вони починають розуміти, що їх справжнім ворогом є перш усього англійський імперіялізм. І коли вони зараз виступають проти Заглула-паші, то вони це роблять тому, що не хотять допустити його до спілки з англійськими капіталістами проти трудящих Єгипту та Судану. 
Останні телеграми повідомляють, що до Порт-Судану прибули легкі англійські панцерники „Веймут“ та „Клемантіс", а до Олександрії крейсер „Мальборуг". Крім того, з Каїру до Картума послано військові аероплани, а до Порт-Саїду військову підмогу.
ПЕРЕД ВИБОРАМИ ПРЕЗИДЕНТА У СПОЛУЧЕНИХ ДЕРЖАВАХ.
Буржуазія Сполучених Держава Північної Америки, спяніла від одержаної в Лондоні перемоги плану Дауеса, задумала влаштувати 12 вересня „Національний день оборони", котрий має метою обдурити і втягти малосвідомі елементи робітництва і фермерства в кампанію по мобілізації сил буржуазії на користь збільшення озброєння Америки. Кандидат Робітничої Партії Америки т. В. Фостер з приводу влаштування Національного дня" вдався до нинішнього президента Куліджа з телеграмою такого змісту: 
„Яко кандидат на президента від Робітничої партії, я пятную зловіщі затії мілітаристичної зграї, яка накинула нації мобілізаційний день на 12 вересня. Це є спроба творців війни затемнити реальну справу безробіття, і прикрити загальну економичну руїну та нужду, в котрих живуть робітники та вбогі фермери. Це є спроба розбурхати пристрасти народу для підтримки вашого плану Дауеса, який поневолить робітництво Европи. Коли б ваш план провалився, то ви і ваші прихильники, капіталісти і мілітаристи, будете намагатися тягнути насильно робітників і убогих фермерів Америки в нову війну, котра матиме метою зібрати те, що вам винні з Европи. 
Ми - воююча опозіція всім капіталістичним та мілітаристичним війнам. Робітнича партія Америки буде кликати маси до спіру таким війнам. Робітнича партія Америки буде закликати робітників і убогих фермерів виступати проти вашої «оборони» і мобілізації та відмовлятися від участи в проголошеному вами мобілізаційному дні 13 вересня.