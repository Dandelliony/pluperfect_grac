Урочисті загально-міські збори робітників освіти.
Вчора ввечорі в Будинку Освіти відбулись урочисті загально-міські збори робітників освіти. 
В зборах приняли участь курсанти курсів по перепідготовці учителів та делегати З ої губернської конференції робітників освіти.
Збори відкрив т. Баран, який в коротких словах відзначив важливість пятирічного ювилею спілки. Після цього було обрано президію в складі т.т. Гринька, Буздаліна, Дубового, Левицького, Долинка, Лєвика, Арнаутова, Баранова, Барана, Невідомого, проф. Іжевського, Гуса, Кушніра, Дуката, Лубенця, Єфремова, Луначарської, Авдієнка, Морозова та Лукашевича. Почесними членами президії обрано: т.т. Крупську, Луначарського, Зінов'єва та Г. Петровського. 
Від імени Укрбюро спілка Робітос т. Доленко вітає робітників освіти з ювілеєм і зазначає ту працю, яку проробила спілка за пять років існування. Т. Доленко аналізує процес наближення учительства до працюючих мас і висловлює надію, що й надалі учительство з таким же темпом буде прямувати до комунізму. 
Т. Арнаутов, вітаючи учительство від імени Наркомосвіти, каже, що серед освітників наступив перелом, який наблизив учителя до робітника на підприємстві, до незаможника на селі. 
Т. Буздалін в своєму привітанні від імени Губпрофради зазначив, що за 5 років спілкою Робітос пророблено велику працю. Спілка об'єднала під своїм прапором розпорошені лави вчительства і прилучила їх до загального професійного руху робітництва СРСР. 
Далі т. Лєвицкий зачитав доклад про заснування та працю спілки на протязі п'яти років. 
Після цього відбулось вшанування героїв праці. 
Вшановано таких товаришів — т.т. Іжевського (професора КПІ), Соколовську (співр. Наросвіти), Лубенця (учителя трудшколи ч. 3), Олексадровича (учителя трудшколи ч. 13), Марченка (працьовника книжних закладів), Єфремова (службовця лабораторії інстітуту). 
Всі ці товариші працюють без перерви майже по 40 років (т. Лубенець працює — 51 рік). Героїв праці було нагорожено жетонами. 
Т. Гринько, вітаючи героїв праці, зазначає, що спілка Робітос нагорожує їх за довгу продуктивну працю, яку виконували вони на протязі багаторічного свого життя. 
Ми відзначаємо, каже т. Гринько, наших товаришів низових робітників, які своєю довголітньою працею внесли велику частку в справу народньої освіти. Після цього відбувся концерт силами «Думки».