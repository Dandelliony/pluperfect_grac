Про життя-буття селянське.
ПОБРЕХЕНЬКИ.
Малюнок. 
12/VIII у б. р. ус. Чирепині (Пятигорського району на Білоцерківщині) відбулися червоні похорони, члена х.-чит. тов. Мотри Якубівсьвої (дівч. 18 років)
. . . . Збори членів х.-чит. ухвалили поховати М Якубівську, як члена х.-чит. по новому, без попа 
. . . Батьки покійної спочатку не погоджувались, але їх — умовили.
- Чули Гапко?.. 
- А, що Горпино?.. — Та те, що Мотря Якубівського ходе. 
- Цариця — небесна!. Мучать чорти душечку, за те, що не по святому правилові похована... 
- О то-ж-бо-й є!.. Та ще, як мучать! Мабуть ще нікого так не мучили. І це все за те, що батюшка не запечатував. Як південь, так на обійст і смердить, а коли-ж настане північ, то як почне вовтузити батьків, те аж піт градом котить, а воно мучить та терзає їх по хаті. І не встати, і ні слова промовити, товчеться по батьківських спинах, вимагаючи, що-би ті йшли до попа і просили, що-би він запечатував могилу, тому, що вона в пеклі, аж на самісенькому дні... 
- А батьки ходили до попа?.. Цілими днями у його торчать та просять, що б він запечатав. Він-же „не хочу" — каже „не маю права — принесіть бумажку з району" і т. д. і т. инш,. Та, що зараз за батюшки, хіба вони служать ради Христа, де там? — ради хліба куска!
ІІ. 
-	Вже бігав і до району за бумажкою, все рівно не добився нічого, кажуть, що зглузду він з'їхав, тому, що мерці не ходять, а носити їх треба. 
-	Бідні старі! Загонить їхня комуністка, „преждіренно". 
-	Ні, більш їх вовтузити вона не діжде... 
-	Як, обіцяла, що більш не прийде?.. 
-	Де там, кидають своє обійстя (най вона собі вовтузиться), а самі переходять на друге жительство... 
-	От, до чого дожили сиві голови!.. Єй-богу, без „2-го прешествія" настане суд божий?! 
-	Прись-пресвятий - затвердила тітка Гапка, що воно так і буде!!... 
„БУВАЮТЬ І ТАКІ“
(С. Смільченці, Лисянського р. на Шевченківщині). Наше село велике, але толку мало. Як секретар так і решта членів сельради находяться під впливом голови, що йде не по тій стежці, по якій каже йти радянська влада. Секретар такий, що йому краще-б бути за старих часів жандармом. Молотив чоловік хліб молотаркою по селу. Закликав його до себе і наш секретар. Умовились. Почали і кончили. 
- Ну, товаришу, давайте платню за машину. — Каже хазяїн молотарки. 
- За машину? — відповідає секретар сельради, — Як за машину? 
За те, що молотила? 
А ти маєш право молотити машиною? Іди чоловіче добрий собі геть з двору, бо я, не забувай, секретар сельради, я тобі покажу! 
Хазяїн машини почухав потилицю та з тим і подався. А селяне бояться і мовчать собі. 
Хіба таким місце в сельраді? Я не знаю, як на це дивиться сельрада, бо т. Василько ще й до того звірем дивиться на нашу хату - читальню. Випускалася стінна газета «Сходяща Зірка» і т. Василько — секретар сільради власноручно зірвав газету зі стіни. 
Не місце такому секретареві в сельраді.
"А ЩЕ ДЕ ТАК Є, ЯК У НАШОМУ РАЙОНІ".
(Мокра-Калигірка, Шевченківського окр. на Київщ.) 
„От х-а-р-а-ш-о було: приїзжає собі в Мокру-Калигірку (район) чи то по справам, чи на базар, спека... пересохне в горлянці... пощупав в карманці і... пішов..?... . до любої крамниці! 
Не встигнеш через поріг переступити, а воно тобі як ворожка вже й питає: Якої вам? От тут ви й замислитесь: Як це якої? — Чи не все одно якої? — Аж виходить, що далеко не все одно! 
„Ну... чи тієї, що виконком та міліція п'є на два карбованці пляшка, чи тієї, що мужики п'ьють напівтора карб.?“ 
Сідаєте ви й «жлоктите» а потім вже розкумекуєте собі: Як же це той?.. 
Як дивиться місцева влада району? 
Чи знають про це далі? 
Скільки-ж градусів та (самогонка), що п'є виконком та міліція, а скільки та, що мужики п'ють? 
Ага! А де ви там т. Гетмане, може ви нам про це краще роскажете? 
А може замісць мене запитає той, кому слід?