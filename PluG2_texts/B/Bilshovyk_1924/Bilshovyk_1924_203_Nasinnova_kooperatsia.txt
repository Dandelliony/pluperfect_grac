НАСІННЬОВА КООПЕРАЦІЯ.
За останній час в звязку з збільшенням вивозу нашого хліба за кордон, а також з розвитком широкого попиту на внутрішньому ринкові на першорядне зерно вимоги що до якости насіння значно підвищились. Наше селянство на власному досвіді переконалося, що не має вигоди, немає рації висівати засмічене бур'янами малоплодюче, легке, здрібніле «свійське» переродок насіння. Вища якість дає зараз і значно більший врожай і більшу ціну зерна при однаковій праці. 
Ось чому передовики села наші комуни, колективи та сільсько - господарські Товариства виражають зараз делегації «ходаків» на розшук «банаток», «Турок» та иншого «доброго» насіння. 
Адже за останні 10 років насінньово - сортоводна справа в Союзі остільки підупала, що тієї кількости насіння, якою мають змогу наділити селянство наші сільсько - господарчі державні та кооперативні інституції зі своїх радгоспів та зразкових ланів може задовольнити тільки незначну частину вимог.
А попит все росте і росте. Тільки організованими заходами самого зацікавленого селянства при допомозі Державі та кооперації можна буде задовольн. цю потребу, змінити наші «переродки» на зерно вищих сортів та уникнути страшної засміченности ланів, на котрих не дивно зустрінути серед пшениці 20 — 30% жита і навпаки. 
На зустріч цьому попитові знизу пішло Київське Краєве Представництво Всеукраїнського Товариства Насінництва, яке зараз приступило до організації на Київщині селянської насінньово сортоводної с.-г. Кооперації. 
Для постачання на перший час насінням насінньової кооперації, а також для задоволення потреб Наркомзему та Укрсельбанку по їх дорученню, Київське Краєве Представництво почало заготовку високо-сортового ярового насіння (овес, ячмінь, яру пшеницю та насіння кормових трав) більш як на 2.000.000 карбов. 
Головний базісний склад гасіння має бут. у Київі і для цього зараз спішно улаштується спеціальний елеватор на Теличці.