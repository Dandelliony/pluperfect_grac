Наступ імперіялістів на Китай
Бої розгортаються
СЕРЙОЗНІ БОІ. ЗАХОДИ СУН-ЯТ-СЕНА, ЯКІ ПОЛІПШАТЬ СТАНОВИЩЕ.
ПЕКІН, 5-ІХ, Під Хоун-ту (коло Шанхаю) почався серйозний бій. Налічують багато жертв. Наслідки бою ще невідомі. Маршал Чі-Су-Юан і генерал Лу-Юн-Сіан самі керують цією операцією. Генерал Фо-хен-Лу, чекаючи морської атаки в півночі на Шанхай, розставив тяжкі гармати в Лу-Сун-Гет. Лінія боїв ростяглася на 50 міль від залізниці до моря. Сун-Ят-Сен мав нараду з представниками Лу-Юн-Сіана і Джанц-Зо-Ліна, де вирішено вжити де-яких заходів. Коли цей намір здійсниться війна набуде форми боротьби всіх китайських партій проти джилійської партії.
ПРОТЕСТ СУН-ЯТ-СЕНА ПРОТИ ПОЛІТИКИ МАКДОНАЛЬДА.
ПЕКІН, 5 — IX. Сун-Ят-Сен надіслав Макдональдові таку телеграму: («Голова Гон - Конгсько-Шанхайської банківської корпорації організував загон з китайських фашистів, щоб скинути мій уряд. Мети цієї повинно бути досягненно після озброєння бунтарів зброєю, шо вивезена з Європи на пароплаві «Гав». Пароплав цей до Кантону 10 серпня і негайно був заарештований моїм урядом. З того часу у Кантоні утворилося становище бунту під видом страйку, організованого бунтарями і иншими контрреволюціонерами. Коли я вирішив вжити заходів проти бунту, британський консул надіслав моєму урядові лист, де зауважує, що командуючий британськими морськими силами, як що китайська влада обстрілюватиме Кантон, вживе проти неї заходів за допомогою всіх можливих для нього британських морських сил. Зважаючи на дипломатичну й фінансову підтримку, яку британський уряд завше робив китайський контр - резолюції і через те, що мій уряд є єдиним центром опору контр - революції я примушений зробити висновок, що реальна мета цього ультиматуму скинення мого уряду. Я найрішучіше протестую проти цього акту втручання у внутрішні справи Китаю".
ВІДПОВІДЬ ВЕЛІНГТОНА-КУ ДЕРЖАВАМ.
ПЕКІН, 5-ІХ. Велінгтон-Ку у відповідь на ноту держав, де вони загрожують втручатися в китайські справи, повідомив відповідні уряди, що китайський уряд вживе всіх потрібних заходів, щоб захистити закордонців у Шанхаї.
ПЕРЕСУВАННЯ ВІЙСЬКА.
ПЕКІН, 5-ІХ. Як сповіщає Рейтер Мукденське військо рушило на заход до Манчжурського кордону. Військо генерала Фа-Ну-Сіана вирушило на схід. Уряд призначив 10 мілійонів доларів від прибутків залізниць на військові витрати.
ЗАКЛИК СОЮЗУ БОРОТЬБИ З ІМПЕРІЯЛІ3МОМ.
ПЕКІН. 5 IX Союз боротьби з імперіалізмом звернувся до людности з закликом відмовитися від всяких економичних стосунків з підданими імперіялістичних держав. 
Пролетаріят Заходу боротиметься проти інтервенції
МАНІФЕСТ З ПРИВОДУ КИТАЙСЬКИХ ПОДІЙ ВЖЕ НА КОНФЕРЕНЦІІ.
ГУЛЛЬ, 5-ІХ. Представники англійської компартії роздавали сьогодні делегатам конгресу маніфест Виконкому Комінтерну що до китайських подій.
ФРАНЦУЗЬКІ РОБІТНИКИ БОРОТИМУТЬСЯ ПРОТИ ЗАМАХІВ ІМПЕРІЯЛІЗМУ НА КИТАЙ.
МОСКВА, 5-ІХ. Член президії Виконкому Комінтерну, член ЦК французької компартії Трен в розмові з представником Роста з приводу китайських подій сказав: „Відношення французької компартії до імперіялістичної інтервенції Китаю є виразним: як і завше, вона боротиметься проти імперіялізму, і в даному випадкові всіма силами підтримуватиме революційний рух у Китаю. Доки партія Гомідан буде боротися проти ріжних чужоземних колонізаторських втручань, вона може рахувати на підтримку французької компартії і всього Комінтерну.
Робітництво СРСР проти втручання імперіялістів
ЗАКЛИК РОБІТНИКІВ СРСР СПРИВОДУ ПОДІЙ В КИТАІ.
Людність знову стоїть перед всесвітньою війною, завдяки бандитському наскокові англійського, американського і французького уряду на мирне населення Китаю. Чого шукають ці уряди в Китаї? Через що вони шлють ультиматум революційно-демократичному урядові Сун Ят-Сену? На — що вони втручаються у внутрішні справи китайського народу? Вони виступили захищати китайську контрреволюцію проти робітництва і селянства Китаю. Вони шлють свої броненосці на Китай, бо широкі маси китайського народу хотять визволитись з під закордонного поневолення. Так робітничий уряд Англії і лівий блок Франції доводять своє миролюбство й бажання роззброїтись. 
Ми, трудящі Росії, що потерпіли од інтервенції всісвітньої буржуазії, знаємо що несе широким верствам китайського народу цей розбишацький наскок. Ми закликаємо робітників всіх країн, а головне робітників Франції, Англії, Сполучених Штатів і Японії рішуче виступити проти цього безсоромного втручання в справи китайського народу. Не можна дозволити, щоб буржуазія Англії, Америки і Франції зашморгнула петлю на шиї 400-мільйоного народу. 
Ми, профсоюзи Радянської Росії, заснували Товариство „Руки геть од Китаю". Організуйте і ви такі товариства. Зворушуйте широкі маси проти інтервенції, не дайте всесвітньому імперіалізмові задушити китайський народ. Геть бандитський наскок на Китай. Геть інтервенцію і всесвітню війну. Руки геть од Китаю. 
ВЦРПС, ЦК транспортників, металістів, залізничників, гірняків, деревообробників, робітників звязку, будівельників, землі і лісу, комунальників, текстильщикі , друкарів, хемиків, шкіряників.
ДОКЛАД ТОВ. ЛОЗОВСЬКОГО ПРО СТАНОВИЩЕ В КИТАІ.
МОСКВА, 5 вересня. У засіданні президії ВЦРПС із представниками ЦК спілок т. Лозовський зробив доклад про становище в Китаї. «Те, що тепер відбувається на Далекому Сході, — сказав т. Лозовський, — безпосередньо торкається СРСР. Ми свідки початку нової воєнної смуги, початку не тільки військової інтервенції в Китаї, але й нових світових конфліктів. Інтервенцію, головним чином, скеровано проти Китаю та СРСР. Її зорганізовано після того, як підписано радянсько-китайській договір. Поділові Китаю може запобігти тільки революційна частина пролетаріяту і, перш за все, російська робітнича класа». Лозовський пропонує почати організацію товариства «Геть з руками від Китаю», що повинно стати популярним як у СРСР, так і за кордоном. Одноголосно ухвалюється таку відозву: «До всіх трудящих СРСР. Напад англійської, американської, французької й японської буржуазії на революційно-демократичний уряд Сун-Ят-Сена свідчить про нову світову війну. Всі ці розбишаки з широкого шляху, яким не вдалося накинути петлю на шию трудящих ОРСР, роспочали свою працю на Далекому Сході. Інтервенція в Китаї загрожує життєвим інтересам трудящих нашого СРСР. Найхарактерніше — це безсоромне поводження паціфістів. Макдональда й Еріо в цій справі. Чому англійська дипломатія саме тепер нагадує ту собаку, що зірвалася з ланцюга. Англійська буржуазія бажає зірвати англо-радянський договір, але боїться в цьому загострити конфлікт, бо найширші маси Англії проти неї. Тому утворюється й загострюється конфлікти у всіх частинах земної кулі, щоб покінчити з англо-радянським договором, — загострюється справи зовнішньої політики про престиж англійської імперії. Льокайства Макдональда ще не досить для англійського капіталу. Отже, ми вступаємо в смугу нових інтервенцій, що не могтимуть обмежитися китайського територією. Напад на Китай — це одночасно напад на радянсько-китайський союз. Це військова демонстрація не тільки проти Китаю, а й проти СРСР. Трудящі СРСР з досвіду знають, що дасть чужоземна інтервенція. Ось чому ВЦРПС і ЦК профспілок узяли на себе ініціативу утворити товариство «Геть з руками від Китаю». Членами цього товариства можуть бути як окремі особи, так і цілі організації. Вступайте всі до цього товариства. Треба дати одсіч зухвалим імперіялістам. Геть англо-американських і франко-японських бандитів з широкого шляху.