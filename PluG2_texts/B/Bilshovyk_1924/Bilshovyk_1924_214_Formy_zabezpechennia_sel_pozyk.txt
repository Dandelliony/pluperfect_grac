Кілька слів про форми забезпечення селянських позик.
С.-г. кредит стоїть у центрі Радянської с.-г. політики: з одного боку в руках Радянської Держави він являється найреальнішим засобом регулювати розвиток сільського господарства, з другого - через нього Радянська Держава з найбільшою наявністю може виявляти свій класовий напрямок що до політики на селі. 
По характеру організації с.-г. кредиту на місці (на селі), по тому, як його дістає селянство — останнє оцінює й Радянську Владу і її с.-г. політику. 
Закинути тут селянству неправильність підходів ми, розуміється, не можемо. 
От чому питання про вдосконалення форм організації с.-г. кредиту на місці набирає особливого значіння й на розвязанні його ми повинні зосередити нашу увагу. 
В данім разі ми хочемо зупинитись на формах забезпечення селянських позик.
Здавна, ще з дореволюційних часів існують три найпоширеніші форми забезпечення позик: 1. Застава того чи нашого майна позичальника. 2. Порука другої особи чи то організації і 3. Особисте довір'я до позичальника. 
За дореволюційного часу всі ці три форми мали широкі права громадянства і з погляду буржуазного права жодній з них не можна було заперечувати. 
Але за наших днів одній із цих форм треба учинити мотивований відвідід. 
Тут ми маємо на увазі поруку другої особи. 
Річ у тому, що давати в заставу перш за все не має чого. Справжній незаможник, і коли від нього вимагають забезпечення в формі поруки другої особи, то такою особою, розуміється, найчастіше буде куркуль, в якого є це реальне забезпечення. 
Але практикуючи поруку, як форму забезпечення позики, ми цим самим даємо незаможника в економичну залежність від куркуля (як відомо, економична залежність неминуче родить політичну). 
На превеликий жаль треба визнати, що с.-г. кредитові товариства й до останнього часу, видаючи позики незаможникам, широко практикують поруку, як форму забезпечення і цим свідомо чи несвідомо затьмарюють класову лінію радянського с.-г. кредиту, хоч Сельбанк у цьому напрямку їм і дав ясні директиви. 
Отже треба, щоб партійні організації на місцях стали ближче до роботи с.-г. кредитових товариств і не допускали, щоб вони переносили від жилі форми дореволюційної практики в сьогоднішню їхню роботу. Поруки, як форму забезпечення позики в крайніх випадках вживати можна, але в ролі поручителя повинна виступати не фізична особа (якою найчастіше буває куркуль), а та чи инша організація, юридична особа, Комітет Взаємодопомоги, Комітет Незаможніх Селян, партійний осередок та инш. 
Само собою розуміється, що ні КНС, ні партосередок реального забезпечення не мають і, як юридичні особи (в матеріальному відношенні) виступати не можуть. 
Але тут повинна відогравати ралю моральна порука, яку ми й мусимо культивувати. 
Заставу, як форму забезпечення позик практикувати можна, але тільки в де-яких випадках, коли позичальник мас що заставити й у всякому разі така застава не може бути обов'язковою. 
Найбільше ж треба практикувати видачу позик з особистого до позичальника довір'я, оскільки тільки найширше вживання цієї форми зможе забезпечити с.-г. кредитом насамперед незаможне селянство, а через те й класовий напрямок сільсько-господарського кредиту.