РОБОТА УКРАІНСЬКОГО ЧЕРВОНОГО ХРЕСТА У ВСЕУКРАІНСЬКОМУ ОБСЯГОВІ. 
(Підсумки Всеукраїнської наради інструкторів УЧХ).
На Всеукраїнській нараді інструкторів Українського Червоного Хреста було представлено 9 губерній, з яких з'їхалось всього 20 інструкторів Губвідділів УЧХ. 
На нараді було головним чином розглянуто інструкторську роботу, яка роспочалась тільки з лютого місяця цього року, та, в звязку з цим було накреслено орієнтовочний план на майбутнє. 
На нараді розбирались такі питання: 
1) Організаційна справа в УЧХ за минулий час і на майбутнє. 
2) Методи роботи в умовах кожної окремої губерні. 
3) Технично-організаційні питання. 
При обговоренню першого питання по цифровим даним було встановлено, що до 1-го лютого 1924 року на україні було всього 45 комітетів УЧХ з 35000 членів у них, з першого ж лютого, відколи було організовано інструкторські відділи ори ГубУЧХ кількість комітетів збільшилась до 277, а кількість членів у Червоному Хресті збільшилась до 120.000. 
Комітети УЧХ переводять свою роботу ріжними засобами, але одною з найдоцільніших форм роботи, є робота через організовані підприємства та установи, які утримуються на кошти УЧХ.
Так проводиться робота в 40 амбулаторіях, 16 сільських діспансерах, З0 дитячих яслях, 22 аптеках, 23 магазинах санітарії та гігієни. 
Що до здобуття матеріяльних засобів, то в цьому напрямку комітети УЧХ організовують підсобні підприємства, як от млини, яких налічується 20, заводи — один миловарний, один цв'яховий, мінеральних вод та маслобойний — всього 4. 
Зі всіх губерень України найкраще поставлено організаційну справу на Київщині та Одещині, на другому місці стоїть губерня Катеринославська і на останньому Харківська. 
В наслідок обговорення питання про методи роботи виявлено, що кожна губернії має свій окремий метод роботи, який в значній мірі залежить від тих умов, в яких доводиться працювати. 
Так в Донбасі методи роботи утворюються такі, щоб найбільш доцільно можна було переводити працю серед робітництва, тому що й найбільша частина населення - робітники копалень. Катеринославська, Чернигівська та Полтавська губерні є губерні переважно з селянським населенням, тому в методах роботи помічається перевага в суто селянський бік. 
Київщина та Одещина — губерні, де є значна кількість робітничого населення, але й селянства теж є не мала кількість, а тому методи роботи тут вироблюються найбільш, раціональні, то б то, вони найбільше прислуговуються до змички робітництва та селянства. 
При обговоренню третього питання виявилось необхідним скликати впродовж жовтня та листопаду, Губерніяльних нарад комітетів УЧХ, для обговорення дальнішої праці так у місці, як і на селі; в грудні намічено скликати Всеукраїнську нараду губуповноважених УЧХ, а в лютому або в березні майбутнього року намічено скликати перший Всеукраїнський з'їзд всіх комітетів Українського Червоного Хреста. 
Виявлено також велику потребу в організаційній та популярній літературі по питанням Червоного Хреста, а тому головне Управління приступає до видання цієї літератури. 
Також встановлено, щоб комітети УЧХ в своїй роботі надалі додержувались тісного контакту зі всіма иншими громадсько-політичними організаціями, як от МОДР, Доброхем, „Т-во Друзів Дітей" й т.-и.