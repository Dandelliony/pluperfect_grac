Економичне життя
ПЕРСПЕКТИВИ ХЛІБОЗАГОТОВОК ВУКСа НА ВЕРЕСЕНЬ. 
(Розмова з завхлібвідділом Е. А. Грінбергом).
Після інтензивних хлібозаготовчих операцій у серпні — на вересень великої препозіції хлібопродуктів з боку населення сподіватись не доводиться, і тому хлібозаготовчий апарат ВУКС'а виконати план центра на вересень не зуміє. 
Це з одного боку пояснюється тим, що селянство вичікуючи ставиться до зниження цін, з другого боку, селянство за період насіньових заготовок, частково придбані гроші на виплату сільсько-господарського податку. В загалі в першу чергу старається реалізувати картоплю, продукти городництва, скотарства залишаючи хліб на прикінець. 
По 5 вересня хлібний відділ ВУКС’у встиг заготовити до 400 тисяч пудів хлібопродуктів — з цієї кількости вже навантажено до 330 тисяч пудів, головним чином насіння (жито по наряду СРСР та УРСР на адресу Наркомзему. 
Ціни за період спішної заготовки піднялися від пересічних 90 — 5 до перевідних 1 руб. 35 — 40 к. 
Вжиті з центру заходи в сучасний мент знизили ціни до 70 к., а в деяких районах і до 50 к. 
Але, як вже зазначалося вище, пропозиція хлібопродуктів падає і треба гадати, що інтензивність заготовок буде перенесено на кінець сезону (листопад, лютий).
ЄДИНИЙ СІЛЬСЬКО-ГОСП. ПОДАТОК. 
СІЛ.-ГОСПОД. ПОДАТОК В СМУЗІ ЗАЛІЗНИЦІ.
Управління державними податками СС пояснює, що єдиний с.-г. податок з земель, перебуваючих в смузі залізниці, береться в загальному порядку. 
При виплаті с.-г. податку залізничники користуються пільгами в залежности від характеру та умов їх господарств на загальній підставі разом зі всім населенням.
ПРЕДСТАВНИКИ ПЛАТНИКІВ С.-Г. ПОДАТКУ В ПОДАТКОВИХ КОМІСІЯХ.
НКФ пояснює, що представника платників в податкових комісіях по сільськогосподарському податку користуються правом рішаючого голосу при розгляді скарг заяв та прохань платників.
ФІНАНСИ. 
Завдання та надходження податків по Київщині за серпень ц. р.
Завдання по простих державних податках по Київщині було на серпень місяць 1110000 карб., надійшло до кас Губфінвідділу за цей місяць 1002790 карб., що складає 89,5 відс. завдання. 
По окремих податках з зазначеної суми на долю патентного збору припадає 35000 карб, на завдання і 27057 карб, на подходження, або 77,3 відс. завдання; по вирівняльному збору завдання 625000 карб, виконано. 487079 карб., або 77,9 відс.; по прибутково майновому податку завдання 800000 карб., надходження 310052 карб , або 103,4 відс.; по гербовому збору завдання 160000 карб., надійшло 178602 карб., тоб то 111,0 відс. завдання. 
Крім цих податків до кас Губфінвідділу в серпні місяці подійшло акцизних зборів 505615 карб, що складає 85,7 відс. завдання (590000 карб.), мирних зборів 32564 карб, і инших держподатків — 14,4 карб. 
Всього до кас Г.Ф.В надійшло держподатків по Київщині за минулий серпень місяць 1512393 карб , крім того внесено акцизів в Москві по Київщині 4251980 карб, а всього Київщина дала в серпні 5797378 карб. 
Між Київом та округами надходження всіх держподатків (крім акцизу) розподіляється так: вирівзбору надійшло по Київу 845393 карб., по округам — 141776 карб; патентного збору по Київу та округам-13521 карб і 13536 карб.; прибутково-майнового-145355 карб, і 164697 карб ; гербового-117160 карб і 61411 карб, і наших надходжень — 1098 і 326 карб. Таким чином сума держподатків в серпні місяці, що надійшли до кас Г.Ф.К перебільшила таку за липень на 927338 карб, або по 150 відс , а загальна сума надходжень по Київщині (5797373 карб.) перебільшила таку за, липень (4391910 карб.) на 1405463 карб., або на 32 відс.
Підвищення ціни на облігації селянської позики.
Київський Губфінвідділ одержав з Центру телеграфне повідомлення, що починаючи з 10 вересня ціна облігації Селянської Виграшної позики однокарбованцевої вартости підвищується з 92 до 93 коп. 
Таким чином, облігація трьохкарбованцевої вартости коштуватиме 2 карб. 79 коп , а облігація п'ятикарбованцевої вартости - 4 карб 65 коп. , Губфінвідділ дає до всіх Окрфінвідділів наказа, щоби вони широко сповістили населення про підвищення ціни позики і разом з тим нагадали селянам, що в недалекім часі позика ще подорожчає. Селяни повинні купити облігації по пільговій ціні і заплатити ними зі знижкою єдиний сільгосподаток, або продержати у себе облігації довший час, взяти, участь у чергових тиражах виграшів, одержувати відсотковий прибуток та мати инші вигоди.
ВИРОБНИЧІ НАРАДИ
10 вересня відбудеться виробнича нарада Українлісу, в якій прийме участь спілка. На підприємствах Українлісу виробничі наради вже відбулись і дали цінний матеріял, який буде розроблено на виробничій нараді Українлісу.