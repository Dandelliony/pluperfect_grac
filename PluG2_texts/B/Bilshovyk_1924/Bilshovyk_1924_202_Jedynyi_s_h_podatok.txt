Єдиний с-г податок
Податок надходить.
Надходження єдиного податку на Київщині йде швидким темпом. 
За неповними відомостями, що маються в Губфінвідділу з початку кампанії до 1-го вересня надійшло податку 63.077 кар. в тім числі — окладу податку та набавки на місцеві потреби — 58.991 карб, і недоплат 1923-24 р та пені — 4086 карб. 
По окремих округах маємо такі списки надходжень податку: в Білоцерківській окрузі — 7 355 карб , Бердичівській — 24.451, Київській — 9 473, Малинській — 1 862, Уманській — 2.369, Черкаській — 14.168, Шевченківській — 3 399. 
Як бачимо, найбільша сума надходжень податку припадає на Бердичівську округу. Сума надходжень по инших округах в дійсности є більша, як показано, бо надіслані до Губфінвідділу відомости неповні. Б багатьох округах не всі райони подали своєчасно дані надходження податку. 
Треба зауважити, що значну кількість податку селяне вносять облігаціями позики. З наведеної суми заплаченого податку 63.077 внесено облігаціями селянськ. позики — 22.822 карб., або понад 36 відс. 
Це говорить про те, що купівля облігацій позики дала селянам дійсно вигоди при сплаченні податку і що значна частина селянства це зрозуміла.
Про порядок подачі скарг та клопотань в справі оподаткування
До київського Губфінвідділу, а також і до Наркомфіну в м. Харкові часто приїздять селяне — платники єдиного сільгосподатку зі скаргами на неправильне оподаткування та з клопотаннями про одержання пільг, знижок то що. Ці подорожі селяни до Центру не дають жадних наслідків, бо за відсутністю на скаргах і клопотаннях висновків нижчих інстанцій (Сільрад, Райвиконкомів та Окрфінвідділів) Центральні Установи не можуть розглядати клопотання селян. Останнім доводиться повертатися назад, перевівши марно час і гроші. 
Київський Губфінвідділ звернув увагу місць на те, щоби вони докладно познайомили платників з порядком подачі скарг і клопотань. Цей порядок виробив Наркомфін і відповідні пояснення надіслано на місця. (Про порядок подачі скарг і клопотань було надруковано і в нашій газеті в ч. I80 від 23 серпня).