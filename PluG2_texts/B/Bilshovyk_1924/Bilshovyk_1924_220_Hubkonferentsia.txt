3-я Губконференція профспілки Робітос. 
(Ранішнє засідання 25 вересня).
ДОКЛАД ПРО РОБОТУ ГУБВІДДІЛУ СПІЛКИ. 
З докладом про роботу Губвідділу виступив тов. Овдієнко, який спочатку зупинявсь на загальному плані роботи, що в першому кварталі було виконано на 90%, у другому на 80%, а в 3-му на 100%. 
В роботу Губвідділу було втягнено всіх членів правління. Далі тов. Овдієнко зупинився на окремих галузях роботи. 
В організаційній галузі за відчитний час відбувся зріст спілки за рахунок роспорошених робітників. Було переведено реорганізацію місцькомів по теріторіяльному прінціпові й т. и. 
Велику роботу пророблено в галузі підвищення зарплатні, особливо для низових вчителів, так з середньої платні в 14 — 20 карб, буде доведено впродовж навчального року до 31 карб. Також значну увагу звернено на допомогу безробітним, яким видавалась грошова допомога й т. и., а також 80 чол. безробітних було в будинках відпочинку, а в обсягові всієї спілки було в будинках відпочинку 1013. та на курортах 120. На ремонт здоровля робітників освіти витрачено 40 тисяч карб. 
В галузі культурно-освітній, було теж пророблено значну роботу, а саме, приступлено до реорганізації будинків освіти. 
В Білоцерківській та Уманській округах організовано теж будинки освіти. В педагогичній та політичній перепідготовці робітників освіти, яку переводила Губнаросвіта, Губвідділ спілки приймав активну участь. По всіх організаціях цими днями було переведено урочисте святкування пятирічного ювілею спілки. Що-до посилання членів спілки до вищих шкіл, то на цю справу було звернено велику увагу. До вищих шкіл було післано багато більше членів профспілки ніж минулого року.
ДЕБАТИ ПО ДОКЛАДУ ГУБВІДДІЛУ. 
Доклад т. Овдієнка викликав ширшу дискусію. Виступало багато присутніх товаришів, які торкались всіх зачеплених докладчиком питань. 
З’окрема слід відзначити ту велику увагу, яку звернули промовці на справу організації дорожних відділів спілки робітників освіти. Промовці в більшости вважають цю організацію недоцільною. 
Також в промовах було підкреслено, що посилання членів спілки до Вузів було переведено не цілком вірно. Для вироблення резолюції було обрано тов. Овдієнка, Гавриленка та Присяжнюка.
ДОКЛАД ГУБНАРОСВІТИ 
(Вечірнє засідання 25 вересня) 
На вечірньому засіданні було заслухано доклад Губнаросвіти. 
З докладом виступив замісник завідуючого Губнаросвітою т. Лукашенко. 
На початку докладу т. Лукашенко підкреслює, що зараз помічається дуже велике бажання до вчення так з боку міського населення, як з боку селянства. 
Вчительство має дуже великий потяг до вивчення самої справи навчання на нових засадах. 
Підсумки минулого навчального року задовольняючі. Головне досягнення навчальної справи за минулий рік — це комплексний метод навчання, до якого поступово переходять наші школи. 
Поліпшено тепер матеріяльне становище вчителя, особливо сільського, який одержував зовсім невелику платню у минулих роках, а тепер одержуватиме не менш тридцяти крб. на місяць. 
Що до кількости шкіл на Київщині, то вона є такою: шкіл-примітивів (з одним учителем) — 280, шкіл, де термін навчання трьохрічний-987, чотирьохрічний — 380, пятирічний — біля 140, семирічний — 187 на округах та 11 у Київі. Семирічна школа зараз є в кожному районі Київщини, Головний тип шеіл це школи з трьохрічним терміном навчання. 
Дитячих будинків у самому Київі їх нараховується 74, та на округах 79. Стихійна організація дитячих будинків не дала таких наслідків, на які сподівався керуючий освітній орган. Матеріальний стан дитбудинків теж не зовсім задовольняючий. 
Що до безпритульних дітей, тут теж справа не в зовсім гарному стані. Зараз безпритульних налічується 600 чоловіка. Для поліпшення стану безпритульних вживаються заходи і між иншим, особливо налагоджується робота в товаристві «Друзів Дітей». 
Дошкільне виховання, яке в Київі перебуває в задовольняючому стані, на періферії ще не зовсім задовольняюче.
Що до організаційного боку навчальної справи, то тут вживається ріжних засобів, щоб вона була найкращою. Так переведено по Київських школах перегляд адміністративного складу, провадиться впорядкування нагрузки вчителів, та тверде встановлення штатів учителів та вкомплектування шкіл. 
Також що до навчання, то дві групи шкіл (1 та 2) з наступного навчального рожу переводяться на план Голосоцвиху. 
Далі докладчик зупиняється на справі дитячого комуністичного руху і підкреслює, що Губнаросвітою віддається цій справа багато уваги. Каже, що є завдання довести кількість організованих дітей до 40 тис., але поки що їх організовано тальки 13 тисяч, при чому на округах найбільше з’організовано на Чаркащині та найменше в Київській і Бердичівській округах. 
Торкнувшись стану наших вищих шкіл, докладчик каже, що їх зараз є задовольняюча кількість. Соціяльний стан ВУЗ’ів більш-менш задовольняючий, що ж до національного окладу то він зовсім задовольн. Для перегляду соціяльного стану та навчального успіху учнів вищих шкіл зараз переводиться соціяльно - академична чистка у вищих школах. Що до українізації вищих шкіл, то вона найкраще переведена в кооперативному технікумі, а потім у ІНО та СГІ. Зараз, також, для більшої працездатности вищих шкіл, провадиться реорганізація способу керування ними. 
Далі докладчик зупиняється на політосвітній роботі і каже, що не дивлячись на літній період політосвітня праця не зменшується а збільшується. Головним чином вона переводиться у місті — по райклубах, та в селі по сельбудинках та хатах – читальнях. Провадиться значна робота в справі ліквідації неписьменности серед селянства. Цю працю провадить майже виключно вчительство. 
Так само звернено велику увагу на обслуговування села в ріжних инших галузях його культурних вимог, як от театральна галузь, для чого навіть було влаштовано конкурс на п’єси, на селянські теми. 
Що до апарату Губнаросвіти, то докладчик каже, що, хоч робота покладана на нього є досить важкою, але за допомогою партійних організацій апарат справляється з роботою. 
Після де-яких дискусій для вироблення резолюції по докладу тов. Лукашенка обрано комісію в складі т.т. Лукашенка, Якименка та Путати.