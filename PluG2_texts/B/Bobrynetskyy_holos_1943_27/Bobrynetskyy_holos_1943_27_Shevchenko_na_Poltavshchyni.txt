Шевченко на Полтавщині
Не було майже кусочка української землі, якого не відвідав би Шевченко. Правобережжя, Волинь з її Почаевом і Лівобережжя — це шляхи, якими мандрував Шевченко по Україні і як згадка з його перебування залишилися його офорти і акварелі. На Лівобережжя, у Полтавщину замандрував Шевченко в 1843 році. Привабили його туди визначні історичні пам'ятки, які він з любов'ю відтворив на своїх офортах (Полтавський Собор і будинок Котляревського, Густинський монастир під Прилуками, Михайлівська цер ква і збудований Мазепою Вознесенський собор у Переяславі), а також запросили його туди більш сві омі освічені українці поміщнки. 
Найчастіше бував Шевченко в Яготнпі у князя М. Рєпніна, з дочкою якого Варварою його єднала щира приязнь і повага. Шевченко довго з нею листувався, і її листи були для нього великою розрадою на засланні. На жаль, в 1917 році листи Шевченка до Рєпніна пішли на цигарки яготинцям, які забрали їх з підвалу будинку Рєпніна, шукаючи там скарбів. З Гребінкою приїжджав Шевченко до Мосівець на Пир'ятинщані на Петра 1843 року. Відвідав також Ільїнський ярмарок у Ромнах, на якому можна було почути, чудові старі гайдамацькі думи, пісню про Морозенка, які так любив Шевченко. У Ромнах був також захоплений грою відомого артиста Соленика в ролі Чупруна з „Москаля—Чарівника". Після того Шевченко поїхав на Хорольщину і зупинився в селі Веселому Подолі у Аркадія Родзянка, у якого була велика бібліотека світової та класичної літератури і який навіть сам писав вірші і так ними набрид Шевченкові, що той мусив втікати до його брата Платона. 
В 1845 році гостював Шевченко у Переяславі у лікаря Козачковського. Тут Шевченко хворів тифом і написав „Заповіт". Коли по 10 роках приїхав знов до нього, цей ледве пізнав його — так змінило Шевченка 10 річне заслання. Бував поет і в Миргороді, в селі Марийському, у Золотоніському повіті в селі Прохоровці. З поетом О. Чужбинським приїжджав до його маєтку в Ісківці на Лубенщині і з ним їздив знайомитися з навколишніми поміщиками, якими скоро розчарувався. 
Пройшло століття... За губилися на зеленій Полтавщині сліди Великого Кобзаря. Загубилися і спогади про нього, і лише по деяких селах якийсь сивий пасічник згадає з гордістю: „В нашому селі був Тарас".
