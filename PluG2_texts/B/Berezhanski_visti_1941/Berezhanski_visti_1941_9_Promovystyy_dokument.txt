Промовистий документ
Нижче подаємо рапорт лікаря бережанської тюрми до начальника цієї тюрми. Без жодних коментарів цей документ правдиво показує звіряче обличчя енкаведистів, які так що сили завжди кричали про свою „найпередовішу в світі культуру". А з донесення лікаря ясно видно, що навіть до увязнених хворих та матерей з грудними дітьми московські варвари не мали найменшого людського чуття. Навпаки, вони хотіли всіма засобами — як не мордуванням, то іншим чином — винищити людність. Рапорт начальнику загальної тюрми НКВС ч. З тов. Красану 
Доводжу до Вашого відома про те, що не зважаючи на те, що нач. госпу говорилось неодноразово щоби він забезпечив грудних дітей пелюшками, забезпечив усі камери елементарними речами, для тримання камер в належному санітарно-гігієнічному стані, як миттєвою ганчіркою, щіткою для підмітання підлог, тазиками для миття підлог, потім підчинка параш, відер для тримання питтєвої води і т. д. і до нинішнього дня справа абсолютно не зрушилась вперед. Нач. госп. відмовляється тим, що ніби нема в нього на це коштів, а за свої я говорить не буду купляти. В той час коли пелюшки можна дати зі списаних простирал, які лежать на склепі без ужитку, ганчірки миттєві також там знаходяться. Потім білого хліба для хворих і кормлячих матерей нема вже давно. Побілку камер, кухні, амбулаторії і т. д. також давно пора зробити. Дальше, Ваше завдання, тов. начальник, щодо вилучення кожухів з камер, також не виконано, себто, більше половини увязнених мають ще при собі кожухи, а вже кінчається травень м-ць, що може бути причиною спалахнення висипного тифу серед увязнених тюрми. Потім згідно протиепідемічного пляну складеного мною на основі директиви за ч. 7|950|9 від 28. ІІІ-41 р. спущеної тюремним управлінням НКВС УРСР, мусить робитись в обовязкому порядку щоденне мокре прибирання, себто, миття підлог, в приміщенні продсклепу, а також щоденно очищатись яма-смітник від сміття для уникання розплоду мух, переносників різних інфекційних збудників. А в нашому продсклепі підлога немита вже 4 дні, а яма-смітник не очищалась біля 3-х тижнів, що звичайно неприпустиме згідно наказу народного комісаріату внутрішніх справ Союзу РСР за ч. 0457 від 23 жовтня 40 р. Прошу Вашого втручання в справі ліквідування всіх вище перелічених недоліків в розумінні санітарного режиму, дієтхарчування хворих і забезпечення грудних дітей. Лікар тюрми П... (нерозбірливо). 21. V-41 р.
