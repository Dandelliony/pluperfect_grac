Українська Допомогова Акція (УДА)
Українське громадянство Галицької землі з великим вдоволенням прийняло вістку про утворення дуже важливої для нас в теперішню пору нової організації – Української Допомогової Акції (УДА). Бережанщина, як ялося тій передовій і многострадальній частині Галицької землі, дуже швидко зорганізувала, на заклик централі, повітову клітину.
Тепер співпраця українського громадянства з представниками німецької влади піде правильним шляхом.
Підшукування відповідної праці для безробітних, посередництво і допомога перед органами німецької влади, полагоджування справ селян і взагалі всіх тих, які не знають німецької мови, відбуватиметься організовано, практично і доцільно.
Одним з найважливіших завдань нової суспільної організації буде подача братньої допомоги тисячам братів і сестер з Надніпрянщини.
Ті люди, залишившись тут, віддались нам в опіку. Сам факт, що вони це зробили всупереч наказам більшовиків, говорить проречисто, що вони з огидою відвертаються від того „раю", в якому приходилось їм коротати свій вік на протязі майже чверти століття, і хочуть зажити іншим життям, яке не побудоване на брехні і лукавій облуді.
Повітові збори УДА в Бережанах відбулися 14 серпня під проводом д-ра Володимира Лаврівського при численній участи представників громадянства і інституцій.
Предсідник зборів пояснив потребу такого товариства в Бережанщині, після чого п. дир.
Осип Лада відчитав статут т-ва. Вивязалася дискусія, чи вже приступити до вибору проводу чи ждати на вказівки обласного проводу.
Після дискусії збори вибрали повітовий провід, в склад якого увійшли о. кан.
Е. Бачинський, п. С. Коковська, др. Л. Мігоцький і п. Ст. Щур. Новому Товариству бажаємо найкращих успіхів в його важливій праці.
