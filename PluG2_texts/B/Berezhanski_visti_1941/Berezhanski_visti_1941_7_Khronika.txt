ХРОНІКА
СЕРПЕНЬ: 10. неділя — Прохора і Ніканора 11. понеділок — Калиника 12. вівторок — Сили, Сулуана 13. середа — Євдокима 14. четвер — Проісх.
Ч.К. м. Маковеїв Памятка хрещення України 15. пятниця — Стефана 16. субота — Ісакія.
Свято української зброї. До серпня 1919 року було кілька українських армій, а саме: галицька, дієва і повстанці.
Кожна мала свою окрему команду, кожна боролася за регіональні справи.
Галицька Армія боролася за західно українські, дієва Армія за східно українські землі, а повстанці за свої околиці.
В місяцях липні і серпні 1919 року всі ці армії обєдналися в одну Соборну Українську Армію, перестали боротися за свої провінції і під одною командою розпочали боротьбу за Самостійну Соборну Українську Державу.
До цього великого свята, що відбудеться 31 серпня на лежить якслід підготовитися.
Весь український нарід відсвяткує його і вільно на вільній українській землі.
На бережанському цвинтарі похоронено понад 100 червоноармійців, які згинули в боях 3 і 4 липня.
При 39 знайдено їх особисті документи. З них дізнаємось, що між похороненими є 21 українців, 13 москалів, 1 вірменин, 1 румун, 1 сетинець, 1 кабардинець і... 1 єврей.
Крім цього багато похоронено в дооколичних селах і на полях, особливо в полосі між Нараївкою і Золотою Липою. – Хто має список убитих, або які-небуть документи, в першій мірі українців, знайдені при поляглих, нехай негайно передасть їх Редакції, щоб повідомити рідних про їх смерть.
Віднова діяльности читалень „Просвіта". Тимчасова Управа Філії Т-ва „Просвіта" в Бережанах взиває всі Виділи читалень „Просвіти", які урядували до приходу більшовиків, негайно відновити життя читалень, а саме: 1. забезпечити домівку і як треба перевести її ремонт, 2. зберегти движиме майно Т-ва, зн. інвентар, а а передусім бібліотеку, 3. перевести евіденцію членів і встановити членські вкладки, 4. про довідку діяльности читалень якнайскоріше передати точний звіт Філії Т-ва „Просвіта" в Бережанах.
Відділ Соціального Забезпечення в Бережанах подає до відома, що всі документи, які зложили поодинокі люди в канцелярії цього відділу, збереглись в цілості.
Управа жде на зарядження начальних установ в справі поладнання всіляких зобовязань, а з хвилею вирішення цього питання оголосить прилюдно афішами і в часописі дотичні постанови.
Ходження поодиноких осіб по інформації — зайве. Каїне! Що скоїв єси із своїм братом? Під таким заголовком появиться на днях в продажі брошура Гринька Бобяка, яка торкається болючої польсько-української справи.
