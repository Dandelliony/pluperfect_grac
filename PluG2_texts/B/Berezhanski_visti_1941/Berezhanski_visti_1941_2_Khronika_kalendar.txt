ХРОНІКА КАЛЕНДАР
Липень: 27 неділя – Онисима 28 понеділок – Володимира 29 вівторок – Атиногена 30 середа – Марини 31 четвер – Якинта
Жертвенність села. На заклик нашого уряду в справі забезпечення харчами лікарні, дому сиріт і старців та полонених Українців наші селяни виконують радо свій громадський обовязок, так що сьогодні всі ці установи, яким достарчає харчів відділ соціального забезпечення, під керівництвом директора Лади, на найближчі дні не відчуватимуть недостачі. Особливо громадяни сіл Комарівка, Літятин і Жуків зрозуміли вагу і вибились на перше місце. За ними ідуть села Поручин, Котів, Рогачин, Жовнівка, Біще, Двірці, Рекшин, Пліхів, Краснопуща, Поточани, Рибники, Стриганці, Куряни, Вулька, Базниківка і Ценів. Прочі села району ще нічого не дали, одначе сподіємося, що вони виконають теж свій громадський обовязок і в найкоротшому часі допоможуть урядові в прохарчу ванні найбідніших. – В справі полонених в Німеччині. Подається до відома рідням, що мають свояків в німецькому полоні, щоб їдучи в справі їх звільнення, мали з собою такі документи: 1) метрику полоненого або витяг, 2) посвідку від Районової Управи про українське походження полоненого та його ідентичність. – Жіноча Служба Україні. – Залізничне получення зі Львовом. Як повідомляють з команди станції Бережани, роботи біля привернення залізничної комунікації шкидко поступають. Направляють розбитий шлях і ушкоджені мости. На протязі кількох днів залізничне получення зі Львовом, Тернополем і Підгайцями має бути наладнане. Цивільна людність могтиме їздити залізницею за перепустками. – Пишіть спогади про те, що сталося на наших землях в останніх двох роках з датами та прізвищами людей, щоб ніщо не пропало для історії.
