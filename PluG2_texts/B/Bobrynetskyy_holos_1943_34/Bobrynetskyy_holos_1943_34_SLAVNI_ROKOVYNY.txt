СЛАВНІ РОКОВИНИ
Рівне -  саме 5 серпня минув рік з того часу, як з Києва до Німеччини виїхала капела бандуристів з концертами для українських робітників. За цей рік києвські бандуристи дали коло 280 концертів та обслужили до 250 000 українських робітників. Вони  зробили велику культурно-виховну роботу. 
В Совєтському Союзі народна пісня була не в моді. Довкруги неї створили більшовики атмосферу відмираючої екзотики. Крім цього, як і на всяких інших концертах, обов'язкові були усякі пісні та оди про Сталіна, Ворошилова тощо. 
Тепер, народна пісня заставляє, слухача переоцінювати недавні цінності. Вона відштовхує його від недавніх авторитетів, та смаків.  Крім цього, наші робітники бачили, яке велике враження робить укр їнська пісня на робітників з інших європейських країн. Це піднімає віру у свою культуру, у свій нарід, у свої сили , піднімає самосвідомість. По концертах робітники у своїх виступах відзначали, що рідна пісня надає їм більше сили і бадьорості на чужині. Тут виразно видно, що українська пісня вимітає з побуту українських робітників, немов сміття, всяку московську пісню - агітку, бо людину завжди чарували і чарувитимуть високі поривання людської душі, що їх убивав сталінський режим. Народна пісня знову будить ці поривання.
