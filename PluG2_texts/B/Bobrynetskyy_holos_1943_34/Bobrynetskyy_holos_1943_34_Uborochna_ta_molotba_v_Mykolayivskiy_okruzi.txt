Уборочна та молотьба в Миколаївській окрузі
Миколаїв - вже кілька тижнів ідуть в цілій генеральній окрузі повним ходом жнив'яні роботи. Внаслідок доцільної розбудови можна було в цьому році не лише значно побільшити посівну площу, але також краще переорганізувати польові роботи. Цьому сприяє ще особливо добра погода. Передусім було також на півдні досить дощів, чого не бувало тут від кількох десятиліть, та що дуже сприяло росту посівів. Всі ті обставини були причиною того, що досягнуто таких гарних наслідків, на які з гордістю можуть дивитися гебітскомісари та сільсько господарські провідники. Це було досягнуто доцільним плануванням, цілкови тим використанням всіх наявних матеріальних можливостей та передусім, зразковою особистою працею. 
У південній частині генеральної округи овочі вже цілком зібрано, а в північних районах вже теж переважно все зжато. Заготівля та відтранспортування врожаю є в повному ході, згідно особистих вказівок генерального комісара. З усіх сторін звозять збіжжя на бази, а з них безперервно перевозять його на залізничні станції. Для цього транспорту віддано всі наявні коні та вози і всі автомашини разом з вантажними автомашинами армії. Які труднощі треба перемагати в тому гладкому відтранспортуванні, це людина, що стоїть осторонь, ледве чи може зрозуміти. Це саме відноситься до возів та, вантажних автомашин. Чого тут досягнено, це можна зрозуміти точно лише через те, що не зважаючи на всі тяжкі умови, спричинені воєнним часом, цьогорічні жнива в наслідок сумлінної співпраці українських селян, на третину більші чим у минулому році. Такого результату можна було досягнути, не зважаючи на малу кількість тяглових тварин, меншу кількість тракторів та Інших сільсько-господарських тяглових засобів, і це є особливо радісною та вартою уваги прикметою доброго німецького планування та доброї співпраці з українським населенням. Збираємо, що ми засіяли. З пильності, найвищої готовності до праці та впертої роботи виросло благословення цього краю. Безперевною низкою їдуть вщерть навантажені транспортові поїзди, щоб постачати фронт та Німеччину. З кожним вагоном збіжжя, який в тих днях покидає Україну, розбиваємо надії наших ворогів, які вірять, що нас можна перемогти блокадою. Зробити Європу відпорною проти блокади під оглядом прохарчування, це вирішна заслуга переведеної в Україні праці.
