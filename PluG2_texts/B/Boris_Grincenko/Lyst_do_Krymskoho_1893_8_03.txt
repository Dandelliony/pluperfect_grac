[...] Після тієї та знов тієї. Бо, бачте, мене ця справа займає глибоко. Хоч Ви й писали, що своєю статтею обороняли самого Ф., а решту гудили, але все ж Ваша стаття вийшла обороною тим галицьким добродіям. Галичанам треба казати, що вони не дбають про мову, бо вони справді про неї не дбають. А тепер, після Вашої статті, вони можуть сказати: і самі українці повстають проти тих обвинувачуваннів, які нам становить Ч. і Тво; коли так, то яку ж вони (ті обвинувачувачі) вагу мають? А чи не краще нам буде писати так, як ми досі писали, не нагадуючи того добродія, що слухаючись раз-у-раз людей, не знав чи самому їхати на ослі, чи синові, чи обом укупі, а чи, нарешті, осла на собі понести. Бо коли будемо слухатись раз одного, а тоді другого, то й ми так робитимем. — Тай нарізні Ваші доводи часом не зовсім видержують критику. Візьму хоч цей приклад. Ви кажете, що "Дзвінок" залюбки читають і розуміють на Вкраїні російській. Хто не знає, як стоїть справа, подума, що й справді "Дзв." росповсюджений у нас. Тим часом у другій половині січня (як те я знаю од редактора) "Дзв." з того року мав у нас тільки сім передплатників!! Ну як же ж після цього можна казати, що його читають, розуміють etc. у нас?
 
Не можу сказати, щоб і я був прихильником такого пуризму, який, напр., виявляється в тому, щоб замість світило писати світище (?!) — навпаки: я цілковитий ворог йому¹. Але одно діло пуризм, а зовсім инша річ — держатися в своїй мові певних українських мовних форм.² Коли я стріваю два синонімічні слова і про одно з їх певне знаю, що воно укр., а про друге вагаюсь сказати певне, то я завсігди вживатиму перше слово, а другого — ні. От як матимемо ми словарі та граматики, дак тоді, не боячись споганити свою мову кацапізмом чи москалізмом, будемо вживати і багато з тих непевних слів, а поки — ні! Цілком неправдивим вважаю той принціп, що коли стрівається слово в нар. творові, то мусимо його вживати (у Вас: смотріти — осмотряти). Коли так, то я мав би право вживати слова «жолати» (так галицькі вандали й роблять), та послухати на підставі оцього віршу б нар. думи:
59. Жолаєм од вашої милости послихати (Ист. п. м. н. II. 120), а також міг би вживати і безліч деяких певних москалізмів, що стріваються в нар. мові (напр. в тій місцьовості, де я живу: водка (і у Рудч. "Казки", І. 196), гарбузи" (кавуни), (вор etc.) (гляньте ще на Рудченкові "Казки"). Ви маєте за потрібне повставати проти тих, хто начебто одкида усяке слово підхоже до моск. А я так думаю собі, що українські письменники здебільшого пишуть мовою з багатьма москалізмами не стільки в лексиці, скільки в конструкції фрази і коли вже проти того повставати, то треба проти чого повставати. Ви наводите, напр., Мирного і кажете, що він пише цілком нар. мовою, а я насмілююсь думати, що міг би Вам довести, що Мирний вживає часом виразних москалізмів (і коли хочете, — то справді доведу) і, що цих москалізмів не є так-то вже мало. Ось кілька прикладів з оповідання "П'яниця": "радість удачі" (62. і форма, і друге слово; і так, що дехто, навіть з добрих письм., вживає слово «удача», удаватися в рос. значенню; але ж се не перешкожає мені казати, що вдача значить по-вкр. дещо підхоже до характеру, і "мне удалось" треба перекладати словами „мені пощастило“ — і міг би довести це багатьма прикладами).
2. Уроки (в школі) (68. Уроки — хвороба од слова).
3. Близько приняв те прохожня до свого серця (ст. 70).
4. Стрічка пишна (ст. 71 стрічки бувають тільки на голові в дівчат).
5. Красиво (ст. 72. Єсть краса, але приложник од неї красний).
6. Жалування (ст. 72).
7. "Любувався цілими годинами виступуями півня, прожорістю свиней, злістю та іграми собак" (ст. 73).
8. Перейначені у нар. перемові (ст. 73. Останнє — новинне слово).
9. Нерозгаданий (ст. 75. По-укр. не розгадувати але відгадувати).
11. Прикмета жартів (ст. 76. себто: предметъ насмешекъ !!!).
12. Скрипач (ст. 76, зам. скрипаль) і багато, багато инших. (Вживає теж і чужоземні слова: фантастичний (73), тони (75), мелодія (75).
 
Але хоча все це я й кажу, — все ж я ніколи і не подумав би повставати проти статті, що гудила б "пуристів" — хоч би й таких, що я їх за "пуристів" не вважаю, це було б уже зовсім нерозумно. Коли ж тепер я повстаю проти Вашої статті, то се тільки тим, що Ви свої напади на "пуристів" з'єднали з справою галицької мови — галичан не треба було обороняти; коли навіть вважати Вашу статтю за оборону Франкові (хоча, знов кажу, — вона в дійсности матиме вагу яко оборона всім галицьким вандалам), то і тоді я ж знаю, що власне викликало її: адже я казав про саму мову у галицьких поетів, а казати про зміст не схотів (і зрекаючись цього, додав, що у "Зорі" вірші Франкові та шнайдерівники змістом одбиваються од инших). Ну, та годі про це, бо боюсь, що й так вилаєте мене, що все надокучаю Вам з цією річчю. Вибачайте! [...]
Ваш Ів. Перекот.
__________________________
¹ Це, одначе, не перешкода мені — простіть! — вважати Вашу статтю проти Зіньківського, опроче двох-трьох певних зваг, — і неправдивою, і (найголовніше) несправедливою.
² Примітка автора: "Фр. вважає мене за пуриста, звісно, і наводить приклади, що я навіть кую слова. Візьмемо хоч один його приклад: мовний мотлох. Слово «мотлох» — (хлам) цілком народне, а в літературі його міг би Ф. знайти хоч у Куліша (До св. 1862, 219). Слово «мова» має в нас два значіння: а) "речь", "разговоръ" (так у Шевч. "Кобз." с. 78 та б) "языкъ" (Метлинського: Уже наша мова конає). Відповідано цьому і приложник, якщо істніє, то мусить мати два значіння: а) "разговорчивый" та б) языковый (галицьке слово, що против його, мабуть, на Ф-ву думку, і виявив свій пуризм). Чи істніє....{нерозб.}