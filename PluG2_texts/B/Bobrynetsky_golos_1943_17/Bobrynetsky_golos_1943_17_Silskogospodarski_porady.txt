Сільськогосподарські поради
Надходить пора, коли треба готуватися до переведення парування овець. Слід пам'ятати, що кількість приплоду ягнят і плодовитість маток та якість майбутнього окоту цілком буде залежати від того, як будуть підготовлені матки і барани до парування і як буде проведено саме покриття. Як підвищити плодовитість маток? Маток тепер треба пасти по стерні, а потім на твердих пасовиськах, окремо від ягнят, при цьому пасти в жаркі дні слід більше ввечері і навіть вночі. Щоб не гонити без потреби на далекий водопій, краще поїти маток на пасовищі. Тут же необхідно переводити нічне тирло овець. Дуже гарно впливає на запліднення маток, коли пасти овець під час покриття на свіжій траві або на озимих проростях. Багаті на вітаміни молоді паростки рослин дуже добре позначається на стиглість яйцеклітин в статевих органах вівцематок, підвищує запліднення і збільшує двойневість в приплоді. Тому зараз, в вересні, слід звернути основну увагу на гарне утримання і кормівлю овець, щоб до початку покриття всі матки мали потрібну вгодованість. Не менше значення, коли не більше, мають і барани-плідники в правильному переведенні покриття. Коли баранів не підготувати, то парування - може зовсім зірватися і дати погані наслідки. Як треба готувати баранів до парування? Саме краще—це поставити тепер всіх баранів – плідників на стійлове утримання, ц. т. задовго до парування почати, кормити і утримувати так, як повинні утримуватись в парувальний період. На пасовисько відпускати їх як на прогулянку, але прогулянку обов'язкову. Для корму баранам слід давати кращого сіна (краще люцерни), а також почати давати зернову підкормку. Зернова підкормка повинна починатисяся з 400-700 г на день, а на протязі тижня треба довести до 1 кг. Зернову підкормку було б бажано давати в суміші вівса, проса в дрібленнім вигляді, макухи соняшникової з висівками; різновидність в кормах особливо добре позначається в період парування. Також підвищує статеву діяльність баранів присутність в раціоні сирих яєць, обрату, моркви, кістяного борошна і солі. Що треба зробити в парувальну компанію, щоб одержати найкращі результати весною в окоті? Перш за все необхідно покрити всіх маток. Це можна зробити найкраще шляхом ручного парування, коли кожна матка в охоті пройде через руки чабанів і буде покрита бараном. Кожну покриту матку необхідно помітить фарбою. В отару покрита матка повинна попасти рівно через 24 години після взяття її звідти, після того як на другий день пробники виловлять всіх маток в охоті. Коли необхідно перевалити ручну злучку вдвце маток? Поперше тоді, коли треба покрити жирнохвостих маток баранами худохвостими; по-друге, коли в отарі мало баранів. Прийнято вважати, що при вільному паруванні, на одного барана-плідника повинно припадати 20-25 маток, при більшій нагрузці може бути в стаді значна яловість. При вільному паруванні найкращий успіх буде в тому випадку, коли самі барани-плідники будуть розумно використані під час парування. Для цього, ретельно підготовлені за 1--- місяця до початку парування, барани пускаються всі зразу на 5 днів в стадо, а через 5 днів барани діляться навпіл, при чому, перша половина одну добу кормиться в кошарі, а другою парують. На другий день першу групу баранів пускають в отару, а другу виловлюють із отари і годують в, кошарі. Така зміна баранів не дозволить витрачати силу баранів і парування буде проходити рівномірно. Який час повинна продовжуватися парувальна кампанія? Самим нормальним потрібно вважати період в 60 днів, виходячи з того, що кожна матка за цей період часу може прийти в охоту не меньше З-х раз. Через те вважаємо цілком можливим , що матка буде покрита в один із трьох моментів полової охоти. Коли краще всього починати парувальну кампанію? Це питання треба вирішити в залежності від найкращого і зручного часу в господарстві для проведення окоту. Всі господарства Бобринецького Гебіту кращим періодом для окоту, очевидно, вважають період квітень — травень. Коли рахувати в середньому, що матка буває кітна протягом 150 днів, то починаючи парування на початку грудня, окот ми будемо мати на початку квітня місяця. Під цей час настане тепло, появиться зелена трава на пасовиську, від чого в матки буде більше молока, а самі ягнята не будуть так мерзнуть, в не отеплених кошарах. Крім того, окот весною дає можливість зібрати всіх --- маток, у яких прирізані ягнята на смушки організувати їх дойку і вироблення бринзи. 
Гебіт с-г Бюро. 
13 вересня 1943 року. 
м. Бобринець

