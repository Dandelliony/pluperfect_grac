СКЛАД І ТЕМПЕРАТУРА ДОЩОВОЇ ВОДИ
Дощові краплини під час падання нерідко захоплюють з собою різні домішки, що є в повітрі, особливо пил, частинки вугілля й сажі. В Італії і в Альпах часто дощ приносить з собою пасатний пил з Північної Африки. Іноді дощ приносить з квітучих хвойних рослин і являє собою ніби „сірчаний “ дощ. Рідше спостерігаються „криваві" дощі, які містять різні речовини рослинного походження, підняті в повітря. В дощовій воді містяться й сталі домішки у вигляді 1 деяких оксидів азоту та амоніаку. Хемічний аналіз опадів показав, що в дощовій воді містяться невеликі кількості морської солі і до того ж не тільки біля морських берегів, але й на віддалі 1 000 км і більше від моря. Сніг містить більшу кількість азотових сполук, ніж дощ; тоді як у 1 л дощової води в середньому міститься 1,5 мг азотових сполук, в тумані—4,4 мг, в снігу й інею—7,5 мг. В тропічних країнах азотної кислоти в дощі більше, ніж в середніх широтах. Пояснюється це тим, що в тропічних країнах бувають значно частіше електричні розряди, які супроводяться утворенням оксидів азоту. Температура дощової води взагалі мало відрізняється від температури повітря. Різко відрізняється температура опадів від температури повітря при випаданні дощу з градом; наприклад, в Потсдамі 19 серпня 1894 р. темпера тура повітря була 11,4, тоді як дощ мав 2, З
 М. Щербина.

