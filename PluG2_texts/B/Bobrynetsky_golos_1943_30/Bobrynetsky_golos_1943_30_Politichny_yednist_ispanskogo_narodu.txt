                                      Іспанське національне свято
Мадрід, 19. 7. — Вся Іспанія при великій участі населення відсвяткувала військовими парадами та маніфестаціями в честь героїв національне свято. В Барселоні цивільний губернатор відвідав лікарню Хозе Антоніо та передав раненим учасникам іспанської дивізії добровільців, що б'ються на сході, подарунки. В Сарагосі передано кільканадцятьом сотням фалянгістів, які зголосилися в перший день національної революції до боротьби проти більшовиків, Срібну медаль міста. У Феролі гарнізон, який 18 липня 1936 року відразу прилучився до національного руху і цим охоронив місто перед червоним жахом, одержав колективно військовий хрест заслуги. В Більбао особливою військовою церемонією вшановано визволителя північної  Іспанії, генерала Моля, який загинув у катастрофі в 1937 році. Всі іспанські міста вислали адреси з подякою до Франка і ще раз заявили свою вірність державному проводові.

