                                               ДЖУГАШВІЛІ 
                                       Сталін – це море крові
Яку б сторінку життя Сталіна ми не відкрили, всюди знайдемо сліди крові. Життєпис Сталіна —це перелік провокацій, душогубств та терористичних злочинів. Життєписи найжорстокіших розбійників у остаточному підсумку зводяться до десятків жертв. Життєпис Сталіна — це мільйони вбитих. Сталін— це море крові. Всюди, де лише з'явиться Сталін, ллється людська кров, гинуть невинні люди. На всіх етапах життєвого шляху цієї людини — в Тіфлісі, Батумі, Баку, Петрограді — всюди могили загублених ним людей. Сталін -це людина, що від початку цього сторіччя, цебто 42 роки, проливає кров народів, що живуть на території колишньої Російської Імперії. Щороку зростає кількість жертв Сталіна. З кожною, провокацією збільшується число жертв кривавому богові сталінської революції, що день, то більше черствіє душа цієї людини, що далі, то більше стає вона нечулою до криків мордованих. Криваві ставки Сталіна починаються десятками жертв у Тифлісі й кінчаються мільйонами, кинутими на знищення в цю війну. Ні чума, що колись шаліла в Европі, ні інквізиція з її спалюванням живцем та тортурами, ні всі війни, що вибухали на цьому лихому світі, не загубили стільки народу, як Сталін. Навряд колись пощастить підрахувати, скільки загублених душ коштував народам цей „мудрий та геніальний вождь“. Історики та статистики, що поставлять собі це сумне завдання — встановлення числа жертв Сталіна, опиняться перед фактом відсутності в Совєтському Союзі цифрових даних, бо там уже давно життя окремої людини перестало бути одиницею, браною НКВД на облік. Та майбутня генерація запише на рахунок Сталіна всіх убитих в його численних провокаціях перед революцією, всю революцію та громадянську війну, мучеників ЧК, ГПУ й НКВД, жертви його терору в концлагерях, мільйони жертв „колективізації", мільйони загнаних ним у болота на „новостройках", всі жертви садистичних експериментів з „індустріалізацією". До цього жахливого рахунку будуть записані мільйони померлих в СССР від постійного голоду, вбитих через криваві провокації, затіяні сталінською партією у всіх країнах світу. До нього буде записано й останнє найбільше велетенське число жертв Сталіна—мільйони тих, що за цієї війни впали та впадуть на полях Сходу.  «Ціну» Сталіна виражатимуть десятками мільйонів. Якщо небо було здібне послати на землю найжорстокішу кару, воно здійснило її, створивши таку страшну потвору. Напевно ще кілька віків наші, нащадки будуть тремтіти від холодного жаху й огиди, зустрівши на сторінках книжок ім'я Сталіна — ім'я людини, що стоїть по горло в океані крові, людини, що прийшла на світ, щоб знищити десятки мільйонів найцінніших людей.

