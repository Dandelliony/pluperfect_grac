Сіцілійські міста
Найбільший італійський острів Сіцілія відділений від континенту „Мессінським шляхом", що в цій війні знову став широко відомим. Він 42 кілометри завдовжки, близько 102 метри завглибшки, а в північній частині тільки 3,15 кілометра завширшки. При ньому біля підніжжя Пелорійських гір між дикими скелями лежить стратегічно найважливіше сіціційське місто Мессіна. Тут є найбільша, найкраща та найнебезпечніша у світі пристань, утворена серпуватою відногою острова. Перед пристанню повстає вир Харібда, який тепер називається Гарофальдо. Коли море спокійне, тоді тут поверхня води гладенька. Але коли сильні західні вітри наженуть хвилі, тоді твориться дуже небезпечний для малих суден вир. Пара, що підноситься з нагрітої вулканами землі, теж утворює вири. На протилежному боці протоки підноситься рифова скеля Сцілла. Вже Гомер оспівав у своїй «Одисеї» цю небезпечну скелю. Горацій писав: „Хто хоче обминути Харібду, стане жертвою Сцілли". Мессіна, яка налічує тепер 200 000 мешканців, завжди була важливим торговельним  містом. 28 грудня 1908 року місто страшно потерпіло від землетрусу, під час якого загинуло із 150 000 населення 83000, завалилося багато церков, палаців та інших цінних будівель і знищено багато дорогих мистецьких пам'я ток. З 1548 року відкрито тут університет з великою бібліотекою, більшу частину якої пощастило врятувати від знищення в 1908 році. Надзвичайно вигідне розміщення міста, сполученого залізницею з містом Останія, Палермо та суходолом, полегшувало йому загоювати рани після нещасть, які впали на нього під час передостаннього землетрусу в 1763 році, пошесті в 1743 році та катастрофічних затоплень у 1823 році. Місто заснували в 735 році до народження Христа грецькі поселенці. Початкову свою назву Заноле (серп) воно замінило на Мессіна, коли мессінець Анаксіль здобув місто та заповнив його переселенцями з пелолонеської провінції Мессіни. В 396 році Р. Хр. місто зруйнували" карфагенці. Знову відбудував його Діонісій Сіракузький. Після першої пунійської війни місто припало Римові, 22, квітня 1676 року відбувся перед мессінською пристанню бій між французьким флотом підкомандою адмірала Дюрлена та голандським флотом. Під час цього бою загинув славнозвісний голандський герой Міхаель де Руйтер. У 1860 році війська останнього неапольського короля завзято боронили місто перед силами національного героя Гарібальді.

