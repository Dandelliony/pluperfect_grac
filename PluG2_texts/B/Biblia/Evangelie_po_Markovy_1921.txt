Видавництво Чина св. Василія В. в Жовкві
Книжка CXXVII
Святе Письмо
Нового Завіта
переклав
свящ. Др. Ярослав Левицький
Жовква
Печатня ОО. Василіян
1921
Ч. 673/163. Л.
Позволяє ся печатати 
Від гр. кат. Митроп. Ординаріяту
Львів, дня 1. лютого 1921
А. Бачинський
Вікарий ґенеральний
   Св. Євангеліє Ісуса Христа по Маркови.
   Йоан Марко, родив ся в Єрусалимі, де його мати Марія мала дім, в котрім збирали ся 
христіяне. Св. Марко товаришив якийсь час св. Павлови в його першій місійній подорожі. При 
першім увязненю св. Павла був рівнож при його боці. Висланий св. Петром яко єпископ до 
Александрії, перебував там до 62 р. В сім році вернув св. Марко назад до Риму. В часі 
переслідувань за цісаря Нерона удав ся знов до Александрії і тут згинув мученичою смертю.
   Св. Марко переказує в своїм Євангелію те, що чув від св. Петра. Євангеліє написав для 
римських христіян, в грецькій мові, в Римі, між р.р. 42 і 45.
   
   1. Йоан Хреститель проповідає на пустині ; покликанє Симона, Андрея, Якова і Йоана; 
Уздоровленє біснуватого, тещі Петра і прокаженого.
   
   Початок Євангелія Ісуса Христа, (Сина Божого).
   Як написано у пророка Ісаії: [так і стало ся... (Тут замість Малахії подано Ісаію)]
   Се я посилаю мого ангела перед твоїм лицем,
   котрий приготовить твою дорогу,
   голос покликуючого в пустині,
   приготуйте дорогу Господню, простуйте його стежки,
   виступив Йоан, що хрестив в пустині і проповідав хрещенє покаяня на відпущенє гріхів. І 
виходила до нього вся Юдейська країна, і всі Єрусалимляне [богато з юд. країни і т. д.] і хрестили 
ся від нього в ріці Йордані, визнаючи свої гріхи. А був Йоан одягнений у верблюжий волос і 
ремінний пояс на його бедрах, і їв шаранчу та дикий мід. І проповідав, кажучи: Іде за мною 
сильнійший від мене, котрому я недостойний, склонити ся і розвязати ремінь його обувя. Я 
хрестив вас водою, а той хреститиме вас Духом святим. І стало ся: у ті дні прийшов Ісус з 
Назарету Гали-лейського і охрестив ся від Йоана в Йордані.
   І зараз, як вийшов з води, побачив отворене небо і Духа, немов голуба, що сходив на нього. 
І дав ся чути голос з неба: Ти син мій улюблений, в котрім я собі уподобав.
   І зараз Дух вивів його в пустиню. І був в пустині сорок днів і сорок ночей, спокушуваний 
сатаною, і перебував з дикими звірами, а ангели служили йому.
   Після виданя Йоана прийшов Ісус в Галилею і проповідав Євангеліє Боже і казав, що 
сповнив ся час [означений Богом] і приблизило ся царство Боже; покайте ся і вірте в Євангеліє. І 
переходячи над морем Галилейським, побачив Симона і Андрея, брата Симонового, як закидали 
сіти в море, бо були рибаками. І сказав їм Ісус: Ідіть за мною і зроблю, що будете рибаками 
людей. І зараз покинувши свої сіти, пішли за ним. А відійшовши трохи дальше, побачив Якова 
Зеведеєвого [Старшого] і Йоана [Євангелиста], його брата; а вони в човні направляли сіти. І зараз 
покликав їх і оставивши свого батька Зеведея в човні з наємниками, пішли за ним.
   І увійшли в Капернаум [вийшовши з Назарету]; і зараз в суботу научав в божниці. І 
дивувались його науці, бо він учив їх як той, що має власть, а не як книжники. А був якраз в їх 
божниці чоловік з духом нечистим і кликав,- кажучи: Що нам і тобі, Ісусе Назарянине? Прийшов 
єси погубити нас? Знаємо тебе, хто ти, святий Божий. І загрозив йому Ісус, кажучи: Мовчи і 
вийди з нього. І потряс ним дух нечистий і закричав великим голосом та вийшов з нього. І 
зжахнули ся всі так, що питали ся між собою, кажучи: Що се таке? нова могутня наука, і духам 
нечистим приказує, і слухають його. І розійшла ся чутка про нього зараз по всій стороні 
Галилейській. А вийшовши в коротці з божниці, прийшли в дім Симона та Андрея, з Яковом і 
Йоаном. Теща ж Симонова лежала в горячці. І зараз говорять [ученики] йому про неї. І 
приступивши, взяв її за руку і підняв її, і зараз покинула її горячка, і услугувала їм. Як же настав 
вечір, коли зайшло сонце, приносили до нього всіх недужих і біснуватих. І ціле місто зібрало ся 
коло дверей. І уздоровляв многих, що були мучені ріжними недугами, і многих бісів виганяв, і не 
дозволяв говорити бісам, що його знали [як Месію]. А вчасним ранком вставши, вийшов і пішов в 
пусте місце і там молив ся. А Симон, і ті, що з ним були [инші Апостоли], поспішили за ним і 
знайшовши його, сказали йому: Всі [мешканці Капернаума] тебе шукають. І сказав їм: Ходім 
деінде в сусідні села та міста, щоби і там проповідати, бо на се я прийшов. І ходив по цілій 
Галилеї і проповідав в їх божницях і виганяв бісів.
   І приходить до нього прокажений з просьбою, паде на коліна і каже йому: Коли хочеш, 
можеш мене очистити. А Ісус змилосердив ся над ним, простяг свою руку і дотикаючись його, 
сказав йому: хочу, очисти ся. І коли сказав, зараз зійшла з нього проказа, і став чистий. І 
загрозивши йому, зараз вигнав його. І сказав йому: Гляди, нікому не говори, а йди, покажи ся 
священикови [Прокаженого оминали люде. Свідоцтво священика стверджувало, що недуга 
минула] і принеси за твоє очищене, що приказав Мойсей, їм на свідоцтво. А він вийшовши почав 
оповідати і розголошувати слово [одужанє] так, що не міг вже явно увійти до міста, а перебував 
осторонь в пустих місцях, і приходили до нього звідусюди.
   
   2. Уздоровленє паралітика; Покликанє Матея; оборона учеників. 
   
   І коли після якогось часу увійшов знов в Капернаум, розійшла ся вістка, що він в домі [св. 
Петра.]. І зараз зібрало ся стільки, що не могли змістити ся навіть при дверьох; і говорив до них 
слово. І прийшли до нього і принесли розслабленого, котрого двигало чотирьох. А не могучи 
дотиснути ся до нього задля натовпу, відкрили стелю [На стелю (дах) провадили з надзору 
сходи], де був, і відкривши, спустили ліжко, на котрім лежав розслаблений. А Ісус  побачивши 
їх віру [віру тих, що несли недужого і самого недужого], сказав розслабленому: Сину, 
відпускають ся тобі твої гріхи. А були там деякі з книжників, що сиділи і думали в своїх серцях: 
Що сей так говорить? Він хулить. Хто може відпускати гріхи, як не один Бог? А Ісус зрозумівши 
зараз своїм духом, що так собі думали, сказав їм: На що таке думаєте в ваших серцях? Що є 
лекше: Сказати розслабленому: Відпускають ся тобі гріхи, чи сказати: Встань, візьми своє ліжко, 
і йди? Та щоби ви знали, що Син Чоловічий має власть на землі відпускати гріхи, каже 
розслабленому: Кажу тобі: Встань, візьми своє ліжко, і йди до свого дому. А він зараз встав, і 
взявши ліжко, вийшов перед усіми так, що дивували ся всі і славили Бога, кажучи: Нїколи такого 
ми не бачили.
   І вийшов знов над море, а весь нарід ішов до нього, і навчав їх. І переходячи побачив Левія 
Алфеєвого, що сидів на Митниці [близько моря], і сказав йому: Іди за мною. І вставши пішов за 
ним. І сталось, як сидів в його домі за столом, много митарів і грішників засіло разом з Ісусом і з 
його учениками; бо много було таких, що за ним ходили. А книжники і фарисеї побачивши, що їв 
з митарами і грішниками, говорили його ученикам: Чому з митарами та грішниками їсть і пє (ваш 
Учитель)? Почувши се Ісус, сказав їм: Не треба здоровим лікаря, а недужим. Бо я не прийшов 
призвати праведників, а грішників. Ученики ж Йоанові та фарисеї постили; і прийшли і говорили 
[деякі з гостей] йому: Чому ученики Йоанові і ученики фарисейські постять, а твої ученики  не 
постять? І сказав їм Ісус: Чи можуть гості весільні, поки жених з ними, постити? Як довго мають 
зі собою  жениха, не можуть постити. Та прийдуть дні. коли візьметь ся від них жених, і тоді 
поститимуть у ті дні.
   Ніхто не пришиває латки з нової тканини до старої одежі, боинакше ціла латка відірветь ся 
від старого, і гірша діра буде.
   І ніхто не вливає молодого вина в старі міхи, бо инакше порозриває вино міхи, і вино 
витече, а міхи пропадуть; але молоде вино в нові міхи треба наливати.
   І стало ся, переходив він в суботу через засіви; а його ученики йдучи почали зривати 
колося. А фарисеї говорили йому: Диви, що роблять в суботу, чого не годить ся! І сказав їм: Чи 
ви ніколи не читали, що зробив Давид, коли був в потребі [Чого поза такою потребою не можна 
би робити] і зголоднів сам і ті, що з ним були? Як увійшов в дім Божий за первосвященика 
Авіятара, і їв хліби предложеня, котрих не годило ся їсти, хиба священикам, і дав тим, що з ним 
були? І сказав їм: Субота є задля чоловіка, а не чоловік задля суботи. Так отже паном є Син 
Чоловічий також і суботи.
   
   3. Уздоровленє сухої руки; вибір апостолів; Ісус збиває фарисеїв; хто його мати і брати?
   
   І увійшов знов в божницю; а був там чоловік, що мав суху руку. І слїдили його [фарисеї], 
чи в суботу уздоровить, щоби його обжалувати. І сказав чоловікови, що мав суху руку: Встань 
посередині. І сказав їм: Чи годить ся в суботу добре робити, чи зле робити? Душу [житє] спасти, 
чи погубити? Вони ж мовчали. І поглянувши на них гнівно, засмучений закаменілостію їх серця, 
сказав чоловікови: Простягни свою руку. І простяг, і стала його рука здорова. А фарисеї вийшли 
зараз і зробили проти нього раду з Іродіянами, як його погубити.
   А Ісус відійшов зі своїми учениками над море; і велика товпа з Галилеї пішла за ним, і з 
Юдеї і з Єрусалиму і з Ідумеї і зза Йордану і ті, що коло Тиру і Сидону, велике множество, 
почувши, що вчинив, прийшли до нього. І сказав своїм ученикам, щоби наготовили йому човен, 
задля товпи, щоби не дусила його. Бо уздоровляв многих так, що хтонебудь був недужий, 
тиснув ся до нього, щоби його діткнути ся. І духи нечисті, коли побачили його, падали перед 
ним і кричали, кажучи: Ти єси Син Божий. І строго наказав їм, щоби не виявляли його.
   І вийшовши на гору [над озером Тиверіядським], покликав до себе, кого сам хотів, і 
прийшли до нього. І настановив дванайцятьох, щоби з ним були і щоби посилати їх на  
проповідь, і дав їм власть виганяти бісів. І назначив отсих дванайцятьох: Симона, котрому дав 
імя Петро [камінь, скала]; і Якова Зеведеєва і Йоана брата Якова, і дав їм імена Воанеґес, то є: 
сини грому; і Андрея і Филипа і Вартоломея [Натанаіла] і Матея, Тому [званого Близнюком] і 
Якова [Молодшого, брата Господнього] Алфеєвого і Тадея [Тадея-Юду, брата Якова] і Симона 
Кананіта; і Юду Іскаріотського [Каріот лежав 51 клм. на полудни від Єрусалиму], що й видав 
його.
   І прийшли в дім, і зібрав ся знов нарід так, що не могли ані хліба їсти. А близькі його 
почувши, вийшли спіймати його, бо говорили, що зійшов з ума. А книжники, що прийшли з 
Єрусалиму, говорили, що Велзевула має, і що через князя діявольського виганяє бісів. І 
покликавши їх, говорив їм притчами: Як може сатана сатану виганяти? І коли царство розділить 
ся проти себе, не зможе устояти ся се царство. І коли дім розділить ся проти себе, не зможе 
устояти ся той дім. І коли би сатана повстав сам проти себе і розділив ся, не зможе устоятись, а 
кінець йому. Ніхто не може посуди сильного,  ввійшовши в його дім, зрабувати, коли не звяже 
перш сильного, і тоді дім його зрабує. Істинно кажу вам, що всі гріхи відпустять ся синам 
людським, і хули, котрими хулили би; але хто хулив би проти Духа святого, не матиме відпущеня 
по віки, а винен буде вічного гріха. Бо говорили: Має духа нечистого. І прийшли брати і мати 
його стоячи на дворі, післали до нього, кличучи його. І сидів нарід кругом нього; і сказали йому: 
Се твоя мати і брати твої і твої сестри на дворі шукають тебе. І сказав їм у відповідь: Хто моя 
мати і мої брати? І поглянувши на тих, що сиділи кругом нього, сказав: Се моя мати і мої брати; 
бо хто чинитиме волю Божу, сей брат мій і сестра моя і мати.
   
   4. Притча про сівача; не треба погорджувати Божими дарами; притча про зерно гірчиці.
   
   І знов почав навчати при морі; і зібрало ся довкола нього много народу так, що увійшовши 
в човен, сидів на морі, а ввесь нарід був на землі над морем. І навчав їх много притчами, і 
говорив їм в своїй науці: Слухайте, се вийшов сівач сіяти. І як сіяв, одно [зерно] впало при дорозі, 
і прийшли птиці небесні і видзьобали його. Друге ж упало на камінисте місце, де не мало много 
землі і зараз зійшло, бо не мало глибокої землі. Коли ж зійшло сонце, вигоріло, а що не мало 
кореня, зісхло. А друге впало між тернину; і виросла тернина і заглушила його, і не дало плоду. А 
инше впало на добру землю і принесло плід, що зійшов і ріс, і вродило одно в трийцятеро, одно в 
шістьдесятеро а одно в сотеро. І сказав: Хто має уші слухати, нехай слухає. 
   Коли ж був сам один, питали його ті, що були з ним, дванайцять, про притчу. І сказав їм: 
Вам дано знати тайни царства Божого, а тим, що поза вами [поза числом апостолів], в притчах 
все буває; щоби дивлячи ся дивили ся, а не бачили, і слухаючи слухали, а не розуміли, щоби 
часом не навернули ся і не прощено їм. І сказав їм: Не розумієте сеї притчі? Як же всі притчі 
зрозумієте? Сівач слово сіє. Що ж при дорозі, се ті, кому сієть ся слово, і як почують, зараз 
приходить сатана і вириває слово посіяне в їх серцях. А що на камінистих місцях посіяно, се ті, 
що почувши слово, зразу з радістю його приймають; та не мають кореня в собі і бувають до часу; 
відтак, як настане гнет і гоненє за слово, зараз соблазняють ся. А що поміж тернину посіяно, се ті, 
що слухають слово, та жура сього світа і омана богацтва і пожаданя инших річей вкрадають ся і 
заглушують слово, і буває безплідним. А що на добрій землі посіяно, се ті, що слухають слово і 
приймають і приносять плід в трийцятеро і шістьдесятеро і в сотеро. І говорив їм: Чи на те 
приносять світильник, щоби поставити його під посудину або під ліжко? Чи не на те, щоби 
поставити його на свічнику? Бо нема нічого скритого, що не мало би виявити ся, ані не дієть ся 
ніщо тайного, що не мало би вийти на яв. Коли хто має уші слухати, нехай слухає. І говорив їм: 
Уважайте, що чуєте: якою мірою міритимете, відмірить ся вам і доложить ся вам. Бо хто має, 
дасть ся йому, а хто не має, і те, що має, відбереть ся від нього. І говорив: Так є з царством 
Божим, як з чоловіком, що вкинув насінє у землю, а чи він пить, чи встає в ночі і в день, насінє 
сходить і росте, хоч він не знає. Бо з себе земля родить перш билинку, відтак колос, дальше повне 
зерно в колосі. Як же доспіє плід, зараз посилає серп, бо настали жнива. І говорив: Кому 
уподобимо царство Боже? або до якоі притчі примінимо його? Як зерно гірчиці, що коли сієть ся 
в землю, є менше від усіх насінь, що на землі; а коли посієть ся, виростає і буває більше від всіх 
ярин і випускає великі віти так, що в його тіни  можуть гніздити ся птиці небесні. І такими 
многими притчами говорив їм слово, скільки могли слухати. Без притчі же не говорив їм, а своїм 
ученикам окремо вияснював все.
   І каже їм у той день над вечір: Перейдім на той бік. І відпустивши нарід, взяли його як буз в 
човні; а инші човни були з ним. І зняла ся велика хуртовина і филі заливали човен так, що човен 
вже потопав. А він був на задній части човна, і спав на подушці; і будять його і кажуть йому: 
Учителю, чи тобі байдуже, що ми погибаємо? І він встав і загрозив вітрови і сказав морю: 
Мовчи, перестань. І втих вітер і настала велика тишина. І сказав їм: Чого ви такі боязливі? Ще не 
маєте віри? І злякали ся великим страхом і говорили один одному: Хто се такий, що й вітер і 
море його слухають?
   
   5. Біси входять в стадо безрог; уздоровленє кровоточивої; воскресенє доньки Яіра.
   
   І прийшли на той бік моря, в сторону Геразенців. І як він виходив з човна, зараз з гробу 
вибіг проти нього чоловік опанований нечистим духом. А мав він мешканє в гробах і навіть 
ланцухами не міг його ніхто звязати, бо часто, як вязали його кайданами і ланцухами, розривав 
ланцухи і розбивав кайдани, і ніхто не міг його покорити. І завсігди в день і в ночі був вже то в 
гробах, вже то в горах, кричав і товк ся камінєм. А побачивши Ісуса здалеку, прибіг і поклонив ся 
йому. І закричав великим голосом, і сказав: Що мені і тобі, Ісусе, Сину Бога вишнього? Заклинаю 
тебе Богом, не муч мене. Бо говорив йому: Вийди духу нечистий з чоловіка. І запитав його: Як 
тобі на імя? І сказав йому: Лєґіон моє імя, бо нас много. І благав його дуже, щоби не виганяв їх з 
тої околиці. А пасло ся там при горі велике стадо безрог. І просили його духи, кажучи: Пусти нас 
в безроги, щоби ми в них увійшли. І позволив їм. І вийшли нечисті духи та ввійшли в безроги; і з 
великим розгоном кинуло ся в кручі стадо - около двох тисяч - в море і потонуло в морі. А ті, що 
їх пасли, втікли і розказали в місті і по селах. І повиходили побачити, що стало ся. І прийшли до 
Ісуса і побачили, що біснуватий, в котрім був лєґіон, сидить одягнений і при розумі, і налякали 
ся. А ті, що бачили, розказували їм, як стало ся з біснуватим, і про безроги. І почали благати 
його, щоб опустив їх оселю. І коли увійшов в човен, почав його просити той що був біснуватий, 
щоби міг при нім остати. Та не приняв його, але сказав йому: Іди в свій дім до своїх і розкажи їм, 
як великі річи учинив тобі Господь і як помилував тебе. І пішов і почав розповідати в 
Десятигороді, як великі річи учинив йому Ісус, і всі дивували ся.
   А як Ісус переправив ся в човні знов на той бік моря [на західний беріг], зібрало ся кругом 
нього много народу, і був над морем. І прийшов один з наставників божниці, іменем Яір, і 
побачивши його, упав йому до ніг. І дуже благав його, кажучи: Моя донька конає. Прийди, вложи 
на неї руку, щоби одужала і жила. І відійшов з ним. А за ним ішло много народу, і тиснули ся до 
нього. І жінка, що була недужа на кровотоки від дванадцять літ і не мало натерпіла ся від многих 
лікарів і стратила все своє майно і не знайшла ніякої пільги, але дійшла ще до гіршого; почувши 
про Ісуса, підійшла поміж товпу з заду і діткнула ся його одежі. Бо говорила: Коли діткну ся 
бодай його одежі, буду здорова. І зараз висохло жерело її крови і почула на тілі, що одужала від 
хороби. А Ісус зараз пізнав, що з нього вийшла сила, обернув ся до товпи і сказав: Хто діткнув ся 
моєї одежі? І говорили йому його ученики: Бачиш товпу, як тиснеть ся до тебе і питаєш, хто 
діткнув ся мене? І оглянувся, щоби побачити ту, що се вчинила. А жінка перелякана і 
затревожена, свідома того, що з нею стало ся, приступила і упала перед ним і сказала йому всю 
правду. Він же сказав їй: Донько, віра твоя уздоровила тебе; іди в мирі і будь здорова від своєї 
недуги. Коли ще він говорив, прийшли від наставника божниці, кажучи: Твоя донька померла, 
по що ще трудиш Учителя? А Ісус почувши сказане слово, промовив до наставника божниці: Не 
бій ся, тільки, вір. І не позволив нікому іти за собою, тільки Петрови і Яковови і Йоанови, 
братови Якова. І входять в дім наставника божниці і бачить метушню, і тих, що плакали та дуже 
голосили. І увійшовши, сказав їм: Чого кричете і плачете? Дівчатко не вмерло, але спить. І 
висміяно його, а він вигнав всіх, взяв батька й матір дівчатка, і тих, що з ним були, і йде де 
лежало дівчатко. І взяв за руку дівчатко і сказав йому: Таліта кумі, то значить: Дівчинко, кажу 
тобі, встань. І зараз встало дівча і ходило, бо мало літ дванайцять; і остовпіли з великого 
здивованя. І наказав їм, щоби ніхто про се не довідав ся; і велів їй дати їсти.
   
   6. Ісус в своїй вітчині без почести; учить апостолів; ріжні думки про Ісуса; мученича 
смерть Йоана Хрестителя; умноженє хлібів; Ісус ходить по морі.
   
   І вийшовши звідти, прийшов в свою вітчину, а за ним ішли його ученики. І як настала 
субота, почав в божниці навчати; і многі, що слухали, дивували ся, кажучи: Звідки йому се? і що 
за мудрість йому дана? і такі чуда, що через його руки діють ся? Чи ж він не є тесля, син Марії, а 
брат Якова і Йссифа і Юди і Симона? Чи ж і сестри його не тут же між нами? І соблазняли ся 
ним. А Ісус говорив їм: Що не є пророк без чести, хиба що в своїй вітчині і в своїм домі, і між 
своєю родиною. І не міг [ізза їх невірства] тут ніякого чуда зділати, тільки деяких недужих, 
положивши руки, уздоровив. І дивував ся їх невірству. І обходив навколо села, навчаючи.
   І покликав дванайцятьох, і став їх посилати по двох, і дав їм власть над нечистими духами. І 
приказав їм, щоби нічого не брали на дорогу, тільки одну палицю; ані хліба, ані торби, ані в поясі 
міди. Але щоби обували ся в сандали і не одягали ся в дві одежі. І говорив їм: Денебудь увійдете 
в дім, там перебувайте, поки не вийдете звідти. А коли хто не прийме вас, і не слухатиме вас, 
виходячи звідти, обтрусіть порох з ваших ніг, їм на свідоцтво. І вийшовши проповідали, щоби 
покаяли ся. І многих бісів виганяли, і помазували оли вою многих недужих і уздоровляли.
   І почув цар Ірод [Ірод зоветь ся тут царем, бо такий титул мав його батько. Він був властиво 
тетрархом (четвертовласником)], бо явне сталось його імя, і казав: Що Йоан Хреститель з 
мертвих повстав і длятого діють ся через нього чуда. Инші ж говорили, що се Ілія, а инші 
говорили, що се пророк, наче один з пророків. Почувши се Ірод, сказав: Йоан, котрого я стяв, сей 
встав з мертвих. Бо той Ірод післав і спіймав Йоана і звязав його в вязниці ізза Іродіяди жінки 
Филипа, свого брата, з котрою оженив ся. Бо Йоан говорив Іродови: Не годить ся [за житя брата, 
або коли після нього лишила ся донька] тобі мати жінку твого брата. А Іродіяда чигала на нього і 
хотіла його убити, та не могла. Бо Ірод бояв ся Йоана; знаючи його яко мужа праведного й 
святого, і беріг його, а слухаючи його, много творив і радо його слухав. Як же настав день 
пригідний, коли Ірод справляв на свої уродини бенкет князям і тисячникам і старшині 
Галилейській, і як увійшла донька тої Іродіяди і танцювала і подобала ся Іродови і тим, що 
сиділи з ним, сказав цар дівчині: Проси у мене, чого захочеш, і дам тобі. І закляв ся їй, що чого 
не попросиш, дам тобі, хочби й половину мого царства. А вона вийшовши, сказала своїй матері: 
Чого просити? А вона сказала: Голови Йоана Хрестителя. І ввійшла зараз швидко до царя і 
просила, кажучи: Хочу, щоби ти дав мені зараз на полумиску голову Йоана Хрестителя. І 
засумував ся цар ізза клятви, а задля тих, що сиділи з ним, не хотів їй відмовити. І зараз післав 
цар ката [воїна, що сповняв службу ката] і звелів принести його голову. А той відійшов і стяв 
його в вязниці, і приніс його голову на полумиску і дав її дівчині, а дівчина дала своїй матері. 
Почувши се його ученики, прийшли і взяли його тіло і зложили його в гробі [Гріб св. Йоана має 
бути в Самарії. За Юліяна Відступника збезчещено гріб, а мощі розкинено].
   Апостоли ж зійшовши ся до Ісуса, сповістили його про все, що ділали і що навчали. І сказав 
їм: Підіть самі окремо в пусте місце і відпочиньте трохи; бо було много, що приходили й 
відходили, і ніколи було їм їсти. І відправили ся [Ісус з учениками] в пусте місце човном самі 
одні. І бачили їх, як відпливали, і пізнали їх многі, і пішки із всїх міст збігли ся туди і випередили 
їх. І вийшовши, побачив много народу і змилосердив ся над ними, бо були як вівці, що не мають 
пастира, і почав їх навчати много. І коли вже була пізна година, приступили його ученики, 
кажучи: Пусте се місце, і година вже пізна; відпусти їх, щоби пішли в сусідні хуторі та села 
купити собі дещо зїсти. А він у відповідь сказав їм: Дайте їм ви їсти. І сказали йому: Підемо 
купити за двіста динарів [около 140 нім. марок] хліба, і дамо їм їсти. Він же сказав їм: Скільки 
маєте хлібів? Ідіть та подивіть ся; І довідавши ся, кажуть: Пять, і дві риби. І звелів їм посадити 
всіх гурток коло гуртка на зеленій траві. І посідали ряд коло ряду по сто і по пятьдесять. І взяв 
пять хлібів і дві риби, поглянув на небо, поблагословив і переломив хліби і давав своїм ученикам, 
щоби клали перед ними; і обі риби розділив на всіх. І їли всі і наситили ся. І зібрали останки, 
дванайцять повних кошів окрушин, і 3 риб. А було тих, що їли хліби, пять тисяч мужів. І зараз 
принаглив своїх учеників увійти в човен випередити його на той бік до Витсаїди, поки він не 
відпустить народу. І відпустивши їх, пішов на гору помолити ся. А як настав вечір, був човен 
посеред моря, а він сам один на суші. А побачивши, як вони мучили ся веслуючи, бо був їм 
противний вітер, і около четвертої нічної сторожі [між третою, а шестою годиною рано] прийшов 
до них, по морі йдучи, і хотів їх минути. Вони ж побачивши його, як ходить по морі, думали, що 
се мара, і закричали. Бо всі бачили його і полякали ся. І зараз заговорив до них і сказав їм: 
Бодріть ся, се я, не бійте ся. І ввійшов до них в човен, і втих вітер; а вони ще дужше дивом 
дивували ся. Бо не зрозуміли про хліби, але їх серце було затверділе. І переправивши ся на 
другий беріг, прийшли до Генезарету і причалили. І коли вийшли з човна, зараз його пізнали 
[мешканці тих околиць]. І перебігши всю ту сторону, почали на ліжках приносити недужих, де 
чули,  що він є. І кудинебудь входив, в села, або в місточка, або в хуторі, на улицях клали 
недужих і благали його, щоби хоч краю одежі його діткнули ся; а котрі діткнули ся його, ставали 
здоровими.
   
   7. Ісус картає фарисеїв; про хананейку; уздоровленє глухого і німого.
   
   І зібрали ся до нього фарисеї і деякі з книжників, що прийшли з Єрусалиму [вислані 
Христовою радою]. І побачивши деяких з його учеників, що звичайними руками, се є немитими, 
їли хлїб бо фарисеї і всї Жиди не їдять, коли старанно не умивають рук,  придержуючи переданя 
старших, із торговиці, коли не умивають, не їдять; і много є иншого, що передано їх заховувати: 
обмиваня чаш і збанків і кітлів (і ліжок) - питали його фарисеї та книжники: Чому твої ученики 
не ходять по переданю старших, але звичайними руками їдять хлїб? А він сказав їм: Добре 
пророкував Ісаія про вас, лицемірів, як написано [Іс. 29. 13.]:
   Сей нарід устами мене почитає,
   а серце їх далеко від мене.
   Та на дармо почитають мене,
   навчаючи наук людських установ.
   Занехавши заповідь Божу, держите ся переданя людського, обмиваня збанків і чаш, і много 
иншого сим подібного робите. І говорив їм: Гарно відкидаєте ви заповідь Божу, щоби ваше 
переданє заховати. Бо Мойсей сказав [2. Мойс. 20, 12; 5 Мойс. 5. 16.]: Шануй свого батька і свою 
матір. І: Хто злословить батькови або матері, смертю нехай умре. А ви говорите: Коли скаже 
чоловік батькови або матері корван, (се є: дар), чим би ти від мене, користувався, і не даєте йому 
нічого більше робити свому батькови або матері, повернувши в ніщо слово Боже задля вашого 
переданя, котре ви переказали; і много сьому подібного чините. І покликавши знов нарід, 
говорив їм: Слухайте мене всі і розумійте. Нічого нема вні чоловіка, що входячи в нього, могло 
би його осквернити; а що виходить з чоловіка, отсе є, що сквернить чоловіка. Коли хто має уші 
слухати, нехай слухає. І як увійшов в дім від народу, питали його ученики про	притчу. І 
сказав їм: Так і ви без розуміня? Чи не розумієте, що все, що із вні входить в чоловіка, не може 
осквернити? Бо не входить йому в серце, а йде в черево і виходить на двір, очищаючи всяку 
страву. І говорив, що те, що виходить з чоловіка, воно сквернить чоловіка. Бо з нутра, з серця 
людського злі думки виходять, чужоложства, злодійства, убийства; прелюбодійства, здирства, 
лукавства, підступи, безстидности, лукаве око, хули, гордість, безумство [безумними називає св. 
Письмо найбільших грішників]. Все се зле з нутра виходить і сквернить чоловіка.
   І вставши звідти, пішов в сторони Тиру і Сидону; а увійшовши в дім, хотів, щоби ніхто не 
знав, та не міг утаїти ся. Бо почула про нього жінка, котрої донька мала нечистого духа, прийшла 
і впала до його ніг. А жінка була грекинею, Сирофенікіянка родом; і благала його, щоби вигнав з 
її доньки біса. І сказав їй: Дай перш наситити ся дітям, бо не добре віднимати хлїб дітям і кидати 
псам. А вона у відповідь сказала йому: Так, Господи, тай пси їдять під столом кришки від дїтей. І 
сказав їй: За се слово іди; вийшов біс з твоєї доньки. І пішовши в свій дім, знайшла доньку, що 
лежала на ліжку, а біс вийшов. І знов вийшовши зі сторін Тиру, прийшов через Сидон до моря 
Галилейського, до границь Десятигородя. І привели до нього глухого й німого, і благали його, 
щоби положив на нього руку. І взявши його від народу окремо, вложив свої пальцї в його уші, і 
плюнувши, діткнув ся його язика; і споглянув на небо, зітхнув і сказав йому: Еффата, се є: отвори 
ся. І зараз отворили ся його уші і розвязали ся вязи його язика, і говорив добре. І наказав їм, щоби 
нікому не говорили; та чим більш їм заборонював, тим більш розголошували. І тим більш 
дивувалися, кажучи: Добре всьо чинить, і глухим дає чути і німим говорити.
   
   8. Друге умноженє хлїбів; Ісус збиває фарисеїв; уздоровленє сліпого; визнанє Петра; Ісус 
поручає хрест.
   
   В ті дні, коли було знов много народу і не мали що їсти, покликавши учеників, сказав їм: 
Жаль менї народу, що вже три дні перебувають зі мною і не мають що їсти. І коли відпущу їх 
голодних до їх домів, ослабнуть в дорозі, бо деякі з них здалеку поприходили. І відповіли йому 
ученики: Звідки зможе хто їх тут наситити хлібами в пустині? І запитав їх: Скільки маєте 
хлїбів? А вони сказали: сім. І звелів народови усісти на землю, і взявши сім хлібів та хвалу 
віддавши, ламав і давав своїм ученикам, щоби клали перед ними; і клали перед народом. І мали 
трохи рибок; і сі поблагословив і казав класти перед ними.	І їли і наситилися; і назбирали 
останків кришок, сім кошів. А було їх около чотири тисячі; і відпустив їх. І зараз увійшовши в 
човен зі своїми учениками і прийшов в сторони Далманутанські [імо-вірно на полудневий захід 
від озера Генезаретського].
   І вийшли фарисеї і почали з ним спорити, жадаючи від нього знаку з неба, спокушуючи 
його. І зітхнувши в своїм дусі, сказав: Чого сей рід знаку жадає? І істинно кажу вам, не дасть ся 
сьому родови знаку. І відпустивши іх, знов всів у човен і відплив на той бік [на західний беріг]. І 
забули взяти хлїби і не мали зі собою тільки один хлїб в човні. І наказував їм, кажучи: Глядіть і 
стережіть ся квасу фарисейського і квасу Іродового [Ірод стояв по стороні садукеїв і хотів 
освободити Жидів від Римлян. Спа-ситель перестерігає апостолів, щоб не мішали ся. до політики 
і партійних сторін]. І думали, один до одного кажучи, що хлібів не маємо. Пізнавши се, сказав їм 
Ісус: Чого думаєте, що хлібів не маєте? Чи ви ще не пізнаєте і не розумієте? Чи ще затверділе 
маєте ваше серце? Очі маєте і не бачите? І уші маєте і не чуєте? І чи не памятаєте як я пять хлібів 
переломив між пять тисяч і скільки кошів повних кришок назбирали ви? Сказали 
йому:Дванайцять. А як сім хлібів між чотири тисячі, скільки кошів кришок назбирали? І сказали 
йому: Сім. І сказав їм: Як ви ще не розумієте?
   І прийшли в Витсаїду [Було дві Витсаїди. Тут бесіда про Витсаїду, що лежала коло 
Капернауму] і привели до нього сліпого і благали його, щоб його діткнув ся. І взяв за руку 
сліпого, вивів його за село і плюнувши на його очі, положив свої руки і спитав його, чи що 
бачить? І глянувши, сказав: Бачу людей, що ходять наче дерева. Опісля знов поклав руки на його 
очі, і він прозрів і став уздоровлений і ясно все ба-чив. І післав його в свій дім, кажучи: Навіть в 
село не входи.
   І вийшов Ісус і його ученики в села Кесарії Филипової; і по дорозі питав своїх учеників, 
кажучи їм: За кого мене мають люде? А вони відповіли йому, кажучи: За Йоана Хрестителя, другі 
за Ілію, а инші за одного з пророків. А він спитав їх: Ви ж за кого мене маєте? Петро у відповідь 
сказав йому: Ти єси Христос. І заборонив їм, щоби нікому не говорили про нього. І почав навчати 
їх, що Син чоловічий має много терпіти, і осудить його старшина і первосвященики і книжники, і 
убють його і після трьох днів воскресне. І явно слово говорив. І взявши його Петро почав 
докоряти йому. А він обернувшись і поглянувши на своїх учеників, скартав Петра і сказав: Іди за 
мною сатано, бо ти думаєш не про те, що Боже, а про те, що людське. І покликавши нарід зі 
своїми учениками, сказав їм: Коли хто хоче за мною йти, нехай відречеть ся себе і візьме сзій 
хрест і за мною йде. Бо хто хоче свою душу [житє] спасти, погубить її, а хто погубить свою душу 
задля мене і Євангелія, спасе її. Бо що за хосен для чоловіка позискати увесь світ, а занапастити 
свою душу? Або що дасть чоловік в заміну за свою душу? Бо хто повстидаєть ся мене і моїх слів 
в сім чужоложнім [що впадає часто в ідоло-поклонство] і грішнім роді, і Син Чоловічий 
повстидаєть ся його, як прийде в славі свого Вітця зі святими анге-лами.
   
   9. Преображенє Ісуса; уздзровленє біснуватого; Ісус предсказує муки і поручає покору; про 
соблазни.
   
   І сказав їм: Істинно говорю вам, що деякі між стоячими тут, котрі не знають смерти, поки 
не побачать царства Божого, що прийде в силі.
   А після шістьох днів взяв Ісус Петра і Якова і Йоана і повів їх на високу гору самих одних і 
преобразив ся перед ними. І одежа його стала блискуча і дуже біла, як не в силі валій убілити на 
землі. І явив ся їм Ілія з Мойсеєм і розмовляли з Ісусом. А Петро у відповідь сказав Ісусови: 
Равві, добре нам тут бути; і зробимо три намети, тобі один і Мойсеєви один і Ілії один. Бо не 
знав, що каже; бо були перелякані. І став ся облак, що отінив їх, і дав ся чути голос з облака 
кажучи: Се Син мій улюблений, його слухайте. І зараз оглянувши ся, нікого більше не побачили, 
тільки одного Ісуса зі собою. Коли ж вони сходили з гори, наказав їм, щоби нікому не говорили, 
що бачили, поки Син Чоловічий не воскресне з мертвих. І задержали се слово у себе, 
перепитуючи ся, що се є: з мертвих воскреснути? І питали його, кажучи: Щож отже кажуть фарисеї
 і книжники, що перш Ілія має прийти? А він сказав їм: Ілія прийде перш і направить все; і 
як написано про Сина Чоловічого, щоби много витерпів, і був погорджений. Але кажу вам, що й 
Ілія прийшов, і зробили йому, що схотіли, як написано про нього [про Ілію].
   І прийшовши до своїх учеників, побачив коло них много народу і книжників, що спорили з 
ними. І зараз увесь нарід, побачивши Ісуса, з диву налякав ся, і прибігаючи, витав його. І спитав 
їх: Про що спорите між собою? А один з народу відповів йому: Учителю, я привів до тебе свого 
сина, що має німого духа. І денебудь нападе його, рве його, і пінить ся і скрегоче зубами і сохне; і 
я казав твоїм ученикам, щоби вигнали його, і не змогли. А він у відповідь сказав їм: О роде 
невірний, доки з вами буду, доки вас терпітиму? Принесіть його до мене. І принесли його. І як 
його побачив [ біснуватий], зараз дух затряс ним, і впавши на землю, перевертав ся і запінив ся. І 
спитав батька його: Від як давна се йому стало ся? А він сказав: Від дитинства. І часто в огонь 
кидав його і в воду, щоб його погубити; та коли що можеш, поможи нам, умилосердивши ся над 
нами. А Ісус сказав йому: Коли можеш, все можливе віруючому. І зараз заголосив батько дитини 
і крізь слези сказав: Вірю, Господи, поможи мому невірству. А Ісус побачивши, що збігаєть ся 
нарід, загрозив духови нечистому, кажучи йому: Духу німий, і глухий, я тобі розказую, вийди з 
нього, і більше не входи в нього. І закричавши та сильно потрясши, вийшов, і став як мертвий 
так, що многі говорили, що вмер. А Ісус взяв його за руку, підніс його, і встав. І як увійшов в дім, 
ученики питали його на самоті: Чому ми не змогли його вигнати? І сказав їм: сей рід ніяк не може 
вийти, тільки молитвою і постом.
   І звідси вийшовши, перейшли через Галилею; і не хотів, щоби хто знав. Бо навчав своїх 
учеників і говорив їм: Що Син Чоло-вічий буде виданий в руки людей, і убють його, і убитий 
третього дня воскресне. Вони ж не розуміли слова і бояпись його спитати.
   І прийшов в Капернаум. І коли був дома [в домі св. Петра], спитав їх: Про що ви дорогою 
розмовляли? Та вони мовчали, бо дорогою перемовляли ся між собою, хто більший. І усів і 
прикликав дванайцятьох і каже їм: Коли хто хоче бути перший, нехай буде зі всіх послідним і 
всім слугою. І взяв дитя поставив його посеред них, і обнявши його, сказав їм: Хто одно, з таких 
дітей прийме в моє імя, мене приймає; а хто мене приймає, не мене приймає, а того, що мене 
післав. Йоан сказав йому: Учителю, ми бачили одного, що твоїм іменем виганяв бісів, а він не 
ходить за нами; і ми заборонили йому. А Ісус сказав: Не бороніть йому, бо нема такого, що 
робив би чудо в моє імя, і міг би скоро лихословити мені. Бо хто не проти вас, сей за вами. Бо хто 
напоїть вас чашею води в моє імя, длятого, що ви Христові, істинно кажу вам, не стратить своєї 
нагороди. А хто соблазнить одно із сих малих віруючих, ліпше йому, щоби повішено жорновий 
камінь на його шию, і вкинено в море. І коли соблазнить тебе твоя рука, відітни її; ліпше тобі 
калікою увійти в житє, як обі руки маючи, відійти в пекло, в огонь невгасаючий [Гл. Іс 66, 24.], 
(де їх червак не умирає і огонь не вгасає.) А коли твоя нога соблазняє тебе, відітни її; ліпше тобі 
увійти у вічне житє кривим, як дві ноги маючи, бути вкиненим в пекло, (де їх червак не умирає і 
огонь не вгасає.) А коли око твоє соблазняє тебе, вирви його; ліпше тобі з одним оком увійти в 
царство Боже, як двоє очей маючи, бути вкинени.м в пекло, де їх червак не умирає і огонь не 
вгасає. Бо кождий огнем посолить ся [Осуджений буде неначе посолений огнем. Порівнанє взяте 
з жертв посипуванкх сілю]. Добра є сіль; коли ж сіль не солона стане, чим осолити її? Майте сіль 
в собі і мир майте між собою.
   
   10. Про нерозривність супружя; благословенє дітей; розмова з богатим молодцем; Ісус 
предсказує муки; просьба синів Зеведеевих; уздоровленє сліпого прошака
   
   І вийшов звідти [з Капернауму або Галилеї] і прийшов в сторони Юдейські за Йорданом 
[через Перею]; і зійшов ся,знов нарід до нього, і як мав звичай, знов навчав їх. А фарисеї 
приступили і питали спокушуючи його: Чи годись ся мужови відпустити жінку. А він у відпозідь 
сказав їм: Що вам заповідав Мойсей? Вони ж сказали: Мойсей дозволив написати відпускний 
лист і відпустити. А Ісус сказав їм: Ізза жорстокости вашого серця написав вам сю заповідь. А з 
початку сотвореня мущиною і женщиною сотворив їх Бог. Длятого оставить чоловік свого батька 
й матір, (і злучить ся зі своєю жінкою), і буде двоє одним тілом. Длятого вже не два, а одно тіло. 
Що отже Бог злучив, чоловік нехай не розлучає. А дома знов питали його про се ученики. І каже 
їм: Хто відпустить свою жінку і оженить ся з иншою, чужоложить з нею. І коли вона опустить 
свого мужа і вийде за иншого, чужоложить.
   І приносили до нього діти, щоб їх діткнув ся; а ученики заборонювали тим, що приносили. 
Ісус побачивши негодував і (скартавши) сказав їм: Оставте дітей приходити до мене, не бороніть 
їм, бо таких є царство Боже. Істинно кажу вам: Хто не прийме царства Божого як дитя, не увійде 
в нього. І обіймав їх, та благословив, кладучи руки на них.
   І як вийшов на дорогу, прибіг один і впавши на коліна перед ним, спитав його: Учителю 
благий, що маю ділати, щоби вічне житє унаслідити? А Ісус сказав йому: Чого мене зовеш 
благим? Ніхто благий [сам зі себе], тільки один Бог. Заповіди знаєш: Не убий, не чужолож, не 
кради, не свідчи ложно, не рабуй, шануй твого батька й матір. А він у відповідь сказав йому: 
Учителю, се все заховував я від моєї молодости. Ісус же поглянувши на нього, полюбив його і 
сказав йому: Одного тобі не достає: іди, що маєш, продай і дай убогим, а матимеш скарб на небі; 
і прийди та йди за мною, взявши хрест. А він зажурившись ізза сього слова, відійшов сумний, бо 
мав многі маєтки. Ісус же поглянувши навкруги себе, каже своїм ученикам: Як тяжко тим, що 
мають богацтва, увійти в царство Боже. А ученики дивувались його словам. Ісус же знов 
відповідаючи, каже їм:  Діти, як тяжко  (вповаючим на богацтва) увійти в царство Боже. Лекше 
верблюдови крізь ушко голки перейти, як богатому увійти в царство Боже. А вони ще більше 
дивували ся і говорили між собою: То хто може спасти ся? Ісус поглянув на них і каже: У людей 
неможливе, але не у Бога; бо у Бога все можливе. Почав йому Петро говорити: Се ми оставили 
все і пішли за тобою. А Ісус у відповідь сказав: Істинно говорю вам: Нема нікого, що оставив 
дім, або братів, або сестри, або матір, або батька, або діти, або поля задля мене і задля Євангелія, 
і приняв в сотеро стільки тепер, у сей час, серед гоненя, домів і братів, і сестер і матерей і дітий і 
піль, а в будучім віці житє вічне. І многі перші будуть послідними, а послідні першими.
   І були в дорозі ідучи в Єрусалим: а Ісус ішов перед ними, і дивували ся, і йдучи за ним, 
бояли ся. І взяв знов дванайцятьох та почав їм говорити, що має з ним стати ся. Се входимо в 
Єрусалим і Син Чоловік буде виданий первосвященикам і книжникам, і засудять його на смерть і 
видадуть його поганам; І ругатимуть з нього і оплюють його і бичуватимуть його і убють його, і 
після трьох днів воскресне.
   І приступають до нього Яків і Йоан, сини Зеведеєві, кажучи йому: Учителю, хочемо, щоби 
ти учинив нам те, чого попросимо. А він сказав їм: Що бажаєте, щоб я вам учинив? Вони ж 
сказали йому: Дай нам, щоб один по правиці в тебе, а другий по лівиці в тебе сиділи ми в твоїй 
славі. Та Ісус сказав їм: Не знаєте, чого просите: Чи можете пити чашу, котру я пю і хрещенєм, 
котрим я хрещу ся, хрестити ся? А вони сказали (йому): Можемо. Ісус же сказав їм: Чашу, котру 
я пю, пити мете, і хрещенєм, котрим я хрещу ся, будете хрестити ся, та сидіти по моїй правиці, 
або по моїй лівиці, не моя річ вам дати, а кому приготовано. І почувши десять, почали 
негодувати на Якова й Йоана. Ісус же покликав їх і сказав їм: Ви знаєте, що ті, котрі уважають 
себе князями народів, панують над ними і князі їх володіють ними. Та не так є між вами; але хто 
схоче бути більший, нехай буде вам слугою; і хто схоче у вас бути перший, нехай буде рабом 
усіх. Бо й Син Чоловічий не прийшов, щоби служили йому, але служити і дати свою душу [житє] 
яко викуп за многих.
   І прийшли в Єрихон [Місто Єрихон було в часах Христа дуже богате. Воно лежало около 
326 клм. від Єрусалиму]; а коли він виходив з Єрихону, і ученики його, і много народу, син 
Тимеїв, Вартимей, сліпий прошак, сидів при дорозі. І почувши, що є Ісус Назорей, почав кричати 
і говорити: Ісусе, сину Давидів, помилуй мене. І сварили на нього многі, щоби мовчав, та він ще 
дужше кричав: Сину Давидів, помилуй мене. А Ісус задержавши ся сказав: Покличте його; і 
покликали сліпця, кажучи йому: Бодри ся, встань, кличе тебе. Він же скинувши свою одежу, 
підскочив і прийшов до нього. А Ісус сказав йому у відповідь: Що хочеш, щоб я тобі вчинив? А 
сліпий сказав йому; Учителю, щоб я прозрів. Ісус же сказав йому: Іди, твоя віра уздоровила тебе. 
І зараз прозрів і пішов за ним в дорогу.
   
   11. Візд в Єрусалим; проклинає смоковницю; виганяє купців з храму; про силу молитви; 
розмова з книжниками.
   
   А коли приблизили ся до Єрусалиму до Ветфагії і Витанії, коло гори Оливної, післав двох 
своїх учеників, і каже їм: Ідіть в село, що перед вами, і зараз увійшовши в нього, знайдете осля 
привязане, на котрім ніхто з людей досі не сидів; відвяжіть його й при-ведіть. А коли хто вам 
скаже: що се робите? скажіть, що Господь потребує його, і зараз відошле його сюди. І пішовши, 
знайшли осля привязане при дверьох знадвору на роздорожу, і відвязали його. А деякі, що там 
стояли, говорили їм: Що робите, відвязуючи осля? Вони ж сказали їм, як приказав їм Ісус; і 
відпустили їх. І привели осля до Ісуса; і положили на нього свої одежі, і всів на нього. А многі 
розстелювали свої одежі по дорозі, инші ж віти різали з дерев. А ті, що йшли попереду і що йшли 
з заду, викликували:
   Осанна!
   Благословен, що йде в імя Господнє,
   Благословенне грядуче царство Вітця нашого Давида,
   осанна на висоті. 
   І увійшов в Єрусалим в храм, і оглянувши все, коли вже було пізно, вийшов в Витанію з 
дванайцятьма.
   А на другий день, як виходили з Витанії, зголоднів. І побачивши здалеку смоковницю, 13 що 
мала листє, прийшов, чи чого не знайде на ній. І приступивши до неї, нічого не знайшов, тільки 
листє, бо не була ще пора на смокви. І озвавши ся сказав до неї: Нехай вже більш з тебе по вік 
ніхто овочу не їсть. І чули його ученики. І приходять в Єрусалим; і ввійшовши в храм, почав 
виганяти тих, що продавали і купували в храмі; і столи міняйлів і ослони тих, що продавали 
голуби, поперевертав; і не позволяв, щоби хто переносив посудину через храм. І навчав, кажучи 
їм: Чи не написано [у Ісаії, 56, 7.], що мій дім, домом молитви буде звати ся для всіх народів? А 
ви зробили його вертепом розбійників. Книжники і первосвя-щеники почувши се, шукали, як би 
його погубити; бо бояли ся. його. А весь нарід дивував ся його науці. І як настав, вечір, 20 вийшов 
поза місто. А рано переходячи побачили смоковницю всохлу від кореня. Петро ж згадавши 
сказав йому: Равві, се смоковниця, котру ти прокляв, всохла. А Ісус у відповідь сказав їм: Майте 
віру Божу [що я можу і хочу се все вчинити]. Бо істинно кажу вам, що хто скаже сій горі: 
Двигнись і кинь ся в море, і не буде сумні-вати ся в своїм серці, а віритиме, що те, що скаже, 
станеть ся, буде йому. Длятого кажу вам: Все, чого в молитві просите, вірте, що одержите, і 
станеть ся вам. А як станете на молитву, відпускайте, коли що маєте на кого, щоб і ваш Отець, 
що на небесах, відпустив вам ваші провини. (Коли ж ви не відпустите, ані ваш Отець, що на 
небесах, не відпустить вам ваших провин).
   І приходять знов в Єрусалим; і коли ходив по храмі, приступають до нього 
первосвященики і книжники і старшина; і кажуть йому: Якою властю се робиш? І хто дав тобі сю 
власть, щоби се робити? А Ісус сказав їм: Спитаю вас і я одно слово і відповіджте мені, а скажу 
вам, якою властю се роблю. Хрещене Йоанове з неба було, чи від людей? Відповіджте мені. А 
вони міркували собі, кажучи: (Що скажемо?) Коли скажемо: З неба, скаже: Чому ж ви не увірили 
йому? Коли скажемо: Від людей, бояли ся народу, бо всі уважали Йоана, що був справді 
пророком. І сказали Ісусови у відповідь: Не знаємо. А Ісус відповів і сказав їм: Ані я не скажу 
вам, якою властю се роблю.
   
   12. Притча про виноградник; про данину;про воскресенє; яка найбільша заповідь; син 
Давида; дві лепти вдовиці.
   
   І почав їм говорити притчами: Чоловік насадив виноградник і обгородив плотом і викопав 
винотоку і збудував вежу і винаймив його виноградарям і від'їхав. І післав в часі до виноградарів 
слугу, щоби взяв від виноградарів плід виноградника. Вони ж спіймавши його набили і відіслали 
з нічим. І знов післав до них другого слугу; і того ранили в голову та зневажили. І знов иншого 
післав, і того вбили, і многих инших, одних побиваючи, других же убиваючи. Маючи ще одного 
сина, улюбленого, післав і того до них на останок, кажучи: Що пошанують сина мого. А 
виноградарі сказали один до одного: Се наслідник; ходіть, убиймо його і наше буде наслідство. І 
спіймавши його, убили, і викинули поза виноградник. Щож зробить пан виноградника? Прийде 
и погубить виноградарів і дасть виноградник иншим. Чи й сього Писаня ви не читали:
   Камінь [Христос. - Гляди Пс. 117, 22; іс, 28. 16.],
   що його відкинули будівничі, сей став ся головою угла?
   Від Господа се стало ся
   і є дивне в наших очах?
   І шукали його, щоби спіймати, та бояли ся народу, бо зрозуміли, що до них сказав сю 
притчу; і оставивши його, відійшли.
   І післали до нього деяких фарисеїв та Іродіян, щоб його зловили на слові. Вони ж 
приступивши питали його підступно, кажучи: Учителю, ми знаємо, що ти правдивий і не дбаєш 
про нікого, бо не дивиш ся на лице людей, але по правді на путь Божий наставляєш. Чи годить ся 
данину цісареви давати, чи ні? Давати чи не давати? А він знаючи їх лицемірство, сказав їм: Чого 
мене спокушуєте? Принесіть мені динар, щоб я побачив, І вони принесли йому, і сказав їм: Чий 
се образ і надпись? Сказали йому: Цісарський. А Ісус у відповідь сказав їм: Віддайте отже, що 
цісарське цісареви, а що Боже Богови. І дивувались йому.
   І прийшли до нього садукеї, котрі говорять, що нема воскресеня, і спитали його, кажучи: 
Учителю, Мойсей написав нам [5. Мойс. 25, 5.]: Що як кому брат умре і оставить жінку, а ді-тей 
не оставить, нехай візьме брат його жінку і воскресить сімя свому братови. Сім братів було, і 
перший взяв жінку і умер, не оставивши сімени. І другий взяв її і вмер, і він не оставив сімени; і 
третий так само. І сімох не оставило сімени. Остання із всіх умерла й жінка. При воскресеню 
отже, коли воскреснуть, котрому з них буде жінкою? бо сімох мало її за жінку. А Ісус сказав їм: 
"Чи не длятого ошибаєте ся, що не знаєте Писаня, ні сили Божої? Бо коли з мертвих воскреснуть, 
ні женять ся, ні віддають ся, а є як ангели на небесах. А про мертвих, що встають, чи не читали ви 
в книзі Мойсеевій, як при корчі сказав йому Бог [2. Мойс. З, 6.], ка-жучи: Я Бог Авраамів і Бог 
Ісааків, і Бог Яковів? Не є Бог мертвих, але (Бог) живих. Ви отже дуже ошибаєте ся.
   І приступив один з книжників, що чув, як вони спорили, і побачивши, що добре їм відповів, 
спитав його: Яка є перша зі всіх заповідей? Ісус же відповів йому: Що перша з усіх заповідей: 
Слухай Ізраілю [5. Мойс. 6, 4.]: Господь Бог ваш, Господь один є; і любитимеш Господа Бога 
твого всім серцем твоїм і всею душею твоєю і всею думкою твоєю і всею силою твоєю. А друга: 
Любитимеш ближнього твого, як самого себе. Більшої від сих нема иншої заповіди. І сказав йому 
книжник: Добре, Учителю, правду сказав єси, що один є Бог і нема иншого кромі нього. І що 
любити його всім серцем і всею думкою і всею душею і всею силою; і що любити ближнього як 
себе, се більш, як всі цілопаленя й жертви.Ісус же бачучи, що розумно відповів, сказав йому: Не 
далеко єси від царства Божого [Недостає тобі тільки віри і заховуваня моїх заповідей]. І ніхто не 
важив ся більш його питати. А Ісус у відповідь говорив навчаючи в храмі: Як се кажуть 
книжники, що Христос є сином Давида? Бо сам Давид сказав в Дусі святім [Пс. 109, 1.]:
   Сказав Господь мому Господеви: Сиди
   по моїй правиці, аж положу твоїх ворогів підніжком ніг твоїх.
   Сам отже Давид називає його Господом: і як він йому сином? І много народу слухало його 
радо. І говорив їм в своїй науці: Стережіть ся книжників, що люблять ходити в довгих одежах 
[Довгу одіж носили знатнійші особи] та витаня на торговицях; і перші сидженя в божницях, і 
перші місця на бенкетах; що зїдають доми вдовиць і про око довго молять ся; вони одержать 
тяжший засуд. І усівши проти скарбони, дивився, як нарід кидав мідь в скарбону, і многі богаті 
кидали много. І прийшла одна убога вдовиця і вкинула дві лепти [два сотики], се є: кодрант. І 
прикликавши своїх учеників, сказав їм: Істинно кажу вам, що ся убога вдовиця вкинула більше 
від всіх, що вкидали в скарбону. Бо всі з того, що ім збувало, кидали, а вона зі свого недостатку 
все, що мала, вкинула, ввесь свій прожиток.
   
   13. Про збуренє Єрусалиму; гидота спустошеня; стороженє і молитва.
   
   І як виходив з храму, сказав йому один з його учеників: Учителю, дивись, яке камінє і які 
будинки. А Ісус сказав йому: Чи бачиш сі всі великі будинки? Не остане тут камінь на камени, 
котрий не був би зруйнований. А як сидів на горі Оливній, проти храму, питали його на самоті 
Петро і Яків і Йоан і Андрей: Скажи нам, коли се буде і який буде знак, коли все те має скінчити 
ся [Тут бесіда про упадок Єрусалиму і про конець світа]?
   А Ісус став їм говорити: Уважайте, щоби вас хто не звів. Бо многі прийдуть у моє імя, 
кажучи: Се я, і многих зведуть. Коли ж почуєте про війни і воєнні вісти, не трівожте ся, бо се 
мусить стати ся; та се ще не кінець. Бо встане нарід на нарід і царство на царство, і будуть 
землетрясеня місцями, будуть голоди; се початок горя. Стережіть себе самих; бо видавати муть 
вас на суди, і в божницях вас битимуть, і перед володарів та царів ставитимуть вас ізза мене, їм 
на свідоцтво. І у всіх народів мусить бути вперед проповідане Євангеліє. А коли видаватимуть 
вас і вести, не думайте наперед, що говоритимете; а що вам буде дане у ту годину, се говоріть; бо 
не ви є ті, що говорите, а Дух святий. І видасть брат брата на смерть, і батько сина; і повстануть 
сини на родичів, і убють їх. І ненавидітимуть вас всі ізза мого імени; хто ж витримає до кінця, 
той буде спасений. Коли ж побачите гидоту спустошеня, що стоїть, де не повинна - хто читає, 
нехай ророзуміє - тоді ті, що в Юдеї, нехай біжать в гори; хто на даху, нехай не злазить в дім, ані 
нехай не входить взяти що зі свого дому; а хто на полі, нехай не вертає назад, взяти свою одежу. 
Горе ж вагітним і кормлячим у ті дні. Моліть ся ж, щоби не стало ся зимою. Бо будуть ті дні 
таким горем, якого не було від початку світа, котрий сотворив Бог, аж до нині, ані не буде. І коли 
би Господь не вкоротив днів, не спасло би ся ніяке тіло; та ізза вибраних, котрих вибрав, 
вкоротив дні. А тоді коли хто вам скаже: Се тут Христос, або там, не вірте. Бо повстануть ложні 
Христи, і ложні пророки, і творити муть знаки і чудеса, щоби звести, як можна, вибраних. Ви ж 
глядіть; я наперед сказав вам все. Та в ті дні, після того горя, сонце померкне і місяць не дасть 
свого світла. І звізди з неба спадуть, і небесні сили порушать ся. І тоді побачать Сина Чоловічого, 
як ітиме на облаках, з великою силою і славою. І тоді пішле своїх ангелів, і збере своїх вибраних 
від чотирьох вітрів, від краю землі, аж до краю неба. Від смоковниці ж навчіть ся притчі: Коли 
вже її галузка стане гнучка і листє прозябне, пізнаєте, що близько літо; так і ви, коли побачите, 
що се дієть ся, знайте, що близько є, при дверьох. Істинно кажу вам: Що не минеть ся сей рід 
[жидівський нарід], аж се все станеть ся. Небо й земля минуть ся, а мої слова не минуть ся. Про 
день же той або про годину, ніхто не знає, ані ан-гели, що на небі, ані Син [яко чоловік], тільки 
Отець. Глядіть, сторожіть і моліть ся, бо не знаєте, коли прийде час. Як чоловік, що відїхавши, 
оставив свій дім і дав своїм слугам власть до кождого діла, і воротареви звелів, щоби пильнував. 
Пильнуйте отже, бо не знаєте, коли Господь дому прийде, чи в вечір, чи опівночи, чи коли півні 
піють, чи рано; щоби прийшовши несподівано, не знайшов вас спячих. А що вам кажу, всім кажу: 
пильнуйте.
   
   14. Ісус в домі Симона прокаженого; Тайна Вечера; в городі Ґетсеманськім; перед Каяфою; 
Петро відрікаєть ся.
   
   Була ж пасха і опрісноки після двох днів; і шукали первосвященики та книжники, як би 
його підступом спіймати і убити. І казали: Не в празник, щоби розруху не було в народі.
   А як був в ВитанІї, в домі Симона прокаженого, і сидів за столом, прийшла жінка з 
алябастровою посудиною щирого нардового мира дорогоцінного [найдорожше миро, котре 
виробляли з нарди (індийської ростини)], і розбивши посудину, вилила йому на голову. Були ж 
деякі, що негодували в собі: По що зроблено сю втрату мира? Бо можна було се миро продати 
більш як за триста динарів [около 200 нім.  марок] і дати убогим. І ремствували на неї. Та Ісус 
сказав: Оставте її; чого її непокоїте? Добре діло вчинила на мені. Бо убогих завсігди маєте зі 
собою, і коли схочете, можете їм добро творити, а мене не завсігди маєте. Вона що змогла 
зробила; випередила намастити моє тіло на похорон. Істинно кажу вам: Денебудь буде 
проповідане се Євангеліє по цілім світі, і про те, що вона вчинила, згадаєть ся на її памятку. А 
Юда Іскаріотський, один з дванайцятьох, відійшов до первосвящеників, щоб їм його видати. 
Вони ж почувши, зраділи і обіцяли йому дати гроші; і шукав, як би його в догідний час видати.
   І в перший день опрісноків, коли жертвували пасху, сказали йому ученики: Де хочеш, щоби 
ми пішли і приготовили тобі їсти пасху? І післав двох зі своїх учеників і сказав їм: Ідіть в місто і 
зустріне вас чоловік, що нестиме збан води; за ним ідіть. І куди ввійде, скажіть господареви дому, 
що Учи-тель говорить: Де є світлиця для мене, де я їв би пасху з моїми учениками? І він вам 
покаже горницю велику [Горниця - світлиця в висшій части дому], прибрану, готову; і там 
приготовіть нам. І пішли його ученики і прийшли в місто і знайшли, як сказав їм, і приготовили 
пасху. А як настав вечір, прийшов [з Витанії] з дванайцятьома. І як вони сиділи й їли, сказав Ісус: 
Істинно кажу вам, що один, з вас видасть мене, котрий їсть зі мною. Вони ж почали сумувати і 
говорити йому кождий з окрема: Чи я? і другий: Чи я? А він сказав їм: Один з дванайцятьох, що 
вложить зі мною руку в посудину. А Син Чоловічий іде, як написано про нього; та горе тому 
чоловікови, через котрого Син Чоловічий буде виданий; ліпше йому було би, коли би не народив 
ся той чоловік. І коли вони їли, взяв Ісус хліб і поблагословивши, переломив і дав їм і сказав: 
Прийміть, се є Тіло моє. І взявши чашу та хвалу віддавши, дав їм, і пили з неї всі. І сказав їм: Се є 
кров моя нового завіта, що за многих проливаєть ся. Істинно кажу вам, що вже не питиму зі сього 
плоду виноградного до того дня, коли його питиму із нового в царстві Божім. І заспівавши, 
вийшли на гору Оливну. І сказав їм Ісус: Всі соблазните ся, бо написано [Зах. 13, 7.]: Ударю 
пастиря і вівці розбігнуть ся. Та коли воскресну, випереджу вас в Галилеї. А Петро сказав йому: 
Хоч і всі соблазнять ся, та не я. І сказав йому Ісус: Істинно кажу тобі, що ти сьогодня, сеї ночі 
[день зачинавть ся вечером], перш, заки двічі півень запіє, тричі мене відречеш ся. А він єще 
більш говорив: Хоч би мені прийшло ся з тобою і вмерти, не відречу ся тебе. Так само і всі 
говорили.
   І прийшли на місце, котрого імя Ґетсеманія; і сказав своїм ученикам: Сидіть тут, 	поки 
помолю ся. І взяв Петра і Якова і Йоана зі собою і почав тревожити ся й тужити. І сказав їм: 
Сумна моя душа аж до смерти; останьте тут і сторожіть. І відійшовши трохи, упав на землю і 
молив ся, щоби, коли можливо, оминула його та година. І говорив: Авва, Отче [Євангелист 
перекладає для Римлян се слово], все тобі можливе, відійми від мене сю чашу; та не як я хочу, а 
як ти. І прийшов і знайшов їх спячих; і сказав Петрови: Симоне, ти спиш? не міг єси одної 
години сторожити? Сторожіть і моліть ся, щоби ви не ввійшли в покусу. Дух вправді бодрий, та 
тіло немічне. І знов пішов і молив ся, те саме слово кажучи. І вернувши ся, знайшов їх знов 
спячих, бо були їм очі отяжілі, і не знали, що йому відповісти. І прийшов втрете і сказав їм: 
Спіть вже і спочивайте; досить; прийшла та година; се Син Чоловічий буде виданий в руки 
грішників. Встаньте, ходім; се той, що видає мене, приблизив ся. І коли він єще говорив, 
прийшов Юда Іскаріот, один з дванайцятьох, а з ним много народу з мечами і друками. від 
первосвящеників і книжників і старшини. І дав той, що його видав, знак їм, кажучи: Кого я 
поцілую, той є; беріть його і ведіть обережно. І як прийшов [в город], зараз приступив до нього і 
сказав: Равві (Равві) і поцілував його. А вони наложили на нього свої руки і спіймали його. Один 
же з тих, що стояли [св. Петро], добув меча, ударив слугу первосвященика і відтяв йому ухо. А 
Ісус у відповідь сказав їм: Як на розбійника вийшли ви з мечами і друками, щоби спіймати мене? 
По всі дні був я при вас у храмі навчаючи, і ви не брали мене; але нехай сповнять ся Писаня. І 
покинувши його, повтікали всі. А один молодець ішов за ним, одягнений в простирало по нагім 
тілі; і спіймали його (воїни). Та він лишивши простирало, нагий втік від них.
   І привели Ісуса до первосвященика [до Каяфи]; і зійшли ся всі первосвященики і старшина і 
книжники. А Петро здалеку ішов за ним аж у середину в двір первосвященика; і сидів зі слугами 
при огні і грів ся. Первосвященики ж і вся рада шукали проти Ісуса . свідоцтва, щоб його видати 
на смерть, і не знаходили. Бо многі ложно свідчили проти нього, та згідними не були свідоцтва. А 
деякі вставши ложно свідчили проти нього, кажучи: Ми чули, як він говорив: Я зруйную сей 
храм рукотворений і в трьох днях инший нерукотворений збудую. Та навіть оте їх свідоцтво не 
було згідне. І встав первосвященик по середині і спитав Ісуса, кажучи: Не відповідаєш нічого на 
те, що сі тобі закидають? Він же мовчав і нічого не відповідав. Знов питав його первосвященик і 
сказав йому: Чи ти Христос, син Бога благословенного? А Ісус сказав йому: Я єсьм; і побачите 
Сина Чоловічого сидячого по правиці сили Божої і йдучого на облаках небесних. Первосвященик 
же роздер свою одежу і сказав: На що ще треба нам свідків? Ви чули хулу. Що вам здасть ся? 
Вони ж усі осудили його, що винен смерти. І почали деякі плювати на нього і закривати його 
лице і бити його по щоках і говорити йому: Пророкуй; а слуги знущали ся над ним. А коли Петро 
був на дворі на долі, прийшла одна зі служниць первосвященика, і побачивши Петра, що грів ся, 
споглянула на нього і сказала: І ти був з Ісусом Назореєм. Він же відрік ся, кажучи: Ані знаю, ані 
розумію, що говориш; і вийшов геть на подвірє, і півень запіяв. І знов побачивши його слуга, 
почала говорити тим, що стояли: Сей є з них. Та він знов відрік ся. І невдовзі знов ті, що стояли, 
говорили Петрови: Справді ти є з них, бо ти з Галилеї (і твоя бесіда подібна). Він же почав 
божити ся та клясти ся: Не знаю того чоловіка, про котрого говорите. І зараз півень знов запіяв; і 
згадав Петро слово, котре сказав йому Ісус: Перш, заки півень двічі запіє, тричі мене відречеш ся; 
і почав плакати.
   
   15. Ісус перед Пилатом; іде на Голгофту; розпятє; Йосиф з Ариматеї похоронює Ісуса.
   
   І зараз рано зробили нараду первосвященики зі старшиною й книжниками, і вся рада, 
звязали Ісуса, повели і видали Пилатови. І спитав його Пилат: Чи ти цар Юдейський? А він у 
відповідь сказав йому: Ти говориш. І обжаловували його первосвященики в многім. А Пилат знов 
спитав його, кажучи: Не відповідаєш нічого? Диви ся, як дуже тебе обжаловують. Та Ісус більш 
нічого не відповів так, що дивував ся Пилат. А на празник випускав ім звичайно одного вязня, за 
котрим просили. А був, що називав ся Варава, з бунтівниками увязнений, котрий в часі бунту 
допустив ся убийства. І вступив нарід та почав просити, щоб, (як завсігди), учинив їм. Пилат же 
відповів їм, кажучи: Хочете, пущу вам царя Юдейського? Бо знав, що з зависти видали його 
первосвященики. Та первосвященики підустили нарід, щоби радше пустив їм Вараву. Пилат же 
знов у відповідь сказав їм: Що ж хочете, щоб я вчинив з тим, що його називаєте царем 
Юдейським? А вони знов закричали: Розпни його. Пилат же сказав їм: Що ж бо злого вчинив? А 
вони ще сильнійше кричали: Розпни його. А Пилат бажаючи вволити волю народу, пустив їм 
Вараву, а Ісуса казавши убичувати, видав, щоб його розпяли. Воїни ж повели його в подвірє 
судища і скликали всю ватагу. І одягли його в багряницю і положили на нього, сплівши, 
терневий вінець. І почали поздоровляти його: Радуй ся, царю Юдейський. І били його по голові 
тростиною і плювали на нього і згинаючи коліна, покланяли ся йому. І коли насміяли ся з нього, 
стягнули з нього багряницю і одягнули його в його одежу і вивели його, щоб його розпяти. І 
звеліли одному прохожому, Симонови Киринейському, що ішов з поля, батькови Александра і 
Руфа, щоби ніс його хрест. І привели його на місце Голгофту, що в перекладі значить, лобне 
місце. І давали йому пити вино зі смирною, та він не приняв. І розпяли його і поділили його 
одежі, кидаючи жереб про них, хто має котру взяти. А була трета година [Наша 9. рано], і 
розпяли його. І була надпись його вини написана: Цар Юдейський. А з ним розпяли двох 
розбійників, одного по правиці а другого по лівиці його. І сповнило ся Писанє, що каже: І з 
беззаконними почислено його. А прохожі хулили його, киваючи своїми головами і кажучи: Гей, 
ти, що руйнуєш храм Божий і в трьох днях відбудовуєш, спаси ся сам, зійшовши з хреста, Так 
само й первосвященики насмівали ся, один до одного з книжниками, кажучи: Инших спасав, себе 
не може спасти. Христос цар Ізраільський нехай зійде тепер з хреста, щоби ми бачили і увірили. І 
ті, що були з ним розпяті, зневажали його. І настала шеста година [Шеста є полудне] і зробила ся 
пітьма по всій землі, аж до девятої години [Девятої третої по полудни] А в девятій годині 
закликав Ісус великим голосом, кажучи: Елоі [Елоі слово арамейське; по грецьки: Елі], Елоі, лєма 
савахтані, що в перекладі значить: Боже мій, Боже мій, чому ти мене оставив? А деякі, що там 
сто-яли, почувши, говорили: Се Ілію кличе. І побіг один і наповнив губку оцтом і на-стромивши 
на тростину, давав йому пити, кажучи: Пождіть, побачимо, чи прийде Ілія зняти його. Ісус же 
закликавши великим голосом, віддав духа. І завіса церковна роздерла ся на двоє, з верху аж до 
низу.А сотник, котрий стояв напроти нього, побачивши, що так умер, сказав: Справді сей чоловік 
був Сином Божим. А були й жінки, що з далеку дивили ся; між ними була Марія Магдалина і 
Марія Якова молодшого і мати Йосії і Саломія; і коли був в Гали-леї, ходили за ним і служили 
йому, і инших много, що разом з ним вступили в Єрусалим. І коли вже настав вечір, тому, що се 
була пятниця, се є перед суботою, прийшов Йосиф з Ариматеї, знатний радний, що також ожидав 
царства Божого, відважно увійшов до Пилата і просив тіла Ісусового. А Пилат здивував ся, що 
вже вмер [Розпятий міг жити на хресті і два дні], і покликавши сотника, спитав його, чи вже 
вмер? І довідавши ся від сотника, дав тіло Йосифови. А Йосиф купивши плащеницю і знявши 
його, обвив плащеницею і положив його в гріб, що був висічений в скелі, і прикотив камінь до 
дверей гробу. А Марія Магдалина і Марія Йосієва дивили ся, де його положено.
   
   16. Воскресенє Ісуса; являє ся Магдалині і апостолам.
   
   І як минула субота, Марія Магдалина і Марія Яковова і Саломія купили пахощів, щоби 
прийти і намастити його. І дуже рано в перший день тижня прийшли до гробу о сході сонця. І 
говорили до себе: Хто відкотить нам камінь від дверей гробу? І поглянувши, побачили, що 
камінь є відкочений. А був дуже великий. І увійшовши в гріб, побачили молодця, що сидів 
праворуч, одягненого в білу одежу; і здивували ся. А він б сказав їм: Не бійте ся; Ісуса шукаєте 
Назорея розпятого; встав, нема його тут; се місце, де його положили. Але йдіть, скажіть його 
ученикам і Петрови, що випереджає вас в Галилеї; там його побачите, як вам сказав. А вони 
вийшовши, втікли від гробу; бо обняв їх трепет і страх, і нікому нічого не сказали, бо бояли ся. 
   Коли воскрес рано в перший день тижня, явив ся вперед Марії Магдалині, з котрої вигнав 
сім бісів. Вона пішла і сповістила тим, що з ним були [апостолам і иншим ученикам]; сі сумували 
і плакали. Коли вони почули, що жиє, і що вона його бачила, не повірили. Відтак же двом з них 
ідучим явив ся в иншім виді, коли йшли в село [Ємаус]. І вони пішовши, сповістили прочих; але 
й тим не повірили. На останок явив ся тим одинайцятьом, як сиділи за столом, і дорікав за їх 
невірство та затверділість серця, що тим, котрі бачили його воскресшого, не повірили. І сказав 
їм: Ідіть в увесь світ і проповідайте Євангеліє цілому сотворіню. Хто увірить і охрестить ся, 
спасений буде, а хто не увірить, буде осуджений. А знаки тим, що увірять, такі товаришитимуть: 
Моїм іменем бісів виганятимуть; говоритимуть (новими) мовами; змії братимуть у руки, і хоч би 
що смертоносного випили, не пошкодить їм; на недужих руки кластимуть і здорові будуть. 
Господь же Ісус, після того, як промовив до них, взнісся на небо і засів по правиці Бога. А вони 
пішли і проповідали всюди, а Господь допомагав і потверджував їх слово послідуючими знаками.
