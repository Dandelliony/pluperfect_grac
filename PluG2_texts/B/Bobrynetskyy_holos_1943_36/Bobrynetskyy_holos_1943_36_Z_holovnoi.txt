З ГОЛОВНОЇ КВАРТИРИ ФЮРЕРА
6 вересня 1943 р. Вище Командування повідомляє: Оборонні бої на півдні Східного фронту тривали також і вчора цілий день. В Донецькому басейні, на захід від Харкова і коло Севська сильні атаки совєтів в упертих боях були відбиті. При спробі совєтів прорвати наш фронт на захід від Кірова і на південний захід від Бєлого ворог зазнав великих втрат в панцерниках і людях. В бухті озера Тіпаре наша берегова морська батарея потопила один совєтський винищувач мін і другий важко пошкодила. Легкі німецькі морські сили збили вчора 4 совєтські бомбовози. Не зважаючи на слабий опір німецько-італійських незначних частин, ворожий десант в Калабрії просунувся на невелику віддаль. Швидкісні німецькі бойові літаки важко пошкодили бомбами великого калібру один ворожий крейсер. Британські літаки атакували територію. В місцевостях, що зазнали ворожого нападу, виникли значні пошкодження. Населення мало втрати.
5 вересня 1943 р. Берегова оборона морського флоту потопила минулої ночі коло північно-французького узбережжя каналу 4 швидкісних британських човни і п'ятий підпалила. Сильний совєтський наступ в Донецькому басейні, в районі Харкова, а також на південний захід і на захід від Вязьми триває з непослабленою силою. Наші повітряні сили ефективно підтримували оборонні бої наземних військ. За час з другого по п'яте вересня ворог втратив 166 літаків. В Калабрії десантні британські сили обережно просуваються, маючи перед собою слабі німецько-італійські оборонні сили, В деяких місцях виникли бої. Ворожі повітряні з'єднання минулої ночі зробили терористичний наліт на райони міста Мангейма і Людвігсгафена. Населення мало втрати. В деяких частинах міста виникли значні руйнування і пожежі. Нічні винищувачі й зенітна артилерія, за відомостями, які одержано до сьогоднішнього дня, збили 7 ворожих літаків.
