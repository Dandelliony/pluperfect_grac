СТАЛІН ПРО ДОПОМОГУ
Посланик Рузвельта Вендель Вількі був у Сталіна. Яке одчайдушне положення Радянського Союзу, показує опубліковане Вількі в англійських газетах звідомлення про переговори з Сталіним. Як видно з одного інтерв'ю, яке Вількі дав про своє відвідування Радянського Союзу і яке зараз одноразово з'явилось у лондонському „Демлі Експресе" та нью-йорському „Ліфе", ця подорож справила на нього величезне враження.
—„Сталін посивів,- констатує гірко Вількі. — Холоднокровно розмовляв большевицький вождь про загрозливе положення Радянського Союзу. Гітлер наніс страшний удар Радянському Союзу тим, що блискавично зайняв всю південну частину країни до Волги". Зараз же був зроблений заклик до англо-американців: „З блискавичною швидкістю прикласти всю енергію для допомоги Совєтам!” Сталін не побоявся зізнатись, що на наступну зиму Совєти стоять перед загрозою великого голоду. Ці пояснення підкреслює московський кореспондент „Ньюс Хронікер": „Чому приховувати той факт, що мільйони людей у Радянському Союзі будуть стояти перед неуявляємими нестатками на наступну зиму". Радянське населення повинно буде перебувати всю зиму в нетопленнх помешканнях; робочі Москви й інших радянських міст будуть неділями і місяцями мерзнути; вони будуть вертатися після надсильної роботи в свої помешкання, де їх ждатимуть темрява, холод і повна безнадійність. Тільки відгомонів в англо-америкаиських країнах жах Сталінського заклику, як знов з Москви з'явився енергійний виступ Сталіна у вигляді листа кореспондентові американської газети „Ассошіейтед Пресе" у відповідь на його прохання в інтерв'ю. „Допомога союзників Радянському Союзу була виявлена у дуже малому розмірі порівнюючи з тим, що дав Радянський Союз їм самим. Вся мідь Німеччини обрушилася на Радянський Союз". Більш ясно ще ніколи Москва не малювала взаємовідносин між Москвою, Лондоном та Вашінгтоном. В теперішньому положенні питання про другий фронт для Москви є дуже важливе. Можна сказати, що воно займає перше місце, як це говориться далі в листі до американського кореспондента: „Щоб зменшити німецьке тиснення на Радянський Союз, повинні союзники виконувати свої обов'язки вчасно й повністю.” Ці пояснення Сталіна яскраво доводять, що поїздка Черчеля в Москву потерпіла крах, і всі його намагання примусити Совєти принести ще більше кривавих жертв для англо-американських союзників виявилися невдалими.
