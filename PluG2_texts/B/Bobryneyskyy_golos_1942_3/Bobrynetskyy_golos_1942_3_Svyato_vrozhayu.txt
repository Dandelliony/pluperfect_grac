Свято врожаю

Неділя 4-го жовтня була знаменним днем для всієї України. Закінчено польові роботи, врожай зібрано й добре схоронено.
Сонячний, тихий, теплий, осінній день. Село пишається чепурними садибами, улицями та хатками.
Селяни одягнені по святковому, в кожного велика радість, адже сьогодні свято врожаю.
Всі зібралися до одного місця, до сільського управління. Мелодія українських пісень та музики дзвінко несеться селом, охоплюючи щодалі більший простір і то стихає, то знов підсилюється, і нарешті, губиться далеко за селом.
Український гопак дає себе знати, хлопці й дівчата з захопленням виконують його.
Веселощі в колгоспі „Червона зірка" Ново-Олександрівської сіль-управи нечувані.
Сюда приїхав Окружний с.-г. комендант (ландвіршафтс фюрер) п. Вольф для того, щоб, з ким працював цілий рік, з тим і відсвяткувати день врожаю.
Музика, співи, танці завмирають. С.-госп. комендант оголошує постанову Гебітскомісаріату про розпуск колгоспу та утворення сільсько - господарчих товариств.
Старшинам 10-х таких товариств вручено документ Гебітскомісаріату та передано інвентар.
Сльози радості, вдячності були ознакою подяки німецькому правлінню, яке передало селянам у власне користування землю, яку від них большевики відібрали.
Одержавши землю, селяни з новими силами приступили до роботи, готуючи новий врожай.
