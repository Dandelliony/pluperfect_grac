Теплу й ситу зимівлю худобі
Питання годівлі худоби, по нашому гебіту набирає актуального значення, тому потрібно як найкраще підготуватися до зими. Перш за все потрібно худобу забезпечити кормами. Виходячи з наявності кормів виявляється, що основними кормами для худоби на стійловий період цього року будуть грубі та соковиті. Отже, ставиться питання про те, щоб ці корма повністю схоронити та доцільно використати. Для цього всі грубі корма заскирдувати, скирди добре вивершити, обібрати та оборати, причому, коли братимуть корм з скирд», то не слід розкривати її всю, а відрізати необхідну кількість, шоб скирда не стояла розкритою та не замокала. Полову просяну та гречану необхідно схоронити в якомусь укритті. Для того, щоб кормів хватило на ввесь стійловий період необхідно розрахувати денну потребу, розрахунок денної потреби треба вивести з наявності кормів. Так само соковиті корми, прикладом буряки, треба своєчасно та добре забуртувати, правила буртовки кормових буряків загальні. Відкривати бурти треба з південного причілка, діставши потрібну кількість буряків, бурт прикривають: соломою. Гарбузи та кормові кавуни як корм, що погано схороняється треба згодовувати в першу чергу. Відомо, що теплі приміщення зберігають корма, крім того добрі приміщення зимою зберігають тварин від захворювань, а тому підготовка приміщень до зими є дуже важливе питання. У всіх приміщеннях в яких буде зимувати худоба треба відремонтувати дахи, обмазати їх з середини та зовні, зробити внутрішню побілку вапном, яке разом з ним є добрим дезинфекційним середником, застеклити вікна та приладнати двері, щоб запобігти протяги, пересипати та продезинфікувати підлоги, відремонтувати кормушки та прив'язи, очистити подвір'я ферм та конюшень. Обладнати в свинарниках станки для маток на час їх опоросу, в конюшнях для жеребних маток обладнати денники. Коли керівники господарств забезпечать ці мінімальні вимоги, то не буде захворювань та падіжу тварин. 
Обл. Бобринецьке с. г. бюро
