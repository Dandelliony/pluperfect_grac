Нарада виноградарів
Херсон — У густо покритих виноградниками теренах Херсонщини, де знаходяться великі державні винні підприємства, відбувася в Херсоні з’їзд, на якому взяли участь всі директори, агрономи, виноградарі всіх державних винних господарств генеральної округи Миколаєва.
	На нараді, яка в першу чергу мала значення для фахового обізнання зайнятих у виноградництві осіб, був витворений також план на наступний рік.
Цей план у наступному 1943 році передбачає виростити біля трьох мільйонів прищеплень виноградної лози. Це вистачить для збільшення виноградної площі на 1000 га.
	Це збільшення буде проводитися до того часу, поки генеральний комісар доведе площу до 10000 га. Передбачається протягом наступної зими підготовку до цієї праці. Півмільйона лози різнику має бути доставлено з Мозельлянду в Німеччині.
	Взимку відбудуться на всіх державних виноградних господарствах курси для працівників цієї галузі. Відбудуться також різного роду відчити, як поборювати виноградних шкідників, як рівнож про кліматичні та грунтові умови, а також про німецьку систему складування вина. В місцевостях, де є основні склади вина, були дані вказівки про складування молодого вина. Проби вина вказують на те, що в цьому році південна Україна дасть дуже добрі сорти вина.
	Не дивлячись на те, що багато винограду було зужито в сирому вигляді, все таки решти вистачить для продукції 600 000 літрів вина, хоч морози минулої зими знизили урожай винограду до 10 центнерів з гектара.
На закінчення з’їзду директорів найліпших взырцевих виноградних господарств нагороджено премією в 1000 крб., а агрономів премією в 800 крб.
