Вага друкованого слова
Жителі міст, можна гадати, цілком забезпечені газетами та журналами. Жителі поблизьких сіл рідше можуть користати з преси, якщо не передплачують її, а беруть принагідно у місті. А вже ті села, які більш віддалені від міст, дуже бідні на друковане слово. Дуже рідко хто з селян передплачує уподобану газету, ще рідше – журнал. Чи людям не цікаво дізнатись, що діється в світі? Коли за мирного часу так багато цікавого та корисного можна довідатися з часописів, то що говорити про сьогоднішній час, коли майже всі породи стали до велетенського, не наданого досі змагання на життя і смерть, коли кожний день, тиждень приносить все нові і нові події історичного значення. Перекроюється карта суходолів та океанів, проводиться безприкладна боротьба словом і чином за нове, краще завтра, не тільки поодиноких держав, а цілих угрупувань їх, цілих материків, цілого світу. Не можна за такого часу замкнутися в межах свого села, цікавитися одним його життям. Але, певно, таких людей зовсім нема, яким не хотілось би почути про бої на фронтах, про нові закони, права та обов’язки громадянства.
І от такі громадяни, замість того, щоб довідатись про все, те з вірних джерел – з часописів, брошур, такі громадяни біжать розпитатися про новинки до «всезнайок» - шептунів та шептух. О, ці всезнайки розкажуть не лише про те, що сталося нового по світах, вони розкажуть ще й розпалюють на долоні, що станеться отак за місяць, за рік і далі; вони ж передадуть і зміст нових приписів влади та й розтлумачать його – бери готовеньке. А що вони кохаються в своєму мистецтві – бути «живою газетою», то радо гуторять з кожним, перевертають чи до гори ногами свої новини, не роз’яснюють законів, не тлумачать а перетлумачують. І не малу шкоду чинять, може й навмисно, оті домашні інформатори – і собі, можливо, і ще більше своїм недосвідченим слухачам. А ще є немала кількість того роду всезнайок-інформаторів, що навмисно шкодять, поширюючи невірні відомості, невірно передаючи зміст заряджень, маючи на те певну ціль. Їхня ціль – сіяти непорозуміння, паніку, непослух владі, підривання суспільно-громадянської свідомості.
Адже виходять і такі часописи, що спеціально призначені для сільських господарств, пристосовані для їхнього бюджету. Це є тижневики, призначені для селян-хліборобів. Місячна переплата тих часописів цілком приступна і для бідного селянина.
