КОЛЯДА
	954 роки тому, а саме в 988р., князь наш, Володимир Великий, урочисто хрестив киян. З того часу нова християнська віра стала ширитися на Україні.
	Християнство прийшло на зміну прастарій українській вірі. Порівнюючи мало ми знаємо про стару нашу віру, але старі наші документи – літописи та втори чужинецьких бувальців на Україні все ж дають змогу встановити, що предки наші  вірили в одного Бога, що посилає блискавку, якого знали Сварог, що мав сина під назвою Дажь Бог. Були ще менші божки, але вони не мали такого значення.
	Всі свята, які святкував тоді наш народ, були зв’язані з явищами природи. Зимою святкували коляду, навесні було якесь свято відродженої природи, влітку Купайла, восени свято обжинок.
	Свято коляди, по прийнятті Християнства, скупчив наш народ з Різдвом Христовим. Що ж то за назва коляда й звідки вона походить? Не раз чуємо такі запитання й мало хто може дати на це відповідь.
	Назва коляда прастара, серед тисяч літ. Колядою називали наші предки велике зимове свято перемоги дня над ніччю, що його святкували вони в кінці грудня по теперішньому старому стилю. І дійсно, 23 грудня стає перлом. День починає збільшуватись, а ніч стає щораз коротшою. Це добре знали наші предки. Знали це від свого духовенства, яке стежило за явищами природи й укладало календар, який мало чим ріжнився від теперішнього. Вони дійсно й не могли не примітити такої зміни, як зменшення дня. Бо цим же починався новий хліборобський рік. Треба було вже думати про підготовку до весни, що швидко наближалася. А для хліборобського народу, яким в той час були українці, це була на абияка подія.
	Свято коляди дуже урочисто три, а то й чотири дні святкував наш народ. Варили кутю з ситим медом, готували різні страви, варили питний мед. На покуті ставили сніп-дідуха. Ці ж страви давали й своїй худобі.
	Коли в 988 році прийшло до нас християнство, то церковне свято Різдва Христового якраз прийняло на час прастарого українського свята коляди. А тому в народу й сполучилися ці два свята й затрималася аж до теперішнього часу стара назва коляда.
	Затримався також майже нерушеним і спосіб святкування його й готування на це свято страв. Всі ці звичаї та обичаї, які маємо тепер під час куті й голодної й багатої, проходять саме з тих передхристиянських ще часів. Їх зберіг наш народ до дня сьогоднішнього й їх не треба кидати нам і тепер, як пам’ятку з давніх часів. Ця пам’ятка пов’язує наше сучасне з великими минулим. А краса свята коляда, теперішнього Різдва  Христового, приваблює старих й добре впливає на виховання молоді в дусі старих українських традицій.
	Більшовики розуміли добре, що старі українські звички ста.ть їх на перешкоді до виконання їх божевільних руйницьких планів. А тому вони люттю поборювали українські свята коляди. І не одна родина тяжко заплатила за святкування коляди, а маленькі колядники наші теж не раз мали великі з того прикрості.
	На щастя ці часи вже минулися назавжди, і народ наш вільно може святкувати одвічну коляду.
