Стратегічне положення після зимової кампанії 1943 року
Із закінченням зимової кампанії 1943 року природньо виникає питання: які ж підсумки цього походу для воюючих країн і яким з'являється в теперішній час їх стратегічне становище? 
Запеклі бої, які тягнулися майже на всьому протязі фронту з листопада до кінця березня, дали такі наслідки: 
1. Безперервні намагання більшовиків прорвати важливе в оперативному відношенні передмостове укріплення на Кубані, яке з'являється підступом до Кавказа, закінчилося повною невдачею. Це укріплення, рівно як і підступи до Азовського моря, залишилось у німецьких руках. 
2. Відбито великий наступ більшовиків на півдні. Не заволодівши Україною і тим не повернувши тяжких втрат, зазнаних з по чатку війни, більшовики з великими для них втратами опинилися відкиненими за Донець. Німецькі позиції знову проходять вздовж західнього берега Дінця, який завдяки своєму підвищеному становищу дуже зручний як для нападу, так і для оборони. Щодо території, зайнятої більшовиками ціною втрати декількох армій, то вона ні у воєнному, ні в господарчому відношенні не має ніякого значення. Цю область, розташовану між коліном Волги, Дона і Дінця, німецький воєнний спеціаліст назвав „мертвою смугою". З червня 1942 р. тут відбувалися запеклі маневрові бої, в яких, як при наступі, так і при відході, руйнувалося все, що мало якусь цінність. Деякі міста міняли господарів 4—5 разів, і тепер від них залишились лише одні назви. Вокзали і фабрики перетворились у купи руїн, криниці засипані, шахти затоплені. „Мертва смуга" ні в якому разі не може слу жити оперативною базою для більшовиків. Більшовики вимушені по-давньому спиратися на розташовану за Волгою область, тоді як німці мають можливість оперувати в безпосередній близькості від України, — цієї зразкової і в технічному, і в економічному відношенні бази, з густою сіткою шляхів сполучення. Відвоюванню „мертвої смуги", захопленої більшовиками ціною великих втрат, не можна надавати ніякого морального значення, бо більша частина місцевого населення, оскільки воно в свій час не було силоміць виведено більшовиками на схід, перекочувало на захід. Отже, більшовики відвоювали територію, яку лише теоретично можна назвати „областю". 
3. Великий наступ Червоної армії під Орлом, в завдання якого входило заволодіти важливішими позиціями німецького фронту і разом з тим зломити міць німецької армії концентричними атаками з півдня і з півночі, тягнувся вісім тижнів. Він був відбитий з великими для ворога втратами. Наступ цей коштував більшовикам 150000 убитими, 10 594 полоненими, сотні тисяч раненими. Знищено було 1061 танк і незліченна кількість воєнного матеріалу. 
4. На середньому відтинку фронту, за час продовжуючих до кінця минулого року наполегливих ворожих атак, німецькі війська затримали в своїх руках позиції на південь від Ржева. До великого здивування більшовиків, німецькі позиції були залишені без найменшого опору. Даремно більшовики намагалися перешкодити цьому систематично провадженому скороченню фронту, якому попереджував вихід громадського населення на захід. Зазнавши тяжких втрат під час цілого ряду запеклих атак під Вязьмою, більшовики переконались у тому, що нові німецькі позиції такі ж незламні, як незламні були і старі. 
5. Цілковиту невдачу потерпіли і намагання прориву більшовиків біля Ільменського озера, в напрямку до Балтійського моря. Під Великими Луками і Старою Русою більшовики зазнали дуже великих втрат: тільки під Старою Русою за один місяць вони втратили до 61 000 убитими. 
6. Ряд великих атак, розпочатих на південь від Ладозького озера, був відбитий. Тільки на одному цьому участку за січень і лютий більшовики втратили 95 000 убитими. Тактична мета — з'єднання Ладозького фронту з Ленінградським— не була досягнута. 
Такі загальні підсумки зимового більшовицького наступу на окремих участках східнього фронту. Нове стратегічне становище, утворене внаслідок неймовірних зусиль більшовиків, характеризується німецьким воєнним спеціалістом так: за зиму 1943 р. більшовики втратили 2 000 000 чоловік і більше 10 000 танків. Ніяка країна, як би заселена вона не була, не зможе витримати кожного півроку подібні втрати. Що стосується німецьких втрат, то вони складають саму незначну частину совєтських. В наслідок того, що скорочення німецького фронту звільняло сильні оперативні резерви, співвідношення сил виявилось на користь Німеччини і її союзників. В стратегічному відношенні східній фронт набув самостійності. В розпорядженні німецької армії є достатня кількість живої сили і воєнного спорядження, що дозволяє фронту існувати незалежно від воєнного положення на заході. Німці можуть дозволити собі навіть перекинути ряд нових дивізій на кордони Західньої Европи, не знімаючи для цього ні одного солдата з східнього фронту. Тільки в останню фазу зимової кампанії цього року в Німеччині була переведена мобілізація всіх сил країни, тоді як більшовики здійснили цю мобілізацію ще минулої осені. Навіть, якби на сході почався в широких масштабах новий більшовицький наступ і одночасно напав би ворог з заходу, Німеччина і в цьому випадку зберегла б ініціативу. Після зимової кампанії 1943 року в розпорядженні Німеччини всі стратегічні можливості: вона має нові могутні резерви, вона на свій погляд може вибрати місце нового наступу, може спокійно чекати нападу або сама перейти в наступ. Сувора зима загартувала сили німецької армії, дякуючи чому зросла і її здібність до маневрування. Це визнають і самі більшовики. Після випадку з Харковом більшовицький воєнний оглядач заявив слідуюче: „Повчання, яке ми повинні добути із харківських подій — це те, що ми стоїмо віч-на-віч з надзвичайно могутнім, гнучким і стійким воєнним апаратом, ні трохи не втратившим здатність до контр-удару. Активність німецьких армій буде все зростати, якщо союзники не вирішать, нарешті, утворити в Европі другий фронт". 
Як бачимо, замість переможкіх фанфар — заклик до утворення „другого фронту"! Такий наслідок зимової кампанії 1942-43 року.

