БЕТОННИЙ ВАЛ
Варта на берегах Европи
Хвилі, що котяться на пляжі узбережжя каналу або Атлантичного океану, не веселять і в цьому році курортних гостей. Підступи до берегів укріплені: тут починається велетенський вал, що захищає Европу з заходу від моря. Ворожі війська, які б захотіли тут висадитися, зустрінуть вогневий прийом. 
Театр воєнних дій на морі переходить в укріплену зону, що навдивовижу швидко була збудована народами майже всіх европейських націй під німецьким керівництвом. 
Зброя всіх родів і сила зосереджена в цьому сучасному укріпленні, і цим уже досягається можливість оборони по всіх напрямках. 
Не тільки своєю довжиною – так званий Атлантичний вал простягся від Північної Норвегії до Еспанських кордонів,— але також і своїм вдосконаленим озброєнням ця система укріплень — наймодерніша будова, відома всьому світові. 
Але було б помилкою вбачати в Атлантичному валі лише оборонну лінію, знаряддя відсічі. Не треба забувати,  що саме його найсильніші бункери із своїми бетонованими опорними пунктами для підводних човнів, є найцінніша зброя. Все, що зв'язане з війною підводних човнів,— означає наступ. Тому Атлантичний вал слід розглядати, як укріплену фортецю, що, перш за все, забезпечує боротьбу німецьких підводних човнів, становить, так би мовити, допоміжну зону для німецької офензиви на морі. Той, хто розглядає батареї, захисні пункти з їхніми будовами, траншеї, мінні поля, танкові окопи виключно як оборонні споруди, той зовсім недооцінює вмілість німецького військового керівництва. 
Німецькі укріплення в Атлантиці не мають виключно оборонного значення, як лінія Мажіно, що, опираючись на своє залізо, чекала противника. Їх також не можна порівнювати з західнім валом, що є перед Рейном і обмежується захистом західнього кордону Німеччини. Нові укріплення йдуть повз береги. Це передові лінії всієї Европи. Ці велетенські воєнні споруди — вихідний пункт европейського воєнного командування, звідки почнеться наступ проти ворогів Европи; там знайде захист в наступі як і в обороні кожен европейський народ. Тому можина сказати, що Атлантичний вал не припиняє війни, а забезпечує її рухомість і наступальний дух на морі. 
Також і на південному березі Ееропи і на південно-східньому фланзі німецьке командування забезпечує непохитність сучасної ситуації. Держави Осі стоять на варті, вони ніколи не випустять з ока і тут своєї мети, яка, перш за все, полягає в тому, щоб охороняти народи Европи від більшовизму і не допустити, щоб ці народи стали іграшкою інтернаціонального капіталу. 
Противникам, ворогам Европи не буде пощади. Тому німці при підтримці сотень тисяч европейських робітників приступили до будови цих велетенських укріплень. Хто хоче зламати собі зуби на міцності і якості німецького бетону, хай спробує. Німецька зброя чекає, щоб зустріти його смертю і знищенням.

