ЄДИНА ВОЛЯ БЕРЛІНА, РИМА, ТОКІО
Цими тижнями німецький народ мобілізував усі сили своєї батьківщини для перемоги у війні. У своєму тотальному зусиллі він не самотній: інші партнери Потрійного Пакту з Італією і Японією на чолі теж активно мобілізуються. Японський прем'єр Тойо кинув гасло: „Всі сили батьківщини віддати армії та виграти війну!" Як у Німеччині й Італії, так само і в Японії будують тепер нові збройові заводи, збільшують число робітників у військовій промисловості, раціоналізують існуючі фабрики, вдосконалюють виробничі методи, підносять продуктивність праці. Річ ясна, що при цьому не звертається уваги на погляди та бажання, які можна висловлювати й висувати тільки за мирних часів. Як у Европі, так і на західньо-азійському просторі на першому місці стоїть завдання — збільшити воєнний потенціал, щоб дощенту розбити ворожі сили, розкидані на величезному фронті. Держави Потрійного Пакту творять у світі два велетенські центри сил: один — в Европі, а другий — на великому азійському просторі. Це дозволяє нам оцінювати сучасну ситуацію інакше, ніж за першої світової війни. Британцям та американцям дуже б хотіло ся, щоб та ситуація достемнісінько так повторилася, але цього не буде!
Зусилля Держав Потрійного Пакту не обмежуються лише господарськими можливостями власних народів. На азійському суходолі та в Південно-Тихоокеанському просторі Японія здобула велетенські простори й цілком забезпечила себе всіма родами сировини, потрібної для розбудови збройних сил та господарства. На боці Японії нині стоять: повна моло дих сил імперія Манджоу-Го, об'єднані під нанкінською владою окраїнні області Китаю, французький Індо-Китай та королівство Таї(Сіям). До цього ще треба додати Яву, Бірму, Малайський архіпелаг та Філіппіни — країни великого господарського значення. Ясно, що за таких обставин не тільки в Австралії, але й у США щораз частіше чути стурбовані голоси, повні сумнівів щодо майбутнього розвитку подій у Східній Азії, і теперішню ситуацію порівнюють там з тишею перед бурею. 
По другому ж боці, не зважаючи на тяжкість бойових операцій, стоїть непорушна й незаймана твердиня — Европа з велетенськими, далеко висунутими вперед фронтами. Її основою була і є вісь — Німеччина та Італія з їхніми союзниками на Південному Сході. Крім того саме цієї зими й інші народи континенту зрозуміли, що боротьба з більшовизмом — це справа всього Заходу, що на велетенському східньому фронті йде бій за існування европейської культури. В цій вирішальній для долі майбутніх поколінь боротьбі ніхто не може лишатися пасивним. Ось чому досі на східньому фронті боролися бійці мало не всіх народів Европи. Ось чому й господарські зусилля всіх европейських країн скеровані до одної мети: зміцнити сили европейської оборони. Цим тижнями молоді народи Европи вирішили ще більше напружити свої сили, і це незабаром виявиться на фронтах. Ці молоді народи щойно тепер приступають до тотальної війни. Її веде одна воля. Об'єднавши та спрямувавши до однієї мети всі свої сили, ці народи безсумнівно здобудуть остаточну перемогу, бо тільки вона дасть їм майбутнє і приведе їх до нового світового ладу.

