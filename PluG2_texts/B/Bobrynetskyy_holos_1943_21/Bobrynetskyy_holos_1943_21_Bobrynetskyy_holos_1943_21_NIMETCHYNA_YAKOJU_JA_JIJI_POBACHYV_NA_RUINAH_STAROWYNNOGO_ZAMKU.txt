Н. ІРКУТСЬКИЙ.
НІМЕЧЧИНА, ЯКОЮ Я ЇЇ ПОБАЧИВ НА РУЇНАХ СТАРОВИННОГО ЗАМКУ
Поїздивши по Німеччині, я з радістю можу констатувати, що німецький народ зрозумів, що Достоєвський зовсім не типовий для росіян.
Мені довелося говорити на цю тему і з німецькими робітниками, і з директором Гайдельберзького університету, і з великим знавцем російської літератури — доктором Кунтцем, і з професором Бухгольцем — знавцем Шекспіра та нової совєтської літератури. З ним ми багато говорили про Маяковського, що колись написав: „Я знаю — гвоздь у мєня в сапогє кошмарнєй, чєм фантазія у Гете”. А у Відні, на бенкеті в клубі чужоземних журналістів, у нас дійшло навіть до справжнього літературного диспуту. Вже не пам'ятаю хто саме, але хтось повторив стару думку Бєлінського про те, що поезія, мовляв, поза собою не має жодної мети. Повторив забувши, що й сам Бєлінський пізніше відмовився від цього твердження. Скінчивши, промовець підняв бокал за „чисте мистецтво” та за „мистецтво для мистецтва”. Присутні взялися за бокали, але я, згадавши, що це не Совєтський Союз, демонстративно не підтримав тосту й заявив, що п'ю лише за мистецтво для народу. Як же я був здивований, коли всі німці з референтом крайової Пресової Управи на чолі, що сиділи коло столу, охоче підтримали мене... 
Так! Мистецтво мусить служити народові, бо інакше воно втрачає всякий зміст і всяку ціну. Це ясніше ясного, німці це добре знають, і якщо ліберальні інтелігентки не в стані зрозуміти цього — Бог з ни ми! Копаючись у самому собі, ніколи ні до чого доброго не докопаєшся. Досить лише згадати, що під впливом твору Гете „Страждання молодого Вертера” Карамзін, нічого не зрозумівши в ньому, написав свою плаксиво-сентиментальну „Бєдную Лізу", як потім у Росії з'явилися десятка аналогічних істерик, а якийсь Сушков, створивши „Російського Вертера", навіть вкоротив собі віку.  Бідолахи! Шкода їх, але скажу ще раз—Бог з ни ми! „Треба частіше звертатися до дійсності!" Хай живе той, хто, як гетівський Вільгельм Майстер, відмовляється від чисто суб'єктивного усвідомлення світу й підіймається до розуміння об'єктивної дійсності та взаємного зв'язку між усіма явищами; хай живе той, хто готовий боротися й творити в реальному світі, такому, яким він є; хай живе людина твердої волі, людина, що на цій землі вміє з гордістю жити і вмерти, людина, що здатна вигукнути слідом за Гете: 
Та блиснув світ,— і вихід бачу я: 
В Діянні початок буття! 
В Діянні! Власне – в Діянні! Слово мусить втілюватися в діло. Всі помисли — рідному народові! А якщо хтось хоче доводити, що Гете писав тільки для себе,— нехай „філософ" приїде до сучасної Німеччини. Зрозуміти й відчувати Гете до глибини, до краю можна тільки тут. Тут він — всюди: в народніх піснях, на театральній сцені, в університетських бібліотеках, на полицях у робітничих помешканнях, у повітрі над селянськими полями, в руїнах старих замків і відвойованій від моря землі. 
Коли Гете, провівши свого Фавста через безліч страждань, нарешті, при мусив його присвятити всі свої сили суспільству й почати на нових, працею створених берегах, величезну будову, — це не було лише „кошмарною фантазією". Гете, звичайно, передбачав, до чого це приведе. А воно й привело, — судіть самі... 
Уже друге століття німці енергійно зміняють обриси Північного моря. Рівнобіжно й вертикально до берегів вони вбивають в землю палі, будують довжелезні греблі, так звані „буни" та „кооги". Таку відроджену ділянку за 10-12 років море замулює, а потім на цій первісній землі — „форлянді" — зміцнюючи грунт, розцвітають гвоздики та айстри, на ній створюють вигони для овець, копають рівчаки, підвозять ще землю з су ходолу. Таким чином на побережжі Північного моря здобуто вже 127 775 гектарів нової родючої землі, на якій виросло 269 нових селищ. В 1785 році виріс Кронпринценкоог, у 1854 — Фрідріхскоог, у 1873 — Вільгельмскоог, у 1899 — коог Августи-Вікторії, у 1926—Нойфельдеркоог тощо. На будову одного тільки коогу Адольфа Гітлера треба було при везти 2 мільйони кубометрів землі. Зате тепер на ньому є 28 робітничих та ремісничих підприємств і до півсотні селянських дворів, які щороку забезпечують хлібом кілька десятків тисяч людей. 
Проминуть іще роки, й нова смуга німецького побережжя протягнеться від Сильту — через Амрум, Зюдероог, Санкт-Петер, Трішен — на Нойфельд, аж до гирла Ельби. Острови північно-Фрізійської частини моря зіллються з европейським суходолом. 
Дехто може сказати, що Гете до цього нічого не має. А, на мою думку,— має та ще й дуже багато... 
Ні! Я ніколи не забуду ні своєї подорожі по Німеччині, ні дня, проведеного коло руїн гайдельберзького замку. Думаючи про Гете, я милувався казково-чарівним містом, що розкинулося підо мною, містом, що дало світу таких учених, як Гельмгольц та Кірхгоф; я дивився на вежу Бісмарка, що маячить на узгір'ї по той бік річки, згадував про все, що побачив і по інших містах... А коли на землю спустилися примарні і таємничі вечірні тіні, коли стародавні руїни стали від цього ще більш змертвілі і зробилися ще більш загадковими, мені здалося, що над ровом, який відділяв замок від гори, забряжчали ланцюги висячого мосту, забрехали собаки, заграли трубадури, й — вірте чи не вірте – я побачив, як із віковічних воріт виїхав на коні закований у панцер лицар Гетц фон Берліхінген — образ, створений „ваймарським чарівником", образ палкого оборонця ідеї об'єднання німецького народу, образ славного борця за світле майбутнє цього народу. 
Це було, як у казці! Це був чарівний сон наяву. Я мало не скрикнув: „Зупинись, хвилино, ти прекрасна!" Але я не повторив цих слів. Не повторив і не повторю, бо вірю, що кожна хвилина нашого життя буде цікавіша й прекрасніша, ніж попередня.
Редактор М. ТОЛМАЧОВ.

