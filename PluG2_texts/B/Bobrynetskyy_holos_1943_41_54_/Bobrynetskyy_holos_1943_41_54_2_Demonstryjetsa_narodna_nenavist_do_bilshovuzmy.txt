Демонструється народна ненавість до більшовизму
(З тижневого огляду воєнних подій).
Рівне
Вже понад два місяці щаліє на Сході велика битва. Совєти ввесь час атакують новими масами людей і матеріалу. Однак даремно! Не зважаючи на їхню велику. числову перевагу, більшовикам ніде не вдалося розірвати німецький фронт і здобути оперативні успіхи.
Там, де німецькі війська здали терен, робилося це, як виразно підкреслюється у воєнних звідомленнях, завжди планомірно у повному ладі та збереженні суцільності фронту. Упущення залишених більшовикам теренів проходило систематично по знищенні всіх важливих споруд, з яких міг би користатися ворог. Це підтверджує навіть Москва.
Так, напр., більшовицькі кореспонденти пишуть, що можна їхати десятки кілометрів, не зустрічаючи ніде будьяких ознак життя. Вони признаються також, що промислові споруди цілком зруйновані і що довгий час ними не можна буде користатись. Населення цих теренів всюди відходить разом з німецькими військами, бо не хоче попасти знову у більшовицькі руки. Таким способом упущення цих територій стало немов народним плебісцитом, в якому населення проявляє свою ненависть до більшовиків.
В цьому немає нічого дивного, бо воно знає жах більшовизму. 
Можна ствердити, що німецькі геройські вояки виявилися в кожній ситуації панами положення. На залізному німецькому валові зламалися всі ворожі спроби прориву. Щоправда, німці де-не-де здали терен, але сам фронт і далі стоїть непохитно. Це треба завдячувати поруч з геройством німецьких вояків, які в останніх тижнях та місяцях видержали найсильніші проби у цій війні, також рухомому веденню війни.
Німецька армія не потребує триматися терену. При велетенських просторах, які маються на Сході, не залежить на цій або іншій смузі терену, чи на якомусь місці або місцевості, які з рештою є вже лише купою руїн, життя вояків для командування багато більше варте, як зорана гранатами земля або розбиті міста.
Якщо навіть тепер на південному та середньому відтинку Східного фронту проходить велике вирівнення фронту, то діється це не тому, що до цього змушує ворог, а лише щоб уникнути непотрібного проливу крові. Взагалі всі ці заходи до вирівнювання та відсування треба розглядати лише з точки погляду уникнення кривавих жертв та заощадження сил. Було б недоцільним кидати в гру життя тисячі вояків, якщо осягнутий тим успіх не дорівнює жертвам або якщо бойовий успіх не має вартості для дальшого ведення операцій.
Таким способом не тільки задержано суцільність фронту, але також німецьке командування може відповідно до обставин мати якнайменші втрати. Тим більші натомість є криваві втрати совєтів. Більшовики, за ці місяці своєї офензиви, понесли такі криваві жертви, які переходять всяку уяву. Також їхні матеріальні втрати є надзвичайні. І якщо вони все таки не могли осягнути ніякого вирішального успіху, то в цьому проявляється ще раз не тільки надзвичайне військове вміння командування і військ, але також геройство окремих німецьких вояків. Німецький вояк на Сході є непереможний. Також у п'ятому році війни проявляє він жертвенність гідну найбільшого подиву.