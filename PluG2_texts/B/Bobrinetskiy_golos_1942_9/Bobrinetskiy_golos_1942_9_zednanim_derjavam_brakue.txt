З'ЄДНАНИМ ДЕРЖАВАМ БРАКУЄ 200000 т. КАУЧУКУ
Часопис ЗДА „Тайм" займається „гумовою конференцією" у Білому Домі та вказує у своїй статті на „катастрофальний брак каучуку в ЗДА“ Компетентні знавці дійшли до переконання, що теперішнє положення є таке небезпечне, що край швидко стане перед військовою та внутрішньою руїною, якщо негайно не буде пороблено відповідних заходів. У відворотному випадку З'єдинені Держави Америки не матимуть в останньому чвертьріччі 1943 року гуми, щоб забезпечити, модерну моторізовану армію.
 Комітет—пишеться дальше—глядить на дотеперішні заходи уряду як на хаос частковості, нерішучості, партацтва та браку зрозуміння. „Тайм“ цитує низку вирішних заходів для забезпечення гуми, які поручив Комітет урядові до здійснення, як наприклад: пайкування газоліни, щоб осягнути зменшення зужиття шин, сильне обмеження дозволеної швидкості, пересічну кількість проїханих миль і т. д. До 1 січня 1944 року закінчує  „Тайм“ — мають З'єдинені Держави ще лише 631 000 тонн природної гуми, а потребують щонайменше 842 000 тонн, то значить, що бракує їм 211 000 тонн.
