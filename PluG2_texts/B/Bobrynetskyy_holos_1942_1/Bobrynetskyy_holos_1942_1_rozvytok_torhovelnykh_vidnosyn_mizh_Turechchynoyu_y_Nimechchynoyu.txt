Розвиток торговельних відносин між Туреччиною й Німеччиною
Недавно між Німеччиною та Туреччиною складено умову про позичку Туреччині 100 мільйонів марок. Турецький уряд використає цю позичку на придбання зброї в Німеччині. Ця умова—дальше зміцнення торговельних відносин між обома державами. 
Минулої осени німецько-турецькі переговори за кінчилися підписанням довготермінової умови між дружними державами. Це яскраво свідчить про те, яке місце займає Туреччина, як партнер Німеччини та всієї нової Европи. Зав дяки цій умові Туреччина одержала можливість збувати до Німеччини перед усім господарські продукти—тютюн, бавовну, олію, овочі й консерви. В обмін на це Німеччина буде постачати Туреччині вартісні продукти індустрії. Таким чином торгівля між обома державами, що в останніх роках сильно підупала, знову ожила. Не вдалося; ворожим державам стримати Туреччину від торгівлі з Німеччиною, від чого могло б дуже потерпіти турецьке хліборобство. 
Німецько-турецьке порозуміння спрямувало турецьку зовнішню торгівлю на європейський континент. Між Туреччиною з одного боку, а східньою та середньою Европою з другого — почався вже  жвавий обмін збіжжя. Туреччина вже уклала нові та продовжила старі договори з Мадярщиною та Італією. Відносини між Туреччиною з одного боку та Болгарією й Румунією з другого—теж розвиваються сприятливо. 
З цієї орієнтації на Европейський континент турецьке господарство має великі вигоди. Це зрозумів будівничий нової Туреччини Кемаль Ататюрк, який свідомо спрямував зовнішню торгівлю до європейського простору. 
Туреччина розбудувала своє господарство з великими труднощами, зате наслідки цієї розбудови-варті уваги. Розбудувавши індустрію, вона піднесла до небувалої височини своє сільське господарство. Мета турецької сільсько-господарської політики— це забезпечити країну продуктами харчування і плекати рослини, що можуть бути предметом вивозу. В багатьох галузях сільське господарство зробило величезні поступи, передусім у культурі буряків та збіжжя. 
Раніше Туреччина мусила ввозити у великій кіль кості цукор і збіжжя, тепер вона вже спроможна сама себе забезпечити цукром, а збіжжя може вже й вивозити. Особливу увагу звернено на культури, продукти яких Туреччина вивозить, а саме: тютюн, родзинки, виноград, бавовна, олія, фіги, горіхи і всякі овочі. 
Сільське господарство Туреччини вже давно вимагало цього пожвавлення торговельних зносин з Европою. З сімнадцяти мільйонів населення, яке живе на 760,000 квадр. кілом, поверхні, що її має Туреччина, 80 % працює в сільському та лісовому господарстві. Після переведення широко запланованої меліорації, турецькі хлібороби матимуть оброблюваної землі на 8,5 мільйонів гектарів більше, ніж досі. 
На турецькі сільсько-господарські продукти є великий попит на європейському ринку. Співпраця південно-східних земель з Европою надзвичайно для них вигідна. В Туреччині особливо хлібороби відчули користь з цієї співпраці. 
Торговельні зносини між Туреччиною та Німеччиною розрослися та зміцніли. Німеччина спроможна дати Туреччині все, чого вона потребує для відбудови своєї індустрії, та закуповувати у неї всі лишки продуктів і сировини. Уже перед війною 50-60 % турецької зовнішньої торгівлі припадало на торгівлю з Німеччиною. Можна сподіватися, що торгівля з Туреччиною зросте ще більше.
