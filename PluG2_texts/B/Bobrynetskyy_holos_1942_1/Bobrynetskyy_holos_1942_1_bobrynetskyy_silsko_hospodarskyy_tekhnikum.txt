БОБРИНЕЦЬКИЙ СІЛЬСЬКО-ГОСПОДАРСЬКИЙ ТЕХНІКУМ
З дозволу Обласного Комісара м. Бобринця Бобринецький технікум рільництва 15-го жовтня розпочинає заняття. 
Технікум готує для нашого сільського господарства кваліфікованих агрономів, які також будуть детально обізнані з городництвом, садівництвом, рахівництвом. Дякуючи винятково щасливим обставинам, учбово-виробнича база технікуму, яка поступово збиралася на протязі 20-ти років, майже повністю збереглася, в наслідок чого зараз є всі сприятливі умови для нормальних занять, для підготовки теоретично-обізнаних та практично досвідчених фахівців. Фахові кабінети, добре обладнані колекціями, моделями та приладами, обслуговують студентів наочним приладдям, спеціальною літературою, провадять лабораторну роботу. Особливо гарно організовані і добре устатковані хемічна лабораторія 1 кабінети рільництва й механізації. 
В цих кабінетах під керівництвом педагогів будуть охоплені кращі студенти для практичних робіт. Ці роботи дадуть високу самостійність і глибокі знання з фахових дисциплін сільського господарства та уможливлять набуття широких знань в кожній окремій галузі сільсько-господарської науки. 
Велика бібліотека сільсько-господарчої наукової та учбової літератури забезпечує всім необхідним матеріалом викладачів та студентів. 
Термін навчання в технікумі три роки. На 1-му році навчання вивчаються загально-освітні предмети (математика, мова і література, фізика, географія), на старших курсах предмети навчання становлять фахові дисципліни (загальне хліборобство, рослинництво, захист рослин, селекція, агрохемія, механізація тощо). 
Виробничу практику студенти будуть відбувати в учбовому господарстві технікуму, яке має 236 га засівної площі. 
Поза місцеві студенти забезпечуються гуртожитка ми. 
Технікум продовжує набір на підготовчий та 1-ші курси, а також приймає осіб з відповідною освітою і на старші курси. 
Колектив технікуму під готувався до нового учбового року і з радістю чекає початку навчання. 
ВОЛОДИМИР С.
