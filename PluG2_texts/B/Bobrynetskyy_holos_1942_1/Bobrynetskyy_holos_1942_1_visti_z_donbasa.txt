ВІСТІ З ДОНБАСА
Харківська „Нова Україна" подала статтю д-ра Крюмера про відбудовчі роботи в Донбасі, що їх Очолює організація „Берг- Гютте Ост, створена з ініціативи Германа Герінга. Вже 7 місяців, як проводяться відбудовчі роботи. Почало працювати 40 великих шахт, а до кінця 1942 р. це число мусить збільшитися втричі. Крім цього почнуть працювати ще 200— 300 менших шахт. 
Адольф Гітлер наказав цілком відновити зруйнований большевиками Донбас, щоб він міг якнайскоріше знову відігравати провідну ролю в промисловості. Надзвичайно високі темпи відбудовчих робіт є наслідком цього рішення. 
Місцеві газети друкують численні заклики до колишніх шахтарів інженерів, робітників, службовців скоріше ставати до відбудови найважливішого промислового району України. „Німецьке Командування зробить зі свого боку все можливе, щоб полегшити працівникам Донбасу умовини життя й роботи,— пише д-р Крюмер,—але не можна закривати очі на всі труднощі. Стародавнє солдатське прислів'я каже: на те й труднощі, щоб їх перемагати. Треба добре зрозуміти, що в таку тяжку та відповідальну хвилину всі можливі жертви та втрати виправдані. Для участи в поновлюваній роботі потрібні всі покоління: молодь з її буянням сил та життєрадісною енергією, люди середнього віку, які вже мають трудовий та адміністративний досвід, літні люди з їх зрілим світоглядом, який надасться лише життєвою боротьбою та пізнанням навколишньої дійсности“.
