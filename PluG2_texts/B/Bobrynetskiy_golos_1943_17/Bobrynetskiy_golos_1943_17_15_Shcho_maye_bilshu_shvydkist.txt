
Що має більшу швидкість, ніж наша планета?
Ми живемо в добі рекордів швидкості. Земля обертається довкола своєї осі з швидкістю, що на екваторі досягає 465 метрів за секунду.
 Між тваринами рекорд найповільнішого руху має слимак, який пересувається з швидкістю 0,9 міліметра за секунду. Із ссавців кінь, біжучи чвалом,— 25 метрів за секунду. З птахів найшвидше летить ластівка—пересічно 60 метрів за секунду, а ластівка- мурівка досягає навіть 80 метрової швидкості. Далеко позаду лишається із своєю швидкістю орел, пролітаючи тільки 31,2 метра за секунду, та поштовий голуб—18-21 метр за секунду. 
Людина, прогулюючись, проходить за секунду 1,2 метра. Піхотинець маршує з швидкістю 1,4 метра, лещатар досягає швидкості 38 м/с., а сковзун на сковзанцях—5,5 м/с. 
В ділянці механізованих засобів пересування зафіксовано такі швидкості: швидкий пароплав —19 м/с., швидкий потяг—30 м/с., моторний човен—24 м,с., тролейбус—50 м/с., човен- сковзун—56 м/с., мотоциклет—75 м/с., перейонове авто — 136 м|с., літак—200 м/с.
Цілком протилежні висліди одержимо, порівнюючи швидкість пострілів із швидкістю руху землі. Куля, вистрілена з рушниці, летить із швидкістю 800 м/с., гарматна куля летить із швидкістю 1 500 м/с. Отже ці „витвори людських рук“ летять швидше, ніж обертається земля довкола власної осі.
Усі ці швидкості перевищує швидкість руху землі довкола сонця, яка рівняється 29 600 метрів за секунду. Але земля—це тільки мале небесне тіло. В масштабі всесвіту ця швидкість руху землі довкола сонця зовсім незначна. Баротація Чумацького штляху має швидкість 300 000 м/с. Швидкість руху планетарної системи, відомої під назвою спіральної мряковини, дорівнює одному мільйонові метрів за секунду. Не говоримо вже тут про швидкість руху електронів, які пролітають 150 мільйонів метрів за секунду, та світляних і електричних хвиль, що поширюються з швидкістю 300 000С00 метрів за секунду.

