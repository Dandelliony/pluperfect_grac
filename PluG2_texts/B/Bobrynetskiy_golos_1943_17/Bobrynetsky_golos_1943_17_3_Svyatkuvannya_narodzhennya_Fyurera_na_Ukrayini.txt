Святкування народження Фюрера на Україні
Річницю народження Фюрера святковано у всіх містах і місцевостях України. Всі урядові будинки та багато інших були прикрашені прапорами. Українське громадянство також взяло участь у святкуванні, прикрашуючи портрети Фюрера. У всіх церквах на Україні відбулися врочисті молебні при численній участі громадянства.
Центральним пунктом святкування було Рівне. Військові частини відбули на площі апель, в якому взяли участь також представники цивільної влади. Командуючий Збройних Сил в Україні генерал літунства Кіцінгер обійшов в супроводі заступника Райхскомісара для України, президента Даргеля, фронти, а після того відчитав такий денний наказ: - Четвертий раз провадить Фюрер свій день на родження серед війни, як перший вояка серед мільйонів борців своїх збройних сил.  
Як ціле його життя було боротьбою за воскресіння Німеччини, так і сьогодні: стоїть він ще у могутньому змаганні за її долю. Твердою рукою тримає він стяг німецької майбутності, і не тільки майбутності Великонімеччнни, але і нової об'єднаної Европи. 
У цій війні він—наш вождь і приклад—у величі своїх думок, у гарті своєї волі та незламній рішучості виконати завдання, яке йому поставила доля. Хай навала ворогів проти нас буде ще раз така велика, — сильна воля та згуртована сила німецького народу і його вірних союзників навколо Фюрера ще більша і сильніша. 
І ось сьогодні лине молитовно наше найбільше бажання до неба, щоб Всемогучий і далі благословив нашого Фюрера та зберіг його силу довести до кінця його діло. А ми врочисто обіцяємо йому, що на цьому шляху не схитнемося і виконуватимемо його накази з незламною вірністю, аж поки перемога буде нашою. 
Хай живе наш Фюрер
Потім у Німецькому театрі відбулася академія, на якій було присутніх багато почесних гостей на чолі з президентом Даргелем і командуючим Збройних Сил на Україні, генералом літунства Кіцінгером. Пополудні на площі парад зібралися працюючі в різних німецьких установах німці та делегації від війська на чолі з генералом літунства Кіцінгером на маніфестацію краєвого керівництва Націонал - Соціалістичної Німецької Робітничої Партії в Україні. Після маршу прапорів промовляв президент Даргель. Він поставив Фюрера у його впевненості і вірі в свою справу як світлий приклад для всіх німців.
