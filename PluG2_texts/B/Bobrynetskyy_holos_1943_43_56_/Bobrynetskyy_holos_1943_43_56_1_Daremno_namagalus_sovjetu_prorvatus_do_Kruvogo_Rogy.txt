ДАРЕМНО НАМАГАЛИСЬ СОВЄТИ ПРОРВАТИСЬ ДО КРИВОГО РОГУ
Знищено 282 ворожих танків 
З Головної Квартири Фюрера, 25 жовтня Верховне Командування повідомляє:
 На південному і західному відрізках Східного фронту і вчора відбувались особливо тяжкі бої, які були центром великої оборонної битви. Багато атак совєтських дивізій на вузькому відрізку фронта на південь від Ме---ітополя і південно-східніше Запоріжжя було відбито з великими втратами для ворога. Деякі прориви були ліквідовані. 
Під захистом густого туману ворожим силам удалось коло Дніпропетровська форсувати Дніпро та створити на західному березі передмостове укріплення.
На місці прориву південно-західніше Кременчуга сильні ворожі атаки змінювались на наші контратаки. З великим зусиллям совєти намагались прорватись до Кривого Рогу. Тяжкі оборонні бої тут неослабно продовжуються.
 До тяжких боїв доходило і західніше Смоленська. Сильні атаки совєтів розбились об упертий опір наших військ, які контратакою знов зайняли тимчасово втрачені в попередніх боях місцевості. При цьому була знищена одна невелика група ворога. 
З останніх відрізків фронту повідомляють: на північ від Києва, на обох берегах річки Сож, південно-західніше Великих Лук та на південь від Ладозького озера відбувались лише місцеві бойові дії. 
В тяжких боях останніх двох днів було знищено 282 совєтських танка, при чому, більшість з них між Азовським морем та Кременчугом. 
 В південній Італії велись бої незначного значення. Сильні німецькі з'єднання бомбардувальників вели атаки на військові пункти постачання ворога в Неаполі. 
По одержаним дотепер даним, в ніч на 22 жовтня нашими літаками в східній частині Середземного моря затоплено один ворожий ескадренний міноносець та пошкоджено бомбами другий. 
Над окупованими західними областями за вчора було збито 11 ворожих літаків, з яких 9—зенітками.
 Північно-американські літаки пролітали при густому тумані і дощовій погоді над південно-східною частиною Німеччини. Вони без розбору скинули бомби на деякі населенні пункти.
 Минулої ночі ворожі поодинокі літаки скинули бомби на західну Німеччину.
Німецькі бойові літаки атакували одинокі об'єкти міста Лондона.