Темперамент і розум у політиці
 Рівне, — Як вказує заголовок, темою наче б то мало бути теоретизування, абстрактні міркування і т. п. Однак так не є. Ми хочемо говорити про справу, яка є жива, яка тисячами ниток пов'язана з нашим „сьогодні" і з на шим майбутнім, хоч почнемо навіть з минулого, того минулого що може викликати все ж цілком не двозначні аналогії. Зберегла нам історія, легенди і поезія багато трагічних і яскравих картин, що зливаються всі в одному барвистому і різно-інтерпретованому слові: „гайдамаччина". Коли хочемо звернути увагу на героізм і самопосвяту окремих представників гайдамаччини —то ми, звичайно, пригадуємо Шевченкові „Гайдамаки" і його „Гонту" бо великий поет підкреслив саме цей бік гайдамаччини. Коли ж ми схочемо з'ясувати собі зневажливе ставлення до гайдамаків, нашого народу, чи його певної верстви, яка вказувала на вбивства і грабунки, на кров і жорстокість—то утотожнювання слова „гайдамака" зі словом „розбишака" буде тоді не наслідком, як дехто
думає, „класового підходу а наслідком численних оповідань хроністів і мемуаристів про дійсні факти, в яких не можна оправдувати „справедливою помстою", бо помста в своїх жорстоких формах і однобічності виміру ніколи не може бути актом справедливості. Однак ще є можливий інший підхід до гайдамак, а саме історіко-політичний. Він є на нашу думку одиноко правильним і вичерпуючим, коли на нього дивитись з наці нальної перспективи. Адже ж всім відомо, що повстання Гонти спалахну ло в момент коли московська влада намагалася підпорядкувати своїм державним впливам Польщу, підготовляючи цим окупацію більшої частини  її території. Відомо, шо московські агенти використали темперамент, завзяття, бажання помсти українського селянства не в інтересах тодішньої московської влади. Відомо,  що зовсім не стояв Москві на перешкоді факт, що гайдамацький рух, як рух також селянсько-революційний, а не лише національно-релігійний, був цілком ворожий самим основам московського монархічно-поміщицького устрою. Розумні політики всіх часів не боялись і не бояться використовувати для себе навіть ворожі собі рухи і течії в лоні інших народів. Такими політиками були за часів Гайдамаччини московські політики, але звичайно їх не було серед гайдамаків. Гайдамаків використано так, як використовується сліпу силу природи, використано в інтересі ворогів українського народу. Маємо перед собою, так би мовити, історичний парадокс, коли патріотизм і спрагу іншого соціального ладу, героізм, самопосвяту декого використали вороги всякої соціальної зміни і того народу для його ж придушення. По одержанні від Польщі бажаних уступок повстання припинено. Його героїв-- Гонту та Залізняка московський генерал Кречетніков з наказу своєї влади підступом арештував і передав, полякам. Коли розглядати тепер цілу Гайдамаччину з погляду політичних інтересів Москви, то вона їм оплатилася: осягнуто ціль майже без проливу крови власних вояків - - -
дивитися на це очима українця, то можна лише повторити слова Шевченка: „Так от як кров свою лили батька  за Москву й Варшаву, а нам, синам передали - свої кайдани, свою славу". До цього може слід ще додати, що кайдани були цілком реальні і безсумнівні, а що до гайдамацької „слави" то й досі, навіть найбільші українські патріоти, висловлюють свій, сумнів. Історія не раз повторюється. Звичайно з деякими відмінами, так як і п'єси грають не все ті самі актори. І ось саме в цей, сказав би Хвильовий „тривожний час, коли легендарні лицарі змагаються за долю континентів", варто собі пригадати цей класичний приклад нашого минулого, який так яскраво показує наслідки завзяття, темпераменту, гарячого серця — без контролюючого керівництва власного розуму. Всі знаємо, що жертви понесені нашим народом за Гайдамаччини—були марні жертви і коли ми не судим більш гостро її провідників, то лише тому, що для всіх ясно є, що це були люди без політичного розуму, без широких обріїв, люди що в політиці могли бути лише  дітьми, від яких не можна багато вимагати. Але проте пролита ними кров—була пролита! Ми згідні з істиною, що сам розум без завзяття вартий дуже мало, але на нашу думку ще менше варте завзяття і темперамент без розуму. Добре, як казав один гуморист, коли люди на настільки горда; що на всякий спричинений їй біль реагує ударом, але в тому випадку, коли цей біль спричинив напр. дантист або... удар блискавки". 
Як казав Шевченко: „Не дурень сам собі міркуй"! А поміркувати варто! Бо з певністю і тепер „людей з лісу" використовують у власних інтересах саме ті, хто в Вінниці стільки тисяч українських селян, робітників і інтелігентів поклав трупом, хто пару десятків років вигублював наших людей. Деякі провід ники навіть гайдамаків можуть бути самі несвідомі того, кому вони служать, як був того несвідомий Гонта, а деякі вже може й починають догадуватися, але їм бракує громадської відваги признатися. А визнати і зробити з того висновок треба, бо історія признає вправді помилки, але ніколи - - -
