Псевдо-посланіє Маркіяна Шашкевича.
Написав Кирило Студинський
У львівському сатиричному органі Осипа Мончаловського п. н. „Страхопудъ“ за рік 1887 в ч. 4 появився друком вірш:
Не-Овидовы Heroides. Посланіе Маркіяна къ своимъ просвітнымъ интерпретамъ.
Автор під віршом не підписався, хоча немає сумніву, що був ним Яків Головацький, ровесник Маркіяна Шашкевича, співвидавець „Русалки Дністрової“ (1837), 
впорядчик „Галицких Приповідок“ Григ. Ількевича (1841), чоловік, що по смерті Шашкевича продовжував його національну роботу, видаючи із своїм братом Іваном у 
Відні дві часті (1846 і 1847), виголошуючи на соборі вчених (1848 р.) свою „Росправу о язиці южноруськім і его нарічіях“, а з поч. 1849 р, „Три вступительніи 
предподаванія о руской словесности“, навіяні глибокою пошаною для рідної мови, пісні, культури і для зв’язків з письменством на Україні.
Одначе немовби якась зло віща доля йшла слідом за видавцями „Русалки Дністрової“. Найкращого з-поміж них знавця мови, Маркіяна Руслана Шашкевича (ур. 6. XI. 
1811 р., ум. 7. VI. 1843 р.), ентузіяста для єднання з Україною, що немовби нарочно для цієї цілі добирав поетичні та прозові теми про бандуристів, 
запорожців, про Богдана Хмельницького, що велів своїй пісні линути понад Дніпро і Чорне море, що вслід за Яном Коляром вітав думками між Слов’янщиною, 
зломили гіркі й важкі незгодини на 32 році життя. Другий співробітник „Русалки Дністрової“, Іван Далибор Вагилевич (ур. 2. ЇХ. 1811, ум. 10. X. 1866 р.) у 
хвилині, коли галицька земля будилась із сну у пам’ятний 1848 рік, а для її повного відродження треба було здорових рук і розумних мозківопинився у 
польському таборі, де й змарнувався недоцінений поляками, а забутий серед своїх. А третій із них, безсумніву, талановитий і освічений, Яків Ярослав 
Головацький (17. X. 1814, ум. 3(15) V. 1888 р. у Вильні) вже від р. 1850 почав склонюватись у сторону Росії, творив нову літературну мову, напестрену 
церковщиною і російщиною (що її ніхто за свою прийняти не хотів і не міг), хоча мав джерело у рідному слові й пісні та у творах клясиків з України. Катедри 
української мови і письменства у львівському університеті він не розвинув, молоді для студій над рідним письменством не виховав, а своєю діяльністю вводив 
розлад і хаос у ледви прозябаюче життя народу, що рвався до збереження свого національного обличчя та у прямуванні до своєї самостійности зустрічав колоди і 
глум саме від того чоловіка, що від 1837-49 року про неї говорив і сам у неї вірив. Було це немовби якесь прокляття над галицькою землею, що два люди, які її 
будили із сну, кінчили не то що зневірою, але зрадою своїх найкращих мрій, виплеканих у молодості, вилеліяних серед переслідувань і поневірки.
Гарна була молодість Якова Ярослава Головацького, проведена на самоосвіті, на збиранні народніх пісень, на його наукових екскурсіях серед слов’ян, на його 
листуванні з сербами, словаками і чехами, що були для нього учителями,а для галицького письменства щирими помічниками і дорадниками.
Але як світла була його молодість, так невесела була його старість, хоча прожита серед достатку та десятьох наукових і ненаукових титулів, численних царських 
милостей, подарунків і ордерів. А сумна вона була тим, що нема хіба нічого страшнішого для людини понад те, коли вона топче власними ногами і зневажає 
власним пером свої молодечі пориви і працю, на які тільки висока ідейність здобутись могла. Таким топтанням свого світлого минулого були Як. Головацького:
„Не-Овидовы „Heroides“. Що Головацький в часі свого побуту у Вильні був пильним дописцем до галицьких русофільських часописів, а зокрема до „Страхопуда“ і 
„Бесід-и“, про це знаємо із статті їх редактора, Осипа Мончаловського (1858 — 1(14) XI. 1906 р.) п. н. „Яковъ oедоровичъ Головацкій“, друкованої вже по смерті 
останнього в „Бесід-i“ за рік 1888, де на стор. 120 читаємо: „Живя въ Вильні и трудясь въ должости, не забывалъ Я. 0. и своего отечества, Галичины, „Слово“, 
затЪмъ „Проломъ“, изданія „Галицко - русской Матицы“, а въ посл'ідніи два годы и „Бесіду“ поддерживалъ Я. О. своими многоценными статьями и советами. 
Бодрость и свЄжєсть ума не оставляли Я. 0. до последнихъ дней, якъ о томъ свидЄтєльствуютъ мелкіи статейки въ сатири ческомъ журнале „Страхопудъ“, для 
которого онъ еще несколько нєдЄль передъ смертью при. слалъ остроумный статейки, помеченный буквами Я. Г.“. В дійсності видрукував Головацький під згаданими 
буквами у „Страхопуд-і“ за роки 1887 і 8 декільки заміток, звернених проти поляків, жидів, Австрії, галицьких українців і німців.
І так „Загадка“ Лазаря Барановича до сихь порь нерозгаданная“ присвячена полякам. Головацький зібрав із твору Барановича: „Lutnia Apolinowa“ колючі 
приповідки про поляків (1887, ч. 12). В другій статтейці, п. н. „Полякующіи Русскіи“, накинувся Головацький на Спасовича, Пипіна, Ланіна і на галичан, 
„докторовь Чертівськихь (чи не Огоновських), Дзыбликовъ, Савчинскихь“, що бутьтоби влюбилися в Польщу, а за нею „даже наши нарідники украіномань і по видимому 
ухаживають“ (1888, ч.4). У фейлетоні „Есть-ли евреи нація существуеть ли жидовскій народь?“ писав Головацький, що жиди схилюються заедно до сильніших, тому 
вони на Угорщині мадярами, в Німеччині німцями, в Росії русскими, в Галичині поляками, а рідко признаються до русинів. Коли гайдамаки погрожували їм 
нагайкою, жиди казали, що вони василіяни, про що „40 літ. тому назадъ писалъць Балагурь (Як. Головацький) вь „Bінкь“ 1847, ІІ, стр. 360. Сам Головацький 
збирав свого часу єврейські, жаргонові пісні, „въ которыхъ ясно изображается духъ евреевъ и представляется „жидовскій жаргонь“. У статтейці передав 
Головацький декілька жидівських пісень, записаних ним у Дрогобичі, Косові і Бродах та накликував Ротшільдів, Гіршів, Бляйхредерів, щоби видали жаргонові 
пісні, коли хочуть дати доказ, що жиди є нацією (1888, ч. 6). З історії відомо нам, що на місце „Dreikaiserbund-y“, „союза трьох цісарів“ (німецького, 
австрійського і російського) з вересня 1872 року, коли він уже в р. 1878 почав хитатися з причини балканського питання й остаточно сам 1884 р. розв’язався, 
утворено з поч. 1883 р. „Dreibund“ („союз трьох держав“ між Німеччиною, Австрією та Італією). Очевидна річ, що „союз трьох держав“ був звернений проти Росії. 
Його поновлено 6. V. 1891 року на 12 літ. „Союз трьох держав“ Головацькоиу не подобався і тому він написав свої міркування у статтейці: „Николай 
Гоголь - политическій пророкъ“. Пророцтво Гоголя добачував Г-ий в „Пов'іст-і о томъ, какъ поссорился Ивань Ивановичь съ Иваномъ Никифоровичемъ“.
„Говорять началь Ивань Ивановичь что три короля объявили войну царю нашему (три королі; прускій, польскій (австрійскій) и новоиспеченный италіянскій) 
заключили тройственный союзъ противъ русскаго царя, пока не появился „въ печати договоръ, или, какъ другіе пишуть, заговорь“.
Але „чтожъ это за война? и отъ чего она?“ — і дав відповідь, що з Туреччиною за Болгарію. „Но конецъ концемъ вы согласитесь, господа читатели, съ тімъ, что 
Николай Васильевичъ Гоголь настоящій политическій пророкъ, предсказавшій нинішній историческія собьітія сорокь тому назадь“ (1888. ч. 8).
Про останню статтейку маемо згадку в досі недрукованому листі Ос. Мончаловського із дня 8 (20) VI. 1888 р, такого змісту:
„За присланную хорошую статью: „Гоголь политическій пророкъ“ искренне благодарю, но позволите, Глубокоуважаемый Яковъ ©едоровичъ, что окончаніе ея немного 
изменю, страха ради прокураторского“- Нав’язуючи „нарідникамь украіноманамь“ „ухаживаніе“ за Польщею, Яків Головацький старався дати докази в розмові з 
німцем п. н. „Розличіе между Русскими а Руськими“, що між ними є така сама різниця, як між deutsches und teutsches Volk, deutsche und teutsche Sprache. А 
різниця у виголошуванні така сама, як у німців. Один із них говорить: Eine gute Gans ist eine gute Gabe Gottes; а другий виголошує: Eine jute Jans ist eine 
jute Jabe Jottes. Яків Головацький навів вірш Шевченка в перекладі Н. В. Гербеля: „Гетманы, гетманы, когда бы вы знали, И вставши, взглянули на тотъ 
Чигиринъ, Что вы обряжали, гдЪ вы пановали Заплакали-бъ горько и врядъ бы признали Козацкую славу въ осколкахъ руинъ“.
Да відь то руській языкъ! — сказалъ удивленный німецъ. Да, русскій и руській, значить... Одинъ“ (1887. ч. 20). До таких висновків дійшов учений Як. 
Головацький на склоні своїх літ, щоб забавити галицьких читачів „Страхопуда“, а доскулити „нарідникамь украіноманамь“. Та ще одну статтейку видрукував 
Головацький у „Страхопуд-і“ п. н. „Русскій и в’інскій Січовикъ“, а в ній глузував із віденських січовиків, що збиралися (І) відбивати „нашу вкраїнську 
Дніпрову Січ, тай поставити нашого гетьмана і князя Пантелу 1-го (Куліша), коли не схоче Кобург“. Союзниками їм будуть поляки, німці й Бісмарк, бо вже і так 
насадили німецькі колоністи картоплю і назви місцевостей змінили на німецькі. Віденські січовики будуть помагати Бісмаркові, але поки-що не буде війни, бо в 
польських панів „не стало грошей на козацькі штани“ (1888, ч. 1). Очевидна річ, що остання сатира на січовиків була відгомоном статті філософа Едуарда 
Гартмана (1842 — 1906), інспірованої канцлером Оттоном Бісмарком (І. IV. 1815 ЗО. VII. 1898), а поміщеної у часописі „Gegenwart, Wochenschrift für Literatur, 
Kunst und öffentliches Leben“ 1888, том 33, ч. 1-3 п. н. „Ruß-land in Europa“. Було це на переломі 1887 — 8 р. Над Европою стояла чорна хмара, що заповідала 
війну, наразі між Австрією й Росією, з приводу уступлення кн. Олекс. Батенберга і укняжнення Фердинанда Кобурга. Та не було сумніву, що услід за цим 
спалахнула би наново французько-німецька війна, а з нею загально європейська. Бомбою, що сполошила воєнних демонів, була політична стаття Гартмана, що
розглядала справу поділу Росії на випадок некорисного для неї висліду війни. На думку Гартмана, Фінляндія припала би тоді Швеції, Бесарабія Румунії, з 
Естонії, Ливонії, Курляндії, Ковенщини і Виленщини утворено би Балтійське королівство, а „сточище Дніпра і Прута було би уладжене, як Київське Королівство“.
Ґарантію стану посідання Швеції й Балтійському Королівству дала би Німеччина, Румунії й Київському Королівству Австрія, на основі відпорно-зачіпних союзів 
проти Росії, при підчиненні воєнних сил тих держав, вразі війни, проводові Німеччини й Австрії. В Польщі повернули би до сили умови поділу з 1795-го р., 
корисні своїми стратегічними границями; Австрія одержала би вільну руку на Балканах. Новонабуті землі були би тягарем Німеччині й Австрії, та вони мусять 
покористуватись засобами Польщі в можливій, пізнішій війні з Росією. На думку Гартмана, „при повній нездібності польської нації до самообмеження своїх 
пристрастей і до політичної поміркованости в її жадобах, самостійне Польське Королівство не залишило би інтриг і змов, поки не підібрало би під свою владу 
всіх країв, що колинебудь були під Польщею, та у своїй манії великости було би постійним джерелом небезпеки для світового мира, ще більше ніж Росія“. Ці 
причини приневолять Німеччину й Австрію перемогти знану неохоту збільшувати кількість своїх польських підданих. „Зазначеного цим способом зменшення Росії на 
неруських жителів і на 18 мільйонів у Київському Королівстві об’єднаних білорусів та українців значить, страти більш 35 міл. душ повинно би бути доволі, щоб 
з’ясувати і найбільш віруючому мрійникові про володіння над світом, що Европа все ще має способи, щоб деревина не росла в небо“. А втім, і обкроєна Росія 
збереже необхідні життєві умови, щоб далі бути великою державою і сповняти культурну місію в Азії: вона матиме ще 54 міл. людей з доступом до Балтійського, 
Чорного й Каспійського моря. Загально вірено, що за Гартманом, автором-філософом, скривався автор-політик і то з неабияких, сам Бісмарк, а це напсувало 
гумору царській владі й тому до війни не дійшло. Сама концепція Гартмана віджила у світовій війні у зміненій формі, а серед воєнних невдач Росія стратила 
чимало земель неруських, польських і українських на користь нових державних творів, а між ними й Польщі. Не розумів пересторог Гартмана Яків Головацький і 
тому піднімав на глум українців, не думаючи про те, що до війни не дійшло тільки тому, бо на царській Росії терпла шкіра перед можливими територіяльними 
стратами на випадок некорисного висліду війни. Одначе на рівні з царською владою ненавидів Головацький Німеччину й Бісмарка, якому присвятив ще одну, 
щоправда, мало дотепну статтейку про сімох швабів п. н. „Якъ изображался страшный furor teutonicus въ прежнее время и якъ представляется онъ въ 1888 году?“ 
(1888, ч. 4). Такі статті видруковав Яків Головацький у „Страхопуд-і“ під своїми ініціялами Я. Г. Були це дешеві дотепи старого чоловіка, царського урядовця, 
що могли подобатися прихильникам русофільства, а передусім тим з-поміж них, що окрім своїх партійних газет та церковних книжок нічим більше не цікавилися та 
вірили в могутність і непобідимість російського царя і в один »русскій языкъ“ від Вислока, чи Сяна аж по Камчатку. Говорив тут Головацький від себе, не 
прикриваючись нічиїм авторитетом. Але в „Не-Овидовыхъ Heroid-ахъ“ він зловжив імені Маркіяна Шашкевича, вкладав свої думки в його уста, хоча він давно помер, 
не міг промовити, ані проти поглядів Головацького йому нав’язуваних, запротестувати. Яка ж була причина виступу Якова Головацького? Привід дала йому брошура 
професора львівського університету, Омеляна Огоновського (3. VIII. 1833 28. X. 1894 р.), видана львівським товариством „Просвіта“ в р. 1886 п. н. „Марюянъ 
Шашкевичь, про его жите і письма“. Вийшла вона в етимологічному правописі, уживаному тоді по галицьких школах. Ціллю брошури було пригадати галицьким селянам 
про життя і значіння чоловіка, що будив галицьку землю із довгого занепаду до нового життя. Саме в 1887 р. минала 50-та річниця видання „Русалки тому 
брошурка підготовувала ювілей. Писана вона складно. На перше місце поміж „руською трійцею“ вибивається у ній Маркіян Шашкевич. Його прямування до відродження 
нації, його любов до рідної землі, до її минулого, до зв’язків з Україною і Слов’янщиною ілюстрував Огоновський поезіями Маркіяна, оригінальними і 
перекладами. Відмічував теж Огоновський його дбалість про освіту рідного люду, якого мову вивів із сільської стріхи на світ, підніс її до мови письменства, 
привернув їй права у громадському житті. Писав також Огоновський про те, як в р. 1848 дня 2 травня зав’язано Раду руську і на вступі віддано поклін пам’яті М. 
Шашкевича, як проголошено тоді одність Галичини з цілим українським народом, як опісля на соборі учених, що відбувся у днях 19 — 26 жовтня 1848 р., Іван 
Гушалевич (4. ІІ. 1823 — 2. VI, 1903) посилав свою пісню від Сяну, Буга і Дністра на филі Дніпра і води Чорного моря, як Головацький відчитав свою важну 
„розправу о язиці руськім“, а в ній доказував, що він є „осібним, самостійним і стародавним“ та різним від мови московської і польської.
Одначе всі ті самостійницькі прямування, на гадку Огоновського, підтинали російські учені (Погодін), свої власні люди (Зубрицький) та „руські слабодухи, 
задурені московськими фальшивими пророками“, що „воліли засісти до готового стола і живитись панською їдою, ніж заробляти собі на хліб насущний і аж у 
далекій будуччині вижидати ліпшої долі. їм наговорено багато про могучість російського царя і відтак увірили вони, що належать справді до великого, 
російського народу, перед котрим тремтить вся Европа. Такі обаламучені русини перестали займатись долею рідної мови і народности та гадали собі, що їм для 
добра батьківщини не треба вже нічого робити бо всяка поміч прийде непохибно з Росії. Тому то стидались вони писати по руськи і намагались заступити в письмі 
рідну мову якоюсь дивовижною мішаниною, в котру входять слова і звороти мови церковно-слов’янської, руської, російської (московської), польської тай зразки 
складні німецької. По російськи не вміли вони ще писати, а впрочім боялись заявити себе москалями перед урядом цісарським“, (стр. 87).
Одначе, писав Огоновський, „нашій безталанній батьківщині прийшла поміч від України саме тоді, коли руський люд остався без провідників, коли руська мова 
вертала до давнього свого пристановища до хлопської хати. Україна подала руку Галичині і відвернула її від пропасти, в котру летіла стрімголов“. Тут виступив 
вже був значно раніше Котляревський, що „підніс на Україні мову мужиків (хлопів) до мови письменної“. „Відтак час від часу появлялись інші талановиті мужі, 
що видавали письменні твори в мові рідній, одначе ні один з них не достиг слави Шевченка. Хотяй його твори були звістні на Україні вже в сорокових роках цего 
століття, то в Галичині заговорили про Шевченка аж по його смерти (1861 р.). Мов гомін труби архангела здвиг галицьких русинів з мертвоти духової голос 
апостола правди і науки, голос безсмерного кобзаря. Всі русини в Галичині стали читати пісні і думи віщого поета Шевченка, що звіщав своїм землякам 
братерство братнє, свободу і волю, що повставав проти самоволі володарів, проти всяких кривд, які робили пани людям бідним. Особливо молодь руська виривала 
один другому з рук твори кобзаря і загорілась любов’ю до найменшого брата, котрий без просвіти коротав вік невеселий. Здавалось тоді, що Русь галицька займе 
вже раз гідне становище супротив поляків, що всі полюблять свою мову і свою народність“ (стр. 89-90). Та прийшов зловіщий рік 1866. „Прусаки побили 
австрійське військо під Садовою і завдали Австрії удар тяженький. Тоді московські слов'янолюбці переслали галицьким своїм приятелям тую вість, що Австрія 
ось-ось розпадеться та що Росія ще в осені 1866 року забере Галичину. І от наші слабодухи набрали відваги та й в часописі „Слово“ заявили перед світом, що 
галицькі русини не є русинами, але росіянами (москалями), що ми досі дурили себе і других, мов то ми русини. Ми бо говорили приятелі московських 
слов’янолюбців належимо до великого російського роду, що числить 60 мільйонів душ; наша мова російська, а не якась малоруська; тепер ми відразу станемось 
сильними та не убоїмось ні поляків, ні німців, бо хто посміє станути против царя російського. Досі не могли ми цього явно сказати, бо гадав би хто, що хочемо 
відірватись від Австрії і прилучитись до Росії, але тепер Австрія, поборена прусаками, то нам про неї байдуже; ми маємо свого батька, що нас до себе забере“ 
(стр. 90 — 1). Стаючи на становищі окремішности українців, Огоновський послугувався ненауковою теорією Фр. Духинського про туринське походження великоросів, що 
буть тоби вони „повстали з накорінку чужого, а цим накорінком були фінни, що сиділи в північних сторонах від Руси, а тоті фінни змішались з двома
слов’янсько ляцькими племенами в’ятичами і радимичами, котрі сиділи в тих сторонах, де тепер лежить Москва“ (стр. 92) „Ми є, писав Огоновський, народом 
самостійним і зовемося русинами, почавши від десятого століття, отже через дев’ять віків. Проти назви „Русь“ станула назва „Москва“ в віці дванадцятім, коли 
на північ від Руси утворилося окреме князівство суздальське, а опісля велике князівство московське, котре в шіснадцятім віці стало називатись царством 
московським. Назвою „Русь“ визначувалась наша батьківщина аж до віку сімнадцятого, коли то царі московські прозвали цим іменем свої землі, а також Україну по 
лівім березі Дніпра. Тоді то наша батьківщина втратила свою назву з волі сильних царів і проте була приневолена оглядатись за іншим призвищем, щоби не 
пропасти без сліду межи народами Европи. Але всякі инші назви означали тільки частину нашої батьківщини і не могли довго устоятись. Такими назвами були: 
„Мала Русь“, (супроти Велико-Руси, або Москви), полуднева Русь, Гетьманщина (назва від козацьких гетьманів України). Найліпшою назвою е „Україна“, бо означає 
більшу часть нашої вітчини. Тому то деякі патріоти руські зовуть Україною цілу Русь, галицьку, українську і поліську, а відтак руську мову називають 
українською“ (стр. 93-4). Закінчив Огоновський свою популярну брошуру похвалою для народньої партії в Галичині, що почала розвиватись у шістдесятих роках, 
видавала часописи „Вечер ниці“ (1862-3), „Мету“, (1863-5), „Ниву“ (1865), „Русалку“ (1866), „Правду“ (1867-70» 72-80), „Діло“ (від 1880), для її діячів, а 
зокрема для пок. Вол. Барвінського (25, 11. 1850 З, 11. 1883 р.), для письменників з Буковини, що йдуть рука в руку з галицькими українцями, а вкінці згадав 
про те, що „на Україні не вільно тепер по руськи писати і говорити“, хоча Хмельницькому, як з’єдинив Україну з царем московським, „обіцювано зберігати всякі 
права народні і хоча в Росії хіснуватись даром божим мовою, іншим народам не борониться“ (стр. 95-101). Це був би зміст брошури Ом. Огоновського про Маркіяна 
Шашкевича. Автор ні одним словом не подразнив особисто Головацького, а навпаки не на одному місці згадав про нього як про члена „руської трійці“ і про його 
заслуги на полі галицького відродження. Може подразнила Головацького обставина, що в брошурі про Маркіяна визначено йому перше місце, але його признав за ним 
сам Головацький у „Вінку“ за рік 1847, так само писав про нього Микола Устіянович і так оцінювало його громадянство у 1848 році. Одначе заболіли Головацького 
широкі згадки в брошурі Огоновського про „руських слабодухів“, бо до них він також належав. Міг Головацький вдарити на Огоновського за його думку про 
туранське походження великоросів, але не мав права накидатися ані на Шевченка, ані на Куліша, ані на галицьке українство та підсувати йому залежність від 
поляків, мниму вислугу польській справі й фарисейство супроти власних починів. І не мав права Головацький глузувати з імени „Україна“, бо такої самої назви 
уживав Шашкевич у своїх творах. А що найважніше, не вільно було Головацькому зловживати заслуг, праці та поглядів Шашкевича, що стояли у різкій суперечності 
з пізнішими поглядами Головацького, а не з тими, що він мав їх до 1849 року. Вірш Головацького, писаний, без сумніву, талановито, але з чималим цинізмом і
ненавистю до українства, а що мені доведеться звести думки автора до властивих границь, я передаю його в цілості. Із цих слів видко, що Головацький і в 
правописі був за фонетикою і дбав про чистість мови. Тому не відповідають правді його пізніші запевнення, будьте він „не одобрылъ его (Маркіяна) проекта, но 
и не прекословилъ“, а навпаки був його сторонником у правописному питанні і в мові та на довгі літа не відказувався „мечты ребяческой“ і що тільки у 1850 
році, коли став русофілом, „змылъ юности грфхъ изъ себе“. І ледви, чи мав право Головацький кликати в імені Марк. Шашкевича: „я протестую, що не фонетикъ я 
былъ, але все єтимологь“. Протест Половецького, вкладений в уста Маркіянові, вказує хіба на те, як у Галичині марновано час на боротьбу в правописній справі, 
як ставлено її на перше місце та занедбувано багато інших, важніших, суспільних, народніх та економічних питань, як відсуджувано прихильників фонетики від 
чести, як плямовано за неї людей клеймом зрадників, посуджувано про безбожність („розділъ отъ церкви славянской“), про зраду слов’янства („отъ северной Руси 
письмомъ отдЬлитись“, причім не щаджено такого великого імени, як Шевченко, не згадуючи про Котляревського, Основяненка, Артемовського і Павловського, що 
також від фонетики починали свою творчість. Ведено боротьбу проти правопису, хоча сам час остаточно вирішив його потребу не в користь етимології.
Коли ж українці назвали свій край „Україною“, ледві чи вирікся б Маркіян цієї назви, бо була вона Голгофтою.а не „мягкимъ куткомъ“ і не „трудомъ безъ 
борьбы“. Кидаючи підозріння на „нарідників-україноманів“, не пощадив Головацький також товариства „Просвіти“, змішуючи її з польською 1 „Macierz-ою“. Був це 
заміт крайно кривдячий, бо „Просвіта“ віддала галицькій справі великі прислуги, за що їй сеймова більшість відмовляла, або відбирала краєву підмогу, хоча 
рівночасно признавала її русофільським виданням. Вагу „Просвіти“ оцінювали поляки вже в першому році її існування, коли із двох сторін, від краківського 
товариства „Oświata“ і від львівських „Przyjaciół oświaty ludowej“ посилано їй зазиви, щоби лучилася з ними, або нав’язувала зв’язки. Одначе „Просвіта“ на 
засіданні з дня 14. VII. 1869 року рішила відхилити зазив обох польських товариств, а згадала нарочно про це в пресі, „щоби люди, судячи по слухам, не 
зболили підсувати нашому товариству закулісові які гадки і пляни“ та „щоб поділитись з нашими читачами звісткою про незаслужену і несподівану прихильність, з 
якою в так короткім часі обернулись оба товариства польські до нашої „Просвіти“ (Правда 1869, стр. 252). Мабуть, цей факт із початків існування „Просвіти“ 
дав привід Головацькому змішати її з польською „Macierzo-ю“ на те, щоб дискредитувати товариство в очах громадянства. Та міг це робити Головацький на власну 
руку, а не потребував прикривати свого підзору повагою Маркіяна Шашкевича. Так виглядав Маркіян у вірші Як. Головацького „Не-Овидовы Heroides“ з р. 1887. 
Цілком інакше змалював він його стать сорок літами раніше у „Вінку“ 1845 р. в статті п. н. „Память Маркіяну Руслану Шашкевичу“. Величав тоді Головацький 
Маркіяна „зірничкою розсвіту, що ледви заблисла з-поза густих хмар, замеркотіла на проясненім небі, ти й тут і погасла"; бачив у ньому чоловіка, що „бистрою 
мислею обняв бувшеє і теперішнє, кинув гадок кілька в будуче, на час, на годинку, порадував він своїми піснями свій рід, свою братію та й замовк на віки 
(стр. 49); шанував його за те, „як півсонно снувалася перед його умом якась нова, питома, своя народна словесність“; як у творах Котляревського, піснях 
Максимовича граматиці Павловського „урадований найшов він (Маркіян) тоє, за чим так давно глядів, зобачив живий приклад, переконався о можности народної, 
руської словесности загадав великую гадку, утворити чисто-народну словесність южнорускую і цій гадці вірен остав до кіння“ (стр. 52). оповідав про Маркіяна 
Головацький, що „хоч немічний був він тілом, то всеж таки не дав себе зломити забороною „Русалки Дністрової“ і не упав на дусі, лишень замкнув зранене своє 
серце несвідомим, а отворив лишень невеличкому кругові приятелів і знайомих котрі поняли його гадку і горнулися до нього, як до старшого соколька молодшая 
братія“ (стр. 55). І характеризував тоді Головацький Шашкевича словами: „Маркіян був чоловік середного зросту, щуплий, але меткий, волося ясноруеє, очі сині, 
тужнії, носик невеличкий, кінчастий лице худощаве виражало якуюсь тугу і болість. Сам був мягкого, доброго серця, в товаристві дотепний і забавний, показував 
себе веселим і шаловливим. Лиш коли розговорився за Рущину народність, за рідний язик, родиму словесність і пр., тоді показалася вся сильна душа його, котра 
в тім слабовитім тілі жила, очи блискнули живостю і якимсь святим вотхновенєм, чоло трохи приморщилося і лице набрало якоїсь грозної поваги говорив сердечно 
сильно переконував, бо му з серця ішло він цілий тим духом жив і віддихав“... Закінчив тоді Головацький характеристику Маркіяна словами, що „сам дорогу праву 
найшов і другим показав і що твердо устояв напротив супротивних хвиль“ (стр. 65-6). Читаючи таку характеристику Маркіяна, що вийшла з-під пера ровесника і 
учасника його праці, ми мимоволі відчуваємо пошану для його пам’яті й подив для його зрозуміння народніх потреб. 1 перед нашими очима виринає ясна постать 
чоловіка, що будив рідну землю із важкого сну та вів її назустріч світлу і сонцю. А попри цю ясну постать Маркіяна бачимо ще й другого чоловіка, що враз із 
ним в молодечих літах працював над відродженням галицького письменства, що збирав народні пісні, що своє листування із земляками і слов’янами зберіг собі як 
дорогу пам’ятку, а нам як величний матеріял для студій, що серед переслідувань держав гордо прапор національної свідомости і приніс його в дарі свому 
народові у 1848 р., вкладаючи у перший нарис „Росправи“ ці многозначні слова: „Корінь, ядро народности є цілий народ; из него повинна розвинутися словесность 
в народнім язьїці, иначе то буде лиіш ученою забавкою“ (Возняк: стр. 5). А цінував високо Як. Головацький рідне слово, коли писав: "Словом є то природна, 
чиста, повноголоса мова; мужеска, сильна, выразиста (ляконична) в устах статного господаря, козака-молодця, або пбд пером Котляревского, Тополи (має бути; і), 
а мяхка, сердечная, пещена в бесіді материнский, дівочій думці-співанці, або под пером сердечного Основяненка. Не на вітер се сказано нами, ани на чвану 
самохвальну, бо и сторонські писателі и ученій знавці языкбвъ припусують му краснозвучность и признают в высоким ступени преимущество перед другими языками. 
Ю. С. Бандке называе малорускій язьік найкрасчим из всіх словенских, Мицкевичь из всіх руских нарічій; Бодянскій каже го ровнати из греческим и таліянским; 
Ив. Православ Коубек и А. В. Маціевскій пишут, що наш язык красотою и милостью далеко заветив ческій, а на послед Влад. Даль Луганскій признає му велике 
преимущество над великоруским и книжным (руским) языком“ (Возник: стр. 24-5). Одначе Головацькому не дались довго удержатись у цих думках традиційна 
заскорузлість людей, що народну мову ненавиділи, а писали високим „великорусскимъ словомъ“ (як Денис Зубрицький (1777 — 4 (16) І. 1862 р.), або засліплення в 
церковнослов’янщині (як Малиновський). Під їх впливом поробив Головацький у „Росправі“ зміни, велячи шукати скарбницю для виобразування мови „не на утлом 
деревью самого простонародного языка“, але у староруських пам’ятках, бо вони „є роднымъ накорінкомъ, на котрбмъ має вырости дерево народной словесности“ та 
у „старій Словенщині“ (ц. слов, мові), бо є „то языкъ, котрый насъ исъ шестьдесятью миліонами Словенъ в я же“. І дав себе Головацький опанувати тій течії, що 
дуже скоро завела його на таку дорогу, яка, щоправда, „в’язала його із 60 иіліонами Слав’ян“, але відбила від власного народу, від тих мрій, що ними жив враз 
із Маркіяном у молодечих літах, від тої корисної для люду праці, що її виявив у своїх перших писаннях, від віри в живучість і самостійність народнього 
слова, шанованого, ставленого високо ученими не тільки своїми, але й чужими. Замість зберегти за собою авторитетні думки Маркіяна, Головацький докотився аж 
до такої думки, що „україномани“ „грезятъ создать украинскую литературу и образовать какую-то украинскую народность“. І виростали з-під пера Якова 
Головацького в роках 1850 — 66 твори, що їх зразками були старорущина і церковно-слов’янщина і мова 60 мільйонів слов’ян, одначе від них віяв зародок не життя, 
але смерти нації. Так змарнувався чоловік, без сумніву, талановитий і освічений, що на склоні свого життя здобувся ще й на свої „Не-Овидовы Heroides“, де 
замість вінця пошани для пам’яті Маркіяна, батька галицького відродження, поклав на його скрань... важку зневагу.
Львів, дня 12. V. 1935 р.