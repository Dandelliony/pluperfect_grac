ПАМЯТНИК УКРАЇНСЬКОЇ ПРАВНИЧОЇ ЛІТЕРАТУРИ XVIII СТОЛІТТЯ.
Починаючи від часів Богдана Хмельницького, суди на Лівобережній Україні були тісно сплетені з військовим урядом і розвивалися шляхом звичаєвого права.
До початку третього десятиліття XVIII віку не видко з боку уряду ні одної спроби, звернути увагу на стан судового устрою і процедури на Україні. Питання про 
се піднимається тілько після повстання гетьмана Івана Мазепи і обрання на його місце гетьманом Івана Скоропадського 6 листопада 1703 року. Воно стоїть в 
тісному звязку з переміною політики російського уряду відносно України. Тепер сей уряд мав на меті рішучо обмежити автономний устрій України. Окремий, 
самобутній, незалежний від російських інституцій суд був одною з головних прояв сієї самої автономії. Суд в Лівобережній Україні, яким ми його знаємо в 
першій половині XVIII століття, мав дуже багато хиб. Організація його була не досить стала, компетенція не досить розвинена і виразна, інстанції неясні, 
процедура не виробила певних форм. Все те викликало зловживання суддів і невдоволення тих осіб, що мали потребу звертатися до суду. Якраз при гетьмані 
Скоропадському вищий Генеральний суд був в руках людини, що його більш всього скомпромітувала. То був родич гетьмана Генеральний суддя Іван Черниш. Слава про 
його хабарство, сторонничість, несправедливість була дуже широко розповсюджена. Про се. знали не тілько ті, кому доводилося у справах звертатися до 
Генерального суду. Про хабарі Черниша знав гетьман, знав і російський уряд Про „неправди“ Черниша отверто говорилося в такому офіційному документі, яким була 
інструкція президентови малоросійської колєґії,що була заснована Петром І в 1722 році, бригадиру Веляминову. І пізнійше, при гетьмані Данилі Апостолі в 
1728 році, зловживання генерального судді Черниша не були забуті. Боронячи українські суди перед закидом „корупції“ і неправдивости, гетьман писав: „тоть на 
судьи порокь наведень при бьівшомь гетману Скоропадскомь, котораго свойственникь Чернишь не по обьжновению правь козацкихь и не изь вольньїхь голосовь, но 
приватними фаворами учинень судією генеральннмь; и колико неправости и волокитьі онь, Черньїшь, делаль, также что взятки от многихь браль, публиковано сіє 
всенародно печатньїмь манифестомь. Генеральний суддя поводився взагалі незалежно від гетьмана і недбало до своїх обовязків. Коли він відїздив з Глухова до 
своїх маєтностей, справи в Генеральному суді під той час майже зовсім припинялись. Ненормальний стан судової справи на Україні неминуче викликав потребу або 
ґрунтової реформи судів, або хоч усунення тих хиб, про які всі добре знали і від яких страждали. Але український уряд, з ріжних причин, не взяв на себе 
ініціятиви в цій вправі. Гетьман Скоропадський був старий і людина нетвердої волі; серед суспільства ще не виспіла думка про реформу суду. Інтереси правлячої 
кляси, старшини, так були тісно звязані з істнуванням тодішнього устрою України, що порушувати його і зміняти було ділом нелегким. Через те ініціятива змін в 
суді і не вийшла своєчасно від українського суспільства або гетьманського уряду. Її взяв на себе уряд російський, що саме тоді розпочинав свою агресивну 
політику супроти України і її автономного уряду. Перше розпорядження російського уряду, яке зачеплювало суд, було 14 25 листопада 1721 року. Ще рік тому 
назад був виданий указ про нове сформування Генеральної військової канцелярії. Вона істнувала при гетьмані і нею завідував Генеральний писар. У нього були 
канцеляристи. Канцелярія повинна була вести між иншим записи всяких указів, універсалів і инших паперів, які приходили до канцелярії і виходили з неї. Указ 
про реформу Генеральної військової канцелярії не був одначе здійснений на протязі цілого року. Через рік 14/25 листопада 1721 року видано новий наказ з 
додатком, щоб одночасово з військовою зорганізувати і „судебну канцелярію“ при Генеральному судді. Се був тілько перший початок втручання російського уряду в 
українські судові справи. Через пів року була установлена „малороссійская коллегія“. Установа її була зовсім несподіваною на Україні і не відповідала правам, 
на яких Україна зєдналась з Москвою при Богдані Хмельницькому. Але московський уряд знайшов для малоросійської колегії свої особливі юридичні підвалини. 
Здавалосяб, в договорних статтях Богдана Хмельницького ясно і безумовно було написано, щоб „ни воєвода, ни боярин, ни стольник в суди войсковие не вступался“. 
Одначе справжні статті Хмельницького не збереглися до XVIII століття. Збереглися тільки папери, що торкаються переговорів з приводу них в Москві. В перший 
день побачення послів Богдана Хмельницького, Самійла Богданова і Павла Тетери, з московськими боярами і дяками 13 березіля 1654 року посли вели розмови о 
статтях, які вони тутже і заявили, і статті були записані з їх слів. В другому пункті їх йшла мова про козацькі суди і заборонялося московським воєводам 
судити Українців, при чому говорилося: „а буде кому судь ихь казатцкой будеть не любь, а похочет діло своє перенесть кь государеву воєводі, и вь то время 
государевь воєвода межь ими росправу учинить по своєму разсмотрінію“. Статті в сієї редакції не були затверджені і нема такого примірника, в якомуб під 
пунктом, що 13 березіля був зазначений другим, стояла поміта „государь указал и бояре приговорили“. Через те статті 13 березіля це проект, не більше, і до 
часів Петра І про них офіційно не згадували. Коли московському урядови треба було юридично виправдати установу малоросійської колегії, він, маючи в руках всю 
переписку з приводу затвердження статей, використав статті 13 березіля, бо вони давали для нього юридичну підставу. Таким чином виходило, що по статтям 
Богдана Хмельницького московський уряд мав вищий догляд і вищу апеляцію над українськими судами. Але се було і фактично і юридично невірно. На се вказував в 
свойому проханні 32 травня 1722 року і гетьман Скоропадський. Полуботок же прямо заявив, що се не відповідає статтям Богдана Хмельницького.
Виходячи з того твердження, що незадоволеним козацькими судами можна було звертатися до суду московських воєвод, що сиділи у головних городах України, 
російський уряд знаходив ґрунт лєґальности і для утворення малоросійської колегії. Колегія, на думку цього уряду, не суперечила правам України. Вона була 
тілько колективним воєводою: замість одної воєводської особи була ціла колегія. В такому розумінні поклав свою резолюцію на проханні гетьмана Скоропадського 
22 травня 1722 року Петро І: „вместо того, какь поставлено сь Хмельницкимь, чтобьі верхней аппеляціи бьіть у воєводі» великороссійскихь, оная (коллегія) 
учреждена, и тако ничего нарушенія постановленнмь пунктам?» сь Хмельницкимь не мніть, но будеть сіє для исполненія по оньшь“. Малоросійська колегія складалася 
тілько з Великорусів: президента бригадира Веляминова і шести членів, якими були Гарнізонні штаб-офіцери, що перебували постоєм на Україні. Прокурорами при 
колегії призначались Гвардії-капітани і капітан-поручники щорічно, по черзі. Згідно з інструкцією, яку було дано колегії, вона мусила приймати скарги на 
генеральний суд, військову канцелярію, полкові і инші канцелярії на Україні і на ратушні суди, вирішати їх по правам і регламентам, скоро і без великих 
витрат. Таким чином українські суди становилися під догляд і ревізію чисто російської інституції, якою була малоросійська колегія. Всяку справу можна було 
перенести до колегії, як вищої судової інституції, вищої судової інстанції. В цьому розумінні право колегії можна було розуміти дуже широко, бо вона „учинена 
не для чего иного, токмо для того, дабьі малороссійскій народь ни огь кого, какь неправильними судами, такь и огь старшини налогами угЬсняемь не биль“.
Цілком зрозуміло, що український уряд хотів обмежити на практиці компетенцію колегії і піддержати самостійність українських судів. Се можливо було шляхом 
поліпшення судового устрою. За те берется тепер, хоч і запізно, український Уряд. 19/30 серпня 1722 року, на підставі інструкції Веляминову ґенеральна 
військова канцелярія, що правила тоді за гетьмана, розіслала полковникам універсали, де йшла мова про поліпшення стану судів на Україні. В полкових судах не 
мав права судити один тілько полковник, або один тільки полковий суддя. Заводився суд колєґіяльний. Полковники і судді відбували суди з участю полкової 
старшини, або окремо, спеціально для суду призначеної старшини із тих, хто не займав полкових урядів, але людей чесних і розумних. Теж саме і в судах 
сотенних. Справи повинні вирішатися тілько в судовому приміщенні („судовій ізбі“) колегіально, по правді, закону, слушности і всесторонно. Особливу увагу 
звертав універсал на сільські суди, де атамани нерідко судили у дверей шинків з пяному виді; і сільські суди повинні відбуватись в містахь“. Корчемні суди не 
допускалися. Універсал 19/30 серпня забороняв звертатися до вищого суду, минаючи низший. Незадоволений сільським або сотенним судом повинен апелювати в суд 
полковий, а на сей останній в суд Генеральний. В такому випадку суд, який судив апелянта, мусів видати йому свій присуд на письмі з справжним списом усієї 
справи і контроверзи обидвох сторін. Універсалом 6/17 грудня 1722 року була знову підкреслена заборона скаржитися до вищого суду, минаючи низший : „если... 
безь полкового суду декретові и свидетельствь челобитчики тут, в Глухові, з жалобами являтимутся, то оньїхь воспять до суду полкового, яко вь ономь еще не 
бьівальіхь безь приймання ихь челобитньїхь отсюду висилати будень“. Полковим судам загрожувала кара, коли вони не дадуть апелянту потрібного „свідоцтва“, або 
не пришлють його справи в вищий суд, бо без цього не можна знати, чи був апелянт в низшому суді, сотеннім або полковім. Універсал 26 січня 1723 року 
наказував, щоб ніхто „вь Глуховь до суду енерального не удавався, поколя тамь первей у низшихь судовь і у полкового справа его, чи то на руку его жь 
полезно, чи ли противно, решена не будеть". В звязку з загальним принціпом колєґіяльности суду, що проводився в судах сотенних і полкових, реформований був і 
суд Генеральний. До Генерального судді, в руках якого був сей суд, було додано чотирьох „асесорів“, які засідали в генеральному суді поруч з Генеральним 
суддею і разом з ним вирішували справи. З початку „асесори“ були призначені з числа сотників і бунчукових товаришів Генеральною військовою канцелярією, що 
заміняла гетьманський уряд; пізнійше „асесорами“ бували всі бунчукові товариші по черзі. Принціп послідовности в розгляді судових справ від низшого суду до 
вищого не міг не відбитися і на компетенції малоросійської колегії. Вона на практиці мусіла значно звузити свої завдання відносно суду. В універсалі 6/17 
грудня 1722 року зустрічаємо вказівку на резолюцію Петра І: „ежели хто первей вь ратушньїхь, сотенньїх-ь и полковьіхь судахь, тако жь вь енеральномь 
войсковомь суде жалобьі заносити и судитися не будегь, то не повиненть вт> малороссійскую коллегію за аппеляціею вдаватися, ибо вь таковьіе судовьіе дела 
вступатися и челобитньїя принимати оной коллегіи не велено“. Таким чином малоросійська колегія зробилися, в судовому відношенню, тілько вищою апеляційною 
інстанцією на Україні. А. М. Лазаревський думав, що міри Полуботка і генеральної канцелярії відносно суда залишилися „мертвою буквою“, себто не мали 
практичного значіння. Справді, вони проводилися в життя дуже мляво: на протязі року прийшлося тричі нагадувати про одно і теж саме. Політичні умови того 
часу, викликання Полуботка і Генеральної старшини до Петербурга і арешт їх там, все те були обставини несприятливі для всякої більш-менш послідовної реформи 
українського суду. Але всетаки ставитися цілком негативно до розпоряджень Полуботка і Генеральної старшини під час міжгетьманства не можна. Вони не пройшли 
зовсім без сліду в історії українського суда і найшли відгук при гетьмані Данилі Апостолі. Скоро після свого обрання гетьманом, Апостол в 1728 році був, під 
час короновання імператора Петра ІІ, в Москві. Там він подав російському урядови прохання, відповіддю на яке були так звані „Решительньїе пунктьі“. 
Посилаючись на статті Богдана Хмельницького, Апостол просив „указомь потвердить стародавніе права и вольности, дабьі малороссийскаго народа всякаго звання 
люде судими бьіли по своиміз артикулами одг> своихь людей“. У поясненнях до цього пункту свого прохання, гетьман захищав перед російським урядом старий 
судовий устрій України. Відому статтю договору Богдана Хмельницького, в якій ішла мова про козачий суд: де буде три козака, там два третього судить повинні 
гетьман Апостол розумів дуже обмежено. На його думку, се мало значіння тілько під час війни. Коли в курені, під час походу, почнеться між козаками сварка, 
або виникне яканебудь невеличка справа, їх повинен розглядати куренний атаман разом з другим козаком. Колиж похід скінчиться і козаки повернуться до дому, то 
вдома справи розглядають перш усього: у козаків атаман, а у селян (посполитих) війт. Хто буде незадоволеннй тим сільським судом, може звертатися до суду 
сотенного, а на його скаржитися до суду полкового, а на сей останній до суду Генерального. На Генеральний суд апеляція йшла до гетьмана. Він доручав 
розглянути її Генеральній старшині разом з полковниками. У справах важного, державного характеру гетьман прохав царського указу, як йому розвязати справу. На 
обвинувачування судів в великих витратах і хабарах і в тому, що вони виправдують заможних і обвинувачують бідних, гетьман поясняв, що „корупцій“ не бувало, 
коли раніш суддів в Генеральному і полкових судах було обирано, „ибо всякь, опасаясь лишенія чина, содержаль радЬтельно надлежащее вь деле правленіе“. 
Малоросійська колегія, коли була установлена, не зменшила „корупції“, бо члени її багато побрали хабарів. Обвинувачувати в хабарництві не можна усіх суддів. 
Гетьман думав, що коли судді, як і ранійш, будуть обиратись із людей „доброї совісти і досвідченого искусства“, то в генеральнім, полкових і инших судах 
запанує і правда, і справедливість. На перший пункт прохання гетьмана Данила Апостола в першому „Решительному пункті“ находимо таку відповідь: суддям бути, 
по статтям Богдана Хмельницького, із українського народа, людям добрим і правдивим; судити в городах по ратушам, і сотникам, і полковій старшині, і 
полковникам. Апелювати на неправі і довгі суди можна було: на сотенні полковникам; на полковників у Глухів Генеральному суду, а на генеральний суд в „колегію 
иностранних діл“ в Москву. Реформований був тілько Генеральний суд, а саме: президентом його лічився гетьман, а членів було шість, три з них було з 
Великоросів, а три з Українців; справи вони вирішали разом „по малоросійскимь правами “ і штрафували суддів низших судів за неправдиві присуди і хабарництво. 
„А не бивь челом’ь вь нижнихь судахь, по порядку, вь генеральному суде никому ни на кого ни ву какому иску не бить чєлому и челобитену нигде не подавать“. На 
підставі першого „Решительного пункта“, і була видана гетьманом Апостолом 13 липня 1730 року „інструкція малоросійскимь судамь“.
Як в „Рєшутєльних пунктах“, так і в інструкції проводиться той самий принціп, що ми бачили його в універсалах Полуботка і генеральної військової канцелярії 
повернення до старих судів, їх поліпшення і внесення порядку в стан апеляції, так щоб в апеляційних інстанціях послідовно справа переходила від низшого суду 
до вищого, по черзі. Головною метою і тепер виставлялася охорона населення від несправедливих і підкупних судів. Великоросійський уряд і після скасування 
малоросійської колегії і обрання гетьмана, коли знову потверджені були, в загальних рисах, статті Богдана Хмельницького, всеж не відмовився від своєї 
політики поставити найвищий суд на Україні, суд генеральний, під свій догляд і вплив. Через се в суд Генеральний було введено трьох членів Великоросів. 
Президентство в суді старого гетьмана звичайно було одною тілько фікцією, бо він в Генеральному суді не мав змоги засідати і не засідав. Три члени із 
Великоросів в суді, при загальній тенденції поставити вищий суд під контроль центрального російського уряду, могли мати переважне значіння. Після смерти 
гетьмана Данила Апостола в 1734 році нового гетьмана не обрано. Гетьманський уряд був доручений колегії з шести осіб, трьох Великоросів і трьох Українців, 
які складали з себе „правління гетьманського уряду“. Йому була дана інструкція, в другому пункті якої йшла мова про суди на Україні. В справах цивільних і 
кримінальних суди залишалися, як і ранійш, сотенні і полкові; апеляція на них йшла до Генерального суду. Хто вироком цього останнього був незадоволений, той 
міг скаржитись до канцелярії правління гетьманського уряду і далі до правительствуючого сената. Одначе, се можна було робить „со осмотреніемт» и сь ясньімь 
доказательствомь обидь своихь, а не безь основанія и не ради своихь какихь бездіяльньїхь прихотей“. Із коротенького огляду улаштовання справи судів на 
Україні, який зроблено вище, бачимо, що уряд не має на меті ґрунтовної реформи судів. Малося на думці усунути деякі хиби і поставити вищу судову інстанцію, 
Генеральний суд, під догляд російського уряду. В звязку з цим стояв і переклад законів, що мали силу на Україні, на „великорусскій язьікь“. „Решительньїе 
пунктьі“ говорять тілько про такий переклад прав. Уже в самому процесі перекладу виникла думка про кодифікацію українського права, і таким чином явилися 
відомі „Права, по которьімт» судится малороссийскій народі»“. Треба мати на увазі, що „Права“ заховують в собі той самий устрій судовий, який істнував тоді, 
в 1730-х і 1740 их роках на Україні. Всі заходи про поліпшення справи суду і переклад прав не пройшли без сліду і для українського суспільства, вони 
розбуркали інтерес до суду і у окремих представників його. Не випадково в сі як раз роки ми зустрічаємо юридичні твори, правда, чисто практичного змісту, що 
вийшли з рук окремих правників-практиків. Таким був „Аксцесь, или канцелярскій порядок!» для наблюденія вь Малой Россіи вт. полковьіхь, магистратовьіхь и 
сотенньїхь, также вь гетманской канцеляріяхь, с присоединеніемії приличньїхь указовь. Хто був автором його невідомо. „Аксцес“ не був своєчасно надрукований, 
залишився в рукописи і помічений 18 серпня 1743 року. Надруковали його тілько в недавні часи. З початку Н. В. Калачов в свойому „Архиві историко-юридическихії 
относяшихся до Россіи", а в 1908 році А. В. Стороженко в VI томі свого видання „Стороженки“. „Аксцес“ і в рукописі, треба думати, був розповсюджений. Більш 
інтересу ніж „Аксцес“ уявляє собою праця Федора Чуйкевича „Суд і росправа в правахь малороссійскихь обширно на разньїхь показанная, а зьде вь единь краткій и 
ясній зксцерпт вь прекращеніе горкой вь судахь волокити собранная, вь полезное же употребленіе Малоросіянами сьписанная року от Рождества Христова 1750 18 
октоврія“. Праця Чуйкевича інтересна, між иншим, і тим, що вперше ставить і обґрунтовує питання про заведення на Лівобережній Україні статутових шляхетських 
судів. Ідея ця виникла не випадково. Вона мала певний ґрунт в суспільстві. В середині XVIII століття українська старшина склалася вже в певну 
землеволодільчеську, поміщицьку клясу, що фактично на Україні держала всю владу в своїх руках. У сієї кляси була вся економічна сила. Старшина добувалася 
тепер і юридичних підстав для своєї влади. Готові зразки для них вона знаходила в шляхетському устрою, ґрунтом для якого був Литовський Статут, який мав силу 
на Україні. Одною з прояв клясової, станової влади і були статутові суди земські, гродські і підкоморські. Про них ще згадували статті Богдана Хмельницького. 
Але статутові суди тоді не війшли в життя, бо на Україні не було шляхетства. Поки „військо запорожське“ не диференціювалося, поки не найшли собі певного 
економічного ґрунту і не відокремилися в житті кляси старшини, козаків і поспольства, Україна задовольнялася козацькими військовими судами. Колиж кляса 
старшини зміцніла, кляса козаків обезсиліла, а значна частина поспольства фактично зробилася кріпаками старшини і таких великих землевласників, якими були 
монастирі, старшина почала добиватися станових прав, згадала про статті Богдана Хмельницького, де йшла мова про шляхетство на Україні і статутові суди, і 
врешті добилася їх заснування при гетьмані Кирилі Розумовському в 1763 році. Таким чином, статутові суди були одним із найважнійших станово-клясових досягнень 
українського шляхетства. З цього боку має інтерес праця Федора Чуйкевича, який один із перших поставив на чергу питання про заведення на Україні статутових 
судів. Він виходив з того погляду, що старі козацькі суди мають багато хиб, і спроба їх реформувати, яка була зроблена в 1730 — 1740-их роках, не дала реальних 
результатів. Федір Чуйкевич головну хибу українських судів бачив в неясности і в невідокремлености їх компетенції. „Потоль пише він вь Малой Россіи 
порядочного и безволокитного теченія суди не вмітимуть, покамисгь судь земскій чрез особливьіхь судей земскихь, и судь замковій чрез особливих судей 
замковихь, а судь межовій или коммисарскій чрез особливихь комисаровь, не будуть отправлятись. А яко цілость отечества и полза общенародная в том состоить, 
чтобь какь найскорійшая росправа всімь могла доходить в правосудіи, такь всемірно на волі и силі залежить гетманской властиво всіх десяти полкахь учредить 
судей земскихь, замковихь и межовихь, сепаратно, за силу правь малоросийскихь, даби всякь судь свою должность, под присягою, отправляль, по правамь; а в иную 
должность т. е. судь земскій в справи суда замкового, или межового, и, взаимно, замковій в справи земские, или межовій в земскіе и замковіе справи не 
вступали. И такое учреждение судей сепаратньїхь всегда согласоватиметь правомь малоросийскимь и удоволить все отечество в судах и в росправахь при всякомь 
случаі и благополучіи“. Праця Федора Чуйкевича була присвячена гетьманови Кирилу Розумовському. „Подношу ясневельможности вашей пише автор трудомь моимь з 
правь малороссийскихь кратко собранний ексцерпт, девять частей в себі иміющий, себе же под кавалерские и гетманские стопм подвергаю“. А. М. Лазаревський, не 
без певних підстав, думає, що праця Федора Чуйкевича мала вплив на реформу судів при гетьмані Розумовському, особливо на реформу генерального суду. В 1760 
році Генеральний суд був, як відомо, реформований. В склад його війшли два Генеральних судді і десять депутатів від полків, по одному депутату від кожного. 
Депутати обиралися щорічно. Плян такої реформи генерального суду ми зустрічаємо у Чуйкевича: „за силу правь малороссийскихь, надлежигь суду енеральному 
отправляемому бьіть огь депутатові з 10 полкові, по едной персоні вьібираемьші и, по учиненій присяги, засідать в суді енеральномі и принимать на полковьіе 
суди земскіе, градскіе и подкоморскіе аппеляцию“. Депутати до Генерального суду, на думку Чуйкевича, повинні були обиратися щорічно і засідати в резиденції 
гетьманській. Так воно пізніше і було. Праця Федора Чуйкевича досі не надрукована, але давно вже відома дослідникам. Про неї згадує А. Ф. Кистяковський в 
своїй передмові до „Прав, по яким судиться малоросійський нарід“. Її знав А. М. Лазаревський, Д. І. Багалій іД. П. Міллєр, М. Е. Слабченко. Але тілько 
Кистяковський та Лазаревський, здається, були з нею ґрунтовно ознайомлені. Міллєр мав в руках одну присвяту Чуйкевича гетьману Разумовському, що передав йому 
її Д. І. Багалій і ніде не виявляє ширшого ознайомлення з працею. Теж саме бачимо у М. Е. Слабченка, який не зовсім точно характеризує зміст праці, як 
„записку о состоянии судов в Гетманшине конца XVIII века“. Про автора Федора Чуйкевича ми знаємо дуже мало. По словам А. М. Лазаревського, він був сином 
доброго „латинщика“ Александра Чуйкевича, що довго при кінці XVIII століття мав уряд полтавського полкового писаря. Освічена українська старшина тих часів 
звичайно намагалася, щоб і синам своїм дати гарну освіту. Через те треба думати, що і Федор Чуйкевич був людиною освіченою, а не тілько начитаний в існуючих 
законах. Він довго служив в Генеральному суді. Був „реєнтом“ його, себто помішником писаря Генерального суда. В сьому званні Генеральний суддя Черниш посилав 
його в 1717 році разом з бунчуковим товаришем Михайлом Турковським і суддею прилуцьким Андрієм Собестіяновичем для розмежування степу села Лосинівки 
києво-печерського монастиря. В 1750-х роках, коли Чуйкевич склав свій „Суд і росправу“, він був вже бунчуковим товаришем. Служба в Генеральному суді зробила 
з нього гарного практика-юриста, який добре знав закони, що мали силу на Україні, знав судовий устрій, процедуру, і їх хиби. Але, не глядячи на се, він не 
був вченим юристом, який мавби теоретичне підготовленнє. Тому в своїх пропозиціях поліпшення судової справи на Україні Чуйкевич не йшов далі усунення деяких 
хиб процедури і відновлення старих статутових судів. Нового, оригінального відносно реформи судів Чуйкевич не пропонує, та, по свойому правничому 
підготовленню, він і не міг запропонувати. Се все треба мати на увазі при ознайомленні з працею Чуйкевича і при оцінці її значіння в історії невеличкої в 
числі української правничої літератури XVIII століття. Праця Федора Чуйкевича не науковий трактат. Вона уявляє із себе систематичний витяг (ексцерпт) із 
українських законів тих постанов, які торкаються окремих питань щодо судового устрою і процедури. Тілько дві частини праці не підходять якось під сей зміст. 
Се шеста частина про посаг, віно і привінок, і сьома про давність земську. Обидві вони торкаються цивільного права. Роблячи витяг із законів, Чуйкевич в 
деяких місцях висловлює своє критичне відношення до тодішнього судового порядку або до законів і пропонує, як ми вже бачили, зміни в них. В цьому окремий 
інтерес праці Чуйкевича, як памятника української правничої думки XVIII століття. Яку ціль мав Чуйкевич, коли він складав свій „Суд і росправу“, і для кого 
він складав? Небіжчик Д. П. Міллєр висловив думку, що „ексцерпт“ це книга „предназначенная для употребленія гетмана Разумовскаго“, з сією думкою не можна, 
одначе, погодитись. Те, що праця була присвячена гетьманови Кирилу Розумовському, ще не свідчить, що вона спеціяльно для нього і написана. Скінчена вона була 
в своїй первістній редакції 18 жовтня 1750 року, раніш, ніж була зроблена в 1752 році присвята гетьманови. Заголовок, навпаки, свідчить, що праця Чуйкевича 
була написана для загальної потреби. „В прекрашение горькой в судах волокити“ і „в полезное употребление Малороссіянам“. Підтверджує це і самий зміст книги. 
Автор дійсно зачепив головні і найбільш, може, важливі для практика питання по цивільній процедурі XVIII століття. Через те можна думати, що метою автора 
було дати практикам доцільні систематичні вказівки. „Суд і росправа“ се короткий підручник цивільного процесу для юриста-практика. Що таким він був справді, 
видно з того, що праця Чуйкевича дійшла до нас в багатьох примірниках. На це звернув в свій час увагу ще покійний А. Ф. Кистяковський і висловився так: 
„можно думать, что зто сочиненіе бьіло распространено между малороссійскими юристами-практиками“. Ми маємо і певні докази користування книгою Чуйкевича в 
юридичній практиці. В першій частині її ми знаходимо таке місце: „первое право і первая кріпость и безь писемь і безь привилеевь вь Малой Россіи суть 
старинние и давніе займи, ибо когда, при помощи Божой, Малороссіяне зь гетманомь Богданомь Зіновіемь Хмельницкимь кровію своєю освободили Малую Россію от 
ярма лядского і от держави польскихь королей, а пришли в подданство россійского монарха великого государя цара і великого князя Алексія Михайловича, вь тую 
пору, по обоихь сторонахь Днепра, вся земля бьіла Малоросіянамь сполная и общая потамисть, покамість они перве под полки, а в полкахь под сотні, а вь сотняхь 
под городи, містечка, села и деревні; а вь городахь, містечкахь, селахь и деревняхь под свои жилища, двори, доми и хутори осягли і позаймали, и потому 
сталися всі добра Малороссіянамь бить власними и собственними чрез займи. И кто в доводь своихь иміній, грунтовь і земель покажеть, яко онь владіеть по займі 
предковь своихь, давностію земскою задержанной, тот иной кріпости і иного доводу не требует. И, за силу оних правь, стало бить его власное і собственное 
іміние без всіх привилеевь і без писемь. Оние же займи свои Малороссіяне разними означали способами; одни оборували плугом, другії копцами обносили, инніи 
ровом окопали, кликами ограничали, и что хотіли, в тіхь займахь строили, гай возрощали, сади заводили, хутори, слободи, деревни, села и городи на своє имя 
селили, і себі в користь приводили, на болотахь, гді виділи способние ко устроению мельниць, міста, тамі, палю убивали, тож в знакг своей займи, и уже ніхто 
там другой палі не сидень биль забивать, а забитой виривать; ияк хто хотіла, такь владіль и держаль и потомкамь своимі. оставляла или, по случаямь, 
продавала, уступаль, менялт. і всі займи всегда били і суть всякому осягшему кріпки і неогьемлеми, за силу онихь праві.“. В 1773 році велася справа між 
новгородсіверським манастирем і козаками села Покошич. Монахи жадали від козаків писаних документів, і козаки, себто, значить, адвокат-практик, який 
допомагав їм в справі, майже цілком виписав місце з книги Чуйкевича, що вище нами згадано. А. М. Лазаревський, якому ранійше від усіх стала відомою ся 
справа, думав, що про займи свідчили сами козаки. Через те він і висловився так: „самь народь хорошо помниль, до поздняго времени, такеє заимочное 
возникновеніе поземельной собственности в Малороссіи“. Слідом за А. М. Лазаревським і пізніші дослідники, як акад. Д. 1. Багалій, В. А. Мякотин і инші думали, 
що сам нарід памятав історію займів. В дійсности, не народ, а Федір Чуйкевич в своїй праці дав отту схему розвою поземельної власности на Україні із займів. 
В справу судову схема ця попала через те, що заступник по справі на суді користувався працею Чуйкевича. Звідтіля він і взяв її. Коли книга Чуйкевича була 
складена? На се питання ми маємо більш-менш точні вказівки. „Суд і росправа“ робота, яка не зразу була закінчена в тому виді, як ми її тепер знаємо. В 
початку сьомої частини „о давности земской“ ми знаходимо таки рядки: „1750-го года октября 18 дня сочиниль я книжку рукописную, зовемую „Суд и росправа“ и 
написаль тамь в 1-й части, что давностию земскою задержанное право нечто иное значить, точию займи, а что иние права в книзі статуті служать займам, а иние 
десятолітній давности земской, того тамь я не разділиль. З тих причин часть семую сию в прибавок до тойже книжки моей сочиниль я cero 1755 года генваря 
14 дня“. Частина четверта містить в собі відомости „о аппеляції“. Доповненням до неї служить частина восьма, яка написана 26 липня 1754 року. Заголовок її 
такий: „о аппелляціях з Статута виписань зксцерпть 1754 году юля 26 дня“. Частина девята „о суде полевомь подкоморскомь і комисарскомті, то єсть межовщичом“ 
в пункті 22 має таку вказівку: „якії начато и шляхту во свідительство принуждать до присяги, тому по 1758 год тилько 29 годь доходить“. Значить, частина 
девята написана була не раніш 1758 року. На підставі цих відомостей, які подає сам автор, можна намалювати історію складання праці Чуйкевича. Зпочатку вона 
повстала тілько в шести перших частинах. В такому виді вона була закінчена 18 жовтня 1750 року, як се вказано в заголовку і в сьомій частині. 26 липня 1754 
року була закінчена восьма частина; 14 січня 1755 року сьома і в 1758 році девята. Таким чином вся праця, як ми її знаємо, була закінчена не раніш 1758 року. 
Гетьману Розумовському вона була присвячена в 1752 році, як це помічено на посвяті. Тоді праця ще не була закінчена, в цьому ми бачимо підтвердження того, що 
праця Чуйкевича була написана не для гетьмана Розумовського спеціяльно. На підставі яких джерел написана була праця Чуйкевича? Головним джерелом був звичайно 
Литовський Статут, норми якого мали силу на Україні. Більша частина „зксцерпту“ містить в собі норми Статута. Далі автор користувався маґдебурським правом 
Саксоном Щербича і Порядком Троїцького, яких трималися українські суди не тілько магістратські, але і полкові. Так в частині першій, де йде мова про займи, 
автор посилається і робить виписку з Саксона; в частині третій в пункті 4 зустрічаємо посилку на Порядок і т. д. Там, де йде мова о процесі, Чуйкевич широко 
користується „Трибуналом великого княжества литовського 1581 року“, як це бачимо в пункті 2 і З четвертої частини, або в пункті 3 пятої частини і т. д. Як 
джерело, він притягає і польські конституції, напр. в четвертій частині в пункті 11 він посилається на конституцію 1611 року, а в пункті 9 частини сьомої на конституцію 1511 року і т. д. Ручні книги маґдебурського права, Саксон Щербина і Порядок Троїцького, якими користувались в судах лівобережної України, звичайно були польської редакції 1 ). Такою редакцією, треба думати, користувався і Чуйкевич. Що до Литовського Статута, то єсть певні вказівки на те, що в руках Чуйкевича був польский переклад Статута, а не Мамоничівське його видання. Чуйкевич посилається не тілько на розділи і артикули, але і на параграфи і пункти артикулів. Поділ же Статута на параґрафи і пункти зустрічаємо тілько в польському перекладі. Вказівки на польські конституції, без сумніву, взяті із Литовського Статута, де в польському перекладі єсть вони під окремими артикулами. При польських виданнях Статута друкувався і „Трибунал обивателям великого княжества литовскаго 1581 року“. Через те треба думати також, що Чуйкевич користувався і польським перекладом „Трибунала“. Чуйкевич був гарно ознайомлений і з розпорядженнями гетьманської влади, а також з указами російського уряду і використував їх, 
як джерело. Не кажучи вже про статті Богдана Хмельницького, на які Чуйкевич не раз посилається і в посвяті гетьману Розумовському, і в першій частині і в 
других ще місцях, в 12 пункті частини сьомої читаємо: „от 1727 года по 1729 годь во всіхь и в суді генеральномь без правильнихь сроковтз винено за нестаннє; 
а когда в енеральной канцелярії витолковано сроки правние, то всі прежние без правильнихь сроковь послідовавшие обвинения опровержено и уничтожено, якожіз и 
самь разумь натуральній диктуегь, что не можегь бьіть правильнеє обвинение тому, кто на неправильние сроки не станет“. В частині восьмій, де йде мова про 
апеляції, зустрічаємо вказівки на царські укази і, між иншим, на грамоту 10 травня 1754 року до гетьмана Розумовського по апеляціям Капниста і Дублянского і 
т. д. Щоб вирахувати морг, Чуйкевич користувався в 6 пункті пятої частини Thesaurus Polonus, Latinus, Graecus (Krakoviae 18 iuni 1621 anno).
„Суд і росправа“ Чуйкевича складається із посвяти гетьману Кирилу Григоровичу Розумовському і „ексцерпта з прав малоросійських“. Перед посвятою уміщена 
виписка з 27 глави „Регламента“ Петра І, де говориться, що области і провінції, які підвладні Росії і мають привілєґії, повинні управлятися по тим 
привілєґіям і затвердженим їх правам. Посвята гетьману починається вказівкою на те, що статтями Богдана Хмельницького були затверджені на Україні статутові 
суди, але вони не здійснились, бо не було підходячих грамотних людей, яких багато винищили війни. Через те судейські місца посідали часто особи зовсім 
неграмотні. В 1664 році на статтях гетьман Іван Брюховецький підписався з десятю грамотними, а неграмотних підписано 55 осіб. Крім того підписалося троє 
військових канцеляристів, один протопоп, шість війтів, та 16 підписків, а всього 92 особи. В 1672 році гетьман Іван Самойлович підписався з 7 грамотними. 
Писарів полкових було 10. Неграмотних 159, а всього підписалося 177 осіб. В 1687 році на статтях гетьман Іван Мазепа підписався з 12 грамотними, 
канцеляристів військових було 10, а неграмотних 69. Всіхже підписалося 100 персон. На протязі 23 років (1664 — 1687) в „Малій Росії“ було тілько 60 грамотних 
із мірян. При гетьмані Розумовському число „учоних і грамотних чинов“ значно виросло. Тому й можливо було, на думку Чуйкевича, завести на Україні статутові 
суди. Компетенція кожного суду повинна бути строго відокремлена і земські суди не мусять бути віддалені більш, як на 50 верств, від людей, їм підсудних: „от 
якихь судов земскихь и градскихі) чтоб малороссіяне безволокитно могли получать надлежащую росправу по милости ясновельможности вашей, а судій земскіи и 
градскіи между собою відали би своимь должностямь диференцію и различие, и единь суд-ь вь другого должность не вступал бьі“. Після посвяти починається 
„ексцерпт з прав малороссійских“. Він складається з девяти частин (глав), які носять такі заголовки: частина перша - о доводахь; друга - о рочках-ь и роках; 
третя - о процессі; четверта - о аппеляціи; пята - о исполненіи суда; шеста - о посязі, віну и привінку; сьома - о давности земской; восьма - о аппелляциях з 
Статута вьіписань зксцерпть 1754 году юля 26 дня; девята - о суді полевоиь подкоиорскомь і комисарскомь, то єсть межовщичомь. Коли залишити на боці три 
останні додаткові частини, то не можна відмовити праці Чуйкевича певної системи. Викладаючи цивільний процес XVIII століття, він починає з доводів, як 
повинна бути обґрунтована в суді всяка справа, далі переходить до судових термінів, що в суді часто мають рішуче значіння, і послідовно, в окремих частинах, 
розглядає ступні процедури до виконання судового вироку включно. Як архитектор, коли починає якенебудь будівництво, зпочатку складає плян і мусить придбати 
матеріали, так, на думку Чуйкевича, і той, хто хоче шукати в суді свого майна, повинен мати серйозні і сильні доводи, а не обмежуватися одною тілько 
присягою. Може бути трояке право власности: на підставі земської давнини, природне, себто спадкове і набуте усіма законними засобами. Перше право утворюється 
через займу на підставі давнини. „Сталися всі добра Малоросіянам власними і собственними через займи“. „И хто, вь доводь своихь иміній, грунтовь и земель, 
покажеть, яко онь владіеть по займі предковь своихь, давностію земской задержанной, тоть иной кріпости и иного доводу не требуеть, и, за силу онихь правь, 
стало бить его власнеє и собственное имініе безь всіхь привилеевь и безь писемь“. Закінчивши першу частину своєї праці, Чуйкевич побачив, що в Статуті 
земська давнина не з одними займами тілько звязана, а має своє значіння і незалежно від займів. Це викликало у нього потребу написати окрему восьму частину 
праці „о давности земской“. На Україні каже він дехто говорить, що коли хтонебудь законними, або незаконними способами заволодіє майном і про володіє десять 
років, а власник майна буде мовчати, то сей останній тратить право на своє власне майно. Чуйкевич находить се несправедливим і думає, що таке твердження не 
відповідає „не только правомь малороссійскимь, но и чистой совісти и натуральному разуму весма єсть противно“. Він відріжняє двоякого рода давнину. „Глубокая 
давность, не десятолітняя, но боліє, нежели столітняя, служит займамь стариннимь, без писменного виду, спокойно владіннимь и владіемимь; а давность земская 
десятолітная служить точію записамь урядовимь персональнимь, од добровольного и правильного уступщика производимимь на власную его землю“. Тілько при писаних 
урядових уступках треба визнавати давнину землям, якими хто володіє. „Гді ніть дачи, дару, уступки, продажи, заміни, декрета и запису добровольного, тамь и 
давности нігь, для того, что никто чужим такь самі, владіть не силень без добровольного писменного на то соизволенія, яко и никому другому заводить не 
сидень". З цієї точки погляду, Чуйкевич підходить до постанов Литовського Статуту і ними підтверджує висловлену думку. „Надлежить каже він первіе найти такіе
права, которие дозволяють отнимать и отняте укріпляють, тогда, по укріпленному отнятю, и грунть отнятий будеть кріпокь; но яко справедливость святая и права 
никому ни у кого ничего отнимать и ниякою хитростію неправильною завлаживать не поз валяють, так и отнятя и отнятихь иміній ни давностію земскою не 
укріпляють". Обовязок судді через те, найти право між двома сторонами, які спорять, і постановити по тому праву „володіти їм, а не нове право їм присужувати 
зверху старого". В дальшому Чуйкевич має на увазі головним чином статутові суди, роблячи тілько невеличкі примітки з приводу сучасних йому судів. Друга
частина праці Чуйкевича містить в собі відомости о строках (роках і рочках) і о підсудности. Рочками і роками звалися терміни судові, в які суди починалися, 
продовжувалися і кічалися. Рочки - це терміни судів гродських, чи замкових, а роки - земських. Суди замкові відбувалися що місяця і не мали перерви, або 
канікул. Вони повинні були ловити злочинців і судити по карним справам („горловим і кривавим") в 19 тілько випадках, які і перелічує Чуйкевич. В ціх 19 
справах винувачений повинен сам своєю особою ставати перед судом і давати відповідь (одпір), а не через повіреного. Повірені не допускалися. Земські суди не 
могли мішатися в компетенцію судів гродських. Земському суду були підсудні цивільні справи в 25 случаях, які теж вказує Чуйкевич. Так як сі справи цивільні, 
то відповідальну (одпорну) сторону не ловили, а позивали на суд: в сих справах можно було ставити замість себе повіреного; відповідальну (одпірну) сторону, 
коли вона не стане персонально на суд, можна було судити на підставі доводів. В замковому суді сам суд переслідував злочинця (інстиговав), а в земському суді 
справа починалася тілько по жалобі. Строга відокремність компетенції судів замкових і земських, а також межових здавалася Чуйкевичу великою Гарантією 
справедливости, через те, коли він пропонував відновлення статутових судів, то головний довід за се бачив у сій строгій ріжниці компетенції.
Третя частина праці Чуйкевича присвячена викладу судового процесу від початку його до кінця в суді однієї інстанції. Ми не будемо спинятися на ньому, бо се 
процес, построєний цілком на Статуті. Інтересно підкреслити, для характеристики поглядів автора, його відношення до вдачі, яку він вимагає від судового 
писаря. „Писари судовие, каже він, сказание: или вироки, или сентенцію или рішеніе судовеє не на тетрадахь расширять, но на цедулі воміщать и написать уміть 
должньї, дабьі чрез тетрадние ихь велерічія и басни людям продолженія и волокити не бьіло“. Одним словом, писар судовий повинен вміти коротко і ясно написати 
вирок, або иншу постанову суду. „Тот писаремь судовими бьіть достоинь, кто рішение суміет написать на цедулі кратко і ясно“. Хтож цього не вміє, той „и имени 
писарского не годень“. Теж саме і про суддю. „Таковий достоинь бьіть судією, которий вь 9 день людские заводи разбереть, разсудить и окончить“.
Четверта частина і восьма, яка служить її доповненням, має своїм змістом питання про апеляцію як в статутових судах, так і в инших українських судах до 
заведення на Україні статутових судів в 1763 році. Автор дуже докладно вичерпує постанови Статута відносно апеляції, а також постанову Трибунали 1581 року і 
робить нерідко свої критичні примітки. Так, наприклад, обговорюючи розуміння розділа 4 артикула 40 Чуйкевич не згоджується з тим, як толкує його дехто з 
правників, і приводить цілу низку доводів на користь свого власного розуміння. Велике нещастя він бачить в тому, що на Україні істнувало багато апеляційних 
інстанцій. Справа могла дійти до Петербурга. Волокита була страшенна. Через те він висловлюється проти апеляції в иностранну колєґію. „Если, пише він, на 
судь главний генеральній в иностранную коллегію бить апелляціи, а коллегія тая подчинена правительствующему сенату, то послі колегій слідоватиметь 
апелліювать и в сенаті. И так, безконечний процесь заволочить в крайное разореніе апеллянтовь“. Апеляцію в иностранную колєґію і в сенат Чуйкевич визнає за 
невідповідну „правам малороссійским“. „Посліднійшие, пише він, народи от Малороссиянь в россійскомь государстві иміютея, яко-то козаки донские, яицкіе, 
курдюмовские, Чугуевци, Башкирци, Комлики, Каракалпаки и Татаре, и сами от своихь старшинь судятся, а от суда ихь апелляція в иностранную коллегію не 
требуется. Множае паче аппелляціи требовать и от Малоросіяни на главній судь генеральній, внутрь Малороссіи иміючойся, неприлично весьма, ибо з той аппелляції 
государству ни чести, ни пользи, а Малороссиянамь разорение, судиямг> от штрафові, а челобитчикамь з далекаго разстояния и килькалітной волокити“.
В частині пятій йде мова про виконання судових вироків. Автор користується, як звичайно, Статутом і Трибуналом. В 98 артикулі 4 розділу Статута вказано 
цінування ріжних річей, до якого пристосовувалась офіційна ціна. З огляду на те, що „в немь упоминаются речи, необученнимь Малороссіянамь невразумительние, 
яко-то моргь, такожь волока і подволоки, служба и подслужби“, то Чуйкевич має пояснення всього цього, користуючусь згаданим вже „Thesaurus Polonus, Latinus 
et Graecus“, виданим в Кракові в 1621 році. Зробивши огляд законів, що торкаються виконання судових постанов, автор знову повертається до апеляції і ще раз 
підкреслює, що „в Малой Россіи на сотенніе суди земскіе и гродскіе апеляція идегь в полковіе суди земскіе и градскіе, а на полковіе суди апеляція идеть в 
главний генеральний судь; а от суда енерального апеляція никуда уже итить не должна“. Треба тілько, щоб в Генеральному суді були депутати, якіб перемінялися 
щорічно. Суди повинні бути окремі земські, гродські і підкоморські, себто цивільні, карні і межові „со искусними писарами, и достовірними и богобойними“. И 
таким порядком „судь и росправа всімь Малороссіянамь в своемь кутку находится такь, якь и волна речная в своихь берегахь успокоевается, а в другие реки не 
вступаеть для успокоения своего, хотя сильними ветрами долго и високо колеблема и движима биваеть“. Пятою частиною Чуйкевич закінчує виклад процесу. Треба 
зазначити, що він вичерпуюче розглянув артикули Статута і поставови Трибуналу, які торкаються процесу і, в цьому відношенню, його праця дає багатий матеріял 
для пізнання судового процесу на Україні в половині XVIII століття. В шестій частині книги Чуйкевича йде мова про посаг, віно і привінок, але, як звичайно, 
не з теоретичного боку, а з боку огляду тих постанов Статута, які торкаються цих питань. На жаль, автор не поясняє нам, чого він з усіх питань цивільного 
права зупинився тілько на цьому питанню? Можна думати, що він дивився на це, як на осібний процес, а ще вірнійше через те, що українська практика, як він сам 
про се каже, дуже розходилася з законом. „В Малой Россіи доселі о посагі, віні и привінку неизвістно бьіло, так и нихто, при виданю дівици в малженство, от 
зятя ни якого винового запису не требоваль и не взималь, но запроста внесеня знатние зятямї) давани. Били ж случаи, что таковие дівици и з знатними и з 
большимь внесеннемь, вишедшие замужь, BCKOpt безплодно и безпотомно в мужних'ь домахь померли, по коихь смерти инніи добросовістніе зяті все внесене вірно 
возвращали, а инніи, хотящіе чужим имініемь богатитись, ничего в домь жень своихь не возвращають, а щитятся тим, что запису віновного они на внесене не 
давали; а потому — де домь жень ихь родительскій тое внесене своє должень тратить“. З огляду на те, що вінових записів на Україні часто не писали, Чуйкевич 
допускає присягу, як доказ прав на одержання посагу і віна. „Такие безсовістние о отговорки (себто відсутність вікового запису) достойно и праведно присягою 
искоренять, то єсть: кто внесення доходить, тому прилично, за силу оного § 2 арт. 1 розд. 5, на внесенню присягнуть, и за присягою все своє внесене получить“.
Що таке посаг, віно, привінок? На це дає одповідь автор в початку шестої частини. „Посаг имініе движимое и недвижимое, тое, з которимь дівица з дому 
родителей своихь виправляется в домь мужа своего и приносить тое мужу. Почему посаг називается и внесеннемь и виправою“. „Віно єсть такожь иміние движимое и 
недвижимое мужнєє, на которомь мужь, противь цени посага, внесення или виправи панниной, записуеть третую часть юй. И такое віно иначей називается оправою“. 
„Привінокь єсть ценз в 5 вещах посаговихь, прибавленая зверхь цени настоящей“. „Настоящая ценз, противь внесеня на третой части мужних'ь добрь записанная, 
зоветься віномь и оправою, а прибавленная цена зовется привінкомь“. Пять речей, на які писалася в віковому запису подвійна ціна, були: готові гроши, золото, 
срібло, перла і каміння дороге. Коли, наприклад, жінка вносила як посаг 50 карбованців готових грошей, то чоловік в віковому запису зазначав 100 карбованців. 
Що торкається до инших речей, то вони цінувалися по своєй ціні. Загальний порядок був такий. Коли хто хотів видати дочку заміж, то давав зятеви запис на посаг, 
а брав з нього, ще до весілля, віновий запис. Зразки таких записів приводить Чуйкевич в своїй книзі. В житті щоденнім це, як вище вказано, не все робилося, і 
записи на Україні не все писалися. Коли діти, або родичі хотіли викупити віно у вдови, а вона ще була жива, то мусили платити всю суму, яка була зазначен 
в віковому запису. Післяж її смерти вони платили тілько дійсну ціну; привінкуж не платили. Записи, які складано при шлюбі, не утворювали власносте : „по 
таковимь записамь ни посаг жени мужу ея, ни мужное віно жені его в дідизну обращаться не могуть“. „Якь жена над віномь, юй огь мужа записаннимі», читаємо ми 
далі, такть и мужь надь посагомь, к нему женою внесеннимь, вічного права не иміюгь, но тилко доживотное, то єсть сильни по смерть свою владіть, а во вічность 
не сильни никому, мужі» посагу, а жена віна заводить и записивать“. Нам залишається познайомитись з останньою девятою частиною праці Федора Чуйкевича. В ній 
йде мова про межовий суд і його організацію. В другій частині своєї книги автор висловив думку про необхідність установи на Україні статутових судів. Тепер 
він має на увазі показать „якимь порядкомь и чрезь кого таковие суди межовие, за прежнихь гетмановь, отправлялись“. Він це робить не „из мнінія своего“, а 
вичерпує „из самих-ь оригинальнихь праві» малороссійскихь“. Попередні гетьмани, особливо Скоропадський, який до свого гетьманства пройшов „многіе чини“, 
гарно знали, що Статут вимагає, що в кожному повіті був присяжний і осілий межовщик. Одначе Скоропадський не установив межовщиків. Для розмежування і 
вирішення справ і спорів о межах, границях, млинах і т. п. гетьман посилав старшину Генеральну, полковників, бунчукових товаришів і старшину полкову. Свої 
обслідування вони доводили до відома гетьмана. Сих комисарів, яких висилано на межі, простий нарід знав виїзжими, а дехто інквізиторами. В Генеральному, 
полкових і сотенних судах до 1728 року не бувало процесів по межовим справам. На підставі обслідування і розмежування комисарів гетьман видавав з генеральної 
канцелярії універсали, в яких прописувалися подрібно границі володінь. По універсалах видавано і царські жалувані грамоти. Таких універсалів і грамот багато 
переховувалося в архіві генеральної канцелярії. В 1728 році в Генеральному суді почали засідати членами, рядом з Українцями, і Великороси. Вони притягали 
межові справи до генерального суду. З сього вийшла тілько велика волокита. В 1750 році, одначе, великоруські члени були виключені зі складу Генерального суду, 
і в ньому залишилися тілько Українці. Тодіж Генеральна канцелярія одержала, по ордеру гетьмана Кирила Розумовського, право посилати комісарами „на 
самоперсональний самозрительний и самослишательний виїзд“ Генеральну старшину, полковників, бунчукових товаришів, полкову і сотенну старшину. Обовязки цих 
комісарів і межовщиків докладно і вилічує Чуйкевич на підставі 32 артикулів IX розділу Литовського Статута, що містить в собі постанови.
Одначе цей порядок не задовольнив його. Він залишився при своїй особистій думці: „потоль в Малой Россіи порядочного и безволокитного теченія суди не имітимуть, 
покамисть судь земскій чрез особливихь судей земскихь, а судь межовій, или комисарскій чрез особливих комисаровь не будуть отправлятись“.
Такий, в загальних рисах, зміст книги Федора Чуйкевича. Бажання його, врешті сповнилося. В 1763 році статутові суди були заведені на Україні. Ще раніш, в 
1760 році, був реформований Генеральний суд по проекту, близькому до того, який пропонував Чуйкевич в свойому „Суді та росправі“.
Який науковий інтерес і значіння може мати праця Федора Чуйкевича? Перш всього вона містить в собі чимало історичних вказівок, дуже важливих для історії суду 
на Україні в XVIII столітті. Вона дає нам ключ для пізнання і виучування процесу на підставі Литовського Статуту, бо Чуйкевич, як юрист-практик, гарно знав 
його в обставинах українського життя. З цього боку дуже важливі його розуміння окремих постанов Статута і пояснення їх. Теж саме треба сказати і про питання 
цивільного права, що їх торкається Чуйкевич. Та головний інтерес його праці безперечно в тому, що вона перший раз виявляє нам правничу думку українського 
діяча XVIII століття, який вимагає від судів справедливости і бачить Гарантію її в правильній організації суда і в особистих вдачах судових діячів, себто 
суддів і судових писарів. Як вже було сказано, працю Чуйкевича не можна лічити за якесь випадкове явище. Вона тісно звязана з тим загальним рухом в галузі 
суду, що почався в 1720-х роках і продовжувався до середини XVIII століття. Ще в наказах українським депутатам в Комісію 1767 року питання про суд на Україні 
і потребу його реформи займає значне і почесне місце. В звязку з цим і треба розглядати і робити оцінку праці Чуйкевича і загального значіння в історії 
українського права. Вона є початок української правничої літератури. Як всякий початок, праця має багато хиб, коли підійти до неї з строго науковою міркою: і 
система не видержана, і матеріал використаний неуміло. Через це багато повторень і багато введено сирого матеріялу. Мова у Чуйкевича важка. Означення не все 
точні і ясні. Колиб українська правнича література мала змогу розвиватися далі, всі хиби, на які ми вказуємо, булиб справлені иншими правниками. При сих 
обставинах праця Чуйкевича всеж таки не загубилаб своєї історичної вартости і цінности. Але правнича література на підставі українського права не могла 
развинутись, бо скоро прийшов кінець української автономії, і судовий устрій і процедура на Україні елементом, що відживав свій вік. Через те, треба думати, 
на Україні, хоч і було чимало досвідчених правників, не розвинулася правнича література. Праця Федора Чуйкевича стоїть самітньою в цьому відношенню. 
Київ, грудень 1924 року.