ВПЛИВ ВІЗАНТІЙСЬКО-АТОНСЬКОЇ АРХІТЕКТУРИ НА БУДІВНИЦТВО МУРОВАНИХ ЦЕРКОВ НА ПОДІЛЛЮ.
Архітектура стародавних мурованих церков на Поділлю (був. російськім) мало розсліджена істориками мистецтва. В сім відношенню більше пощастило деревляним 
старовинним церквам Поділля, як і инших земель України, бо архітектура тих деревляних церков має особливий, виразний український стиль, і ті церкви давно вже 
стали предметом наукових дослідів. Мурованіж церкви Поділля в більшости не мають одного якогось виразного стилю, або типу, і на них дуже мало звертали увагу 
дослідники мистецтва. Одна тільки подільська мурована церква вславилася своєю архітектурою і по части була розсліджена се церква-замок у селі Сутківцях, 
лятичівського повіту; розслід про неї, а також про Троїцьку церкву містечка Зінькова, тогож лятичівського повіту, зробив проф. Павлуцький у виданню 
Московського Археольоґічного Товариства „Древности Украиньі“ (Київ, 1905 р.). В сій статі я хочу звернути увагу на деякі муровані церкви західного Поділля, 
в яких можна помічати особливі прикмети вплив візантійсько-атонської архітектури. Се церкви в Камянці Подільському, в Могилеві Подільському і в містечках 
лятичівського повіту Зінькові та Межибожі. В Камянці на Поділлю є три старинні, здавна православні, муровані церкви: Троїцька монастирська, 
Іванно-Предтеченська або Старий собор і Петропавлівська. Є в Камянці й ще три старинні церкви Миколаївська, Успенська архієрейська і Катедральний собор, але 
перша з них перетворена в православну з вірменської церкви, чи каплиці, а дві инші перероблені з римо-католицьких монастирських костелів і сі три церкви 
архітектурою своєю відріжняються від висше зазначених, здавна православних церков, через те про ті перероблені церкви я не буду говорити. Три камянецькі, 
здавна православні церкви, про які вже згадано, мають зовнішний вигляд і плян однакового характеру. В кождій тій церкві від західного боку, при вході над 
притвором, є збудована дзвінниця у виді чотирогранної вежі, з вікнами на верху. Ширина вежі така, як ширина середньої частини церкви, через що вежа виглядає 
важкою. Покриттє на дзвінницях на взір невисокої бані восьмигранної або круглої, а зверху на банях на двох церквах (Троїцькій і Петропавлівській) високий 
шпиль, а на одній (І. Предтеченській) - головка з ліхтарем. Над середньою частиною церкви глухі деревляні бані на восьмигранних скринях (барабанах), - на 
Троїцькій церкві баня велика, а на двох инших - невеличкі. Від сходу, де олтар, кожда церква має заокругленнє або абсиду такої ширини, як ширина церкви, а 
коло тої олтарної абсиди виступають із півночи й півдня дві менші абсиди. Таким чином пляни всіх трьох церков однакові: се про довгастий чотирокутник, 
заокруглений на сході, з двома меншими заокругленнями по боках, через се плян у тій своїй частині має вигляд хреста з заокругленими кінцями, або як кажуть 
деякі, виглядає як листок конюшини. Називають такі церкви, що мають три перехрестні закривлення, триконховими (конха - черепашка). Про сі камянецькі церкви 
часом можна чути таку думку, що вони своїми масивними вежами, внутрішним виглядом нав і склепіннем подібні до римо-католицьких костелів і що архітектура тих 
церков має, так сказати, орієнтацію західну. Але в дійсности се не так, що буде видно з дальшого. Коли сі три камянецькі церкви побудовані нема певних 
відомостий; можна тільки зазначити, в якім часі зявляються найдавнійші звістки про ту чи иншу церкву. Троїцьку монастирську церкву уважають за найстаршу між 
иншими стародавними церквами Камянця. Монастир утворився при тій церкві тільки десь коло 1723 р., а давнійше ся церква була мінською парафіяльною. В XVI — XVII 
ст. сю церкву називали соборною, або навіть катедральною, хоч у Камянці тоді не було єпископської катедри; при тій церкві були намістники чи офіціяли 
львівського православного єпископа, якому були підвладні парафії та церкви західнього Поділля. Деякі місцеві історики гадали, що камянецька Троїцька церква 
побудована ще при подільських князях Коріятовичах у XIV століттю. Але се тільки догадки; ґрунтовних підстав для сього нема. Певніж відомости про сю церкву 
починаються від другої половини XVI ст. Першу відомість дає документ 1582 р.: в сім році камянецька міщанка Гапка Табкова, вдова Грицька Табковича, записала 
камянецькій Троїцькій церкві садибу, що була коло тої церкви при Троїцькій улиці, з тим, „щоби на тій садибі був збудований дім, де би жили або перебували 
камянецькі руські владики“; при тім записі був присутний священник Троїцької церкви, Васько (Василь), камянецький руський офіціял, попросту називаний 
„намісником“. (Wasko officialis ruthenicus Camenecensis, vulgo namiestnik dictus). З сього документу між иншим видно, що у камянецьких православних мешканців 
було бажанне мати свого архієрея в Камянці, але сього вони дочекалися тільки в кінці XVIII ст. Дальше, про камянецьку Троїцьку церкву є звістка в кінці 
XVI ст. у записках московського паломника-купця Коробейникова. В 1593 р. сей паломник переїздив через Камянець із Палестини і давав камянецьким церквам і 
духовенству „государевой заздравной милостьши“ від царя Федора Івановича з приводу народження царівни Феодосії, і дав він „кь соборной церкви живоначальньїе 
Троицьі попу Климентью 2 золотьіхь да діакону Михайлу золотой“. Ще пізнійше, маємо документальні звістки про Троїцьку церкву з початку XVII ст. Так, в 1603 р. 
судовим вироком передано камянецькій Троїцькій церкві дім, що був колись подарований тійже церкві камянецьким міщанином Яковом Ковалем і був з давних часів у 
розпорядженню братчиків тої церкви. 1611 р. 13 квітня камянецький міщанин Назарко Лавринович із дружиною своєю Просмилою заявили перед камянецьким лавничим 
судом, що вони дарують намістникови камянецької Троїцької церкви священникови Климентови пів лана землі, що лежить серед мійських піль. 1613 р. 18 березня 
камянецький міщанин Іван Яцкович Цикало заявив перед лавничим судом, що він, як єдиний син своїх батьків Яцка й Ганни, продає батьківський маєток пів лана 
землі священникови камянецької Троїцької церкви Климентови за 60 фльоренів. Отеє найдавнійші документальні звістки про камянецьку Троїцьку церкву.
З документу 1603 р., між иншим, видно, що ся церква істнувала до того часу давно, бо до тої церкви належав дім, що ним з давних часів розпоряжалися братчики 
тієї церкви. Плян сеї церкви триконховий, як уже сказано. Західна частина церкви відділена від середної аркою і в пляні уявляє з себе квадрат, на якому 
стоїть дзвінниця. Довжина всієї церкви (без притвору) в середині 23-5 метр., ширина (без конх) 7*l м. Склепінне над західною частиною хрестове, а в середній 
частині півциліндрове (бочкове), перерізане проти бокових конх меншим півциліндром; в олтарі півциліндрове склепінне закінчується незначною аркою і далі в 
абсиді півциліндер переходить у чвертькулю (конху). Які були зміни в архітектурі Троїцької церкви, що в ній перебудовано або добудовано після первістного 
збудування докладно не можна сказати. Відомо тільки от що: Василіяне, які були заняли сю церкву в першій половині XVIII ст., надбудували 1749 р. дзвінницю, 
але не відомо, чи вони збудували дзвінницю всю, тобто чи вивели її з фундаменту, чи тільки підняли її висше. В 1854 р. перероблена деревляна баня над 
середною частиною церкви: збільшена й покрита бляхою замість ґонт. В 1859 р., щоби дати церкві більше світла, були збільшені вікна (певно продовжено до низу 
і вікно стало довшим). Тодіж до вівтаря прибудовано: з півночи невеличку ризницю, а з півдня пономарку з виходом до помешкання монахів. У західній частині 
церкви, що під дзвінницею, були колись двері на північ; тепер Бони замуровані, але в середині зосталася ниша, а з надвору видно камінні східки. Прибудована 
пономарка й ризниця служать для стін вівтарної части за підпори контрафорси. Але крім того є ще окремі контрафорси по два коло кождого бокового півкружка 
(конхи). Під церквою є склепи, де колись ховали значних покійників; тепер ті склепи засипані. Друга стародавня мурована церква в Камянці Івано-Предтеченська, 
або т. зв. Старий Собор, також не має хронольоґічної дати свого збудування. І про сю церкву, як і про Троїцьку, деякі місцеві історики гадали, що вона 
збудована в XIV ст. при князях Коріятовичах і що з початку вона істнувала під назвою Пятницької церкви. Але така гадка безпідставна. Найстаршу звістку про сю 
церкву дає нам тойже висше згаданий московський паломник Коробейников. Він у своїх записках пише: „Вь Литовской землі, вь Каменці Подольскомь, кь церкви 
Рождества Йвана Предтечи протопопу Василію дано государевьі заздравньїе милостьши 2 золотьіхь, да у той церкви нищимо золотой да церковньімь діячками 5 
алтьнь. 5 денегь. В тій церкві є кілька надгробних написів, що дають хронольоґічні дати, правда, пізнійші. Найстаршу дату дає камінна плита в помості перед 
престолом із написом, що там похований „шляхетно-уроженьїй“ Николай Кграбовецький року 1609. По відомостям пізнійшим (візитаційному акту 1758 р.) 
Предтеченську церкву збудували пани Ластовецькі, а якого року невідомо. Той же документ каже на підставі судових актів, що в 1606 р. один із Ластовецьких 
Василій, ротмістр королівської піхоти, подарував Предтеченській церкві та її братству садибу, сумежну з цвинтарем тої церкви. Пляном Предтеченська церква 
така, як і Троїцька: олтарна, або східна частина церкви має абсиду, а по боках, з півдня і півночи, менші півкружа (конхи); західна частина церкви (т. зн. 
бабинець) пляном квадратна, відділена від середної частини аркою: на тім квадраті стоїть дзвінниця. Довжина церкви в середині (без притвору) 21*8 метр., 
ширина (без конх) 7 метр. Склепінне над західним квадратом хрестове з пругами, а середня частина й олтар мають півциліндрове склепінне, помережане пругами.
Зовні церква має два контрфорси від півдня й півночи проти тієї арки, що відділяє середню частину церкви від бабинця. В однім контрфорсі зроблено східки на 
дзвінницю. Зміни в архітектурі Предтеченської церкви родилися найбільше в XIX ст. Як видно з описів „візит“, в XVIII ст. на верху церкви не було ніякої бані, 
а був двоспадний дах і на західній стороні вежа-дзвінниця. В 1826 р. та вежа була підвисшена ще на 7 аршин і прикрашена цегляними пілястрами й карнизами; з 
трьох боків в горі зроблено там великі вікна з бальконами на камінних тесових консолях і на вежі побудовано восьмигранну баню. Тодіж прибудовано до вівтаря з 
півдня ризницю, а з півночи невеличку пономарню з виходом на цвинтар. В 1846/8 рр. дах на церкві був понижений і покритий бляхою замість ґонт, а над вівтарем 
побудовано деревляну невеличку баню (главку). В 1890/5 р. збільшено вікна у вівтарній абсиді й у двох бокових; збільшення зроблено власне в низу. Вхід до 
церкви був з півночи в бабинці, але тепер двері ті замуровані. Третя камянецька старовинна мурована церква Петропавловська значно менша від Троїцької та 
Предтеченської. Про сю Петропавловську церкву були також гадки, що вона може збудована за князів Коріятовичів. У церковних документах недавнього часу 
(„клирових відомостях“) писалося, що церква ся збудована року 1580. Ся дата, кажуть, установлена в 1834 р., коли добудовували до церкви дзвінницю: тоді 
ніби-то знайшли напис на одвірках церкви з датою побудовання в 1580 р., але сього напису не зберегли і взагалі не зафіксовано так чи інакше того напису, 
через що та дата не має характеру документальности. Найстарша документальна звістка про Петропавловську церкву сягає кінця XVI ст.: 1591 р. сій церкві 
подарував камянецький міщанин Іван Селецький. Згадує в 1593 р. про сю церкву й Коробейников, що дав „церкви святьіхь апостолові Петра и Павла попу Андрею 
золотой. Плян Петропавловської церкви такий, як і Троїцької й Предтеченської, тільки менший: довжина церкви в середині 19 метр., ширина (без конх) 5 метр. 
Церква підперта контрфорсами - чотирома коло бокових конх нахрест по діагоналям і двома коло бабинця від північного й полудневого боку. У зовнішнім вигляді 
ся церква потерпіла також зміни, як і дві попередні церкви, про які була вже мова: в 1834 р. прибудована дзвінниця від західного боку, при вході в церкву; 
в 1889 р. над середною частиною церкви надбудована деревляна глуха баня, або главка, а до дзвінниці з північного боку прибудована ризниця.
Таким чином всі три старинні муровані церкви м. Камянця мають однаковий зовнішний вигляд, однаковий плян, перетерпіли майже однакові перерібки і не мають 
певних дат свого збудування. Документальні відомости про ті церкви сягають не дальше останньої четвертини XVI століття. До камянецьких триконхових церков 
подібні дві муровані церкви в місті Могилеві Подільському: Миколаївський Собор і Покровська церква. Правда, сі будинки не дуже старинні. Вони збудовані в 
XVIII ст., але без сумніву на архітектуру тих Могилівських церков мало вплив старинне церковне будівництво сумежних країн.
Могилівський Миколаївський собор збудований 1754 року „стараннєм“, як пишеться в церковних документах, парафіян Українців, Болгарів, Сербів, Греків і 
Молдаван, що жили в Мотилеві. Се видно по части і з написів над вхідними дверми, про що буде сказано низше. Плян сієї церкви триконховий. Як оглянути церкву 
зовні, то зі сходу знаходимо три заокруглення крім бокових конх, але з тих трьох східних заокруглень тільки середнє є первістне, дійсна абсида, а два бокові 
заокруглення прибудовані в недавні часи, що йно в 1885 р.; тодіж прибудований був і притвор. Довжина церкви в середині (без притвора) 20'3 метр., ширина 
середної частини нави 6*3 м., ширина з боковими конхами 12*8 м. Верх церкви має пять бань української форми: три більші на довжині будинка, при чому середуща 
більша від обох скрайних і на бокових конхах дві невеличкі бані. В церкві двоє дверий: західні й південні, прикрашені різьбою на камені і з написами на 
камінних одвірках. Двері широкі, але низькі, мають у верху закругленнє півциркульне; одвірки камінні, прикрашені витесаним бароковим орнаментом, подібним до 
різьби на дереві. Південні двері собору такоїж форми, як і західні. Друга могилівська триконхова мурована церква Покровська збудована 1771 р. Ся церква має 
бокові півкружа-конхи для крилосів, але зовні ті конхи мають вигляд прямокутників, а вівтар не має завкруглення, а прямокутний. По боках вівтаря в 1818 р. 
добудовано два невеличкі прямокутні прибоки: пономарку й ризнйцю. При західній частині церкви добудовано в 1873 р. муровану дзвінницю. Могилівські триконхові 
церкви мали колись звязок із Молдавією та Волощиною. Се видно з того, що коло тих церков є камінні хрести-нагробки з молдавськими, чи руминськими написами. 
Тай саме місто Могилів засноване молдавським господарем Єремією Могилою і в честь його одержало свою назву. До відомостий про могилівські триконхові церкви 
треба додати, що проти Могилева на другім боці Дністра міститься Каларашівський монастир і там головна монастирська церква мурована триконхова. Вона 
збудована в 1782 р., підперта контрфорсами і зовні подібна до камянецьких церков: має при вході в церкву широку масивну вежу дзвінницю. На Поділлю, дальше на 
північ від Камянця й Могилева, в лятичівськім повіті б дві старинні муровані церкви, в яких крім вівтарної абсиди є ще невеликі бокові нижі для крилосів, що 
нагадують конхи камянецьких та могилівських церков, але ті нижі поміщені в стіні і зверха не виступають. Сі церкви Лятичівщини се найдальший відгук 
візантійсько-атонської архітектури. Через те я скажу дещо про ті церкви тим більше, що се старинні будинки, цікаві самі по собі. Одна така церква є в містечку 
Зінькові Троїцька. Міститься вона на узбічу під горою, де був колись замок. Побудована в 1521 р., як пишеться в церковних документах, але певних підстав для 
сієї дати нема. У всякім разі по способу своєї будови ся церква старинна і певне XVI століття. В давнину зіньківська Троїцька церква називалася соборною, 
собором, бо в Зінькові було і є кілька церков. Але ся Троїцька церква невелика. Плян її такий: в середині квадрат (приблизно) шириною в 6,5 метр.; до того 
квадрату прилучуються півкружа зі сходу й заходу. Східне півкруже се вівтарна абсида, шириною в 5 метр, і глибиною 3,6 м. і зовні ся абсида має 7 гранок. 
Західне півкруже (бабинець) такої же ширини, як і вівтарне, але глибше і західний бік того бабинця, де вхідні двері, не заокруглений, а прямий так, що власне 
плян бабинця буде не півкруже, але відсічений стіжок. Але ту західну частину будинку мало що видно зовні, бо вона майже вся обставлена контрфорсами, яких тут 
пять. Над вівтарем і бабинцем тепер є муровані склепіння, а над середньою частиною церкви склепіння нема, а збудована деревляна баня; певно з початку і тут 
було склепінне. В середній частині церкви, по боках її, коло іконостаса зроблені для крилосів півкруглі нижі, подібні до конх, але сі бокові півкружа не 
виступають зовні абсидами, а містяться в мурі церковних стін. З надвору Троїцька зіньківська церква виглядає дуже стара, бо від західного боку вона підперта 
аж пятьма контрфорсами, як вже було сказано. Деревляна дзвінниця старинного типу збудована окремо від церкви. До зіньківської Троїцької церкви подібна по 
боковим нижам Успенська церква в містечку Межибожу, тогож лятичівського повіту. Межибіж се старинне місто (XII ст.) Поділля, або власне Побожа, бо й саме се 
місто лежить при Богови. В пізнійші часи в Межибожу був збудований замок. Коло того замку, під захистом його, і міститься Успенська мурована церква. Вона має 
на камінних одвірках напис. Сей напис можна прийняти, як дату збудування церкви в 1669 р. Межибіжська церква трохи більша від зіньківської Троїцької; по 
пляну вона подібна до тої церкви: в середині квадрат шириною в 7,3 метр.; зі сходу до того квадрата притулена вівтарна абсида пятигранна і зовні і в середині, 
широкість абсиди 6 м. і глибина 5 м.; від заходу до квадрату прилучуеться прямокутний бабинець, який відділяється від середної частини церкви аркою в 3,5 м. 
широкою і в 2,1 м. високою. Бабинець має в ширину 6,2 м. і в довжину 5 м. Довжина всієї церкви в середині 20 м. Товщина стін 1,8 м. В церкві крім вівтарної 
великої абсиди є дві бокові нижі для крилосів, і сі нижі зроблені в мурі і не виступають зовні; нижі прямокутні, а не півкружні, як у зіньківській церкві.
Цікаво, що в межибіжській церкві баня над серединою церкви (се єдина баня) має потайну кімнату, до якої вхід зроблений в стіні, се прикмета чисто подільська, 
бо тут, на Поділлю, у всі часи було дуже неспокійне життє, особливо небезпечно було тут від частих нападів Татар, і певне часто була потреба в потайних 
кімнатах. Над бабинцем також була кімната зі склепіннєм; у пізнійших часах там була утворена невеличка церква Воскресіння Христового, але в 1848 р. грім 
ударив в церкву й склепінне над тою кімнатою обвалилося. Мурована дзвінниця окремо від церкви збудована. Всі висше зазначені подільські церкви Камянця, 
Могилева, Зінькова та Межибожа се найдавнійші муровані церкви на Поділлю. Я хочу звернути увагу на деякі особливости архітектури тих церков і винайти, так 
сказати, архітектурну орієнтацію їх. Коли говорити про архітектуру тих мурованих нерков, то перш усього треба зазначити, що ті церкви невеликі, можна сказати 
бідні, немають архітектурних прикрас. Будували їх, очевидно, небогаті парафіяни або фундатори. Тимто, коли звернути увагу на стиль сих будинків, то можна 
сказати, що в них нема стилю, як мистецького виразу архітектури. Але все таки на архітектурні прикмети мусимо звернути увагу при розгляданню тих церков.
Деякі прикмети треба відкинути, як зовсім непевні, се перш усього верхи церков, себто покриттє, дахи. Верхні частини церков взагалі терплять найбільше змін; 
особливо такі зміни робилися, коли дахи стали криті залізною бляхою замість ґонт або дахівки (черепиці), і через те стали обнизувати дахи: із стрімких, 
високих, перероблювали на менше похилі. Се сталося в першій половині XIX ст., бо давнійше дахи церков та инших будинків у Камянці, як і в инших місцевостях, 
були або черепляні (криті дахівкою), або ґонтові. Правда, в давні часи в деяких містах богаті будинки були криті мідною бляхою, але певно на Поділлю таких 
дахів не було. Що верхи старинних мурованих церков були не такі, як тепер, видно з тих перерібок, які робилися майже у кождій з тих церков; про які була мова.
Таким чином, коли хочемо говорити про архітектуру тих церков, щоб на підставі сього поробити якісь висновки, то треба відкинути зовнішний вигляд їх верхів.
Найважнійша архітектурна прикмета церков, про які ми говоримо, се поземний плян і ті форми стін, що базуються на підставі того пляну. Як уже було говорено, 
пляни трьох мурованих церков Камянця й соборної церкви Могилева однакові: у вівтарі півкружа-абсида майже на всю ширину церкви, а по боках коло вівтаря менші 
півкружа-абсиди, що виступають зовні за стіни церкви. Таким чином плян виглядає, як уже було казано, ніби листок конюшини і такі церкви називають триконхові. 
Вікна всіх тих церков, хоч деякі й перероблені, мають форму романську. Ще є одна прикмета, загальна для всіх каменецьких старинних мурованих церков се 
контрфорси. Вони істнують при кождій церкві і деякі з них може збудовані по первісному пляну разом із церквою. А се е прикмета ґотицького будівництва.
На сих прикметах і будемо базуватися при дальших анальоґіях. Подібна до висшезазначених церков є церква в Галичині в Лаврові, в василіянському монастирі, 
недалеко від Старого Самбора. Побудована вона певно в XV ст., а деякі дослідники кажуть, що може й давнійше, в XIV ст. Про сю церкву є докладні розсліди двох 
польських учених - Казимира Мокловського й Маріяна Соколовського. Лаврівська церква перетерпіла багато перерібок: верх її (дах і баня) перероблений, а з 
півдня, півночи й заходу додані будинки, щоби розширити церкву. Але старинний, первістний плян церкви заховався й досі: він триконховий, подібний до плянів 
трьох старинних церков Камянця. Вежі або дзвінниці при тій церкві нема. Соколовський, розсліджуючи архітектуру лаврівської церкви, каже, що се єдина такої 
форми церква в Галичині, але є багато таких старинних мурованих церков у Буковині, Молдаво-Валахії і далі на південь у Сербії, Болгарії й Альбанії. Про 
триконхові церкви на Поділлю той польський історик не згадує. Серед усіх старинних триконхових церков ріжних місцевостий лаврівська церква може найстарша що 
до часу будови. Більшість буковинських і молдавсько-волоських церков значно пізнійші, але є і там церкви, що давність їх сягає до XIV ст. Найстарша з 
буковинських церков є, як каже Соколовський, маленька церква в монастири в Путні, що лежить недалеко від Черновець на південь. Ся церква має вівтарну абсиду 
і дві бокові менші абсиди. В тім же путнинськім монастирі є велика гарна церква XV ст., що має також триконховий плян. Коло бокових абсид та в инших місцях 
того будинку є контрафорси; деякі з тих контрафорсів побудовані разом із цілим будинком. Є триконхові церкви і в инших місцевостях Буковини. В Сучаві, бувшій 
столиці молдавських господарів, є триконхова церква Міроуц. Коло Сучави такіж церкви є в Босанчі (дуже цікава що до архітектури), у Воронці і в Петрівцях. В 
монастирі Драгомірні, заснованім в 1602 р. сучавським митрополитом Анастасієм Кримкою, в монастирській церкві бокові конхи зроблені в стіні, в середині 
церкви, а зовні не виступають абсидами, аїх заміщують контрафорси, що подібне до бокових конх церкви м. Зінькова на Поділлю. Взагалі в Буковині є багато 
старовинних церков, подібних до подільських триконхових церков. В молдавсько-волоських землях також є багато церков XV — XVIII ст. таких, що мають триконхову 
форму. Такі церкви є в Яссах (Трьох Святителів), Романі (шпитальна церква й епіскопія), Ґалачі на Дунаю (Георгієвська церква) та в инших місцевостях. В Сербії 
триконхові церкви можна бачити в таких місцевостях: у Семендрії (Смедереві) при впаді західного рукава Морави в Дунай, Раваниці (монастирі при річці 
Раваниці), Крушевачі при зєднанню сербської й болгарської Морави, та инш. Соколовський всі ті триконхові церкви виводить з Атону. Він так каже про ґенезу тих 
церков. Форма конюшинова, чи трефова, або красше триконхова, що виявляє найвидатнійщу прикмету будинків, про які йде мова, є зовсім випадкова на Руси. Але 
вона була розповсюднена в архітектурі церков на заході й сході від найдавнійших часів. Знаходимо її вже в IV і V століттю на римських цвинтарах, у східних 
базиліках, що мали призначенне так званих меморій, в Малій Азії, в церкві Різдва Христового у Вифлеємі, а після в будівлях карельських на заході та в 
будівлях надренських. А в архітектурі візантійській, коли вона закінчила свій період творчої формації й не розвивалася, триконхова форма удержалася майже 
єдино й виключно на горі Атонській. Коли до 1204 р., себ-то до заняття Константинополя хрестоносцями, ми знаходимо значну кількість триконхових будинків у 
візантійських місцевостях, то після того часу, здається, такі церкви будувалися тільки в монастирях атонського півострова. Триконхова форма пляну робить з 
атонських церков замкнену в собі й окрему групу серед візантійських церковних будівель. Триконховий план атонських церков був звязаний найтіснійше з обрядами 
й службою Божою монастирів, через що нема нічого дивного, що той плян незмінно повторюється у всіх будівлях монастирських церков, що мають такий чи инший 
звязок з атонськими монастирями і з атонським церковним уставом. Треба зауважити, що атонські триконхові церкви мають крім двох бокових менших абсид іще три 
східні абсиди, як се було у старинних візантійських церквах. Із сих пяти абсид кожда мала своє призначеннє. З трьох абсид, що виступають на схід, одна 
служила вівтарем; друга менша, ліва, була т. зв. протезіс (prothesis) із жертівником, а третя з правого боку була т. зв. діяконик (diakonikon). В конхах же 
бічних поміщалися хори співаків (правий та лівий хор) і церковні читачі. Коло стін тих конх або крилосів були поставлені т. зв. стасидії (для сідання), а по 
середині півкружів аналої для богослужебних книжок. Коло тих аналоїв стояли клирики-читачі. Плян атонських церков, перенесений у південно-славянські та 
молдавсько волоські землі, стає простійшим: протезіса та діяконика нема, дістається тільки три конхи: одна для вівтаря, а дві бічні менші для співаків і 
церковних читачів. Архітектура атонських церков розповсюджувалася будівничними артілями або товариствами, що брали підприємства на будівлю церков у 
північно-славянських і молдавсько-волоських землях. У склад тих товариств входили по части Греки, а найбільше македонські Італійці, так зв ні Цінцари. 
Ті товариства були не тільки професійно-будівничими спілками, але заразом і зеднаннями самодопомоги і релігійними братствами, називалися вони у Греків 
сінерґазіями (співробітництво), у Турків - енафами. Правила тими товариствами рада, що складалася з майстрів (uaioroęsę), на чолі ради стояв протомайстер. 
Початок ті товариства вели від прадавніх, стародавніх колегій. Кождого року весною члени тих будівничих товариств збиралися та йшли на роботу по всьому 
балканському півострову й далі до найдальших кутків світа. Вони то збудували найбільшу частину буковинських церков, бодай найдавнійших і виробили той 
характеристичний тип церкви, про які ми говорили. Церква монастиря в Драгомірні була побудована коштом воєводи Степана Томжі 1602 р. протомайстром будівничої 
корпорації по назвиску Діма, що походив із села Максія коло Нікомідії; він і вмер у тім монастири і там є й його нагробок із написом. Чи не з такого 
будівельного товариства був будівельник церкви каларашівського монастиря (проти Могилева Подільського) Марко Дончов, що походив „от теї Венецмакідонські 
страни“, про що ми згадували при описі церков Могилева Подільського? Крім тих будівельних корпорацій, що розносили по балканському півострові, по 
південнославянських землях, по Молдаво-Валахії та Буковині візантійсько-атонське будівницьке церковне мистецтво, були ще й загальні причини того, що атонська 
архітектура і взагалі церковне мистецтво переносилося з Атону на північ у славянські землі: були близькі зносини тих земель з Атоном. Так ми знаємо про такі 
зносини Молдаво-Валахії, Буковини, Галичини, а також і Поділля з подунайськими землями аж до Атону. Сі зносини й близькі звязки були ще в дуже старі часи.
Ще в передісторичні часи руські племена Тиверці й Уличі жили на нижнім Дністрі, а на верхнім Дністрі жили Дуліби й Хорвати; поселення їх доходили до Дунаю і, 
значить, займали місцевости теперішньої Румунії. В удільну добу українсько-руської історії землі по лівий бік Дунаю входили у сферу діяльности галицьких 
князів і знаємо, що в ХІІ ст. на Подунавю появляється руський князь „оть стола Галича“ Іван Берладник, а опісля тут зявляються якісь руські берладники та 
бродники, щось ніби пізнійші українські запорожські козаки. Коли українські землі підпали в ХІІІ ст. під владу Татар, а опісля перейшли до русько-литовських 
князів, то Поділлє з руки великого князя литовського Ольгерда було заняте русько-литовськими князями братами Коріятовичами, і один із них Юрій, як каже 
літопис, був навіть молдавським господарем, а другий, Коріятович Федір, переселився на Угорську Україну, в Мукачів і переселив туди багато народу з Поділля.
Церковну єрархію Молдавія одержала з Галича, від галицького митрополита Антонія. В XVI ст., коли утворилось українське козацтво, починаються близші 
взаїмовідносини між румунськими князівствами Молдавією й Валахією та козаками. Козаки нераз уладжували походи у ті князівства, навіть захоплювали у свої руки 
господарську, себто княжу владу. Через взаїмовідносини між Україною і Румунами, деякі з Румунів були діячами в українських землях. Таким був західно-руський 
митрополит Григорій Цамблак, вибраний митрополитом на соборі при кн. Витовті (1414 р.). Західно-руський літературний діяч XVI ст. Ісаія Каменчанин, що був 
родом з Камянця на Поділлю, одержав духовний сан у молдавській землі. Знаменитий київський митрополит Петро Могила був родом із Молдавії, з роду господарів 
Молдавії. Молдавський митрополит Доситей (1711 р.) посилав свої переклади в Росію для друку. Літературними й громадськими діячами в Росії були: князь Антіох 
Кантемір (1744 р.), київський митрополит Гавриїл Банулеско-Бодоні (1821 р.) та багато инших. На підставі отих політичних та культурних відносин між Румунами 
та Українцями був обмін і памятниками мистецтва й вплив мистецтва одної землі або народа на другі землі й народи. Були також близькі й постійні зносини між 
Україною й Русю взагалі та Атоном. Сей звязок Руси з Атоном почався дуже рано, ще від часів заснування на Україні чернецтва преп. Антонієм Київо-печерським. 
Руські паломники ходили на Атон і перебували там на протязі всіх віків, починаючи від Xl-го в. З упадком Царгороду Атон став головним огнищем, де зміцнювалися
грецько-православні традиції і звідки розходилися по славянських землях. Тут, на Атоні, були монастирі ріжних націй руські, сербські, болгарські та инші. 
Вони обмінювалися продукцією своєї книжности, побожносте та мистецтва з тими землями, звідкіль були родом нерці. Так преп. Антоній Київо-Печерський приніс з 
Атону до Київа атонський монастирський устав. З Атону взагалі приносили на Русь книжки, переклади, образи і т. ин. Новгородський ігумен Іларіон в 1397 р. 
приніс книгу Тактікон. Савва Вишерський коло того часу приніс якісь правила. Єфрем Русин дістав на Атоні від Якова Доброписця переклад Максима Ісповідника. 
На Атоні був зложений в XV ст. підручник для іконописців „Єрмінія Діонисія Фурноаґрафіота“ (з Фурни Аґрафійської); ся книжка мала великий вплив на українських 
іконописців. На Атоні перебував в кінці XVI ст. і на початку XVII-го відомий український полеміст Іван Вишенський, що розсилав по Україні свої палкі писання. 
Взагалі на Атоні в XVI — XVII ст. складалися полемічні твори проти латинян та лютеран, а потім розширювалися по українських землях. При таких взаїмовідносинах 
південно-славянських земель, Молдаво-Валахії та Атона з Україною, наше Поділлє не стояло на боці, а навпаки приймало таку чи иншу участь у тих зносинах. 
Через Поділлє йшла торговельна дорога з Київа й Москви, з Литви та Польщі до Царгороду, до балканських земель і до Атону. Сією дорогою йшли й паломники гробу 
Господнього, Атона та инших східних священних місцевостий. Ті паломники часом йшли через Брацлавщину, а часом через Камянець. На Поділлю держиться 
стародавний переказ про те, що преп. Антоній Київо-Печерський, коли йшов з Атону до Київа, то проходив через Поділлє, і недалеко коло Могилева Подільського 
там, де тепер село Лядава при р. Дністрі, викопав у скалі печеру і тут перебував деякий час. В Лядаві є печерна церква, викопана, як твердить переказ, 
київським подвижником. В пізнійші часи переходили через Поділлє паломники та ріжні подорожні. 1589 р. через Камянець переїзджав царгородський патріярх Єремія 
після того, як настановив у Москві патріарха Йова. 1593 р. через Камянець же проходив згаданий висше московський паломник Трифон Коробейников. В 1637 р. 
проходив через Волоську землю, а потім через Камянець та Винницю паломник казанець Василій Гагара. За часів Богдана Хмельницького переїздив через Поділлє, 
власне через Брацлавщину, антіохійський патріярх Макарій з відомим Павлом Алепським, що залишив нам дуже цікаві свої записки. Крім таких звязків Поділля з 
молдаво-волоськими землями та зі Сходом, були ще еміграційні народні звязки Поділля з Молдавією, що відділяється від нашої землі рікою Дністром. З половини 
XVII ст. і на протязі майже всього XVIII ст. відбувалася еміграція населення як подільського в Молдавію, так і молдавського на Поділлє. Як тільки на Поділлю 
скоїться якийсь політичний заколот, якесь повстаннє а се бувало тоді часто, та опісля загрожує повстанцям небезпека, вони тікають за Дністер у Молдавію. А як 
тільки життє на Поділлю покрасшає, небезпека минає, зараз утікачі вертаються у свої гнізда, а з ними йдуть і Молдаване, щоб заняти богаті землі на Поділлю. 
Але не всі утікачі поверталися, богато їх зоставалося на завжди в Молдавії. Так було за часів „Руїни“, так було і в XVIII ст. при частих народних повстаннях 
проти Поляків в роках 1702, 1734, 1750 й 1768. Тими народними заколотами й переселеннями і утворилося те, що тепер на Поділлю, на Подністровю є багато 
Молдаван серед українського населення і навіть істнують цілі молдаванські села в повітах Балтськіи, Ольгопільськім та Ямпільськім, а з другої сторони в 
Бесарабії є багато Українців і навіть цілі околиці українські. Тут у національних відносинах утворювалося те, що у фізиці називається діфузією. Таким чином, 
при таких близьких відносинах і звязках Поділля з Молдаво-Валахіею і з дальшими полудневими землями перейшла до Камянця візантійсько-атонська триконхова 
архітектура мурованих церков. Цікаво зазначити, що одна з камянецьких старинних церков Іоано-Предтеченська, про яку була вже мова, має якийсь звязок із 
молдавсько-волоськими землями. В сій церкві є камінна плита в стіні вівтаря з таким написом релефними буквами. А з верху меншими буквами, бо в низу не було 
місця на плиті. Сей напис говорить, що року 7120 від початку світа, або 1612 від Різдва Христового великий вистерник, себто молдавський міністр фінансів 
Семен Стрій поховав у Предтеченській церкві сина свого Йоанашка і на памятку про того сина купив до тої церкви дзвін за 60 золотих. В тій же Предтеченській 
церкві є й другий нагробок, що показує на якийсь звязок тої церкви з Валахією. На лівім крилосі (боковій консі) вставлена чорна камінна плита з латинським 
написом над гробом Івана Кантакузена, а в верху релєфом із ґіпсу вироблений герб Кантакузенів. Той напис такий:
D. О. M. JOANN! RUDOLPHO CANTACUZENO Primogenito Stephani Ducis Valachiae Hoc monumentum perennis amoris et memoriae gratia posuit Elisabeth comissa a 
Beaufremont consors dolentissima. Natus hic princeps Bucoresti 7-ma Martii A. 1669 in Valachia Vitam obiit Lastowciis l-ma junii in Polonia 1761 Exuvias 
corporis deposuit in Eccles S. loan. R. G. Cam. in Podoi. A Cantacuzenis orienti ab 1341 imperantibus ortus Armis Turearum amisso imperio in Proavis Dominium 
Valachiae et Bessarabiae ad Patrem suum numeravit. Eodem exutus integram a nece vitam in Gallia Germania postereo in Polonia conservavit. Quisquis es viator 
fortunae vices a deo variantis mireris Constans haec in terris esse nequit eam in caelis quaere. В перекладі сей напис говорить так: „Іванови Рудольфови 
Кантакузену, первородному синови Степана, господаря (князя) Валахії, поставила сю памятку, як вираз вічної любови й памяти, засмучена дружина його Єлисавета, 
графиня з роду Бофремон. Князь сей родився у Букарешті, у Валахії, 7 марта 1669 р., життє закінчив у Ластівцях, у Польщі, 1-го червня 1761 р., і останки його 
положено у камянецькій Свято-Іванівській церкві грецького обряду на Поділлю. Походячи від Кантакузенів, що царювали на Сході від 1341 р., він через турецьку 
війну втратив владу в особі свого прадіда, а в особі батька набув господарство Валахії та Бесарабії. Вигнаний звідти спасав своє життє від убивства в Галлії 
та Германії і на кінець у Польщі. Хто би ти не був, прохожий, не дивуйся змінности щастя, що посилається від Бога: воно не може бути стале на землі, шукай 
його на небі“. Чого висшезазначені особи поховані у камянецькій Предтеченській церкві - не можемо докладно зясувати. Може великий вистерник Стрій був родом 
із Камянця, бо в Камянці були мешканці по прізвистку Стрії на початку XVII ст. Що до Кантакузена, то трудно вирішити, чого він умер у Ластівцях селі, що 
недалеко Камянця (18 верст.). Відомо, що Рудольф Кантакузен, прибувши у Польщу, одержав від польського короля Бахтинське староство на Поділлю (Бахтин село 
Ушицького повіту); в складі того староства було село Лясківці, і деякі думають, що в напису на надгробній плиті треба читати не „в Ластівцях“, а „в Лясківцях“ 
(Laskowciis). А може Рудольф Кантакузен мав якесь відношеннє до фундаторів камянецької Предтеченської церкви Ластовецьких і проживав у селі Ластівцях, 
родовім маєтку тих панів. Все те зостається під знаком запитання. Ще можна зазначити одну обставину, що торкається камянецької Предтеченської церкви і 
показує на якийсь звязок тої церкви з Молдавією чи Бесарабією. В день храмового свята тої церкви 24-го червня буває так званий на Поділлю відпуст, себто 
приходить багато народу на богоміллє, а заразом буває й велика торговиця. На камянецький відпуст приходило до недавного часу (коли ще не було кордону) багато 
Молдаван з Бесарабії; на тім відпусті бувало майже більше Молдаван, ніж Подолян. І сей відпуст відбувався в Камянці здавна. Коли на початку XVIII ст. на 
Поділлю й в Камянці була заведена церковна унія і«камянецька Предтеченська церква, як і инші камянецькі церкви були уніятські, то уніятська епархіяльна влада 
старалася не допускати на камянецький відпуст Молдаван, які були православними, і не позволяла уніатським священникам збиратися в Камянець на той відпуст. 
Про се є відомосте в судових справах камянецької уніатської консисторії XVIII ст. З сього можна вивести, що камянецький відпуст повстав давнійше від унії. 
Але чого повстав сей молдаванський відпуст у Камянці невідомо. У всякім разі висшезазначені історично-археольоґічні й етнографічні факти показують на якийсь 
звязок камянецької Предтеченської церкви з Молдаво-Валахією. Не дивно, що й архітектура тієї церкви взята з молдаво-волоських зразків. Після всього сказаного 
приходимо при кінці до таких висновків :
1) Візантійсько-атонське церковне будівництво утворило форму церкви з трьома східними абсидами і з двома боковими меншими. Ся форма церкви перейшла до 
балканських земель і тут перетворилася в простійшу форму з одною вівтарною абсидою і з двома боковими меншими, і таким чином явилася так звана триконхова 
церква. Такі церкви під впливом Атону повстали в XV — XVII ст. в Боснії, Сербії, Болгарії, Валахії, Молдавії, Буковині і дійшли до Лаврова в Галичині.
2) Триконхова форма церкви з Молдавії, Валахії й Буковини перейшла на Поділлє і тут знаходимо такі церкви візантійсько-атонського типу у придністрянськім 
районі в Камянці та Могилеві, а далі на північ той тип церкви трохи зміняється: в Лятичівськім повіті в Зінькові й Межибожі зявляються церкви з невеличкими 
боковими конхами без бокових абсид зовні.
3) Найстарші муровані православні церкви західного Поділля таким чином мають архітектурну форму, або сказатиб орієнтацію не західно-європейську чи 
римо-католицьку, не північно-східну, чи київську, але південно-славянську й візантійсько-атонську.