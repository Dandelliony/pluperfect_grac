В справі рускої катедри исторії в львівскім університетї

  подибуємо у вчерашній "Народній Часописи" ось-такій нїби комунікат:   "Як звістно, зволив Є. Вел. цїсар найвисшим рішенєм з дня 31 марта 1892 призволити на установленє другої звичайної катедри исторії всесвітної при ц. к. університетї у Львові, почавши від шкільного року 1893/94, з застереженєм конституційного призволеня потрібних на то фондів.   "В наслїдок рескрипту Високого ц. к. міністерства просвіти і віроисповідань з дня 9 цвітня 1892 р. ч. 6818 повідомило ц. к. намістництво львівске о тім збір професорів видїлу фільософічного і завізвало єго, щоби предложив відповідні внесеня що-до обсади тої катедри. Наміреним єсть, щоби професор, маючій заименувати ся на сю катедру, в викладах своїх увзглядняв исторію Всходу Европи і щоби викладав в язицї рускім. Обставини ті треба увзгляднити при предкладаню внесень.   "Віддїлови рахунковому поручено вже сего місяця, щоби вставив побори другого професора всесвітної исторії при львівскім університетї на час від 1-го жовтня до 31 грудня 1893-го року в прелімінар того-ж університету на 1893-ій рік."   З повисше наведеного комунікату цїкаві суть дати в справі рускої катедри исторії. Отже цїсарске рішенє вийшло 31 марта, міністерство просвіти виготовило уже 9 цвітня рескрапт до намістництва львівского, а урядова Gazeta Lwowska подала вістку о постанові цїсарскій аж дня 5 вересня с. р. Звістка ся була ляконічна, без наведеня пори, коли катедра обсадить ся, отже тепер з комунікату в "Народній Часописи" довідуємо ся в-перве, що цїсарска постанова призволила на установленє катедри доперва почавши від 1893/94-го року шкільного.   Ц. к. намістництво візвало уже фільософічний видїл львівского університету, щоби предложив свої внесеня що-до обсади тої катедри, тим більше що в буджетї державнім на рік 1893-ий буде вже вставлена квота на професора, котрий займе тую катедру. Отже тепер дуже цїкава річ, як поступить фільософічний видїл університету, які предложвть внесеня? — а потім, як поступить міністерство, кого заименує професором?   Що-до львівского університету ми мусимо нинї піднести при сїй нагодї одну обставину, котрої собі пояснити не можемо.   Єсть звичай, що при инавґурації нового року шкільного в університетї новий ректор в своїй промові підносить здобутки університету з року минувшого. Нам здаєсь, що чей-же здобутком львівского університету була і установлена цїсарскою постановою з марта 1892 року руска катедра исторії. А тимчасом сегорічний ректор, кс. Маркил Паливода, в своїй инавґураційній промові про тую монаршу ласку для університету львівского не згадав анї словом. Допускаємо, що zapomniał, бо ж знати о установленю тої катедри мусїв бодай з оповіщеня, в урядовім дневнику.   [Дѣло] 