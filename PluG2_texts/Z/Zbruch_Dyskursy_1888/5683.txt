„Справа шкільна в соймі краєвім“.

  Під тим заголовком помістив п. І.Попель, один з виднїйших лиць табору станьчиків, розвідку в ч. 52 краківского „Przegląd-y powszechn oro“. Автор обговорює в нїй новий закін шкільний, ухвалений на послїдной сесіи соймовій, котрим більшість польска мимо протесту послів руских порїшила відобрати громадам право презентованя учителїв на посади при школах народних. Дїло лежить головно в тім, що після закона з 2. мая 1873 р. ц. к. краєва рада шкільна надавала посади учителям на основі презенти місцевих рад шкільних, а проєкт нового закона (тит. І. арт. І.) признає право презенти не місцевим, але окружним радам шкільним. П. І.Попель був одним з тих немногих Поляків, що голосували разом з Русинами против такої зміни закона. Ми Русини можемо нинї висказати свою вдячність пос. Попелеви за одну дуже цїкаву реляцію, котрою він свідомо чи несвідомо здемаскував задушевні интенціи більшости польскої в соймі нашім. П. І.Попель каже именно: „Головною точкою розправ над новелею шкільною був передовсїм §. 1., котрий відбирає місцевим радам шкільним вплив на именованє учителїв, а віддає се право в цїлости ц. к. краєвій радї шкільній. Мимо мого стараня (пос. Попеля) і Русинів, а може власне з причини тих послїдних, перейшов §. 1. так, як єго поставила шкільна комисія. Право рад шкільних місцевих зредуковано тим до зера, так що нинї консеквентно треба учителям народним дати титул ц. к. учителїв, бо їх именує цїс. кор. краєва власть шкільна. Переважив же тут взгляд чисто политичної природи, страх перед сепаратизмом интелигенціи рускої, розходилось прото о зломанє впливу єго на именованє учителїв.“ Ревеляція та илюструє як найвірнїйше интенціи, якими правилась більшість польска при ухвалюваню зміни закона шкільного, і характеризує настроєнє рїшаючих сфер польских проти всего, що руске. Не піднесенє поваги учительскої, не взгляди які небудь административні, або чисто педагогичні і т. д, але тенденція: не допустити Руси галицкої до нїякої инґеренціи в справи краєві, отже і шкільні — така тенденція — як констатує пос. Попель — спонукала польску більшість соймову внести і переперти проєкт нового закона шкільного. П. Попель признає отверто, що головним мотивом до ухвали був страх перед сепаратизмом интелигенціи рускої, докладнїйше сказавши: страх перед тим, щоби, борони Боже, школи рускі не служили на Руси до образованя народу, а лише до польонизаціи посредством учителїв, независимих від громад руских, а насиланих з независимих від громад руских, а насиланих з гори з окремим мандатом. Зредукувати до зера вплив громад руских на именованє учителїв, звязати громадам руки і покласти їх на жертвенник польонизаціи — отсе було головним наміренєм більшости польскої, так нераз солодкої на словах, а страшної на дїлї... Для нас, як сказано, ревеляція п. І.Попеля єсть много важна. Провіривши устами так компетентними, що головним мотивом до ухваленя звістної новелї були взгляди чисто политичної природи, а стремленєм : знищенє впливу народу руского на власні школи, — Русь тим енергичнїйше може протестувати против соймової ухвали за приміром „Народної Ради“ петиціями до министрів справ внутрїшних і просвіти, а пп. министри нехай в ревеляціи п. Попеля мають капитальний доказ на потвердженє справедливости мотивів „Народної Ради“, які она навела в своїй петиціи, домагаючись, щоби проєкт шкільного закона о змінї права презентованя учителїв не був предкладаний до Найвисшої санкціи.   