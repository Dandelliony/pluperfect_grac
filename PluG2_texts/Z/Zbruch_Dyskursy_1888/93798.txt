Осїнь.

  І.   Пішли пташки... згадки лишились, Сумні згадки, без нут, без слів. Луги-лїси неначе засмутились, І скрізь осїнний чути сьпів. О сьпіве мій! о таємничий суме! Тревай, товаришу смутний! Ті сїрі дни немов давні думи Вливають в душу чар дивний... В ті дни я йду в далекий гай замовклий. Туди, хто рад житю, не йде. За листом там спадає лист пожовклий. Житє втерявши молоде... Туди не йдуть веселі молодята, Щоб не зазнати там журби, — Туди йде той, кого сердешна втрата Шле в тїнь плакучої верби...   II.   Широкий сьвіт дрімота обгорнула, Царює всюди тихий сон. Лиш буря зла одна ще не заснула, І лютить ся коло вікон. Душа моя ізнову засмутилась, Журба поморщила чоло... Шкода! Душа у бурі надломилась, А щастє в море поплило... Та дурно вже трудні ломати руки Й томити очи молоді; — Не задзвонять ізнову райскі звуки, Не втїшать ся уста блїді!... — Най буде й так! Най виє буря люта, Най виє серце хоре, най!... На хвильку хоть душа покине пута І полетить в колишний рай...   ІІІ.    Не вчас душа моя спрагнула Барвистих весняних вінків, Осїнна студень їх погнула, Осїнний вітер їх розплїв. Десь дїли ся мої надїї — Взяли їх в далень журавлї... Порожне серце тишком млїє І рвесь до лїпшої землї. Та ключолети прийдуть знову, І знову росцвитесь весна, І з дубом щирую розмову Калина заведе рясна. І мрака зимова упаде. І оживе нїма земля, І діждемось і ми розради; І ми, незла душе моя!...   [Буковина, 25.11.1894] 