Відозва.

Вже двацять і один лїт минуло від часу, коли рускі патріоти заснували у Львові товариство "Просвіта". Повне занедбанє руского народу що до освіти зі всїми шкідливими наслїдками, котре настало по прекрасних поривах з 1848 р., а передо всїм недостаток популярних книжок, одної з найважнїйших підстав до виобразованя народу, викликали в р. 1863-ім се товариство до житя. Оставити нарід простий без корму духового, не просвічувати єго і не приводити до самопізнаня, єсть після думки усїх культурних людей великим непростимим грїхом, бо знаменує упадок народу. Освіта одна виробляє в народї здоровий погляд на справи суспільні, горожаньскі, державні і политичні, впливає на моральне житє єго і робить охочим до промислу і торговлї, підносить єго добробит, збільшає богатство народне і будить замилованє до науки і штуки.   Товариство "Просвіта" у Львові сповняло совістно і щиро своє завданє, видало звиж 130 добірних книжок всякого змісту для освіченої верстви, для ужитку в школах, а особливо популярних для люду міского і сельского, підмагало різні видавництва пожиточних дїл, розповсюднювало дїла як свого видавництва так і наших користних, причинялось великими підмогами до заснованя соток читалень, уряджувало відчити і музикально-декляматорскі вечерниці, підмагало різні институції народні, підпирало матеріяльно заслужених письменків і молодїж шкільну. Головна-ж заслуга "Просвіти" лежить у виданю звиж 115 добірних книжок популярних, котрих сотки тисячів примірників розійшлись між руским народом в Галичинї, а по части на Буковинї і в Угорскій Руси. Успіхи сеї праці показались невдовзї в кождій галузи нашого народного житя, а рускій люд в Галичинї, просвітившись значно а тим самим прийшовши до самопізнаня, складає тепер сего докази не при одній нагодї. За се все треба тепер дякувати товариству "Просвіта", котре перше протоптало зарослий усякою поганею шлях і ниву народну приладило до як найкрасшої управи.   Товариство "Просвіта" розвивалося з року на рік чим раз красше, єднало собі у земляків щиру симпатію, у сусїдів поважанє, а у Єго Величества нашого цісаря найвисше признанє, — так що тепер по 21 лїтах свого истнованя належить до найповажнїйших і найбільше заслужених наших товариств, числить звиж 2000 правильно платячих свої вкладки членів а маєтку над 40.000 зр. (в готівці і в книжках).   Товариство "Просвіта" здає що року справозданє из своєї дїяльности, і що-річно відбуває свої загальні збори. Доси такі збори відбувались виключно у Львові. Сегорічні-ж загальні свої збори рїшено держати в Станиславові 17 ст. ст. (29 н. ст.) серпня 1889, то є другого дня по Успенію Пресв. Дїви, в четвер, і почавши від сих зборів будуть слїдуючі збори відбуватись за чергою що-річно по більших містах Галицкої Руси.   На такі збори товариства повинно зїзджатись як найбільше число членів, бо се є одна з найлїпших нагод висказувати свою думку, в якім напрямі належало-би вести найлїпше справу освіти і взагалї дїла, котрі товариство положило собі метою. На зборах члени "Просвіти" мають нагоду зазнакомитись з собою, а обмінявшись думками, вказати видїлови не на одну рїч, на котру доси або зовсїм не зверталось увагу, або не зверталось єї тілько, кілько-б треба, а то з сеї причини, бо нїхто єї не підніс а збори не узнали єї потрібною і користною.   Сего-ж року повинно зїхатись до Станиславова так велике число членів, яке доси на зборах нїколи не бувало. Причини, які викликують потребу численного зїзду, ось які: 1) Передо всїм товариство, починаючи з сим роком держати свої загальні збори по-за Львовом, розпочинає нову еру, бо, зїзджаючи в різні головні міста нашого краю, дає великому числу членів, мешкаючих в округах, для котрих дотичне місто єсть центром, нагоду висказувати свої місцеві потреби що-до просвітного дїла і представляти свої жаданя та ради подиктовані місцевими обставинами. 2) Надто на сегорічних зборах мають розбиратись важні справи, як плян видавництва популярних книжок, резолюції, котрі дотикають читалень, крамниць і зсипів зібжа. 3) Вкінци задумує центральний видїл поставити між иншими внесок що-до виданя так дуже потрїбної етнографичної мапи цілої Руси-України, а деякі члени бажають візвати видїл, щоби старався як найскорше отворити власну книгарню та роздумав як найшвидше над средствами, з котрими можна-би приступити до будови власного дому "Просвіти" враз з салею театральною, і т. и.   Отсим отже підписаний комитет станиславівских Русинів запрошує всїх Земляків як членів так і тих, котрі хотїли би вписатися в члени високо-заслуженого товариства "Просвіта", прибути в як найбільшім числї на сегорічні загальні збори цілого товариства "Просвіта" 17 (29) серпня с. р. в четвер до Станиславова.   Просимо Всечестних отців духовних, тих вірних приятелїв народу, патріотичну нашу интелигенцію всїх станів, наших візвати видїл, щоби старався як найскорше отворити власну книгарню та роздумав як найшвидше над средствами, з котрима можна-би приступити до будови власного дому "Просвіти" враз з салею театральною, і т. і. славних селян і міщан, наших достойних послів як сойму так і державної ради, наші товариства народні, читальнї, хори селяньскі, братства — одним словом усїх вірних синів руского народу!   Ми приготовили все, що потрібно до сего, аби достойно повитати наших дорогих гостей. В четвер о 8-ій годинї рано відбудесь в тутешній катедральній церкви торжественна архієрейска служба Божа о призванє помочи св. Духа з панахидою по покійних членах товариства, відтак о 10 годинї (в сали п. Седельмаєра) збори після програми, дальше спільний обід, а опісля при участи нашого славного денисівского хору (під управою Впр. о. совітника Витошиньского) концерт, на котрий члени товариства і селяне будуть мати вступ вільний. Вечером відбудеся в сали касина міщаньского другій концерт а відтак забава з танцями, котру уряджує товариство "Руска Бесїда".   Братя! Русини всїх земель!   І Ви останки знатних руских родів! І Ви пастирї люду, що дбаєте щиро о єго добро! Рускі дяки і міщане, рускі селяне, урядники, адвокати, нотарї, учителї, лїкарї і промисловці! — всї а всї обивателї рускої землї, бажаючі добра своїй народности, спішіть! Покиньте на хвилю Ваш щоденний труд — спішіть! Вас кличе добро вітчини, Вас кличе Русь свята — спішіть на загальні збори "Просвіти" до Станиславова!   Памятайте, що тілько розумною радою і єдинодушною працею відвернемо всяке лихо і добудемо красшу долю для нашої народности. Памятайте і спішіть на збори "Просвіти" до Станиславова! Ми Вас взиваємо! Ми ждемо Вас!   Комитет станиславівских Русинів до урядженя загальних зборів товариства "Просвіта":   Д-р Бучиньскій Мелитон. Воляньскій Клим. Гурик Іосиф. Євчук Иліа. Заклиньскій Леонид. Зарицкій Ромуальд. Когутяк Олекса. Когутяк Дмитро. Калитчук Семен. О. Косевич Теодор. Левицкій Остап. Левицкій Володимир. Левицкій Омелян. О. Мидловскій Михаїл. Д-р Мандичевскій Иван. Мартинець Евгеній. Недїльскій Софрон. Д-р Озаркевич Лонгин. О. Озаркевич Володимир. О. Порайко Иван. Полотнюк Игнатій. О. Рибчак Григорій. Стахевич Теодор.   [Дѣло] 