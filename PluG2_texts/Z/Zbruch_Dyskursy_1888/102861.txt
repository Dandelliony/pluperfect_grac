В світ за очи!

  Прийшли жиди — купили нашу хату І все, що в хатї було, і торгу добили! І положили гроші на заплату — І хату взяли...                                    Остатки лахматя, Що було в скрини і що було в хатї, Зібрала-м разом і скликала-м дїти. Сумні прибігли і кажуть до мене: "Лишім ся тутки! та лишім ся нене! Нам тутки добре!" ... —                                    Ох добре вам дїти! Кожде з вас голе, босе, не огріте, І так вам добре? Нї! не час просити! Кожде з вас їсти хоче, хоче жити, А як? питаю. Гей-же в світ за очи, Коли нас рідний край живить не хоче.   ___________________________   На віз ми сїли. Щаслива дорога У світ далекий, геть за ріки-море! Пращайте рідні села і поля і бори — Менї вас жаль, жаль дуже, так що-ж,                                    милий Боже, Коли земля нас рідна виживить не може! ...На віз ми сїли. Ранок був холодний, І вітер завивав і прошибав нам тїло. "Менї так зимно, я такій голодний — Каже до мене найменьчій несміло — Вернїм ся мамо!" — Цитьте, мої дїти, Там хлїба більше, сонце красче світить, Лиш тихо будьте!.. і беру на руки, A серце рветь ся і скимить з роспуки, Минаєм церков стару при дорозї І коло церкви кладбище з хрестами, А дїти в голос: "Ми хочем до Бозї, Хочем до тата" і вчепились мами, I так просили, так сумно кричали, Що від их просьби самі конї стали... ....Війшли-сьмо в церкву, на колїна впали І перед Бога Всевишнього троном Мої маленькі так смирно лежали, Таким припали перед ним поклоном, Мої дрібонькі, безталанні дїти, Як ті прибиті бурею і громом Весняні цвіти...   О Ти, Пречиста, свята, Божа Мати! І Ти втїкала з батьківскої хати, І Ти страдала, пробита мечами —               Зглянь ся над нами! Ми не кидаєм родинної стріхи За-для богатства, анї за-для втїхи, Але — що жити нам не хочуть дати...               Прости нам Мати! На руках наших виросли мозолї І душу нашу зїли люті болї, А хлїба... хлїба не можем придбати...               Прости нам Мати! І Ти, Великій, що правиш над світом І печалиш ся мушкою і цвітом, І стелиш пташкам на галузцї ложе               Прости нам Боже! Ти дикі дебри придїлив звіринї, Для рибки дав-єсь ріки, води сині, А ми в далекій світ идем шукати               Для себе хати!   ___________________________   Вийшли-сьмо з церкви а білі берези Шуміли сумно і листє як слези З вітром летїло... і дїти просили "Ходїм, мамуню, до тата могили!" А та могила на окопі була. Над нею липа рамена нагнула, А що не було хрестика з дубини, То виріс тамки чорний корч тернини I в небо витяг свої віти голі, Свідчив за муку хлопску і за болї... І бідні дїти наче пташенята Припали разом до могили тата I кличуть сумно: "Гей, ци чуєш, тату! Наші мамуня вже продали хату — Хату продали, стайнї і комори І їдуть з нами далеко за море. А жид пейсатий купив нашу хату — Будь здоров тату!"                       Будь здоров! — слезами Батька прощали і зимну могилу З роспуки бідні били головами І так просили матери на силу: "Не їдьмо нене! не кидаймо тата!"                       і в тую хвилю роспука крилата На нас злетїла і під свої крила Мене нещасну з дїтьми обіймила. Я встала перша... Час дїти в дорогу! Зірвались, ще раз помолились Богу, Землї святої вхопили в шматину І з тим пустились у чужу чужину...   Бережани 9. ХІІ. 1895.   [Дѣло, 16.01.1896]   