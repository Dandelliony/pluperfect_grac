Куди найпрактичнїйше записувати нам малі дїти до народної школи у Львові.

Кождий отець та кожда мати, маючи дїти від 6 до 10 лїт житя, допитують ся часто, до котрої школи вписати маленького сина або доню. Они допитують ся пильно, бо для своїх дрібоньких дїтей раді би вибрати найпрактичнїйшу школу і найлїпших учителїв. Коли-ж розходить ся о пораду, куди Русинам-родичам належить посилати малі дїти, щоби одержали першу і основну науку в ріднім рускім язицї, тогдї без довгого надумуваня радимо записувати всї малі дїти до руско-народних шкіл у Львові, котрих єсть дві: а) старша взірцева школа руска, звана инакше школою вправ в ц. к. учительскій семинарії мужескій, поміщена в Народнім Домі, і б) міска етатова школа имени Маркіяна Шашкевича, поміщена в домі ч. 28 при улици Скарбківскій. Обі они мішані, значить до обох записувати можна і хлопцїв і дївчата.   На питанє, чи порадно записувати хлопцїв і дївчата до одної і тої самої школи і кляси, відповідаємо, що як хлопцї так і дївчата суть дїтьми, котрим в початках належить давати — о скілько можна — однаке вихованє. Тож і порадно учити та виховувати хлопчиків і дївчата разом в одній клясї вже і з сего взгляду, що хлопчики набирають від дївчаток більшої чемности, а дївчатка від хлопчиків більшої смілости і енерґії до науки загально. З уваги-ж, що нам Русинам треба старатись, мати з часом окрему женьску школу у Львові, повинні ми Русини, без взгляду на становище, щільно заповнити передовсїм обі теперішні мішані школи народні, де дїти в рідній мові учать ся і своїх молитов і своїх пісень. Хороші приміри в тім важнім для вихованя дїлї дають нам наші видні і загально звістні народолюбцї, як: Барвіньскі, Стефановичі, Савчаки, Шухевичі, Волощаки, Рожиньскі, Малиновскі, Чапельскі, Левицкі, Білїнкевичі і многі другі, що то всї свої дїти, хлопчиків і дївчата, посилали і посилають виключно до своєї рускої школи і учать их уже від модости знати, любити і поважати передовсїм своє: руску мову, руску пісню, руску молитву, а роблять се завсігди не лише з самого патріотизму, но також з педаґоґічних причин. Сини их, покінчивши четверту клясу з відзначенєм, набули потрібної вправи в язиках, особливо-ж в рускім і нїмецкім, тай в рахунках, дістали там дуже добре підготовленє до першої кляси середної школи, в котрій будуть певно добрими учениками, бо вже 16 липня с. р. многі з них зробили вступний испит до першої ґімназіяльної кляси.   Треба знати, що ц. к. взірцева руска школа в Народнім Домі має лише перші три кляси мішані, та що вже четверта кляса роздїлюєсь на окрему клясу хлопцїв а окрему клясу дївчат. Ми були наочними свідками доброго веденя цїлої школи взагалї, а поодиноких кляс з-окрема, а то дня 14 липня с. р. при закінченю шкільного року. На се шкільне торжество явив ся директор ц. к. учительскої семинарії п. Лук. Татомир і поважна громада гостей, між котрими бачили ми о. Куницкого, паню Барвіньску, о. Волощака, крил. Малиновского, п. Левицку і много других. По богослуженю в Успеньскій церкві преступлено в гарно пристроєній сали шкільній до відчитуваня клясіфікацій і роздачи свідоцтв та премій. Кожда дитина дістала нагороду після заслуги; кожда радувалась більше або менше; кожда зробила поступ в міру здібности і пильности. В церкві чули ми, як всї дїти, хлопцї і дївчата, співали гармонійно літурґійні піснї, а в школї прислухувались ми гармонійному відспіваню молитов "Царю Небесний" і "Достойно єсть", а вкінци имну народного і многолїтства.   Короною закінченя сего шкільного року в сїй школї були обі четверті кляси, а именно кляса хлопцїв, котру вів п. Григ. Врецьона, і кляса дївчат під проводом п. Ольги Домбчевскої. На 30 хлопцїв одержало 12 першій степень з відзначенєм, 14 добрий степень або достаточний, а лише 4 недостаточний степень. — Кляса дївчат, крім виказу хороших поступів в науках загально, устроїла надто виставу ручних робіт дївчат цїлої школи. Науки тої удїляла господиня кляси дуже старанно і з пожертвованєм сил та часу, після пляну для 8-клясової школи видїлової. Вже в другім півроцї дївчатка І-ої кляси учили ся початків: значеня волічкою і на канві; в ІІ-ій клясї виконувались канвові робітки, роблено шильцем грубою бавовною, а именно підбородки, панчішки і т. п.; в ІІІ-ій клясї учено надто латаня, цированя і вишиваня на полотнах лняних; в IV-ій клясї учено шитя біля, вишивань ланьцушком, вишиваня взірцїв руско-народних, дерганя, атласкованя і т. н. На тій першій виставі ручних робіт учениць рускої взорової школи бачили ми хорошо викінчені підбородки, повивачі, пояси, фартушки, хусточки, кафтаники, ковнірики, сорочки, спіднички — ба і штучні цвіти з паперу в вазонках, а именно: білі лелії, гіяцинти, рожі і китицї або букети з різнобарвних цвітів. Тут мусимо піднести в заслугу п. О. Домбчевскої, що над штучним робленєм цвітів трудилась она надобовязково по кілька годин тижднево і доказала, кілько доброго і хосенного може зробити учителька, любяча своє званє і передані їй дїти.   З того бачимо, що руско-взірцева школа під совістною управою прихильного школї директора п. Лук. Татомира і при ревних трудах таких учительских сил, як п. Червиньскій, Врецьона, Домбчевска, Зарицкій і Заклиньскій, двигаюсь що-раз красше з кождим роком, так що вже в сїм роцї краєвий инспектор шкільний, д-р Сев. Днїстряньскій, звізитувавши сю школу вельми старанно, признав четвертій клясї п. Гр. Врецьони і другій клясї взоровість, а тром иншим клясам більше або менше похвальне веденє.   Тож обі руско-народні школи львівскі рекомендуємо дуже всїм руским родичам. Дїти их знайдуть там вітцївску опіку і здорову науку. Вже в днях 29, 30 і 31 серпня с. р. зачинають ся вписи дїтей до сих шкіл. Особливо з вписом дїтей до руско-взірцевої школи в Народнім Домі належить спішитись, бо по мисли міністерского розпорядженя до кождої кляси вільно вписати лише 40 дїтей. Першу клясу обійме сего року п. Гр. Врецьона, другу — п. Гр. Зарицкій, третю п. К. Червиньскій, четверту хлопцїв п. Р. Заклиньскій, а четверту дївчат п-а Домбчевска; науки реліґії буде удїляти о. Вол. Петрушевич; науки ручних робіт п-на Домбчевска, а науки церковного співу в висших клясах п. Врецьона. В день 1 н. ст. вересня с. р. всї нововписані дїти під проводом своїх учителїв зачнуть новий шкільний рік богослуженєм в Успеньскій церкви. Спішім проте з записами до названих шкіл!   Оо. катихити рускі в міских народних школах з викладовим язиком польским не можуть також нахвалитись, як хорошо учать ся реліґії ученицї, котрі з IV-ої кляси обох руских шкіл переходять до V-ої кляси польскої школи, противно Русинки ученицї польских шкіл не можуть им дорівнати в тій науцї, бо в женьских школах міских в суперечности до припису закона — зовсїм не учать руского язик а, хоч у Львові суть Русини, що мають 8 церков і митрополичій ординаріят. До полагодженя сеї важної для нашого обряду справи мусить взятись знов товариство Народна Рада у Львові.   [Дѣло] 