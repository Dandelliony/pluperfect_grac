Новорічна Пісня.

  Ми в сонця світ глядїм! В те божеє промінє, Що блисне на земли При сходї днїв будучих! До него справмо лет Сокола крил могучих; Най не трівожить нас           Затьмінє!   Від берегів старих Відплиньмо без трівоги, Пращаючи старі Дни піснею й слезами... Над нами лиш блакит — Цїль наша перед нами, Хочь буря нам значить            Дороги.   Гей! парус розпустїть! Минувшости! добраніч! Вже тихим шепотом Пращають нас могили... До дїла станьмо днесь! Днесь напружім всї сили! Велика цїль! — сказав            Керманич.   О зоре, що тремтиш І блудиш наче пяна Й крівавий мечеш блиск Мов кровію налита, Не наш провідник ти! Не сонце сего світа, Що сходу свого жде —           До рана!   На тихих водах ми Й поснули вже лїниво, Забули, що намул Обляг нас всїх в ту пору... Гей! в гору парус днесь!... Гей! бистрі крила в гору! Гей! далї до керми            Всї живо!   Не кинем гасла ми Як розбишацтво враже, Що на добичу лиш Засїло ся нїкчемну; Ми перебудемо Без жаху всї ніч темну, Аж сонце землю нам            Покаже!   Гей, сходить, сходить вже! Блищить сріблистим світом! В будучність красчу шлях Вже стелить ся нам синій! Гей! в гору днесь серця! Най душ громада нинї Поранним загримить            Привітом!   [Дѣло, 11.01.1895] 