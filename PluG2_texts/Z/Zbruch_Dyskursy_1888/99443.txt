З пісень Марії Конопницкої.

  Переспів Богдана Лепкого.   І.   Три дороги.   Гей з хлопскої хатини Йдуть чорні три дороги — Одна иде на поле На паньске на розлоге, А друга йде на лїво, Де коршмонька білїє, А третя йде на право, Де хрест на гробі мріє.   На тій доріжцї першій Піт людскій сріблом світить; На тій доріжцї другій З батьків сміють ся дїти; На третій на дорозї Там коник польний скаче, Похилий хрест чорнїє, Береза біла плаче.   По всїх оттих дорогах Людей идуть громади — А хто-ж их на дорогу В світ духа запровадить?   II.   З пісень вояцких.   Коло хреста при долинї Льни цвитуть як небо сині. Полїть ненько лен дрібненькІй, Ой вже-ж бо мій час близенькій Гей!   Слїзоньками підливайте І на сонци схнути дайте — Най го вітер продуває, Жайворонок най співає Гей!   А рвіть єго в нічку ясну, Нїм за лїсом зорі згаснуть, А рвіть єго по неволї Там на хлопскім чорнім полї Гей!   Зробіть з нього полотенце І вибілїть над рікою, Гей як тужить моє серце Рідний краю за тобою Гей!   Полотенця не жалїйте І ушийте сорочину. І ушийте сорочину — Або верну, або згину Гей!   Як дістану кулю в груди, Як така моя вже доля, Няй на моїй груди буде, Сорочина з свого поля Ге-ей!   III.   Як же-ж менї тебе брати Серденько моє, Коли менї тебе з хати Батько не дає?   Анї я не птах дївчино, Анї я не птах, Щоб з тобою я полинув, На небесний шлях.   Анї я не дух дївчино, Анї я не дух, Щоб я міг тебе здмухнути, Як з квітоньки пух.   Анї я имла з долини, Анї я имла, Щоб тебе я міг закрити Перед сонцем дня.   Анї я не гріб дївчино, Анї я не гріб, Щоб злучив мене з тобою По неволї піп.   [Дѣло, 03.08.1895] 