Статут "Клюбу Русинок у Львові".

  Основателї нового товариства жіночого "Клюб Русинок у Львові" уложили вже і видали [лігоґрафований] статут, з котрого подаємо важнїйші постанови:   §.2. Цїлію "Клюбу Русинок" єсть: утворити огнище житя интелєктуального, оживити духовий рух Русинок, скріпити і піднести у них народного духа а розбудити між ними товариске житє.   §.3. До осягненя сеї цїли служать:   а) утримуванє в відповіднім льокали дневників і періодичних письм, удержуванє бібліотеки і випозичальні книжок;   б) спільні наради, відчити і виклади наукові;   в) уряджуванє товариских вечерків, забав і представлень аматорских.   §.4. Фонди товариства складають ся:   а) з вкладок членьских,   б) з доходів з відчитів, вечерниць і пр.,   в) з добровільних датків.   §5. Клюб Русинок складає ся:   а) з членів звичайних і б) з почетних.   а) Членом звичайним Клюбу може бути кожда Русинка, котру видїл на порученє трех членів Клюбу прийме.   б) Членом почетним може бути кожда особа, заслужена для Клюбу, котру загальний збір на умотивоване предложенє видїлу именує. (§.17 )   §.6. Каждий член як звичайний так і почетний має право:   а) бувати на загальних зборах, забирати там голос, ставляти интерпеляції і внесеня, а також право активного і пасивного вибору;   б) вглядати в рахунки і книжки Клюбу; бувата на явних засїданях Клюбу; предкладати видїлови на письмі свої внесеня, бажаня і жалоби;   в) користати з читальнї, бібліотеки;   г) брати удїл в забавах товариства, бувати на нарадах, відчитах і представленях уряджуваних Клюбом;   д) впроваджувати з собою за дозволом господинї "Клюбу" гостей до Клюбу неналежачих під застереженями постановленими в реґуляминї.   §7. Звичайні члени мають обовязок:   а) підпирати всїми силами цїли товариства;   б) перестерігати всїх постанов статута і pеґуляміну, підчиняти ся всїм рішеням загальних зборів і видїлу;   б) платити з гори в перших 8-ох днях кождого місяця вкладки членьскі.   §.8. Почетні члени обовязані перестерігати всїх постанов з §7-го в виїмкою точки б) того §-у.   §.9. Звичайних членів приймає видїл на порученє трех членів Клюбу, на тайнім засїданю більшостію 2/3 присутних видїлових. На випадок непринятя кого в члени Клюбу — видїл не обовязаний висказувати причини свого відмовного рішеня. Непринятому служить право відкликати ся до загального збору (§.15. і.)   §.10. Членів почетних именує загальний збір без дискусії (§.5.).   §.11. Членом Клюбу перестає бути:   а) хто ворожо і против цїлей Клюбу дїлає, не менче і той, хто поведенєм своїм утратив пошанованє членів Клюбу;   б) хто мимо триразового упімненя видїлу не зложив місячних вкладок через 6 місяцїв;   в) хто письменно заявив, що з Клюбу виступає, однакож обовязаний прападаючі і залеглі вкладки зложити.   О утратї прав члена рішає видїл абсолютною більшостію присутних видїлових на засїданю тайнім.   (Конець буде.)   [Дѣло, 09.06.1892]   (Конець.)   §.13. Звичайні загальні збори, в котрих мають право брати удїл (§.6. а) всї члени Клюбу, скликує видїл кождого року в місяци падолистї відозвою уміщеною 14 днїв наперед бодай в одній часописи рускій, подаючи порядок дневний зборів до загальної відомости.   §.14. Рішеня загальних зборів суть правосильні, наколи появить ся половина всїх членів Клюбу.   §.15. Звичайні загальні Збори вибирають:   а) видїл зложений з 6 членів Клюбу, а з поміж тих предсїдательку. Вибір видїлових і предсїдательки відбуває ся картками [тайно]; б) комісію контрольну з 3 членів з по-за видїлу.   §.17. Рішеня звичайних загальних  зборів западають абсолютною більшостію голосів; лише для рішень о змінї статутів, о розвязаню товариства і завіщаню в разї розвязаня, треба найменше ¾ голосів присутних членів.   §.21. Видїл Клюбу Русинок складає ся з 6 членів а 3 заступників. Уряд видїлових треває один рік.   §.24. Видїл вибирає з поміж себе заступницю предсїдательки, секретарку, бібліотекарку а господиню.   §.25. Предсїдателька скликує видїл, установляє порядок дневний засїдань видїлу, проводить єго нарадам, асиґнує виплати, диспонує в наглих випадках квотою до 10 зр., отвирає всї кореспонденції до Клюбу адресовані, підписує враз з секретаркою членьскі грамоти, всї письма і оголошеня від видїлу, репрезентує товариство на внї і т. д.   Заступниця предсїдательки переймає всї ті функції на себе, наколи предсїдателька перешкоджена.   §.26. Секретарка веде протоколи засїдань видїлу і цїлу кореспонденцію видїлу під контролею предсїдательки, укладає справозданя з цїлорічної дїяльности видїлу, котре по принятю через видїл відчитує на загальних зборах.   §.27. Господиня провадить книгу членьску, відбирає від них вкладки, провадить книжку касову, виплачує асиґновані належитости, пренумерує часописи і закуповує книжки видїлом поручені до бібліотеки, удержує в евіденції инвентар Клюбу, уважає на порядок в льокали, наглядає над службою, оголошує всї оповіщеня видїлу на таблици, в тій цїли в льокали уміщеній, утримує книжку для жадань і жалоб членів, дозволяє або заборонює вступу гостям до льокалю Клюбу.   §.28. Бібліотекарка завідує бібліотекою і випозичальнею товариства.   §.32. Розвязанє товариства може наступити після постанов §.15 к) статуту. Той сам §. л) поучає також о завіщаню Клюбу Русинок на случай розвязаня товариства. Однак наколи-б така постанова не наступила, припадає маєток Клюбу на власність товариства "Львівскій Боян", а наколи-б і то не могло бути, товариству "Просвіта" у Львові.   [Дѣло, 13.06.1892] 