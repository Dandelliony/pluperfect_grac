Осїнні думки.

  І.   Плила по небі хмаронька — Над гаєм опинилась; Зівялий лист побачила — В слезу перемінилась.   Перемінилась хмаронька У дві слїзки перлисті — Заискрили ся перлами Вони на жовтім листї.   Подув мороз о півночи — Тремтячі слези-перли Стялись на листї инеєм, Мов разом з ним завмерли.   Стяли ся слези инеєм, Завмерли на листочку; Вмираючи зготовили Єму на смерть сорочку.   Горіли зорі свічами, Вітри подзвінне вили, Мерлець скотив ся з дерева До свіжої могили.   І сумом скрізь повіяло... По жовтих листя купах Ступають всї засмучені — По свіжих топчуть трупах...   II.   Замріло щось у сїрій мглї Мов довгій хвіст комети: Летять у вирей журавлї. Гей, птахи-ключолети! І ви лишаєте наш край? За чим, куди ви йдете? — "Колись ваш край для нас був рай; "Тепер зима йде люта. "Пусті поля, обдертий гай, "Мов Богом позабута "Цїла країна ваша днесь. "Яка нам роскіш тута? "Ми знаєм край, де все смієсь "Из неба сонце ясне; "Де все для нас їда знайдесь, "Кубельце тепле, красне; "Де ми, позбувшись горя скрут, "Житє знайдемо щасне. "Та лиш ваш край позбудесь пут "Зими й весна настане, "Тодї ви ждїть нас перших тут..." О племя препогане! Та нї! Хиба-ж се их вина, Що им вже Богом дане: Глядїти, де царить весна, Щоб лиш знайшли поживу? Що там их рідна сторона, Де им живесь щасливо? Не диво им!.. Коб я про вас Сказати міг: не диво!... Про вас, що в лихолїтя час Позбули ся идеї; Що, вбивши всю любов нараз Для вітчини своєї, — Без крихти сорому в очах, Як паньскії лакеї, Пустились на вигоди шлях... Врагам служити йдете?! Розважте! майте в серци страх! Вернїть ся, ключолети!   [Дѣло, 20.11.1895]   III.   Світ наче велита трумно — Так тихо, глухо в нїм, сумно, Мов смерть тут стала табором. Лиш вітер мертву країну Ворушить, свище без впину                  На глум і сором.   На все лягає трівога, Все в захист криєсь як мога І ти, що грімко весною У бій за волю всїх звали, Кидають всї идеали                  Весни без бою...   IV.   Люблю я небо хмарами сповите, Люблю всїм серцем — та лише весняне; Я чую в хмарах тих житє укрите, Грім чую, що ось-ось пірве кайдани.   Будь чорний сум в души як хмари чорні, Світ блискавицї і удари грому Розбурхають єї й думки моторні Застрашити ся не дадуть нїкому.   Та в осени тебе я земле-мати Люблю й твої обдерті з листя дуби; Повищив холод з вітром ваші шати, Однак зима не принесе вам згуби.   Бо силу всю, всї животворні соки Глубоко ви в нутрі своїм укрили; Хоча-б зима тревала і три роки, У троє ваші побільшать ся сили.   Весняне небо хмарами сповите, — Коби менї днесь грому твого сила! Осінний дубе, вмій я так укрити Ту силу, щоб зима єї не вбила!   Я встав би скорше ще, чим грім ударив, Чим перша цвітка виросла у полї, Я встав би як Титан, щоб громом хмари Народ збудити й добувати волї!...   У Вѣдни, дня 1—7. XI. 1895.   [Дѣло, 23.11.1895]   