Володимир Навроцкій, єго значенє і заслуги

Відчит д-ра Евгенія Олесницького, виголошений в памятний день шестих роковин смерти бл. п. Вол. Навроцкого.   Коли споглянем, як то Русь наша оцїнює страдальника патріота; коли спогадаєм, що доси нїхто анї словом публично заслуг єго на піднїс; що дорога єго память иде в забутє і що загал Русинов доси нїчим не оказав своєї вдячности для великого покійника, — то мимоволї грудь стискаєсь з жалю і нагадуються слова Тараса: Нїхто не гавкне й не лайне Неначе й не було мене...“ Такими словами писав незабутий Вол. Барвіньскій в перших днях сїчня 1883 р. при кінци своєї пропамятної згадки, присвяченої памяти свого найлучшого друга, котрого смерть перейшла, не викликавши великого вражїня серед галицкої публики. Тим другом, тим страдальником патріотом, тим великим покійником, котрого памяти не уміла на разї признати Русь так, як-би то належало і як він на то заслужив, був помершій в Ряшеві на Мазурах на дни 16 марта 1882 р., саме в розвитку мужескої сили, бо в 35 роцї дїяльного а много страдального житя, Володимир Навроцкій. І справдї смерть Волод. Навроцкого не викликала з-разу серед руского загалу в Галичинї навіть такого вражїня, яке викликує смерть людей о много менше заслужених. Кромі коротенької, ляконичної звістки в „Дїлї" та стишка в „Зеркалї“, не згадав через цїлий майже рік нїхто і слова про помершого знаменитого народного борця і аж при кінци року 1882 посвятив ему Волод. Барвіньскій довшу й основнїйшу згадку в „Дїлї“, не надїючись певно, що за один місяць злучиться сам з своїм найдорожшим другом. Смерть Навроцкого перейшла, як сказано, незамітно. Русь ледви запримітила, що на виритім численними могилами єї народнім боєвищи прибула нова могила, а зовсїм вже позабула поспитати, кого она криє? Появи тої годї однак толкувати невдячностею галицких Русинів. Русь наша вдячна і особливо по смерти не щадить признаня своїм добрим синам. Тут лежала причина в чїм другім: Володимир Навроцкій не був звістний широкому загалови гал[ицьких] Русинів. Писатель политичний, яким був Волод. Навроцкій, не може числити на широку популярність між загалом, а то особливо тогдї, коли опираєсь виключно на науцї і рїч свою трактує не поверхово, по журналистичному, а основно і науково. Круг читателїв такого писателя невеликій, тим менчій, чим менче образовованя в суспільности, ссред котрої він живе, чим менче интересу до основного трактованя поважних питань суспільно-економичного житя. До того прибували що-до творів Волод. Навроцкого ще дві дуже важні обставини. Більшість єго творів публикована була в „Правдї", котру читала в тих часах лише значна меншість гал. публики, так що ширшому загалови стали приступні лиш пізнїйші твори, котрі він містив в „Дїлї" від р. 1880. Твори ті читала дїйсно цїла публика через перші два роки видавництва „Дїла“, котрі були разом двома послїдними І роками житя і науково-патріотичних трудів В.Навроцкого. Читала их з жаром і интересом, хоч сам предмет не все був зовсїм доступний, читала і чудувалась знаменитій аргументації „Подвійної крейдки“, незрівнаній сатирї „Економичної реставрації", однак популярність автора не зискала тим анї крихти. Волод. Навроцкій був в тім незвичайнім винятковім положеню, що з гори мусїв зречись того, що у многих стає головною причиною і заохотою до трудів і дїяльности, т. є. слави і розголосу. Яко урядник скарбовий держави мусїв він укриватись під псевдонимами, а авторство єго трудів відоме було лише дуже невеличкій горстцї єго товаришїв та одномишленників. Він знав, що популярність єго не розростесь широко, що слава єго не залунає за єго житя, що останків житя не осїнить принадний вінець признаня загалу земляків, тая одинока осолода трудів неодного дїятеля. Він знав і міг надїятиеь, що і по смерти Русь не скоро, не від разу і не в широких кругах піднесе і оцїнить єго заслуги. Він знав і зрезигнував на те, трудив ся щиро, не для слави ляг при виломі народної твердинї. Безпретенсіональне і безкористовне а таке щире і безграничне посвященє знаменитого сего писателя нагадує як'раз слова Шевченкової думи: „Менї однаково, Чи хто згадає, чи забуде Мене в снїгу на чужинї... Та не однаково менї, Як Україну злії люде Задушать в снї і в огнї Вдову окрадену розбудять...“ Длятого і дїяльність Навроцкого свобідна від всяких хоч-би найдрібнїйших цїх егоїзму, представляєсь яко пливуча з невичерпаного жерела горячого патріотизму. А дїяльність та справдї величезна і незвичайна! В послїдній епосї нашого народного відродженя видала галицка Русь немало світлих, дїяльних, розумних і патріотичних синів. Були у нас одиницї з горячим патріотичним серцем в грудях, з блискавицею-словом в устах, що уміли згорнути до себе всїх земляків і вести их щасливо вибраною дорогою до щасливої мети; були у нас і суть люде, котрі до послїдної каплї крови готові боронити прав і святощей народних; бували і суть такі, що понесли розголос рідного слова і науки в далеку чужину і звінчали матїрь-Русь лавром невянучої слави, — між всїми тими однак яснїє Володимир Навроцкій яко незрівнаний герой мисли і знаня, якому, скажу сміло, не було у нас рівного. Не стану розводитись над подробицями житя В.Навроцкого, котрі дуже вірно і широко розвів в виданім „Акад. Братством“ І. томі єго творів друг єго Остап Терлецкій. Житє і доля наших народних борцїв виказують сумну і аж до зачудованя вірну схожість з собою. Вчасна духова доспілість за молодих лїт, вчасні а горячі пориви патріотичні. Найкрасші лїта молодости спливають на тяжкій і завзятій борбі о истнованє. Борба та а разом з нею надмірна патріотична праця нищить завчасу молоді сили. З великим трудом, з нелюдским висиленєм доходиться до стану, в котрім истнованє здаєсь забезпеченим, а труди мають починати приносити заслужені плоди.Тут починаєсь друга, неменче завзята борба і то з противником, супротив котрого з гори треба здатись. Патріотичні заходи наших борцїв викликують майже правильно переслїдованє і всякі міри, випливаючі з ѵіѕ major. Горячі серця прохолоджуються для відміни то на Сибири або по Оренбургах, то знов на Мазурах. Слїдує кілька лїт сумної мартирології. Ѵіѕ major доконує свого... а найкрасші наші ратники упадають зломані, але не пігнуті... Участею их стає смерть передчасна, серед раних лїт мужеского розцвіту. Се коротка житєпись. Се звичайна судьба наших борцїв народних. Житє Волод. Навроцкого підходить зовсїм під то загальне правило, по якому велить доля нашим найзнаменитшим світочам проходити через тернисту дорогу житя. (Дальше буде.) [Дѣло, 09.06.1888]     Відчит д-ра Евгенія Олесницкого, виголошений в памятний день шестих роковин смерти бл. п. Вол. Навроцкого. (Дальше.) За молоду вже боровсь Волод. Навроцкій з нуждою і недостатком. Университетске житє, найкрасші лїта молодости провів серед крайного недостатку, без спромоги заспокоїти найперші потреби житя. Врешті добився він урядового становища, котре могло єму запевнити не дуже світлу, але все хоч можливу екзистенцію. Та тут стає єму в дорозї друге лихо. На дуже спосібнім і аж до пожертвованя самого себе пильнім урядникови затяжїло каїнове пятно руского патріотизму, за котре кинено єго вже в перших роках служби на Мазури. На чужинї далеко від родини та руского житя довелось прожити Навроцкому до самої смерти. До того ще почулись скоро наслїдки тої нужди і недостатку, серед котрого прожив він университетскі лїта і наслїдки невсипущої працї. Здоровьє єго почало під'упадати — треба було конечно ратувати єго, хоч на часину відорватись від тяжкої урядової працї. Численні прошеня єго о відпустку все оставали без результату. Місто відпустки вислано єго на цїлий рік на комисію в надграничні лїси, де мав доходити справи перепусканя рогатої худоби з Россії до Галичини. То і убило єго. Грудний недуг став під впливом невигід і простуди серед комисії болотнистих лісах невилїчимим. Скарб зискав 50.000 зр., однак і то не оборонило Навроцкого від дальших переслїдовань. Єго поминено при авансї, насилано на него домашні ревизії, а тимчасом здоровльє єго никло з кождим днем. До того прибували нещастя в родиннім житю. Тут заблисла була Навроцкому раз тілько щасливша зірка. він знайшов в подрузї свого житя щиру і сердечну товаришку, котра розуміла і відчувала єго труди і горе, однак злощасна доля не позволила єму довго тїшитись домашньм щастєм. По роцї щасливого подружя умерла добра жїнка а туга за нею додала ще горести до так вже гіркої чашї житя. Переслїдованя не переставали, а відпустки домолився Навроцкій, коли не було вже змоги ратувати житє. Шїсть лїт тому назад наступила сподївана катастрофа, а Русь утратила одного з найкрасших синів. Народна служба В.Навроцкого сягає найранших лїт єго молодости. Вже на шкільній лаві стає він душею молодої дружини станиславівских громадян; тогдї вже починає він вправляти своє перо в видаваній станиславівскими учениками рукописній газетцї „Зірка“, з перших праць єго виднїє вже незвичайна бистрість поглядів, цїлковита самосвідомість стремлень, пробиваєсь острий змисл критичний. Погляди єго на житє і справу народну стають вже тогдї серіозними. Хотячи розумно і успішно трудитись для народу — треба наперед пізнати нарід, розслїдити єго житє, єго недолю і потреби, заглянути до самої глубини народної душї. Идучи за тою правдою, В.Навроцкій віддаєся передовсїм студіям народознавства етнографії руского народу. Результатом тих студій являються етнографичні труди В.Навроцкого. Вступивши в р. 1866 на видїл правний львівского университету, оголошує і він уже в слїдуючім роцї 1867 в першім річнику „Правди“ працю „Руска родина“, географичний огляд землї заселеної Русинами, а праця та молодого студента стає одною з перших і найкрасших того рода праць в нашій литературї. відтак оголошує він в III. річнику „Правди“ (1869) працю „Весїлье в Котузові“, котра єсть результатом довголїтних етнографичних дослїдів житя і звичаїв народу в родинній сторонї автора. Рівночасно появляються в „Правдї“ плоди єго бистрого критичного таланту, а именно критика „Литературного Сборника гал.-рус. Матицї“ і повісти Стебельского „Монах“, а в дальших річниках „Правди“ критика „Историчних пісень малоруского народа Антоновича і Драгоманова“ і критична оцїнка працї про руску литературу Драгоманова, поміщеної в италійскім науковім письмі „Rivista Europea“. Етнографичні і литературно-критичні труди Вол. Навроцкого були лише приготованєм дальшої дїяльности, в котрій засіяв він знаменитим талантом, і котра здобула єму місце першого і найспосібнїйшого писателя на поли суспільно-економичнім між Русинами в Галичинї. Час, в котрім розпочинаєсь та дїяльність єго, належить безперечно до найважнїйших епох нашого народного розвою. Була то доба, коли овіяна горячим патріотизмом руска молодїж в Галичинї піднесла супротив реакційних і до абнеґації власної народности стремлячих змагань святоюрцїв прапор народовства. Під тим прапором стануло все, що найспосібнїйшого і найживійшого мала тогдї галицка Русь. Взаїмність литератури з Україною розбудила в Галичинї живий і богатий рух словесний. Серед того руху заняв Вол. Навроцкій видне і замітне становище. Йдучи поруч з народною партією в справі питань національних і литературних, звернувся Навроцкій на поле чуже і неуправлюване до того часу анї святоюрцями, анї народовцями, а віддався студіям економичним. Живі і пекучі питаня економичні підняв В. Навроцкій першій з наукової сторони, вложив в них великій засіб теоретичного знаня і освітив их з становища тих економичних правд і принципів, які висказала культивована в Европі наука економії. Навроцкій став у нас могучим представителем тої науки, котра не лише між Русинами але і між Поляками в Галичинї звістна була доти ледво з имени. Коли зважимо, що в 1860-тих роках кромі одного Марассе і другого Супиньского, трактуючого впрочїм науку трохи по шляхотски, не було в Галичинї зовсїм поважних економистів, то прийдемо до пересвідченя, що виступленє Навроцкого яко писателя-економиста стає справдї величним тріюмфом рускої науки і культури в нашім краю. Иниціятива і смілі поважні подвиги В. Навроцкого на тім поли набирають ще більше значеня, коли зважимо тогдїшні краеві відносини. Між Русинами не було тогдї і бесїди о якім-небудь серіознім та науковім трактованю питань политично-суспільних. Святоюрцї, що довгі лїта обмежували цїлу свою рускість на обрядовім питаню, були самою природою рїчи дуже від того далекі, між народовцями ишли тогдї горою справи литературні, а в справах политично-суспільних не було зовсїм фахово образованих людей. Правда, що на Заходї науки суспільно-економичні стояли тогдї високо, але не мож і того забувати, що між нами а західною культурою і наукою стояла польско-шляхотска культура, і що лучї західного світла, переходячи через польско-шляхотску призму, тратили свою первістну силу та огрїваюче тепло, і не могли дати иниціятиви до якогонебудь позитивного труду на тім поли. Треба було отже справдї чоловіка дуже глубокої мисли і незвичайних спосібностей, щоби науку зовсїм чужу і в краю зовсїм не культивовану підняти самостійно і приложити до живих потреб свого народу. А заслуга В. Навроцкого стає тим більшою, коли зважиться, що чоловік той піднимався сеї задачї серед браку найперших потреб до житя, без нїякої помочи, без проводу, без приміру попередників. „Ходить менї головно — писав В.Навроцкій в „Правдї“ 1877 р. — о заїнтересованє руских читателїв до справ економичних, котрі у нас за-для политики, і то як свідчить досвід, дуже ялової политики доселї так несправедливо занедбувано. Занедбуванє то мститься теперь на нас самих на кождім кроцї. Ми чуємо на власній шкірї, що нам чим раз гірше, і жаль сказати, але признатись треба, густо-часто навіть не можемо собі здати справи, яка сему злу дальша або і близша причина. О тім же, щоби настигаюче зло предвидїти, єму по нашим силам запобігти або хоч-би запротестувати против невигідних для нас мір сойму, ради державної, правительства — вже і не говорити. Наша публицистика не малу часть вини в тім має на своїй совісти, посвятивши майже всї свої і так невеликі сили самій тілько политицї, — не менче-ж винна і сама руска суспільність, у котрої жажда за политичними, церковними і другими подібними новинами тримає рівний крок з неменче сильною апатією для всїх справ економичних, а особливо таких, в котрих які-будь цифри грають найважнїйшу ролю.“ (Дальше буде.) [11.06.1888]   Відчит д-ра Евгенія Олесницкого, виголошений в памятний день шестих роковин смерти бл. п. Вол. Навроцкого. (Дальше.) Першій виступ Вол. Навроцкого на поли економично-статистичнім припадає на рік 1874. В тім роцї помістив він в „Правдї“ студію о статистичнім трудї Рапацкого „Ludność Galicyi“. Вже в тій студії проявив він знамените знанє науки економії і єї найновійших принципів, а не менче незвичайну зручність в орудованю цифрами статистичними, котрі під єго рукою виходять неначе живими существами. То було лише початком, а вже в слїдуючім роцї 1875 засіяли наука і спосібність В.Навроцкого світлим тріюмфом як для него самого, так і для народовцїв, котрих речником був він на тім поли. Народовцї не мали в тім часї анї голосу анї впливу на политичне житє Русинів. Политикою кермувала стара святоюрска партія. Була то доба, в котрій проявила она позірно на внї найбільшу силу, а дїйстно на внутрь найбільшу неміч. В радї державній засїло в р. 1873 15 єї репрезентантів. Галицка Русь покладала з початку велику надїю на свою делегацію, тим більше, що в тім періодї прийшли на порядок дневний парляменту справи незвичайної ваги. Досить згадати тут про закони конфесійні і програму економичних реформ министра Претиса. Як сповнила святоюрска делегація свою задачу — се рїч загально відома. Поминувши вже становище єї при рїшеню законів конфесійних, оказались рускі посли в справах економично-скарбових крайно несвідущими і нездарними, і віддались на безусловні услуги централистичному правительству. В ту власне хвилю, коли покликані до оборони прав руского народу святоюрскі посли голосували за законами крайно шкідними для Русинів, — підняли недопущені до политичного житя народовцї занедбані рускими послами або незрозумілі для них питаня з наукового становища, розслїджували их докладно, виказуючи, якою дорогою треба-би повести еқономично-скарбові реформи, щоби охоронити рускій нарід від тяжкої кривди. Ті „недоварені молодики“, як их з погордою називали премудрі „батьки народа“, поклали тогдї перші підвалини до розумної економічної програми, а иниціятором і достойним речником тої акції став Володимир Навроцкій. Коли рускі посли не лише підпирали внесений в р. 1875 Претисом домовий податок, але ще і ломили за него копії в своїх органах, переспівуючи без зрозуміня рїчи пісню нїмецких „Press-“, виступив Навроцкій в „Правдї“ з знаменитою критичною студією, в котрій виказав, що підпирана рускими послами реформа податку домового стреміла як-раз до того, щоби звалити податковий тягар з капиталистів на убогу людність, отже і на наших селян та маломіщан. Єсть то безперечно найосновнїйша студія над згаданим проєктом Претиса, студія, якою не могла в ті часи виказатись навіть австрійско-нїмецка литература скарбовости. Против тої студії пробовало полемизувати „Слово“, однак замовкло по рїзкій реплицї Навроцкого, так само як в р. 1881 замовкла цїла польска журналистика по першій єго відповіди даній критикам „Подвійної крейдки“. Взагалї не було случаю, щоби в економичній полемицї хто будь коли додержав Навроцкому місця. Сила єго аргументацій була недорівнана, а складалась на то не лише зручна діялектика, не лише остра і колюча сатира, але головно превеликій засіб знаня і знамените теоретичне образованє. Политично-наукова дїяльність одного Навроцкого, хоч і не засїдав він в парляментї, варта була тогдї далеко більше, як вся парляментарна акція пятнацятки руских послів. Коли при дебатах над шкільним питанєм розбивались заходи их о брак доказового матеріялу, котрого зажадали противники на оправданє жалоб на польонизацію народних шкіл, то як-раз тогдї публикував Навроцкій в „Правдї“ свою найдовшу студію „Руска народність в школах галицких“, котра на довгі часи осталась взірцем статистично-политичної працї, ві котрій автор незбитими а живими і неоспоримими доказами виказав кривди руского народу на поли шкільництва. Та, на жаль, не покористувались заступники народу готовим, поданим им матеріялом. Санкціонованим авторитетам нїяк було знакомитися з „покутними органами", нїяк було учитись від проскрибованих і неблагонадеждних... Два роки опісля т. є. в р. 1877 піднялася в радї державній нова акція, котра дуже живо дотикала интересів руского народу. Була то акція податкова заїнавгурована тогдїшною меншостею польскою під проводом Кшечуновича а під окликом „оборона интересів краю“. Головною цїлею тої акції було не допустити правительства до заведеня загального податку доходового і задержати сей податок в роли податку доповняючого. Галицка польска праса ударила в великій дзвін. Кшечуновича славлено добродїєм краю, перворядною скарбовою повагою. В т. зв. „твердо“-рускій прасї не тикано зовсїм того питаня, рускі посли мовчали своїм звичаєм і благоденьствували щасливі, що не потреба сушити собі голови, бо при голосованю ласкаве правительство навчить уже, коли підносити руку. З поміж всїх Русинів бистре око одного Навроцкого доглянуло, що під окликом галицкої шляхти „оборона интересів краю“ скриваєсь „оборона кастових интересів шляхотчини“. Навроцкій виказав то в своїй студії „Шляхетні защитники народу“. Студію ту навіть сама редакція „Правди“ приняла з рестрикцією і сумнївом. Вол. Барвіньскій, помістивши єї, додав до неї від себе статейку, в котрій опираючись на аргументаціях віденьского письма Finanzielle Fragmente, старався в де-чїм оспорювати погляди Навроцкого. Відповідею на то була слїдуюча праця Навроцкого: „Интереси клясові і интереси народу“, котра мусїла положити конець всяким сумнївам. Посвященє головних польских проводирїв з'илюстрував Навроцкій дуже досадно і характеристично. Позаяк головними моторами скарбової акції Поляків були посли Кшечунович, Лемпковскій і Рильскій, то Навроцкій постарався о зіставленє податків оплачуваних тими трема панами і виказав, о скілько би більше платили они, коли-б заведено реформу, против котрої борються в имя „интересу краю". Супротив того мусїло кождому стати ясно, що той „краєвий интерес“ єсть грубо егоїстичним интересом верховодячої в краю касти шляхотскої. (Конець буде.) [12.06.1888]   Відчит д-ра Евгенія Олесницкого, виголошений в памятний день шестих роковин смерти бл. п. Вол. Навроцкого. (Конець.) Та не в тім однім питаню мусїла та каста почути від нашого економиста тверді слова правди. В.Навроцкій перевів за час короткої литературної дїяльности з математичною точностею розгляд всїх кривд народних і відповідаючих им шляхотско-паньских користей, а то на основі неоспоримих даних. Огненними словами заговорив він про нечувану нїгде, а лиш у нас на глум економичним идеям XIX. віку истнуючу институцію пропинації. Тому питаню посвятив Навроцкій дві студії: одну в р. 1876 в „Правдї“ п. заголовком: „Що нас коштує пропинація?", другу в женевскій „Громадї“ під заголовком: „Пяньство і пропинація в Галичинї“. Обі ті студії, а особливо перша єсть по моїй думцї найзнаменитшимь твором Навроцкого. Єго погляди на юридичне понятє права пропинації, вартість єї і способи знесеня — суть вповнї оригинальні і заслугують на посвященє им окремої строго наукової студії. Годї менї у відчитї розбирати подрібно економичні твори Навроцкого і виказувати голошені ним принципи. Твори ті і принципи годяться під обємистий розбір науковий, ждуть фахового пера, котре розібрало-би их критично і виказало всю их вартість. Однак уже з того короткого очерку видно наглядно, чим був для Русинів Вол. Навроцкій і яка була єго дїяльність! Дїяльність та була олицетворенєм найкрасших, найживійших і найважнїйших змагань, стати за долю і права меншого брата, було то найраціональнїйше зрозумінє і виповненє Тарасового завіщаня: „Обниміте, брати мої, найменшого брата!" — дїяльність та була огненним-горячим протестом физично придавленого морального витязя, дїяльність та була по вік незатертою указкою, куди і якою дорогою нам ити, щоби зберегти истнованє нашого люду, тої основи нашої національности — дїяльність та була підвалиною економичної програми галицких Русинів. Була то рускість, — але не сама форма, що у неодного кінчиться на буквах і обрядї; форма та начинена була живими моральними і матеріяльними цїлому народови свойскими интересами. Був то національний патріотизм, бо стремів зберегти нарід для нації; патріотизм, що не кінчився на деклямації, не розпливався в сентиментальній поезії, не проявлявся медовими словами, — але глядїв глубоко в народне житє, числився тверезо з даними обставинами, не щадив гірких слів і гіркої правди чужим і своїм. Не була то сентиментальна любовь горячого і палкого молодця, а любовь зрїлого і поважного мужа. Був то радикализм в трактованю питань економичних; радикализм, що́ не лякався до економичних відносин руского народу приложити здобутків світової науки, не лякався вступитись сміло і отверто за придавлених і забутих, не лякавсь поставити позитивні жаданя таких економичних реформ, котрі вложили-би на богатші кляси бодай частину того тягару, під котрим стогнав меншій брат-селянин. Але радикализм той не ишов дальше, як ишла наука, радикализм той не вів до самої неґації. Робота Навроцкого не була деструкційна, а позитивна і будуюча. З того погляду удачно характеризує єго біограф Остап Терлецкій: „Помимо всего свого критичного і сатиричного успосібленя був Навроцкій в грунтї рїчи чоловік не руйнуючій але будуючій, не чоловік негації але позитивної працї. Помимо своєї остроти він і в критицї був осторожний і доти нїчого не зруйнував, доки на місце зруйнованого хоч трохи що позитивного не годен був поставити.“ Було се народовство в найкрасшім своїм видї. Народовство викликало таке а не друге трактованє економичних питань у Навроцкого. Просвітні, литературні і политичні змаганя загалу народовцїв плили з того самого жерела, з котрого ишли економично-суспільні змаганя Навроцкого, так само як з одного і того самого жерела иде борба права з физичною силою, поступу з реакцією, працї з капиталом, вільности з деспотизмом, просвіти з темнотою. „Покійний Навроцкій — пише про него Волод. Барвіньскій — був живою душею партії. В єго поглядах виявлявсь погляд партії, єго очима дивилась цїла партія на світ Божій, на свій нарід.“ Помимо тих слів В.Барвіньского годї не сконстатувати, що під взглядом трактованя економично-суспільних питань виходив иногдї між поглядами Навроцкого а других народовцїв рід диссонансу. від статей Навроцкого поміщених в „Правдї“ а відтак в „Дїлї“ відбивали часом трохи неприродно другі статьї тих органів. Я згадав уже, що дуже основну студію Навроцкого про податкову реформу Кшечуновича в р. 1877 старалася тогдїшна редакція „Правди“ оспорювати на основі журналистичної замітки Finanzielle Fragmente. В тім самім часї т. є. в р. 1877 помістила редакція „Правди“ статейку Навроцкого „Нагінка за соціялистами“, а майже рівночасно і від себе статью п. заг.: „Лжепророкам“. Обі ті статьї мали зазначити становище народовцїв супротив тогдїшних соціялистичних арештовань, і обі зазначили єго в прямо противнім напрямі. Подібні диссонанси лучалися частїйше, а причини их не тяжко відгадати. Загал народовцїв, а навіть передові их люде не привикли були до трактованя питань економично-суспільних з тої сторони і в той спосіб, як трактував их Вол. Навроцкій. Коли в других напрямах розвитку народного житя поступили народовцї безперечно далеко, то на тім поли збереглася ще давна руска а властиво галицка, бо і Полякам спільна навичка трактувати рїчи з верха по журналистичному, а кромі того не було у провідників-народовцїв тих основ науки, котрі дозволили-би им в питанях економичних і суспільних доходити до самої глубени і піднимати в гору неоспоримі принципи без огляду на хвилевий настрій суспільности, на хвилеві міри властей. Все то було у Навроцкого. У него була наука і був розвитий змисл критичний, котрий доводив єго до скорого а властивого розвязаня кождої квестії як из становища наукових засад, так і интересів свого народу. Тим станув Навроцкій безперечно о много висше від всїх сучасних народовцїв, через то виходили і ті диссонанси, про котрі висше згадано. Однак висшість та не заманила В. Навроцкого станути на окремім становищи, повести дїяльність свою окремим шляхом від дїяльности громади. Противно, не було одного важнїйшого моменту в тогдїшнім народнім житю, в котрім би Навроцкій не заманифестував своєї солидарности з загалом народовцїв. Єго дїяльність плила в одно русло з трудами цїлої громади, оживляла ті труди, надавала им сили і значеня. Свідками того всї річники „Правди", в котрих твори Навроцкого становлять нинї найцїннїйшу спадщину наукової литератури рускої з 1870-их років, свідками того два перші річники „Дїла", в котрих В.Навроцкій заїнавгуровав був разом з Вол. Барвіньским найкрасшу добу рускої публицистики. Тая аж до абнеґації самого себе идуча патріотична солидарність В.Навроцкого єсть одною з блискучих єго прикмет яко Русина і громадянина. Нинї шїсть лїт тому утратила Русь свого великого могучого речника на политично-економичнім поли, а на народнім боєвищи виросла нова могила. Спадщина литературно-наукова, яку лишив нам згасшій перед часом герой правди і науки — то дорогоцїнний бисер, яким по-вік величатись буде руска наука. І як вдячно згадує нинї Русь тих, що перші пробудили єї до житя національного і поклали підвалини до розвитку рідного слова і литератури, так вдячно запише она имя Володимира Навроцкого, яко першого чоловіка науки на економичнім поли і найсильнїйшого речника найжизненнїйших прав і интересів народних.     [13.06.1888]   