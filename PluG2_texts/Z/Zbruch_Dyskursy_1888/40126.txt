Реґуляція ріки Лімницї.

І.   Міністерство рільництва, в порозуміню з міністерствами справ внутрішних і скарбу, вже з кінцем минувшого року (рескриптом з 5 грудня 1889) заявило, що готово приступити до реґуляції ріки Лімницї від Перегиньска, а також ріки Чечви ураз з єї притокою Дубою від Сваричева в долину, а се в той спосіб, що з коштів загальних, обчислених на 1,000.000 зр. мав би скарб державний дати з фонду меліораційного квоту 400.000 зр., з застереженєм конституційного призволу на поодинокі видатки річні. Квоту тую виплачувано би в міру поступу робіт реґуляційних в періодї 15-лїтним.   Тим самим рескриптом затвердило міністерство рільництва предложені собі ще в роцї 1888 від видїлу краєвого проєкти на охоронні роботи на Лімници в Перегиньску, Хотїни і Підмихайлю, і заявило, що на покритє видатків, сполучених з тими роботами, готово удїлити з фонду меліораційніного — о скілько річний прелімінар того Фонду буде у властивій дорозї затверджений — 1/3 коштів будови в квотї 8.100 зр., а також 1/3 коштів заряду, в сумі, яка випаде з обчисленя тих коштів видїлом краєвим.   Предкладаючи повисші рішеня властей центральних, правительство запитало видїл краєвий, чи він наміряє предложити соймови проєкт до закона в цїли переведеня тих меліорацій, і застерегло собі, щоби, з огляду на те, що з фонду меліораційного мають бути в найблизших роках покриті значні видатки, означено евентуальні постанови проекту закона що-до речися почину будови, що-до висоти і виплати поодиноких рат з того фонда в такій спосіб, що дотично тих питань наступить ще подрібне порозумінє межи властями правительственними а виділом краєвим.   Що-до питаня: що має обіймати евентуальний проєкт закона краєвого: чи цїлковиту реґуляцію Лімницї з притоками на основі ґенерального проєкту реґуляції рік галицких, чи тілько реґуляцію місцеву простору під Перегиньском, Хотинем і Підмихайлєм після частичних проєктів, — то міністерство висказуєсь за предложенєм насамперед проєкту закона для переведеня частичних проєктів, а опісля другого окремого проєкту закона для загальної реґуляції Лімницї.   За таким подїлом і веденєм справи промовляє — по гадцї міністерства — тота обставина, що переведенє загальної реґуляції буде труднїйше, анїж виготовленє проєктів частичних, а також за тим промовляє взгляд на приватну власність положену над Лімницею під Хотїнем, Підмихалєм і Перегиньском, котра єсть дуже загрожена і вимагає спішної помочи. Заразом підносить міністер, що згадані роботи частичні не виходять по-за рами загальної реґуляції Лімницї і що звязанє трас в нїчім не перешкаджає, особливо що на ріцї так змінчивій і збиточній, як Лімниця, задержати трасу, проєктовану ще в 1885 роцї, тепер не можливо. Отже о скілько через частичні реґуляції далось би осягнути наміренє в загаловім проєктї реґуляції витворенє і утвердженє корита, а також замуленє бічних рамен Лімницї, — о стілько виложені на те кошти могли би і повинні би — по гадцї міністерства — бути покриті з фонду 1,000.000 зр., призначеного на цїлковиту реґуляцію тої ріки, а взглядно потручені від річних рат, що мають призначитись на тоту будову з фонду меліораційного; кошти же тих будівель охоронних, котрі би були довершені в интересї спеціяльнім згаданих околиць, головно загрожених, — як обвалованє берегів і т. п. — на ті кошти треба знайти осібне покритє в фондах призначених спеціяльно на частичні проєкти реґуляційні.   Отсе зміст рескрипту міністерского. В слїдуючім числї подамо заявленє видїлу краєвого, з котрим познакомлює читателїв краківска Nowa Reforma в дописи зі Львова.   [Дѣло]     