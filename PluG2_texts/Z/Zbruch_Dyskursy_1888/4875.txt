„E pur si muove!“

„А она все таки рушаєсь!“ — именно та справа болгарска хочь в послїдних днях стали голосно говорити, що в нїй настала застоя. Правда, додавано заразом, що застоя та відноситься лишь до акціи дипломатичної, а то не значить ще, щоби в цїлій сїй справі настала в кождім напрямі повна застоя; противно, она повертаєсь і нинї в тім самім блуднім колесї, що і давнїйше, тілько, що рух той здаєсь нинї бути вже прискореним і якась сила готова то колесо розірвати.
Ба, суть навіть деякі ознаки, що і дипломатія не спить, а занимаєсь безустанною сею справою. Що віденьска дипломатія слїдить за нею пильно і з великим напруженєм, се рїчь зовсїм природна, а ще більше природна рїчь, що россійска дипломатія не має спокою і як лишь може, так не дає їй заснути. Неуспіх послїдної дипломатичної акціи Россіи мусїла єї вразити глубоко. Від часу ворохобнї болгарскої против кн. Александра не має Россія рїшучо щастя в своїй акціи і все їй не удаєся. Дійшло вже майже до того, що не лишь сам интерес але вже навіть нарушена амбиція національна зневолюють Россію зробити крок рїшучій. Догадка урядового „Nemzet-a“, котрий каже, що і царь ледви чи буде міг здержатись від активної акціи в справі болгарскій в виду того, що доси сталося, єсть зовсїм оправдана. Но в виду так різнородних змагань і интересів, котрі концентруються в справі болгарскій, трудно Россіи виступити від разу — і се єсть причиною, коли правда, що она виступила з новими жаданями.
„Times“ каже именно, що Россія жадає теперь, щоби держави, підписавші угоду берлиньску, в виду того, що правительство болгарске не відповіло на депешу Порти, признали теперїшний стан в Болгаріи незаконним і відкликали з-ідтам своїх представителїв. Таке жаданє Россіи єсть вправдї можливе, але успіх єго проблематичний, бо прецї не всї держави жадали того, щоби Порта висилала депешу до Софіи. З другої сторони звертає Россія увагу на то, що́ правительство болгарске робить в Болгаріи, і каже, що оно просто лагодиться до бунту против султана, а се має бути новим доказом незаконного стану рїчей в Болгаріи. Нове то виступленє Россіи, наколи — як сказано – правдиве, не було-би дивне, бо Россія вже нїяк не може засипляти болгарскої справи.
Дивнїйшою трохи виглядає комбинація з кн. Александром Батенбергским. Від кількох уже днїв надходять вісти головно з Відня, що кн. Фердинанд не буде міг удержатись на престолї і що ще найвідповіднїйшою була-би кандидатура кн. Батенберга, котрого бажає Болгарія і на котрого годиться більша часть держав. Недавно тому мав такожь льорд Сальсбери заявити приватно, що Англія не має нїчого проти панованя кн. Фердинанда в Болгаріи, але коли-би показалося неможливим, то она предкладала-би вибір кн. Александра. Ми нагадуємо поголоску ще з минувшого року, після котрої Россія мабуть старалася порозумітись з Батенбергом. Мимо того всего комбинація того рода єсть майже неможливою, щоби сталася правдою; єсть се хиба доказ, що справа болгарська таки не спочиває а дипломатіи думає на серіо над вишуканєм нового кандидата.
Важнїйшими суть послїдні вісти, які наспіли з Болгаріи. З Софіи доносять именно, що в цїлім краю ведуться великі приготованя воєнні ; закладаються крїпости на граници турецкій а головно коло Варни і Бургаса ; висилаєся до Всхідної Румеліи оружіє і амуниція нїби то для скрїпленої сторожї пограничної і т. д. З другої сторони доносять, що Туреччина обсадила границю Всхідної Румеліи кордоном піхоти і кавалеріи. Питаємо : на що ? в якій цїли ? Чи боїться хиба, щоби болгарскій князь не засїв на султаньскім престолї ? Имовірно лагодиться якась важна нова акція і се єсть доказом, що в справі болгарскій не тілько не настала ще застоя, але що она і порушаєсь наперед, хочь иншою дорогою як ще до недавна.
Згадаймо ще про инструкціи дані Каравелову і Цанкову ; про формальну ворохобню в Букарештї, майже зараз потім, коли Браціяно сказав в парляментї, що Румунія ставила б енергичний опір кождій державі, котра хотїла-би через ню вести своє войско без єї дозволу ; про агитаціи в самій Болгаріи і про неспокій в Македоніи — а прийдемо до пересвідченя, що запутанини на балканьскім півострові доходять досить скоро до своєї цїли т. є. до остаточного їх порїшеня. Хочемо вірити, що конфликт на Балканї не єсть ще дуже близькій, що Россія не сконцентрувала ще в Севастополи або деїнде своєї арміи, хочь теперїшне розміщенє россійского войска може їй ту роботу дуже улекшити на случай потреби, — але трудно згодитися з тим, щоби справа болгарска на довшій час притихла. Смерть цїсаря Вильгельма відсунула єї лишь на трохи пізнїйшій час, а новий лад в Нїмеччинї не спинить єї в дальшім ходї.     