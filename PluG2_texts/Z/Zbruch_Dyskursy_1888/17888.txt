Закон о писарях громадских. 

Закон о писарях громадских виготовила уже сеймова комисія громадска. Зміст того закона ось якій:   Арт. І. До полагоджуваня чинностей писарских, у власнім і порученім обємі дїланя, рада громадска єсть обовязана додати зверхности громадскій уздібненого писаря громадского. Коли хто із членів зверхности громадскої зобовяжеся сам полагоджувати чинности писарскі, то видїл повітовий може увільнити громаду від обовязку удержувати окремого писаря на так довго, доки той член зверхности громадскої буде повнити ті обовязки. Увільненє то може видїл повітовий кождої хвилї скасувати.   Арт. II. Уздібненим на писаря громадского єсть той, хто дістав свідоцтво здібности, видане комисією випитуючою, або кого увільнено від того випиту.   Арт. III. Щоби дістати свідоцтво здібности, мусить кандидат на писаря громадского зложити на екзаменї перед комисією випитуючою докази знаня законів і приписів, котрі відносяться до цілого обєму дїланя зверхностей громадских власного і порученого, і знаня манипуляції урядової і касової.   Арт. IV. Комисія допустить до испиту тілько такого кандидата, котрий предложить свідоцтво бездоганного житя, видане зверхностею тої громади, де він замешкав, а потверджене староством.   Арт. V. Видїл краєвий в порозуміню з намістництвом видасть инструкцію що до складу комисій, їх осїдку, часу випитів, зголошень кандидатів, кого можна допустити до испиту, що-до екзаминованя, клясификації і видаваня свідоцтв.   Арт. VI. Видїл кр. в порозуміню з намістництвом може часом увільнити від екзамину особи, котрі признає здібними до писарства.   Арт. VII. Хто за-для чинів каригідних не єсть обираємий до ради громадскої, не може бути писарем.   Арт. VIII. Коли неспосібність або неправильне поступованє писаря спроваджує шкідні наслїдки для громади, то належить поступити після §. 102 взглядно 107 зак. поступити після §. 102 взглядно 107 зак. гром.   Арт. IX. О кождім новім писари мусить зверхність громадска донести до 14 днїв видїлови пов. і долучити: відпис ухвали ради гром., свідоцтво здібности писаря, єго бездоганного житя, дотогочасного занятя єго і подати, яку рада признала єму плату.   Арт. X. За дозволом видїлу пов. в порозуміню з староством, може писар повнити уряд писарскій в кількох громадах того самого повіта.   Арт. XI. Особи, котрі вже тепер суть писарями громадскими, можуть бути полишені і на дальше на своїх посадах або дістати инші посади писарскі, однакож мусять до двох лїт від часу, як сей закон увійде в житє (в 6 місяців по оповіщеню єї), зложити доказ, що або здали екзамин або дістали увільненє.   [Дѣло] 