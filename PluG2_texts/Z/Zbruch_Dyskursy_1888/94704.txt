На святий вечер.

  „ПредвѢчный родилъ ся предъ лѣты, Хотяще землю просвѣтити; Да нась отъ тьмы возведетъ И ко свѣту приведетъ..."   І вечер вже... Скрізь тихо, наче в усї. Лиш вітер часом свисне за вікном, Лиш десь-колись по-під вікном хатини Моєї сквапно перейде хто-небудь, — Снїг під ногами срібний заскрипить І ясним сріблом на шибках засьяє, Заіскрить ся, як зорі золоті Іскрять ся з неба серед ночи, тихі. Я в хатї сам один сиджу з думками. Вій вітре зимний! навівай на душу Згадки давно минулих днїв дитячих! Палайте зорі, в душу киньте промінь, Присвічуйте давно забутим мріям, Поляглим трупам у борбі житя!... От, як давний-давний той час здає ся! Мале хлопя, з ще меншими журбами — Мов нинї бачу, — бігає по хатї; То по соломі тричи перевернесь, То знову, вставши, витріщає очи На "дїда", що єго в кутї ставляє Під образом Миколи батько.                                      "Що се, — Питає — тату?"                       "Дїд, мій сину любий; Дїд, що некречні дїти бити буде." — "Він бити буде? Околіт соломи? Ану, я знову перевернусь! Най він Стрібує бити! Ха-ха-ха!"                                                І батько Всміхає ся й виходить з хати, добрий. А мати сїном застилає скриню, Пахучим сїном і обрусом білим І в свічниках дві свічечки ставляє. "Василечку, поглянь з порога, сину! На небо глянь, чи зорі вже займились." Трас-трас дверми...                           "Вже світять, мамо, світять!" "То й я засвічу. Клич до хати тата!" І входить батько, просфору виймає, Всїм по черзї єї підносить з медом І щось говорить, — щось веселе, видко, Бо радий сам і другі раді дуже. А там, молитву змовивши коротку, Сїдають всї вечеряти при скрини. Мале хлопя й собі-ж сїдає тихо На батькових колїнах до вечері. Та де єму, пустїєви, всидїти? Він, ласощів понипавши потрохи, Бере горішків з миски в обі жменї І скіць на землю! — вже в соломі граєсь І квокає як з курятами квочка. Аж і в вікнї щось зорями засьяло. "Вертеп! вертеп!" і вже на лавцї хлопець Вже рученьками о варцаби спер ся, А очи, очи з радости аж скачуть, — Уста-ж нї пари, з радости нїміють. І слухає він — колядують хлопцї, Такі-ж як він, та тілько трошки більші. І слухає він, хоч не знає, що се Вони співають. Та єму так любо, Так любо, наче він той цар в коронї, Що у вертепі клеєній з паперу. А як він радо вибігає з хати, Щоб винести колядникам заплату! Як довго й смутно дивить ся за ними! Мабуть се в него був єдиний смуток, Бо другого не знав тодї хлопчина. І він, вернувши в хату, на ослонї Сїв у задумі...                                "Мамо, що ті хлопцї Співали?"                             Мати глянула на батька І глянула на сина свого любо: "Колядували, сину" каже. "Нинї Христос родив ся, днесь вродилась Бозя. Всї люде нинї тїшать ся, співають, Веселі всї..."                                 "А що-ж то? Бозя, мамо, Що року родить ся така маленька?" "Нї, сину, Бозя в небі, Бозя вічна. Людей нї світа не було тодї ще, Як Бозя в небі вже була... Раз тілько, А се давно-давно було, — та Бозя Дитиною зійшла на землю з неба, Росла і знов пійшла до неба відси." "Чого-ж се, мамо, Бозя йшла на землю? Хиба-ж там в небі зле було їй жити?" "Нї, синку, в небі дуже-дуже гарно... А Бозї лиш людей на світї жаль Зробило ся, що люде ті в незгодї З собою жили, в темнотї й без правди. Щоб их до правди знову навернути, Щоб згоду, мир, любов на світ принести, Щоб их добру навчати, Бозя з неба Зійшла і жила між людьми як люде..." Звялив хлопчинї сон повіки, — в мами Заснув спокійно-тихо на колїнах. А того, що сю ніч малому снилось, Не бачив старшій вже потім нїколи, Для него се в житю лиш сном було. І много лїт з людьми прожив він в світї Й зазнав чи мало горя-муки він, Не того горя, що руйнує тїло, Не тої муки, що зітхати каже, А горя, що вялить і томить душу, І муки, що мов черв той мозок точить. І ось він нинї, вечером, самотний Сидить — забутий в келії своїй; Заслухав ся у любі звуки піснї, Котра в єго сусїдів, за стїною Так і лунає... Він чужій для них, Вони для него теж чужі, незнані. Та не чужі для него звуки піснї; Ще з-малку тямить тую пісню він, Свято-вечірну пісню. Й довго в ніч Бренить вона в єго души, дарма Що втихла вже давно в єго сусїдів, Вона бренить, а матери слова, Котрі малому сон вели на очи, Днесь ті слова женуть від него сон. І хмарами над ним витають мари, Страшні якісь, мов опирі, що крови Єго напитись хочуть... Кровопійцї! Всю випийте, всю аж до каплї, зараз, Лиш не трівожте! Най бодай в могилї Менї ще раз приснить ся, що на світї Живуть в любови, мирі й згодї люде, Що ясний світ прогнав вже пітьму чорну, Що на престолї світа сїла правда, І скрізь добро запанувало й щастє. В могилї може все те і приснить ся... А тут, хоча-б усї не раз до року, А тисяч раз витали ся словами: "Христос родив ся", — правда, скажу всїм; Та ви глядїть, щоб з тим Різдвом вродились У вас просвіта, згода, мир, любов!...   У Львові, дня 5 сїчня 1895 н. ст.   [Дѣло, 05.01.1895] 