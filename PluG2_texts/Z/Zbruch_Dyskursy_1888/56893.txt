Відозва до П. Т. абітурієнтів і академиків руских.

  Дорогі Братя Товариші!   Вік молодечій, лїта академічних студій — се певно найбільше рішуча доба в житю людей нашої кляси. Мозок вразливий, свіжій і ясний, нерви здорові, не схоровані, але й не грубі мов посторонок, сили і енерґії жизненної чимало. Ум Ваш, дорогі Братя Товариші, ще не просяк пересудами і забобонами нашої суспільности і нашої класи; у Ваших нервах і Ваших мяснях ще не вкоренилась апатія, дрімливість, трусливість і еґоїзм; серце Ваше вразливе на всякі прояви несправедливости, визиску, неволї, тьми і мертвоти. Подїї і пригоди пливучого житя, лєктура, товариство, студії — всї сі фактори могучо впливають на Ваш мозок, на Ваші нерви, на цїлого Вашого духа; она вироблюють у Вас характер, нормують погляди та инстинкти і рішають посередно о доли Вашого народу, Вашої суспільности. Ви, Товариші, знаменитий матеріял на людей в найлїпшім слова того значіню, на кріпких і світлих робітників доступу і народу, на борцїв з неправдою, неволею і тьмою! Не змарнуйте-ж того матеріялу, не змарнуйте молодости Вашої, не змарнуйте лїт золотих академічних!   Тому-ж ми, сповняючи свій обовязок супротив Вас і супротив нашої суспільности, радимо, просимо і взиваємо Вас, дорогі Братя Товариші, не відтягайтесь від житя товариского! Приїхавши до Львова, що-би вписатись на університет, поспішіть сейчас до нашого Товариства, до "Академічного Братства" (улиця Собєского, ч. 4, II поверх) і ту впишіть ся в єго члени!   Товариство наше вже двацять лїт совістно сповняє свою задачу, розбуджуючи житє товариске серед руских академиків і загріваючи их до роботи для народу, для суспільности. Товариство наше видало з себе людей того крою, як д-р Дам. Савчак, д-р Олександер Огоновскій, Иван Франко, Иван Белей, д-р Евгеній Олесницкій, Вол. Масляк, Ил. Грабович, Остап Терлецкій, Вол. Коцовскій, Василь Лукич, Вол. Гузар і т. и. Самі имена нехай свідчать.   В нашім Товаристві найдете щиру товариску розмову, сердечний усміх і привіт, веселі жарти і своєродні дотепи. Почуєте ту відчити і возьмете участь в дискусіях і суперечках, з котрих чи мало научите ся; особливо-ж в послїдних роках розбудив ся в нашім Товаристві сильний рух науковий, сильно заинтересованє сучасними питанями суспільними і біжучими подїями і справами рускими. Богата бібліотека дасть Вам різнородну, здорову і добірну лєктуру, а на столї побачите численні дневники політичні, часописи літературні і гумористичні, наукові місячники, рускі, польскі, нїмецкі, россійскі і ческі, краєві і заграничні. Усе то розширить Ваше знанє, розяснить Ваші погляди і Ваші пересвідченя скріпить Ваш характер і додасть Вам охоти до житя і до працї.   В нашім Товаристві найдете розривку; крім сердечної товарискости побачите два столики шахові, при них грачі задумані а над ними цїла хмара кібіців. Найдете у нас також добру пораду, а в прикрій годинї скромну поміч матеріяльну зі скромних фондів товариства. Наше товариство жиє в добрих зносинах з нашими товариствами академічними львівскими і діставало від них нераз приятельскі заяви і письма признаня; ческі товариства академічні давали нам нераз докази особлившої симпатії і особлившого довірія, а найтїснїйшим вузлом звязане наше Товариство з славними Товариствами рускими: "Сїч" у Відни, "Академічна Громада" в Кракові і "Союз" в Чернівцях.   Тож не минайте, дорогі Братя Товариші, нашого Товариства! Впишіть ся в єго члени, а не пожалуєте того нї тепер нї в будучности. Тут мило відпічнете по пандектах і аорістах, по діюрнї і лєкції, по журбах житейских і фінансових клопотах... "журбу збудеш, потїшиш ся у лихій годинї". Ту виробите ся на публичних дїячів, котрих так потреба нашому народови. А всяким злим поговорам і обмовам не вірте, Товариші! Той тілько ворогів не має, хто нїчо на робить хто єсть нулею.   [Другі часописи просимо повторити ласкаво сю відозву.]   Від Видїлу руского академічного Товариства "Академічне Брацтво" у Львові  В. Охримович, голова. — Евг. Левицкій, заступник.   [Дѣло, 03.10.1891] 