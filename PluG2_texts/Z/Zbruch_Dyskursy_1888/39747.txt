Вінчанє Марії Валерії.

У Львові дня 31 н. ст. липня 1890.   Нинї, в хвили, коли се пишемо, відбуває ся в малім місточку горішної Австрії, в Ишль, вінчанє Достойної архикнягинї Марії Валерії, другої доньки а наймолодшої дитини Их Величеств цїсаря Франц-Іосифа і Єлисавети з архикнязем Франц-Сальватором, сином стриєчного брата цїсарского, архикн. Кароля-Сальватора.   Хвиля, в котрій молодята стають перед престолом і прилюдно присягають собі любов і вірність досмертну, є одна з найважнїйших і найторжественнїйших в их житю, бо творить для них нову епоху, вводить их в нове житє. В таку пору — після стародавного звичаю — складають ся молодим желаня.   Идучи за тим стародавним звичаєм, рускій нарід в Австрії — як при кождій подібній радістній, торжественній нагодї в Домі нашого Найдостойнїйшого цїсаря, так і тепер, коли наймолодша дитина стає під вінець, — пересилає Достойним Молодятам і Родителям их як найсердечнійші свої желаня — многая лїта!   Се щире руске "многая лїта" відспівано сегодня в святоюрскім престольнім храмі у Львові, оно залунало і по цїлім краю нашім в кождій рускій церкві і церковци.   Се щире руске "многая лїта" перешле п. намістник Галичнни цїсарскому Домови і від руских товариств в древній столици князя Льва.   ***   Архикнягиня Марія Валерія родила ся дня 22 цвітня 1868 р., має отже тепер трохи по-над 22 роки. Достойна архикнягиня відзначаєсь красними прикметами серця і духа і єсть особою вельми даровитою: рисує красно і малює олійними красками і акварелею, а штука поезії не єсть для неї також чужою і в ній архикнягиня уже кілька разів пробувала своїх сил з успіхом.   Торжество весїльне розпочалось доперва нинї. Розплетин, так званого по нїмецки "Polterabend", вчера не було, бо цїсарска родина хотїла послїдний вечер перебути спокійно і тихо.   Обряд весільний має відбутись нинї після слїдуючої проґрами: До церкви має молодого вести сестра єго архикн. Каролина-Марія а відтак дружки: архикн. Єлисавета, дочка бл. п. архикн. Рудольфа, 16-літня княгиня Єлисавета баварска і 15-лїтня кн. Августа баварска, доньки княгинї Ґізелї; дальше 12-лїтня Марія-Иммакулята сестра молодого і кн. Амалія баварска донька кн. Максиміляна-Емануїла брата австрійскої цїсаревої. За молодим має поступати молода, а єї має вести брат молодого, 19-лїтний архикн. Альбрехт-Сальватор; дальше мають ити дружби: архикн. Франц-Фердинанд, син архикн. Кароля-Людвика, і 10-лїтний кн. Юрій баварскій, син княгинї Ґізелї.   Вчера вручено молодій подарунки весїльні. Архикнягиня Валерія дістала: від цїсаревої — нашийник дарований цїсаревій цїсарскою родиною в день срібного єї весїля; від цїсаря — пишний діядем брилянтовий в видї корони враз из нашийником; а подарунок від молодого — дуже красний нараменник брилянтовий.   Вже від вівтірка стали зїздитись до Ишль весїльні гостї, а наплив гостей і цїкавих такій великій, що мале місточко не в силї всїх помістити. Число гостей дуже велике мимо того, що вінчанє має відбути ся лише в тїснім крузї родини. На вінчанє — кромі членів родини — приїхала подруга архикнягинї Валерії, княжна Аґляя Аверсперґ, а дальше запрошено достойників двірских і дами двору, міністрів ґр. Кальнокого, ґр. Таффого і Ґр. Сапаріого, разомь 170 осіб. На приказ цїсаря запрошено також на кошт цїсарскій всїх активних офіцирів і офіцирів в пенсії, що були колись цїсарскими адютантами.   Цїлий Ишль прибрав ся святочно. Всї улицї, котрими буде переходити похід весїльний, украшені величаво, а місцями стоят трибуни. Сальон, де має відбути ся снїданє, украшений величаво прекрасними декораціями і ґобелінами, робленими 1771 р. в Римі після взірцїв Рафаеля. На снїданю має цїсар виголосити бесїду.   Нинї пополудни виїде молода пара до недалекого замку ловецкого Офензе, а за тиждень до Мерану, з відки опісля вибере ся в повесїльну подорож до Швайцарії.   [Дѣло]     