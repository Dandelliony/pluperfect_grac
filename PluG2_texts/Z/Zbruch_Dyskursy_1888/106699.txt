Бувають хвилї.

  Бувають хвилї — мов з просоня Пробудить душу сонця сьвіт, Мов пісню їй воскресну дзвонять Гаї, поля й небес блакит.   І все вона тодї забуде... Здаєть ся їй, що бачить край, Де ангелами стали люде І замінили землю в рай.   І йде вона свій скарб любови Зложити давним ворогам; Надїя людської обнови Веде єї до райських брам.   Прийшла... З рожевого просоня Мов грім збудив єї в ту мить: Замість пісень кайдани дзвонять, Промінєм сонця меч блищить.   Мов Херувима меч огнистий Блищить крівавий меч вражди... І йде душа на шлях тернистий, І губить райськії слїди.   Відень, 29. І. 1896.   [Зоря, ч. 8, 27.04.1896]  