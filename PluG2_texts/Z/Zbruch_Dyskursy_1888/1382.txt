Програма политично-народного становища, змагань і дїятельности Русинів

 Головною точкою загальних зборів „Народної Ради“ була програма политично-народного становища, змагань і дїятельности Русинів, яку именем провизоричного видїлу представив зборам голова товариства проф. д-р Олександер Огоновскій. Він так промовив: „Свїтлий Зборе!
Піднимаючи нову политичну акцію в нашім товаристві, котрого задачею єсть обняти цїлий галицко-рускій нарід — мусимо передовсїм ясно і докладно відповїсти на питаня: хто ми, чого бажаємо і до чого стремимо, зазначити ясно і всесторонно наше становище, висказати нашу политично-народну програму, а то і з огляду на наших противників та правительство. Для нас буде висказана ясно програма дороговказом на пути политичного житя, а для наших противників і для правительства буде она поясненєм, з ким єсть тут дїло і чого від нас можна надїятись! 
Наше политично-народне становище і випливаюча з-відси програма дїятельности Русинів. 
Ми, Русини Галицкі, первобитні жителі сеи землі, єсьмо частиною великого, 20-миліонового народу (мало-)руского, самостійного посеред громади народів славяньских, окремого — як від народу польского так і россійского. Свїдомі своєи индивидуальности народної, котрої батьки наші кровю боронили, хочемо в хатї своїй своєи добутись правди, і сили, і волї, стоїмо отже надовсе за охороною і розвоєм нашої народности, — ми народовцї. Запоруку нашої будучности, яко народу, хочемо шукати в розвою згіднім з духом часу і идеями віку, хочемо поступу, — ми поступовцї і либерали. Правдивим либерализмом уважаємо лишь такій, котрий і противникови дає повну свободу, котрий до свободи і рівноуправненя допускає не лишь одиниці, але і народи, — противні ми отже всякому визискуваню свобід на користь поодиноких лишь кляс, партій або народів; исторія указує нам надто люд, яко підставу нашого народного биту і сили: ми хочемо оттак добитись правди для того люду, — ми демократи.
А наше мїсце в громадї народів славяньских, наші границї етнографичні, наші досвїди историчні кажуть нам шукати идеалу житя правно-политичного в федерализмї, — ми федералисти. За судьбами тяжкими упала наша колишня самодїльність громадска і самостійність державна, котра твердою грудею боронила Европу проти варварства Азії, — підтялась наша сила матеріяльна і спинився нашь розвій духовий; — всї злиднї не зломили однакожь нашої народної сути: хоть обезсилені матеріяльно і морально, не винародовились ми під гноблячою нас управою польскої шляхетчини, не утратили навїть нашої територіяльної відрубности під централистичною системою польскої политики. і прийшли під управу Австрії яко Княжество Руске. Монархи австрійскі узнали і узнають нашу народність, а коли они надїлили нас свободами конституційними, коли основними законами державними признали нам повне право до розвою народно-политичного і коли державний устрій монархій по понеханю систем централизації і гегемонії піднявся задачї помиреня народів на підставї их рівноуправненя, то интереси наші стали ще більше схожими з интересом і силою австрійскої держави, а наша справа повинна в Австрії і при помочи єи найти полагодженє справедливе. Хочемо отже свобідно розвиватись під могучим покровом Австрії, а проте стоїмо ми Русини галицкі вїрно при престолї Габсбургів, бажаючи щиро скрїпленя австрійскої держави для власного добра. Однакожь принцип рівноуправненя доси ще не увійшов для нас в дїло. Конституція, з покликом: свобода для всїх і рівне право для всїх, — найшла нас, неволею вїковою зломаних, недорослими до збереженя удїлу рівномїрного при спільній тій трапезї, правительство же не подало нам конечної охорони і підмоги. Блудний либерализм лишаючій елементи не рівно сильні на долю свобідної конкуренції, загнав нас в нужду остаточну, а централизм, що для піддержаня своєи гегемонії средствами не перебирав, здав нас і политично на перевагу елементів противних нам, і так стоїмо ми нинї дуже малими участниками тих прав і свобід конституційних, якими другі народи австрійскої держави з давна вже хіснуються. Краєвий статут з 1861 р. здав нас безпощадно на майоризацію через елемент польскій; нам віднята можність і в державній репрезентації добитись заступництва свого, гідного достоїньству і значеню народу великого; у всїх тїлах автономичних чи неавтономичних ми упослїджені, не маємо оттак зовсїм нїякого впливу на хід і розвій справ державних чи краєвих, і з жалем мусимо дивитись, як для нас, а без нас видаються закони, потребам і интересам нашого народу просто суперечні, як навїть зарядженями административними Галичинї надається характер краю польского. При такім станї рїчей, ми Русини не можемо стояти за ненарушимостею дотеперїшної конституцій, мусимо бажати змїни єи, именно же змїни виборчих ординацій відповїдно до прав і интересів наших, — ми отже противники централистичної вїрноконституційности, і не станемо за правительством, котре конституційної оборони прав і интересів наших не підійме. Виперті на теперь з житя парламентарного, не хочемо животїти самою ласкою могучих. — будемо отже організувати у внутрї наші сили жизненні, щоб рука об руку силами сполученими имитись за двигненє нашого народу всїми другими способами, які подає нам конституція ще й по-за парляментами. Хочемо при тім дбати, щоб нї одробини не уронити из прав уже добутих, піддержати права неговані, а доборотись належних нових; хочемо без помочи чужої подвигнути питому свою силу, щоби противників зневолити до пошанованя нашого достоїньства, а так дїйстну рівність з народами другими здобути. До сеи працї, до твердого труду реального над добром власним, взиває мо нинї всїх патріотів, накликуємо их до солидарности. Домагаючися свого, не бажаємо чужого; хочемо з другими поступати у любвї і згодї, і готові ми завсїгди запоручити на Руси елементам чужим всї права, які вяжуться з их майном і интелигенцією. Ворожня мїжь нами а Поляками иде тілько из сего, що намь заперечують прав наших навїть на питомій нашій земли. Нехай залишать забаганок такого панованя, а буде мир. Автономія, то форма первобитна наших звязків суспільних : стоїмо і нинї в принципї за нею, яко найприроднїйшою формою управи: ми бажаємо однак автономії не тілько для територій, але і для звязків народних интересів: хочемо автономії країв і автономій народів, — а доки не позискаемо тої другої, не можемо одушевлятись для першої, бо без тамтої стає она гегемонією, а централизм краєвий, в котрого руках средства винародовлюваня, не лїпшій для нас від централизму державного. В теперїшнім складї рїчей тратимо интерес і для питаня, чи рада державна чи сойми мати будуть більшій круг дїятельности, бо в нїчім не змїнить се долї нашої як довго нї там нї тут не маємо належного заступництва народного і обезпеки проти майоризації. Для свого краю бажаємо добра і всїх условій економичного єго розвитку, на першім же мїсци ставимо обовязком нашим оборону економичних интересів нашого селяньства і мало-мїщаньства, они бо майже зовсїм занедбані, а через то і самі головні основи нашого народного житя і розвою підкопані. До добробиту веде по-при иншім просвїта; просвїта дає народам силу, будит і піддержує почутє гідности і чести народної, — „свїтло!“ буде про-те тоже окликом нашим. В теоретичних питанях культурних лишаємо кождому повну свободу пересвїдченя, — але вїра і нарід, обряд і народність звязані у нас так тїсно з собою, що тих святощей легковажити не смїємо. Змїна обряду сполицила нашу шляхту, а руска церков зберегла нашу народність в найтруднїйших часах. Деякі експерименти на тлї совїсти противні суть нашому народови, — уважаємо их неоправданими і шкідними, — стоїмо отже за повагою і силою нашої церкви, і за єи автономією, і будемо берегти, щоб єи підлежачі дїла рїшались лишь єи духовними властями і згідно з давними правилами і звичаями без посторонного вмїшуваня. То наша програма в начерку загальнім. Подрібности домагань наших і нашого дальшого поступованя дають випровадитись из примїненя єи до обставин фактичних, в яких находимось або находитись будемо. Найважнїйші потреби наші теперїшні були всенародно обговорені на вїчах з рр. 1880 і 1883. В нашім положеню дотичнім доси нїщо не змїнилося, — піддержуємо отже на теперь надовсе резолюції ухвалені вже на тих-то вїчах. При всім тім годї однак не признати, що хочь-би зреализувались всї домаганя, висказані в повисшій програмї, то все ще ми Русини не осягнули-б в Галичинї того, що належиться нам яко автохтонам сеи землї. Хочь-би вибороли ми для охорони наших прав виданє в дорозї конституційній закона о меншостях (Minoritätengesetz), то і сей закон не принїс-би нам ще того, до чого ми яко нарід великій, повний жизненної сили і свїдомий своїх національних прав, змагати повинні і змагати мусимо. Помимо закона о меншостях не будемо мати язика руского викладовим у всїх школах, урядовим у всїх урядах рускої части Галичини, — як того вимагає наша честь народна і справедливість для прав первобитних жителїв. Все то осягнути могли-би ми тілько через подїл Галичини на двї части: руску і польску.“ Такого подїлу домагались Русини в р. 1848. і бачили в тім одинокій можливий спосіб переведеня повної рівноправности обох народів Галичини без взаимної кривди. В пропамятнім письмї з Головної Ради Рускої в 1848 р. п. заг. „Darstellung der gegenwärtigen Zustände in Galizien“ — читаємо ось яке домаганє: „Руска народність мусить на то наставати, щоби в рускій части Галичини руска мова заведеною була у всїх властях, урядах, судах і у всїх школах, щоби отже признана була головною краєвою мовою і щоби всхідний обряд мав першеньство в краю, — а не може нїяк на то призволити, щоби нїмецка мова заступлена була польскою, як домагаєся того партія польска. З другої-жь сторони єсть зовсїм рїчею справедливою, щоби в мазурскій части Галичини знайшла польска народність всї условія свого розвою, а такожь признає руска народність всїм не-руским жителям рускої територія право — розвивати без нїяких перешкод свою народність, науку, литературу, і дає им без нарушеня своїх прав рівноправність их язика і вїроїсповїданя. Такій національний розвій може осягнутись лише через подїл Галичини на руску і польску часть, і лише тою дорогою можна довести до повного ладу і супокою.“ Се слова меморіялу з р. 1848, се идеал политичний тогдїшних Русинів. Того идеалу — хоть він виразно не обнятий представленою висше нашою програмою — не можемо, думаю, ми Русини нїяк зрїкатися! Стан такій, якій можливий тілько по переведеню подїлу нашого краю і по запевненю нам на рускій територія не якогось підрядного, хочь-би і конституційним законом меншостей обезпеченого, але доминуючого становища, — не перестане нїколи бути идеалом наших политичних бажань, бо тогдї лише зможемо ми оправдати то, що стверджує исторія, зреализувати завїтне право нашої народности, що автохтонами і господарями сеи землї, се — ми !“ Програму, виголошену головою „Народної Ради“, вислухали всї зібрані з великою увагою і видно було, що вже від самого початку влучила она до пересвїдченя всїх присутних, бо що-хвиля в знак згоди підносились голоси згоди і грімкі оплески, а одобренє програми виявилось найодушевленїйше при заявленю д-ра Ол. Огоновского, що Русини галицкі не можуть зрїкатись идеалу патріотів Головної Ради Рускої з 1848 р., висказаного в наведенім уступї их пропамятного письма, де мова о подїлї Галичини. Програму приняли збори однодушно, без дискусії, і, як сказано, з великим одушевленєм. 
[»Дѣло« 7.02.1888]   