Послїдні рускі борцї з польских повстань.

В 174 ч. „Дїла“ перечитав я коротку, більш нїж суху звістку про смерть о. Теодора Кульчицкого, приходника в Терлї коло Хирова. Небавком опісля стрївсь я в „Przegląd-ї“ і „Kurjer-ї“ львівскім з шумними посмертними похвалами покійного, „by­łego wachmistrza w konnych strzelcach pod jenerałem Dwernickim w 1831 r.“, опісля руского священика, котрий „przez саłе z̓ycie stwierdzał sojusz bratni miȩdzy Polakami і Rusinami“. І справдї майже рівночасно читаємо в „Хроницї духовної семинарії львівскої“ під роком 1831, що питомець Кульчицкій вибрався з кількома товаришами до польского повстаня ; а під p. 1835, що Теодор Кульчицкій, питомець IV. року, дістав кару за шкарти. Очевидно згадка тут за того самого Кульчицкого, що теперь упокоївся в Терлї. А таки шляхта польска якось не явилась на єго похоронї, як з жалем зазначує дописователь „Kurjer-a“; за то численно з'їхалося духовеньство руске, віддати послїдну честь упокоївшому-ся во Христї брату. Читателї „Дїла“ певно з жалем і неохотою махнули рукою на вість про смерть полякующого священика-старика і давно вже позабули о нїй. А у мене викликала она богато згадок з давних хлопячих та молодечих лїт, і для спокою душї беру за перо, щоби ними подїлитись з ширшою громадою: справа на око так маловажна може таки не єсть без пожиточної науки для нашого народного житя. З хлопячих ще лїт тямлю старенького, як менї видавалося, о. Теодора Кульчицкого. Міг він тогди мати, як теперь обчисляю, 46 лїт ; але марненькій, похилений, смирний, убогий, невеличкого росту, видавався значно старшим. Пять разів до року приїздив він з Кільчиць до Самбора, де я ходив до гимназії, помагати катихитови в сповіди учеників. І звичайно послїдний вставав з сповідальницї; єго ласкавий погляд, якась ангельска доброта, що малювалась на лици, притягала до себе особливо молодшу дїтвору; а коли коло инших сповідальниць бувало нераз пусто, то коло него товпилась з одного і другого боку цїла громада молодїжи. Вже тогди цїкавий я був знати, чому він такій бідненькій; і довідався я, що він за якусь провину сидїв в якійсь страшній тюрмі, та через те не має нїякого місця, а лиш ґаздує на своїм ріднім загонї в Кільчицях. Було се в 50-тих роках. Опісля я кінчив вже университет, коли чую, що о. Кульчицкій дістав Терло. Ну, гіренька-ж єго доля, коли на старі лїта доскочив такої парохії! — подумав я собі. Терло!... Що року доводилось менї там-туди переїздити і кілька разів; а за кождим майже разом ставалось там на попас, часто і ночувалось. Сїльце мабуть чи не шляхотске; але бідненьке, опущене, на горбах серед лїса; церков на горбі при дорозї дрібку повисше корчми, маленька, убога; таке-ж саме обіч попівство. Терло славилось на всю сторону злодїями і пянюгами. За яку-ж то кару судилось тій ангельскій душї, як я собі все виставляв покійного, попастися в отсю нову тюрму? І згодом довідався я де-що більше з житя покійного; та і те в молодих лїтах анї не умів добре порозуміти і оцїнити, анї не уважав за годне памяти. Одним ухом, як то кажуть, слухав, а другим випускав. То ж і не знаю, чи все, що скажу, буде згідне з правдою, а вже-ж певно, що не буде повне. Але на всякій спосіб єсть оно так цїкаве і поучаюче, що треба-би лиш бажати, щоби хто більше обзнакомлений з рїчею справив і доповнив те, що я розкажу в части може хибно, а в части лиш пяте через десяте. Отже знаний загально рух польскій в 1846 р. захопив також богато молодїжи рускої. Навіть в духовній семинарії рускій було немало питомцїв, що належали до тайного польского товариства. Коли зважиться, що народної свідомости у Русинів тогди так як би не було нїякої, — що свідомість окремішности Русинів від Поляків опиралася лише на окремішности обряду церковного; то така проява зовсїм не стане дивною. Адже-ж і пізнїйше ще, коли народи почали вже скрізь рушатися, то таки бачимо богато молодїжи рускої в рядах ґвардії польскої, а навіть разом з польскою молодїжею в рядах ворохобнї угорскої. Богато з тої тогдїшної нїби-то полякующої молодїжи ще жиє доси, а ми не то не маємо причини стидатися тими Русинами, але могли-би навіть повеличатися декотрими з них перед цїлим світом. Оттак і ті Русини, що в 1846 р. належали до польского руху, ба навіть опісля наповнювали вязницї разом з Поляками, єще через те зовсїм не потребували бути Поляками, а тим менше мусїли остатись Поляками весь свій вік. Признаюсь щиро, що дороги мого житя не звели мене нїколи до виучованя хоч-би самих головних рїчей польского руху з 1846 p.; длятого легко могу мати цїлком хибне о нїм понятє. Але з того, що менї оповідано, розумію, що Поляки тогди хотїли „ити в народ“, щоби єго собі з'єднати для своїх цїлей. Для того рух той мав признаку демократичну. В тайнім товаристві, до котрого належала і руска молодїж, говорено про знесенє панщини, за просвіту темного народу, о закладаню шкіл, о здвигненю хлопа до гідности чоловічої ; одним з перших обовязків стоваришених було, закладати школи, скоро лиш котрий з них буде мав до того змогу. Був се рух соціяльно-демократичний, вольнодумний, протестуючій против деспотизму; може був ним лиш про око, для инших цїлей, — але все-ж таки таким він був. Чи-ж дивота, що з'єднував собі прихильників і між рускою молодїжею, завсїгди прихильною до темного утисненого брата? Після всего треба-б здогадуватися, що з поміж молодїжи рускої горнувся хиба сам цвіт до того руху, самі найспосібнїйші, найбистрїйші, найблагороднїйші. Мірна голова не спосібна до вольнодумства! Як всего иншого, так і того не знаю, яким способом викрито те тайне товариство. Повторю знов лиш те, що менї оповідано. Ото оден з руских питомцїв мав, глядаючи собі жени, в поїздках своїх заїхати десь до мандатора. Рад приєднати товариству нового члена виявився перед ним. А мандатор не мав нїчо пильнїйшого, як віддати єго властям. Менше о те, чи так оно було чи инак; досить, що пішли ревизії, увязненя, допити і т. д. В рускій духовній семинарії мали відбуватися строгі ревизії; мали аж підлоги віддирати. Дивно, що в „Хроницї“ нема про те нїякої згадки. Увязнено кількох, що тимчасом вже стали священиками і були на парафіях. Що я знаю, увязнено тогди о. Сильвестра Мійского, що недавно помер в Синевідску, а тогди був мабуть на парафії в Тиряві волоскій, де і справдї зараз що-ино наставши заложив школу. Увязнено також мабуть о. Минчакевича, що десь недавніми роками мав померти на парохії в Бібрцї коло Лїська, тай ще кількох инших. Межи ними був мабуть також покійний Теод. Кульчицкій. Оповідано менї, що латиньскі ординаріяти не дали з латиньского духовеньства нїкого увязнити, хоть між ним було далеко більше членів тайного товариства, нїж межи руским духовеньством. Церковні власти мали тогди далеко більше значїнє, нїж теперь, і виконуючи юрисдикцію над своїм духовеньством могли иногдї опертись навіть цїсарским судам. Отже лат. ординаріяти мали користати з свого права. Тимчасом же рускі цїлком раболїпно віддали своїх духовних під суд. Засуджені сидїли кілька лїт мабуть в Бернї, поки не дістали амнестії. Опісля их интерновано, де собі котрий вибрав місце. І так пр. пок. Мійского интерновано в Сяноцї, а пок. Кульчицкого в Кільчицях, де мав своє батьківске ґаздівство. Випущені з тюрми просилися у своїх владик о яке душстарівництво. Але владики хоч і мали власть і право вволити той просьбі, то бувших политичних вязнїв цуралися, мов нечистого. Через те оден, мабуть якійсь Кмицикевич, мав лишити реверенду в соромний спосіб на сходах владичої палати і пішов віку доживати у якоїсь старенької дїдички за управителя маєтку. Инші до часу терпіли нужду, поки не настала лїпша хвиля; тогди позволено им старатися о парафію. При тогдїшнім тернї подіставали такі парафіі, котрих хиба і пес не хотїв. І так пок. Кульчицкій дістав Терло, Минчакевич Бібрку, Мійскій Волицю коло Буківска. Всї три і вік свій звікували на тих голодівках. Про инших не знаю. Ну, а які-ж з них були Русини ? Знав я лиш тих трох, що их назвав на кінци, та і то не дуже з близька. Ще найлїпше знав я пок. Мійского. Отже сей був чоловік незвичайно світлий, сказати-б навіть учений, особливо в всемирній исторії, до віку свого прямий, в кождім взглядї вольнодумний, поступовий, а при тім всїм Русин твердий як кремінь. Не був може з тих, якими би я рад зробити всїх Русинів, коли-б мав силу вдунути им свого духа; але все-таки був Русином щирим і честним, що дай нам Боже як найбільше таких. Адже-ж він сидїв також в Бернї за „польску справу“! А по смерти не то нїхто з Русинів не сміє обізватися о нїм згірдним словом, але навіть нїхто не мав смілости згадати за 1846 р. та за Берно. Менше знав я пок. Минчакевича. Але знаю, що виховав сина, котрий єсть теперь священиком, вже навіть не так молодим; а я нїколи не чував нїчого недоброго за него, хоч мав не одну нагоду до того. Наконець пок. Кульчицкій виховав двох чи трох синів (двох знаю особисто), що сміло можна их звати окрасою рускої интелигенції. Не вже-ж сміє хто каменем кинути на могилу покійного за те, що вік свій карався за своє... вольнодумство, — але не полонофильство ?... Годен се зробити хиба той, хто з дїда-прадїда навик гнути спину в ярмо, а по-за те не в силї бачити світа Божого. Ще і нинї не так то богато маємо межи Русинами в Галичинї таких пр. Мійских; та де-ж ті, що були в 1846 р. і ранше, могли рватись з ярма, як не під вольний на око і смілий прапор Польщї? Опісля рїчи змінилися; так змінились і они.   [Дѣло]     