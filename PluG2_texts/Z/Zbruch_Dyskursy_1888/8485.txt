Межинародна валюта.

IV (Конець.)
Ми згадували вже, що побічь змаганя країв конвенції латиньскої заводити всюди золоту валюту, проявилось змаганє заводити найперше в головних державах світа, а відтак і всюди валюту подвійну. Змаганє то, репрезентоване нинї головно в Англії, де сторонники валюти подвійної т. зв. „біметалисти“ заняли видне становище в згадуваній нами недавній комисії, скликаній для обдуманя справи межинародної валюти. В комисії тій підняли біметалисти гадку, щоби подвійну валюту завести у всїх краях і тим способом зробити єї валютою межинародною.
Проєкт той як і в загалї цїле питанє межинародної валюти має натеперь і буде мати ще дуже довго чисто теоретичне значенє, длятого обмежимось тут знов лиш на короткім переглядї добрих і злих сторін подвійної валюти, а ті дадуть нам рівночасну міру хосенности і можливости приложеня єї в практицї.
Першим аргументом промовляючим за подвійною валютою, котрий підносять все єї сторонники, єсть надїя на регабилитацію срїбла, котре яко шляхотний металь має всї прикмети доброго матеріялу на грішь, а котре при золотій валютї дознає незаслуженого упослїдженя, шкідливого для економичних відносин краю. Дальше, після думки многих промовляє за подвійною валютою такожь і то, що коли і золото і срїбло буде мати валюту, т. є. в однім і другім металю можна буде правно платити довги і заспокоювати зобовязаня, то довжникам стане лекше, бо будуть могли вибрати собі металь дешевшій, т. є. срїбло і ним платити то, до чого суть обовязані. А вкінци підносять, яко безперечну а велику заслугу подвійної валюти обставину, що она збільшає скількість грошей в краю, через що з одної сторони спадає процент і не так легко шириться лихва, а з другої сторони вартість самого гроша не иде надто в гору, а тим самим запобігаєсь надто великій дешевости всяких промислових продуктів, котра наступає звичайно, коли вартість гроша иде в гору і розумієсь, шкідливо відбиваєся на интересах промислу і торговлї.
Всї ті прикмети подвійної валюти виглядають не так дуже приманливо, як представляють їх сторонники тої валюти, коли им приглянемось з другого боку.
І так, що-до пільги для довжників, то цїла та пільга може дуже легко відпасти, коли вірителї застережуть собі сплату довгів в золотій валютї, а не треба при тім і на то забувати, що в гіршій т. є. срїбній валютї можуть платити не лишь довжники вірителям, але і капиталисти своїм труженикам, фабриканти робітникам, скарб державний і приватні заведеня своїм урядникам, службодавцї слугам і т. п. — так, що то добродїйство подвійної валюти може дуже легко обернутись в некористь економично слабших кляс.
Що-до помноженя гроша в загалї, то не дасться заперечити, що при подвійній валютї буде гроша більше, як прим. при золотій, і що той факт може навіть здержати надто велике і надто напрасне зниженє цїн товарів промислових, однак з другої сторони годї не добачити тут небезпечности другої крайної евентуальности, т. є. надто низької вартости гроша і наступаючої часто в наслїдок того — дорожнї.
Поминувши тую проблематичну вартість підношених за подвійною валютою аргументів, представляє та валюта прямо некористні сторони, котрі і числом і вагою значно переважають підношені єї користи.
Передовсїм належить примітити, що правительство, заводячи подвійну валюту, вже з гори санкціонує певне відношенє вартости срїбла і золота. Коли один лише з тих металїв має валюту, а другій обігає без валюти яко монета торговельна, то відношенє вартости срїбла і золота не робить нїякої трудности, бо металь обігаючій без валюти має ажіо, а зріст або знижка того ажія єсть знаком і мірилом кождочасного підвисшеня або зниженя вартости єго і зміни відношеня єго вартости до вартости другого металю маючого валюту. Коли однак оба металї мають валюту, то рїчь вже зовсїм инша. В даній хвили, коли заводиться валюта, єсть фактичне відношенє вартости золота до срїбла прим. 1 : 15. Правительство приймає за підставу то відношенє і на тій підставі вводить подвійну валюту. Тимчасом по якімсь часї зміняєся се відношенє і то зміняєсь значно, прим. 1 : 20. Тогдї мусїло-би правительство або змінити цїлу монетарну систему, що не можливе і за-для великих коштів і за-для дуже частих змін вартости обох тих металїв, або з самовіжею санкціонувати таке відношенє вартости, яке зовсїм єсть противне дїйстному станови рїчей. А консеквенції тої другої евентуальности дуже некористні. Бо коли прим. срїбло на торзі єсть значно дешевше, як єго велить приймати правительство, то при кождім оборотї (прим. купнї), де одна сторона дає срїбло, буде друга сторона о стілько висше цїнити свій предмет або своє дїланє, о скілько висше відбігає санкціонована валютою вартість срїбла від дїйстної вартости. Таким способомь вироджує подвійна валюта непевність торгу, а навіть і дорожню.
Заведеню подвійної валюти стоїть дальше на перешкодї загальна думка торговельного світа, котра нинї стоїть цїла за золотом і уживає виключно золота до межинародних виплат, о скілько не полагоджуються они пересилкою паперів яко суррогатів гроша. А думка тая сильнїйшою єсть від всїх державних законів і нїякі монетарні реформи не можуть єї змінити. Найлучшій примір такої побіди публичної думки торговельного світа дають Сполучені Держави північної Америки, де в р. 1861 по вибуху сецесійної війни удїлено найперше паперовим нотам державним а відтак і срїбним долярам курс примусовий, т. є. надано им фактично валюту. Тогдї банки і більші торговельники підняли війну против тої валюти і вели єї в той спосіб, що застерїгали собі при кождім актї, при кождім оборотї окремою клявзулею виплату золотом, і таким способом задержали, мимо противних державних законів, фактично золоту валюту. Такими самими способами умів-би і нинї межинародний оборот охоронитись від накидуваної єму подвійної валюти, коли-б в загалї могла бути бесїда о заведеню такої валюти. Тимчасом загальна думка торговельного світа противна тій валютї а і з держав здаєсь, нїяка не думає серіо о чїмсь подібнім. Значить, що і проєкт піднятий в англійскій комисії останесь тілько безсильним теорематом, яких ставлено вже доси немало, бо годї знов не признати, що межинародний оборот вимагає якихсь змін в валютї і що відповідно уладжена межинародна валюта віддала-би тут значні прислуги.
В тім лишь питанє, як уладити тую валюту, щоби з одної сторони не станути в суперечности з интересами обороту, а з другої не наражати поодиноких держав на надто великі і тяжкі жертви.
З різнородних проєктованих послідними часами способів найвідповіднїйшим здаєсь нам проєкт деяких економистів, щоби держави не зміняли своїх дотеперїшних системів монетарних, щоби однак кожда з них помежи своїми обіговими монетами вибивала одну зовсїм рівну що-до вартости певним обіговим монетам других держав. Нехай прим. з одної і тої самої скількости золота вибиває Австрія 10 зр., Франція 25 фр., Англія один фунт штерлингів, Німеччина 20 марок, Сполучені Держави півн. Америки 5 долярів. Тогдї не буде потребувати жадна з тих держав зміняти цїлковито своєї монетарної системи, як би то дїятись мусїло прим. при заведеню подвійної валюти, а оборот межинародний був-би дуже улекшений, бо маючи з Австрії заплатити цїну прим. 10 зр. до якої будь держави, не потрїбно би і довгих обрахунків, маючи монети відповідаючі зовсїм вартости австрійских 10 зр.
І той однак проєкт має лише теоретичну вагу. Практична вартість єго як і кождого подібного проєкту що-до заведеня межинародної валюти зависить від рїшеня держав, а то знов від цїлої суми економичних суспільних і политичних відносин, котрі не дадуться анї предвидїти, анї якими будь обняти правилами.
ω.   