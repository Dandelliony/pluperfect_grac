Фонд вдів і сирот по руских священиках.

Від часу до часу появляютіся по руских часописях статьї, критикуючі то заряд тої институції, то льокацію капиталів, однак нїхто не порушував хибної засади, на якій опираєся та институція, а від чого би властиво належало зачати, т. є. вишукати средство, котре би привело институцію до належного становища. Институція та потребує основної реформи, передо всїм в засадах, аби могла свобідно розвиватись і правдиву ціль осягнути, а до того можуть послужити досвіди, набуті в инших товариствах з тою самою цілею.   Товариства основані мною і ті, котрі зреформовалися на взорах, мною поданих, передо всїм товариства гуманитарні, красно розвиваються, як свідчать о тім справозданя; а межи всїми подібними товариствами заняло перше місце, як загал твердить, товариство взаїмної помочи приватних офиціялистів. Там истнує засада взаїмности, а в зарядї систем репрезентаційний, котрий повстав з вільних нїчим не вязаних виборів. Маєток тої институції в 20-ти лїтах зріс майже до пів миліона; товариство то, маючи доперва ледви 2.000 членів, числить звиш 60.000 зр. річного доходу, а вже роздало над 200.000 зр. В тім то товаристві, котрому я дав початок житя і котре доси администрую, набув я много досвідів, котрими радо дїлюся, хотячи прислужитися добру загальному, тим більше, що прошено мене, щоб я забрав слово в тій так голосній і важній справі.   Найздоровшою показалась отже засада взаїмної помочи, де вправдї присвічує братна любов, але не поминаєсь при тім важного чинника — власного интересу членів. Всї зносять грошеві датки до спільної скарбони, щоби, коли зайде потреба, міг участник зачерпнути чи то для себе, чи для родини. В таких институціях конечно мусить бути віддїл запомог сейчасних, зворотних або беззворотних, і віддїл сталих запомог або пенсійний. Ціла штука лежить в тім, щоби вкладки не вношено титулом від чѣпного, а поміч щоб не представлялася к формі милостинї, а найважнїйше, щоб она для участника зростала в міру, як причинюєся до побільшеня фондів інституції. Найпрактичнїйшими показалися вкладки, зношені в формі удїлів добровільно субскрибованих участниками. Чим більше удїлів хто зложив, тим більші користи в данім случаю повинен осягнути, чи для себе чи для родини, — иншими словами: хто вплачує н. пр. 10 удїлів, має 10 разів більшій хосен, як той, хто платить лиш один удїл. Кождий по можности заосмотрюєся, і рад-би коли не лїпшій бит, то бодай зносний запевнити, а суть і такі, що схотять і найскромнїйшим хісном задовольтися. Свобода отже мусить бути в товаристві поставлена на першім місци, але не тілько у вношеню вкладок і відношеню користей, але також і найобширнїйша автономія в зарядї, котра дуже добре впливає на розвій институції.   Автономія в зарядї института запомог вдів і сиріт по священиках, вправдї застережена статутами, єсть — илюзоричною. Досвід учить, що нема там свободи, де урядовий зверхник єсть разом зверхником товариства, а заходить велика колизія, коли зайде потреба критикованя чинностей зверхника. А не треба також забувати, що институт, о котрім говоримо, єсть в якійсь части забезпеченєм рент, а льокація капиталів вимагає свідомости финансових відносин, чого не завсїгди може посїдати управитель дієцезії, котрий образуєсь переважно в дусї Божої служби, підчас коли до за ряду товариства вимагаємо инших условій. Автономія хоче, щоби кождий з управнених мав право участи в администрації а навіть в законодавстві свого товариства; автономія вимагає дальше, щоби цілий заряд і єго начальство виходили із свобідних виборів (переведених тайно картками) точно після §. 12 статута. В организації институції для запомоги вдів і сиріт по священиках належиться цілком природно управителям дієцезії відповідне становище, але нїколи становище предсїдателя товариства, котрого чинности підпадають контроли а часом і острій критиці, як из сторони підчиненого клира так і загалу. Князї церкви повинні бути з свого уряду протекторами, кураторами институції; повинні становити опікунчу раду, навіть контрольну, — а всї ті власти повинні стояти на сторожи заряду товариства в протягу року, т. є. в часї, коли не урядує загальне зібранє. На загальних зібранях належало-би застерегти для протекторів почетне місце.   До загального зібраня скликуваного щороку (а не що 3 роки, §. 10 статута) входити повинні делегати, вибирані в поодиноких деканатах рівно-ж тайними картками а нїколи через аклямацію. Делегати на зїздї своїм повинні що року вибирати комисію рахункову, найменше из трех членів, переглянути цілу дїяльність заряду, удїлити абсолюторію хоч-би в части уступаючій дирекції, вибрати нову часть дирекції картками і ухвалити прелиминар на підставі торічних виказів і дат статистичних. Вибираними повинні бути всї священики, без різниці достоїньства і уряду, хоч-би був хто священиком і наймолодшим, аби лиш відзначався правостію характеру і здібностями администраційними. А також і по тій причинї повинні молоді брати участь в зарядї, щоби вираблялися на досвідних людей. Дуже відповідно було-би, щоби до заряду, зложеного з дванацяти людей, вибирано бодай третю часть из стану світского і то з-між фахових сил. Щоби то було можливо, належало-би статутами постановити, що членом дїйстним може бути священик, оплачуючій бодай один удїл річно, а членом спомагаючим може стати, хто вносить до каси титулом спомоги фондів 5 зр. річно.   В зарядї фондами не належить забавлятися касою центральною в дома, але умовитися з котрим-небудь банком, щоби той приймав готівку просто від деканатів і сейчас єї опроцентовував. Надмір готівки належить льоковати в паперах гипотекованих завинкульованих на рїч фонду, а набути папери за вплатою депозитовою складати до скарбця звістної институції. В тій спосіб уникаєся можливости надужить, ощаджуєся коштів центрального касієра а зарядови дрібних сконтрів. Точкою тяжкости в канцелярійних занятях повинна бути докладна рахунковість і точне перестерїганє точности в уплатах вкладок. Канцелярія повинна увідомляти деканати, що суми, через них самих ульоковані в банку, втягнено в книги.   Виплата запомог повинна відбувати ся з центрального бюра за помочію висиланих асигнат (перєказів) почтових до місця побуту осіб запомаганих. Справозданя повинні бути докладні і так зіставлені, щоби могли служити разом за матеріял до будучих статистичних комбинацій.   Дотеперїшні справозданя не виказують:   1. числа членів і обовязку річних оплат (товариство повинно знати, кілько маєся сподївати річно);   2. числа управнених до побору запомог і річний приріст та убуток;   3. не виказують віку управнених, і для того належало-би подавати число управнених і їх вік;   4. числа справ залагоджених;   5. виказу чинних рестанцій, і   6. виказів ефектів, котрі суть власностію института; словом, справозданя треба укладати так, щоби жадних не було в них сумнївів.   Користи, які вдови теперь відносять з тих фондів, суть абсолютно за мали, а то по тій причинї, що в институції тій культивуєся фальшива засада, а именно що добродїйства свідчать узбирані капітали своїми відсотками, коли тимчасом в товаристві, котре опираєся на взаїмности, властивим капиталом суть члени, а їх кишенї суть рентами, або: гроші, зібрані лївою рукою, повинні бути роздані правою, як то практикуєся в цілім світї в товариствах взаїмної помочи. Капитали узбирані своїми відсотками лише реґулюють господарку това-риства і в міру можности побільшають капитал, чи то резервовий, чи фонд корїнний.   Найнещасливійшим єсть роздїл товариства на три части або дієцезії, словом, єсть три товариства з тими самими цілями. Процент смертности в великій масї членів о много менше впливає на тягар товариства одного великого як в маленьких товариствах. В интересї щасливого розвою, належить утворити одно товариство, обіймаюче цілий край; фонди, які суть, злити в одну цілість, зорганизувати канцелярію з відповідним числом функціонерів, очевидно, відповідно уквалификованих і платних. В справах интересів централизація має велике значінє!   Реасумуючи цілу рїч, раджу:   1. Скликати загальне зібранє делегатів всїх трех дієцезій до столиці краю.   2. Ухвалити засади в ціли реорганизації, і   3. Вибрати повномочників до утвореня нового товариства на підставі пляну, якій належить виготовити при помочи фахових людей.   Комитет вибраний мусїв-би виступити перед правительством яко основатель нової цілокраєвої институції, а виєднавши новий статут, перевести организацію. Для сфинализованя справи, всї три товариства в присутности нотарїв розвязались-би, передаючи свої капитали новій институції. В той отже спосіб була-би заинавґурована одна велика институція, котра би без сумнїву скоро і гарно розвивалась а членам своїм приносила-би о много більші користи.   Вкінци додаю, що я готов до дальшої поради в тій справі, і почувавсь-би дуже щасливим, коли б мої досвіди придалися до лїпшого розвою так гуманитарної институції, а заразом прошу вибачити, що я в найлїпшій охотї прислужитись справі так важній, мусїв діткнутись критики. Прошу впов. читателїв "Дѣла" лише в тім пересвідченю приняти мої ради, що їх подиктувала менї тілько моя прихильність для институції.   Львів в сїчни 1889 р.   Ромуальд Макаревич, пляц Хорущини ч. 4.   [Дѣло] 