Останний з Могикан.

  Іде чумак заморений, Курою покритий; Іде шляхом — Сагайдаком Помимо ракити.   Не бє чумак волів своїх, Бичем не махає; Іде — собі та ввічливо Ракити гукає:   "Ракито-ж ти, ракитонько! Рясне твоє листя, — Сховай мене й волів моїх До себе в захистя.   Один я йду, — товаришів Шукав, так немає: Старі степи зруйновано Й чумак вимирає".   Гука чумак закурений, А яструб з ракити Одвічує: "Широкий степ, Та тїсно прожити!"     Колодязі рандовані,     Вода висихає;     Воли ідуть, та все ревуть.     Що паші немає. Гей-гей, воли, воли мої, Воли круторогі! Покопані й поорані Чумацькі дороги!     Уже-ж по тим доріженькам     Нам хур не возити:     В останнє ми до Криму йдем     Та й годї ходити!   [Зоря, ч. 9, 13.05.1896]  