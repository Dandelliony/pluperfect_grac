Бесіда при відкритю загальних Зборів товариства „Просвїта“

Бесіда д-ра Омеляна Огоновского, голови товариства „Просвїта“ при відкритю загальних Зборів сего товариства д. 20 сїчня (1 лютого) 1888 р.   Свїтлий Зборе! Двацять лїт тому назад засновано товариство „Просвїта“. В перших мїсяцях 1868 р. деякі горячи патріоти молоді, як Володимир Барвїньскій, В.Навроцкій, В.Ганкевич, Мелитон Бучиньскій, Иван Верхратскій, Андрїй Сїчиньскій і і., бувши студентами львівского университету, задумали ввести в житє гадку славного патріота Степана Качали, висказану нераз в часописи „Слово“ про потребу заснованя товариства просвїтного. Та й крайна була потреба, просвїтити незрячих-темних братів наукою в мовї рідній, бо пітьма духова розлягалась мертвотою на нашій батьківщинї. Хоча бо в 1848 р. пробудилась галицка Русь до нового житя національного й просвїтного, то вже в 1853 р. тогдїшні письменники переставали займатись просвїтою люду та морочили духа своїх земляків мовою мертвою, якою нїхто не говорить. А вже-ж Галицко-руска Матиця, що́ поставила собї задачу, старатись о добрі книжки для народу, видавала лишь церковні молитвослови і деякі книжки для учених людей в незрозумїлім твердім язицї. Коли-жъ в 1866 р. після злощастної битви під Садовою в Чехах Прусаки завдали нашій державї тяжкій удар, то найшлись у нас деякі люде, що копали могилу нашій батьківщинї, заявляючи, що нема руского народу, що галицкі Русини не суть Русинами, але Россіянами, се-б то Москалями. Против такої неправди виступила часопись „Правда“, що́ від р. 1867 смїло обороняла народі наші права против напастям своїх і чужих ворогів. Відтак в тім-самім часї молоді ті патріоти бажали понести свїтло науки неписьменним селянам і мїщанам, щоб на засновку рідної просвїти здвиглась молода, сильна, народна Русь. Сю гадку студентів-академиків переймили деякі старші патріоти та рішились до великого дїла. То не горстка смїливих охотників всїла на байдак і пустилась на безкрайє, ворушливе море, то кілька десяток руских патріотів задумали серед неприязних обставин ити межи нарід і наукою довести єго до відродженя національного. Від того часу минає двацять лїт, се-б то пята частина цїлого столїтя. Двацять лїт! — се богато часу в розвою поодинокого чоловїка. Двацятилїтній молодик довершує вже свою науку і ось-ось приготовлюєся до практичного житя в свїтї. Одначе народи розвиваються поволи, бо жиють вїками ; про-те наша двацятилїтна институція народна перебула час своїх родин, станула на свої ноги і намагаєся простувати до мети своєи просвїтної дїяльности. Коли-ж товариство „Просвїта“ святкує сего року двацятилїтні роковини свого истнованя, то єсть моїм обовязкомь, в кількох головних нарисах представити исторію нашого товариства від того часу, як єго засновано, аж до нинїшних загальних зборів. Так зможе свїтлий Збір придивитись більшому образови з народного нашого житя і відтак оцїнити, чи й о скілько просвїтне наше товариство сповнило доси програму, яку поклало собї при своїм заснованю. Перші загальні збори нового товариства відбулись 26 падолиста (8 студня) 1868 р. під проводом голови констатуючого видїлу, професора Наталя Вахнянина. В сали мїскої стрїльницї явилось около 60 членів. Се були ті смїлі патріоти, що́ мов-то на хисткім байдаку пустились на безкрайє море. Та не були то самі молоді люде: Явились межи ними старенькій обиватель мїста Львова Иван Товарницкій, сивоволосий патріот Йосип Заячківскій, священик з Лопянки, совїтник шкільний і директор академичної гимназії Василь Ильницкій і деякі инші. А вже-ж Іосип Заячківскій був тогдї керманичем того байдака, що випливав в далеку далечину, здобути золоте руно в святини просвїти. В промовї своїй до збору заохочував він молодших братчиків до невсипущої працї, кажучи: „Дїлайте нинї щиро, кождий в своїм заводї. Бїдна Русь мати, бїдні і ви, сини єї. Праця, се ваш капитал, з котрого маєте сплатити найсвятїйшій довг народови.“ Щирій сей патріот поставив тогдї внесок, щоб мене вибрати головою товариства і всї присутні притакнули сему предложеню. Одначе я просив збору, щоб вибрано головою „Просвїти“ того молодого професора, що́ вже був головою видїлу констатуючого. Так отже став Наталь Вахнянин першим головою нашого товариства. Мило було тогдї дознатись, що завязанє „Просвїти“ повитали радо Юрій Федькович, Микола Устіянович, Йосип Лозиньскій, Степань Качала, Михайло Глиньскій і деякі другі. Именно привїт Федьковича („Здоров честному субору Просвїти“) залунав в галицкій Руси веселим гомоном і загрївав земляків до просвїтної працї в хосен люду. Ось важвїйші слова сего патріотичного поклику: О! збірайтесь, о! злїтайтесь, Усї рускі дїти ! О! збірайтеся, злїтайте Из усього всюду: Дайте ради, дайте свїтла, Ваша слава буде! Буде слава по вїк-вїки, А буде велика, Що просвїтите ніч темну, І довгу і дику... Члени видїлу товариства взялись з молодечим запалом до великого дїла. Вже перша книжочка, видана видїлом під заголовком „Зоря“ подобалась землякам нашим, из-за чого Иван Наумович прислав молодому товариству щире, привїтне слово. Але-ж „Просвїтї“ треба було перебути тяжке лихолїтє. Свої перевертнї стали голосити, що се товариство завязали недоляшки і такі Русини, що хочуть служити Польщи. Именно прихильники часописи „Слово“ і деяки старші священики виступали неприязно против нашого товариства, і відраджували селянам та мїщанам, читати книжочки видавництва просвїтного. Ой, супротивна встала филя против хисткого байдака на широкім морю, але громадка веслярїв не тратила духа: межи ними був Качала й Заячківскій, що́ в житю перебули не одну хуртовину-невзгодину. Патріотичні змаганя членів видїлу показали свїту, що „Просвїта“ єсть збором справдїшних Русинів, котри сповняють програму руских проводирїв з р. 1848.
На другім загальнім зборї товариства д. 14. (27.) мая 1870 р. поставив Ксєнофонт Климкович важний внесок, щоб видїл „Просвїти“ зложив комисію, котра вигоювала-б школьні книжки, особливо-ж книжки для шкіл середних. І ось небавом старанєм і коштом товариства вийшло кільканацять книжок для гимназій. Се дїло повелось именно из-за того гаразд, що вице маршалок сойму краєвого, Юліян Лаврівскій, котрого на другім загальнім зборї вибрано головою товариства, виєднував сему видавництву підмогу то в министерствї, то в соймї краєвім. Коли Лаврівскій був головою „Просвїти“, бажав митрополит Йосип Сембратовичь (в грудню 1870. р.) погодити мїжь собою „рускі сторонництва“ в Галичинї, котрі вели з собою домашню усобицю. Про-те запросив він до себе репрезентантів „Просвїти“ і „Русскої Ради“ на спільну нараду. Точки до примиреня предложив крилошанин Михайло Малиновскій, завзиваючи так одно, як і друге „сторонництво“ до „виявленя своїх гадок в сїй справї. Відтак товариство „Просвіта“ подало 3. марта 1871 р. „пропамятне письмо“, уложене д-ром Корниломь Сушкевичем. В сїм письмї заявлено мїжь иншим от-се: ,,Головною причиною розєдиненя в галицкій Руси, котре в новійших часах так дражливі форми приняло, є та околичність, що многі з галицких Русинів покинули засаду, виречену Головною Рускою Радою в р. 1848., і утворили осібне сторонництво, исповїдуюче єдність народну з Великороссами. — Ані з тими родимцями, котрі покинули свою народність, исповїдують єдність народну з Поляками, анї з тими, котрі признаються до єдности народної з Великороссами, не може сторонництво народне єднатися. Поєднанє могло-би наступити лишь в разї повороту их на лоно нашої народности, т. є. в разї повороту их до засад, виречених під зглядом народним Головною Рускою Радою в роцї 1848., заключаючих ся такожь в нашій програмї.“ Супротив рішучих і переконуючих слів того „пропамятного письма“ ,,Русская Рада“ не з’умїла дати нїякої категоричної відповїди. По тій причинї про дальші пересправи в сїм дїлї вже не було чутно, і відтак хосенна тая гадка митрополита не могла осущитись. Впрочїм видїл товариства заявив в 1872 р. широку дїяльність просвїтну, бо подав двї петиції, одну до видїлу краєвого, щоб він постарався у правительства о заведенє руских викладів в V. клясї академичної гимназії львівскої, а другу петицію до министерства просвїти в справї заснованя катедри рускої исторії на университетї львівскім, о утворенє третої инспектури для шкіл людових округів чисто-руских в Галичинї і о введенє в житє розпорядженя министерского про викладовий язик рускій в семинаріях утраквистичних. Членами дїяльного того видїлу була мїжь иншими: д-р Корнило Сушкевич, д-р Юліян Пелеш, нинїшній епископ станиславівскій, Василь Ильницкій, д-р Олександер Огоновскій і Володимир Навроцкій. Того року придбало собї товариство знамениту силу для видавництва просвїтних книжочок, спровадивши з Буковини до Львова Осипа (Юрія) Федьковича, що́ в 14 мїсяцях зладив кілька многоцїнних творів, мїж котрими визначуєся повїсть „Село Фармазони“ (1873). Хоча-ж Лаврівскій из-за свого патріотизму і становища политичиого міг бути найлучшим провідником народовцїв в житю національнім і просвїтнім, то однако небавом опісля, як (1870) вибрано єго головою „Просвїти“, втратив він те́є довїріє, з яким горнулись до него всї щирі Русини. Свою бо угодову политику, (котрою хотїв примирити Русинів з Поляками), вїв він так нещасливо, що не тілько не досяг своєи цїли, але противно, народовцїв ослабив і їх ще більше з руссофилами розєднав. На пятім загальнімь зборї членів „Просвїти“, 10 (22) мая 1873 р. вибрано відтак головою Володислава Федоровича, властителя дібр земских. До сего молодого і енергичного голови звернулись члени товариства з великими надїями. Всїмь Русинам, не тілько народовцям але і руссофиламь, подобалась вельми перша єго промова, в котрій висказав він политичну свою програму словами: „Русь для Русинів!“ Два роки опісля на загальнім зборї (15 мая 1875) дарував він товариству „Просвїта“ дванацять тисяч зр., які були интабульовані на добрах Клебанівки, повїту збаражского, і так став він великим добродїєм молодого товариства, подавши єму средства до ширшої дїяльности просвїтної. Але-жь симпатія, заявлена Федоровичеви именно в 1873 р., остигала що-раз більше: явилось богато таких, котрі підносили, що він обїцював богато в програмовій своїй бесїдї, а відтак не розвинув одвїтної дїяльности в хосен товариства, позаяк переважно жив на селї, віддалеки від просвїтного і національного змаганя Русинів-народовцїв. Відтак на загальнім зборї членів „Просвїти“ 31 мая 1877 р. вибрано головою мене. В тім-то роцї „Просвїта“ перебула нове лихолїтє. Люде злої волї розголошували про се товариство неправдиві вїсти. Саме тогдї відбувалась нагінка за соціялистами; відтак деякі руссофилї намагались підкопати повагу „Просвїти“ мїж людом, голосячи, що книжки, видані товариством, суть властею заборонені, нигилистичні, що ті книжки бувають конфисковані при ревизіях і наводять на людей підозрїнє властей. Але правда вийде все як олива на верх. Всякі клевети замовкли супротив горячого патріотизму і безкористної працї членів товариства в хосен руских селян і мїщан. А вже-жь найбільшу нагороду за свої просвїтні труди одержало наше товариство д. 2 (14) вересня 1880 р„ коли рускі товариства повитали нашого цїсаря Франц-Ioсифа І. в великій сали „Народного Дому“. Єго Величество, розвїдавшись у голови про дїла товариства „Просвїта“ і дізнавшись, що богато тисячь популярних книжочок розходиться що-рік помїж люд рускій, зволив из-за того заявити найвисше своє вдоволенє і замїтив: „Се товариство єсть вельми хосенне“ („Ein sehr nützlicher Verein!“). Видячи, що найважнійші услуги просвїтї народній віддають читальнї мїщаньскі і селяньскі, видїл при кождій нагодї завзивав і заохочував громадян руских, засновувати ті читальнї, посилаючи на жаданє вже готовий статут і книжочки просвїтні давнїйших видань даром, під тою вимїнкою, щоби ново-заснована читальня вступила в члени товариства „Просвїта“. В студни 1882 р. вислав видїл депутацію до Преосвященного Епископа Сильвестра Сембратовича, щоб заявити єму благожеланя по причинї именованя єго администратором галицкої митрополія. Тогдї побіч желаній висказав я також надїї, які ми в найвисшім достойнику церковнім покладаємо, замїчаючи при тім именно се, що Преосвященний Епископ, видаючи народний молитовник, розвалив мов громоносним тараном неподвижні заборола тої закостенїлости, що́ не дозволяла молитись до Отця небесного мовою рідною; що він сим важним дїлом зближився до народу і поклав угольний камінь до религійної єго просвїти. В 1884 р. поручив видїл. пп. В.Нагірному і д-рови Костеви Левицкому утворити „комитет для читалень“, котрий би залагоджував всї справи читалень: переписувався з основателями, удїляв своїх рад і в потребї не щадив свого труду, зїхати на мїсце заснованої читальнї. Відтак оба сі дїяльні патріоти занялись запопадливо сею справою. Небавом поутвореню сего комитету при центральнім товариствї, заснувався такій-же комитет і при филії тернопільскій нашого товариства, а то именно заходом голови тої филії, проф. Олександра Барвїньского. Комитет тернопільскій оказався вельми дїяльним, бо висилав своїх делегатів з відчитами на відкритє кождої читальнї в окрестности Тернополя. Так отже в тім 1884 р. вступило в товариство „Просвїта“ аж 392 нових членів, мїж ними 130 читалень і 2 братства церковні. В 1886 р. звернув видїл бачну увагу на библіотеку товариства і закупив богато книжок; відтак видав відозву до земляків, щоби схотїли книжки всякого змїсту до товариства надсилати. На відозву тую наспїло дїйстно богато книжок, так, що библіотека з 636 книжок зросла до 1.786 творів в 2.237 томах. Годиться тут спімнути, що в уладженю сеї библіотеки поклав велику заслугу п. Кость Паньківскій. В тім роцї зроблено початок до заснованя народного музея, котрий що-раз збогачуєся дарами жертволюбивих земляків. В часї гостини у Львовї Єго Височоства Наслїдника трону, Архикнязя Рудольфа, видїл товариства представився єму з делегатами з провинції д. 4 н. ст. липня 1887 р. в великій сали „Народного Дому“ разом з иншими товариствами рускими. Вкінци годиться ще спімнути, що разом з „Народною Радою“ подав видїл петицію до министерства і до ради державної о заснованє рускої гимназії в Перемишли і руских семинарій учительских в Галичинї. Ось і образ просвїтного змаганя товариства нашого від єго заснованя аж до сего часу. Правда, що образ сей не зовсїм ще викінчений та лиш в головних нарисах начертаний, однако все-таки видно в нїм якесь житє, видно тиху працю старших побіч горячого змаганя молодших братів, видно в дальшій перспективї також селян і мїщан, що по довгім снї пробудились до житя просвїтного і народного. Из моєго справозданя можна дізнатись, що в деяких роках більше, а в инших менше вдїяно для просвїти. Се-ж зависїло не так від складу членів видїлу, як радше від участи земляків в просвїтних працях тих кількох мужїв, котрі бувши обтяжені невмїру різнородними занятями, такожь в хосен товариства безкористно схотїли трудитись. А вже-ж товариство „Просвїта“ розвинулось чи-мало через 20 лїт свого истнованя і придбало собї симпатію в широких кругах рускої суспільности, аз-за чого під хоругов „Просвїти“ горнуться всї ті, що щиро люблять Русь. Хоча-б отже товариство „Просвіта“ і не сповнило доси всїх точок своєї широкої програми, то все-таки положило оно чималу заслугу тим, що привело селян і мїщан в великій части до свїдомости національної, навчаючи их : хто ми? чия правда, чия кривда і чиї ми дїти ? Впрочїм найлучшим доказом животних сил нашого товариства єсть поважне число єго членів. В члени „Просвїти“ вписуються всї ті, котрим добро батьківщини лежить на серцю. Не тілько земляки наші в Галичинї, але й Русини на Буковинї, в комитатї бачскім на Угорщинї ба й Русини-колонисти в Америцї бажають просвїти в рідній мовї і сполучаються з нами в союз горячої любови для народних святощей. От, я нинїшний численний збір членів „Просвїти“ єсть доказом, що руска суспільність щиро займаєся справами нашого товариства. Тілько поклик живої институції міг зібрати земляків з різних станів до спільної наради надь долею батьківщини: мертва институція не здужала-б бути осередком просвітного змаганя тямущих людей. Мило менї отже повитати вас, дорогі земляки-громадяне ! Ось бачу мїж нами кількох старших патріотів, як Йосипа Заячківского, Юрія Гладиловича, Кирила Селецкого, Тита Реваковича, котрі всї свої сили присвятили службї народній. Здорові були, славні борцї про права народнії! Ви держите високо хоругов народну і горнете около себе молодших братів, що щиро полюбили рідну неньку, і під вашимь проводом готові трудитись для добра незрячих-темних братів. Здорові були три патріоти-провідники филій товариства „Просвїта“, се-б то професор Олександер Барвїньскій, голова филії тернопільскої, д-р Мелитон Бучиньскій, голова филії станиславівскої, і нотарь Йосип Онишкевич, голова филії золочївскої, що звеличили нинїшні збори своїм присутством. Здорові були ви, честні отцї духовні, що йдете слїдом за Качалою, Заячківским, та стоїте смїло при знаменах „Просвїти“! Ви пізнали правду, та вчите повїрену собї паству духовну, бути добрими христіянами і добрими громадянами-Русинами. Ви здіймаєте полуду з очей незрячих ваших парохіян і вказуєте им свїт ясний, невечерний в рідній батьківщинї. Ваша заслуга в просвїтї темного люду є справдї велика! Під вашим проводом заводяться читальнї і засновуються хосенні порядки громадскі. При вашій помочи товариство „Просвїта“ заспокоює религійні потреби своїх членів, видаючи час від часу книжочки религійно моральні і житєписи святих. Слава вам, честні священики-патріоти!
Віддтак здорові були ви всї панове, що́ визначуєтеся именем свїтскої интелигенції : ви адвокати, доктори, лїкарї, инжинери, редактори, урядники, професори, учителї, молоді академики! Яких гарних синів має теперь мати-Русь! Перед сорок роками міг бись на пальцях почислити тих свїтских людей, що́ придержувались нашої церкви і тихцем признавались, що они Русинами. Тогдї репрезентували Русь тілько священики та бїдні хлїбороби. А теперь, кілько то красного цвїту виросло з землі зрошеної потом і кровію наших батьків! Се наша надїя! се наші просвїтні воївники, що понайбільше вийшли з по-мїж люду, і словом правди виборюють єму лучшу долю. Здорові-ж були, ви „вірлята україньскі“, котрі по словам Маркіяна Шашкевича „і веселять душу й серце загрївають“. Ви стараєтеся здоровою наукою двигнути земляків з упадку просвїтного й економичного, і зявляєте дїлами, що найвисшим добром вашимь єсть „братолюбіє“. — Здорові були именно ви учителї сїльскі, що виховуєте молоденьку Русь, що кладете угольний камїнь під святиню народну! Ви єсте мов-то народною сторожжю в нашім змаганю просвїтнім, ви єсте неначе живчиком в тїлї, що вказує на більше або менше здоровлє в организмї. Слава-ж вам, що при нищетї апостольскій і при звїстних злиднях ви полюбили просвїту і науку в мовї рідній, та єсте вїрними синами матери-Руси. А що-ж маю сказати вам, мїщане й селяне-громадяне? Яким словом маємо вас витати? Ось витаємо вас таким сердечним словом, яким голубить матїрь єдину свою дитину, що́ по довгій недузї твердо заснула, і пробудившись витягнула ручки до своєї неньки. Дороги земляки-громадяне ! ви спали довго-довго, бо були приголомшені недолею неволею. Та, слава Богу, що пробудились! Вставайте-ж, соколята! вставайте в имя Боже, бо вже час протерти очи і взятись до роботи на вашій батьківщинї. Вставайте і крїпїться по довгій недузї розумною наукою письменних своїх братів, котрі суть кість від кости і кров від крови вашої, та бажають вашого добра й вашої щастної долї Вже-жь бо в нинїшних тяжких часах самі собї не дасте ради, самі без помочи нашої не з’умїєте видобутись з бїди і станути на своїх ноги на своїй батьківщинї. Так отже ми подаємо вам руку помочи, подаємо вам потрїбну науку і разом з вами хочемо працювати для добра Руси. О, здорові були, милі наші гостеньки ! Ви тутки з нами, мов одна родина; подайте-ж і ви нам дружню руку і будьте щирими нашими братьми! Мїщане й селяне наші то накорїнок руского народу; як той накорїнок буде здоров і кріїпкій, то й весь нарід буде сильний, а тогдї не буде попихачем на рідній земли. От, і сказали ми собї „здоров був!“ та й засїли до ради в справї просвїти народної. Нинїшний і завтрїшний день будуть нам довго памятні в житю: сегодня єсть мов-то „навечеріє“ великого свята народного — дня перших загальних зборів политичного товариства „Народна Рада“ і вечера в 50-лїтні роковини виданя „Русалки Днїстрової“, першої руско-народної книжки Маркіяна Шашкевича. Се трояке свято народне запишеся золотими буквами в народній нашій лїтописи. Нехай отже кождий з нас весело святкує нинішнє народне свято, нехай всякій забуде про лихолїтє в нашім житю суспільно-національнім, слухаючи отсих слів Маркіяна Шашкевича: Відкинь той камїнь, що́ ти серце тисне ! Дозволь, в той сумний тин Най свободоньки сонїчко заблисне, — Ти не неволї син!   [Дѣло, 08.02.1888]   