З поезій.

  Поступу треба...   "Поступу треба, потреба віднови — скинуть пора вже тяжкії окови! Сором і загин тиранам! Кровью полите, зелїзом побите матери тїло гоїти-лїчити час і пора нам! пора нам!"   Клик той могутний, клик болю, роспуки, душі підносить і серце і руки — народи вирве від згуби... Рускії дїти той клик зрозуміли: встали, розбіглись до взнеслої цїли і славно взялись за... чуби!     "Покірне теля дві мами ссе"...   Будь ти смирненькій гей баран, що близькій вже свойого скону — А голов май гей той таран тверду — до низького поклону...   Будь покірненечким телям — лижи недолюдкам ти руки, будь тихим земским ангелям — спокійно спину гни під буки...   Катують инодї кого, кров з нього цїдять без провини — кажи: "Так! так! гнобіть його! він праведник, тому най гине!"   Хрань Боже, щоб за правду стать! таж правда — видумка ледачих, нема їй місця нї на п’ядь — то лож, що в мозках вьєсь незрячих...   І Каїном ти лютим стань — слави ти злобу та идоли... будь любим драбом, чортом стань — лиш чоловіком — нї! нїколи!     До...   Дивуєш ся, що я веселий,      хотя піснї мої сумні — що бавлюсь, мов безжурний хлопець      в житя дїтиннім, любім снї... Послухай красна! Як би серце      з безкраїм горем розікрить — то став би весь хорошій світ сей      великим гробом в одну мить. Терпіти болї вчився я —      носив і пекло муки в груди, з чортами вже змагавсь чи раз,      пізнав і найпідлїйші бруди... Но щоб людей карать-губить,      хотя і злих — на теє сили у мене брак... Вони-ж терплять,      що их мами на світ зродили.     З скорбних пісень.    Стоїть береза дрібнолиста, над хаткою злягла, немов безрідну сиротину єї малу вбійма'.   А на берєзї там сорока голосить все: че-че! гуля' в верхівю між галузям, то знову діл втече...   На голос той вельможне панство весело гостей жде — а в бідній хатці вже віщують: "Ось сехвестрац'я йде!"     З пісень вічно нових.   На білім шляху, широкім шляху в подертій, полатаній свитї, курявою, порохом вкриті оба там сидїли они й каміня товкли.   Товк батько і син — молод єще син — нескладно йому йде робота, хоть щира до працї охота... про камінь — він руку втовче, аж кров потече!   Він скривить уста — ті сині уста і вирвесь зойк болю та муки — обмиє скалїчені руки... Хоть сильно, хоть дуже болить, він мусить робить!   Товче він изнов... Ой друже, товчи! Прийдуть болї, злигоднї люті, и тучі и блискавки круті — що зробиш, мій друже, тогди? Терпи й мовчи!     Місяць.   На синїй там небес левадї зірки сіяють золоті — немов смутний в отсїй громадї стоїть князь ночи в висотї.   На ньому плями є чорняві: немов брат брата забива... Се пострах на дїла кріваві — на братовбійчії дїла.   Смутний, смутний наш місяць ясний глядить на божій красний мір — бо знак на ньому — се нещасний днесь братовбійчих дїл примір...     В альбум.   Ви просите мене о вірші, Панї! — щоби Ви лиш зітхать могли і очима перевертать учились, а по правдї щоб лиш покпить менї по-за плечима...   Дарма оттая злоба Ваша, Панї! Я маю Вам на тую слабість раду: Усядемо при сьяйві зір ясенних — Я скажу Вам цїкавую балляду   про тих людей, що вбогі й тяжко хорі самі себе їдять, мов люті змиї, а трупи их обдерті знова инчі жеруть — мужі славні і мов святії...   І розповім містерію страшную, як дїти матїр рідную убили, як з вороженьками засїли вкупі, як висисали вже мертвії жили...   О, розповім богато—пребогато! Й житя нове озвесь у Вашій груди... Тогдї — й тогдї ще може — гарна Панї, — Щось більше до... головоньки прибуде.   [Дѣло, 01.03.1895]   