Перші загальні збори товариства "Просвіта" в Рогатинї

відбули ся дня 11. н. ст. падолиста с. р.   Селян і міщан зібрало ся над сто, а священиків і світскої интеліґенції около трицять.   Перед загальними зборами відправлено богослуженє в місцевій церкві в Рогатинї, а о 11-тій годинї перед полуднем зачали збирати ся участники зборів в сали ради повітової.   Збори вітворив короткою промовою Впр. о. декан Іосиф Макогоньскій і єго відтак вибрано предсїдателем зборів а на секретаря покликано Андрія Ґурґулу, місцевого учителя. Предсїдатель представив зборам делєґата головного видїлу адвоката д-ра Костя Левицкого.   По отвореню зборів промовив о. Стефан Городецкій, парох Вербиловець, і в имени основателїв філії повитав зібраних, зазначуючи потребу просвіти народної та пояснюючи цїли товариства "Просвіта".   Дальше забрав слово делєґат головного видїлу д-р Кость Левицкій. В своїй промові заявив зібраним привіт і поздоровленє від головного видїлу; розповів исторію "Просвіти" і новий єї напрям просвітно-економічний; вказав на великі обовязки, які тепер мають сповняти філії "Просвіти" та заохочував членів до спільної працї коло просвіти і піднесеня добробиту руского народу. — Промову єго приняли загальні збори з одушевленєм.   По тім приступлено до вибору видїлу філіяльного, в склад котрого ввійшли: 1) о. Іосиф Макогоньскій, 2) о. Иполит Дзерович, 3) о. Иван Маркевич, 4) о. Стефан Городецкій, 5) Андрій Ґурґула, б) о. Іосиф Яворскій, 7) Кость Скотар; а яко заступники видїлових: Антін Воробець, Гнат Гривняк і Илія Бойкевич.   По виборі видїлу мав адвокат д-р Андрій Чайковскій з Бережан поучаючій для селян виклад о законї полевім. Виклад сей подобав ся зібраним а селяне дякували д-рови Чайковскому за єго поучаючі слова.   Відтак наступили внесеня членів.   О. Ив. Маркевич внїс, щоби головний видїл "Просвіти" з початком слїдуючого року зачав видавати часопись господарско-промислову; щоби постарав ся о наукові книжки до відчитів по читальнях і щоби старав ся вишукувати людей до писаня книжок о господарстві і промислї.   На сі внесеня відповів д-р Кость Левицкій, що видаванє часописи господарско-промислової єсть для товариства "Просвіти" тепер річею неможливою, а то головно з огляду на досить значне число руских часописей і на великі кошти такого видавництва, а натомість заявив, що було би відповіднїйше, коли би товариство "Просвіта" містило в часописи "Батьківщина" сталі дописи о господарских і промислових справах, — а дальше пояснив справу що-до других точок внесеня о. Марковича.   Д-р Андрій Чайковскій рівно-ж заявив, що не бачить потреби і можности видаваня часописи, а радив, щоби "Просвіта" старала ся видавати більше книжочок о господарстві і промислї. — Внесенє се принято по поясненю о. Ив. Пеленьского.   Кость Скотар, господар з Липицї, поставив внесенє, щоби члени "Просвіти" за гроші зібрані з коляди передплачували по всїх громадах "Батьківщину" і инші народні видавництва, та щоби их заохочували до того священики.   О. Ив. Маркевич заявив жаданє, щоби головний видїл "Просвіти" видав книжочку: "Як провадити сельскі щадницї?"   О. Іосиф Яворскій поставив внесенє, щоби в книжочках "Просвіти" на послїдній картцї подавати: Як розвивають ся філії і читальнї "Просвіти"?   О. Стефан Городецкій піднїс потребу, грошевої помочи від "Просвіти" при закладаню крамниць, кас пожичкових, при закупнї насїня та машин господарских, і длятого висказав гадку, щоби зажадати від Сойму краєвого підвисшеня запомоги річної для "Просвіти".   На се удїлив поясненя д-р Кость Левицкій по мисли рішеня послїдних загальних зборів товариства.   Під конець відчитано привітну телєґраму від філії товариства "Просвіта" в Бродах, а зібрані приняли єї окликом "слава!"   Предсїдатель зборів о. Іосиф Макогоньскій замкнув загальні збори, висказуючи надїю, що члени будуть горнути ся до "Просвіти" що-раз більше a видїл філіяльний доложить всїх заходів, щоби членів приєднувати і щиро трудитись над піднесенєм руского народу. При кінци своєї промови піднїс многолїтє в честь Є. Вел. цїсаря, зібрані стоячи відспівали "многая лїта" a між співаючими визначував ся донеслий голос поважного півця рогатиньского Илії Бойкевича.   Збори закінчили ся серед одушевленя між участниками о годинї 3-ій по полудни, по чім всї удали ся на спільну перекуску до "Народної Торговлї".   В Рогатиньскім повітї нарід свідомий і розумний, тож можна надїяти ся, що наймолодша філія "Просвіти" буде добре розвивати ся.   [Дѣло] 