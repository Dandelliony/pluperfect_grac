Конкурсові твори "Львівского Бояна".

Як уже відомо, на конкурс музичний, розписаний видїлом "Львівского Бояна" в маю з речинцем до 1 жовтня 1892 р., наспіло від трох авторів пять творів. Твори ті були виконані на послїднім концертї "Бояна" і взагалї подабались ширшій публицї. В сю середу (28 грудня) відбула під проводом проф. Н. Вахнянина jury своє засїданє, щоб роздїлити незвістним авторам конкурсові премії, першу в квотї 4 дукатів і дві другі по 3 дукати. Хоч до jury були запрошені професори музики, пп. Солтис і Богданьскій, то случайно перешкоджені не явились на засїданю і длятого до суду засїли лише члени артистичної комісії, пп. Топольницкій, Крушельницкій, Венгринович і упрошений о. Остап Нижанковскій.   Надіслані твори узнано передовсїм такими, що вповні відповідали вимогам конкурсу, т. є. що діткнули поля музики нашої народної і що кождий твір з-окрема обємом своїм годен виповнити один нумер продукції концертової. Відтак приступлено до критичного розбору творів.   Утвір "Днїпро реве" [слова Чайченка], мішаний хор з супроводом фортепяна, оцїнено в слїдуючій спосіб. Робота (т. є. гармонізація, ритмика і взагалї вся технїчна сторона) коректна. Супровід фортепяновий ведений дуже добре, відповідно натурі инструменту. Форма утвору представляє ся одноцїльною. Илюстрованє тексту музикою добре. Мотиви 1-ої і 4-ої части утвору мають досить кольориту народного; частям 3-ій і 4-ій не достає сего кольориту. Стиль утвору, з виїмкою интродукції, котра єсть за звичайна, благородний, майже клясичний, а місцями нагадує Шумана.   Утвір "Дївчина і рута" [слова Шевченка] представляє ся що-до роботи добрим. Форма з виїмкою надмірного 9-го такту цїлком відповідна. Музика илюструє текст вірно. Мотиви скрізь народні і щасливо ужиті, рівнож і стиль підходить під стиль народних пісень руских. Неґативною стороною утвору єсть лиш тут і там неекономічне ужитє другого баса.   Утвір "На щедрий вечер" вироблений коректно. В гармонізації видко вправну руку. Форма одноцїльна. Мотив, зовсїм народний, представляєсь хорошо, богато і удачно варіований в тонаціях, голосах і і ритмицї. Стиль гармонії відповідає духови і мельодії, але і тут замітне місцями неекономічне уживанє голосів.   Утвір "В своїй хатї своя правда" зраджує роботою ще невправну руку так що-до гармонізації самої, як і ритмики і веденя голосів. Утвір не єсть одноцїльний. Текст (слова Шевченка) в деяких місцях щасливо илюстрований музикою, в деяких менше удачно. Мотиви зближають ся подекуди до народних, але занадто різнородні. Стилю нема.   Оцїнивши поодинокі твори з всякою обєктивностію, jury приступила до тайного голосованя над признанєм премій. На пять голосуючих признано 3 голосами першу премію, високости 4 дукатів, авторови утвору "Днїпро реве"; другу премію високости 3 дукатів, авторови утворів "На щедрий вечер" і "Дївчина і рута". Авторови третої композиції рішено вислати подяку за участь в конкурсї. Слїдувало відтак отворенє куверт і показалось, що першу премію одержав п. Денис Сїчиньскій, котрий вже від довшого часу трудить ся над музикою, а навіть і репертуар "Бояна" засилив вже кількома своїми утворами. Другу премію одержав п. Филарет Колесса, молодий фільософ на університетї львівскім. Єсть то єго перша, але дуже удачна праця. Автором третого утвору виявив ся п. Лука Ремеза, учитель народний в Конюхах, коло Зборова, і єго утвір єсть першою пробою на поле музики. Обєктивна і подрібна, а при тім, по нашій гадцї основна критика, повинна причинитись до дальшого успішного розвою нашої музики, бо указує на добрі і слабші сторони надісланих утворів.   [Дѣло] 