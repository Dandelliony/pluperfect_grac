Галицька іділля.

  Ніч кінчаєсь. Гаснуть зорі, Наступає біла днина, Вже працює там у полї, І конина — і людина.   "Гей вйо, карий, гей же, гнїда! Краймо чорную землицю, Недалеко до обіда, Я з'їм хлїб а ти пашницю!"   Сонце гріє, пригріває, Утомила ся конина, Й піт горячий виступає На всїм тїлї хрестянина.   "Гей вйо, карий! Ну-ж орати! Ми-ж на те на сьвіт родились, Щоб робити, гарувати, А то-б вмерли, — й не нажились!"   День кінчаєсь — місяць сходить — На подвірю, коло тина У снї тихім ніч проводить, І конина, — і людина.   [Зоря, ч. 9, 13.05.1896]  