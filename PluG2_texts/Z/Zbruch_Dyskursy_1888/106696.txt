Просьба.


Сонній душі моїй будь ранком ранним, Сонця промінєм ясним і теплом; Скоро житє звялить мене цїлком, Будь менї тихим вечером весняним.   Будь Ти любови щирої промінєм, Скоро любити хочеть ся менї; Скоро сьпівати схочу я піснї, Будь Ти пісень тих жерелом — натхнїнєм.   Сонцем, що зпоза хмар мов блиск надїї Сьвітить, най буде щирий погляд Твій; Най Твоє слово будить намір мій Наче роса той цьвіт, що з жару млїє.   Шалом Ти лїт моїх будь молодечих, В мужеських вказуй лиш розваги путь; Радости небом молодому будь, Сонцем поваги будь в лїтах старечих.   Місяця сьвітом будь, що вчить без впину Мрії снувати ясні як алмаз; Вчи мене скромним бути в слави час, Гордости вчи в убожества годину.   Арфою будь, що в мельодійні мови Струн своїх людських серць приймає жар; В смутку Ти в душу лий відради чар, А согрішу — прости менї в любови.   Сонній душі моїй будь ранком ранним, Сонця промінєм ясним і теплом; Скоро житє звялить мене цїлком, Будь менї тихим вечером весняним!...   Відень, 21. цьвітня, 1896.   [Зоря, ч. 11, 13.06.1896]  