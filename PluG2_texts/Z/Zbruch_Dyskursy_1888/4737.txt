Не даваймо спиняти економичного розвитку краю !

Серед загальної економичної руїни, яка тяжко придавила нашь край і всї єго верстви, одиноким ратунковим средством являє́ся самопоміч моральна і економична поодиноких кляс суспільних, сполучених з собою тїсно спільними интересами. Самопоміч в формі асоціяцій — то оклик нинїшних економистів, то цїль, до котрої змагає богато филянтропів і в загалї добромислячих людей, то средство, котрим кождий стараєся помогти собі в тяжкій, претяжкій борбі о истнованє.
Нинїшна держава не дає своїм членам прямо нїяких средств помочи в їх економичних змаганях, она полишає їх власним силам на великій аренї борби о прожиток, о хлїб насущний, а лишь посередно улекшає им взаїмну поміч, нормуючи законами организацію товариств.
У нас в Галичинї прислугує кождому право организувати товариства з дозволеними цїлями і нинї всї здоровомислячі люде стремлять до того, щоби товариств з характером самопомочи завязувано у нас найбільше, щоб они обнимали всї кляси нашої суспільности і щоби давали біднїйшим єї членам спромогу піддержати свої господарства і средства заробкованя супротив щораз більше грозячої економичної кризи.
А як з одної сторони кождий факт завязуваня асоціяцій з таким характером єсть безперечно додатною появою в господарстві краю, - так з другої сторони сумні, дуже сумні гадки насуваються супротив факту, що организація самопомочи серед найбіднїйших, найнепораднїйших і найслабших верств нашої суспільности стрічає перешкоди, а ще більше, що стрічає їх там, зідки повинна плисти поміч і готовість підпирати подібні змаганя і то з обовязку та в власнім добре зрозумілім интересї того жерела, з котрого пливуть нинї, на жаль, нїчим неоправдані і незрозумілі перешкоди…
Ми згадували вже давнїйше, що галицке намістництво спинило на довшій час организацію самопомочи наших дяків, тої крайно бідної і доси занедбаної кляси. Нинї дізнаємося (гл. „Дописи“) про другій подібний факт, а именно що то ц. к. намістництво відкинуло статути заснованого в Микулинцях „Товариства братної помочи ремісників“, уложені такожь на основі закона о товариствах з р. 1867 і велїло тому товариству уорганизуватись на основі закона о товариствах заробкових і господарских з 9. цвітня 1873 р.
ІІро микулинецке Товариство братної помочи ремісників дізнаємось з єго статутів, котрі маємо в руках, що цїлею єго єсть „підпиранє матеріяльних интересів своїх членів через удїлюванє им позичок і запомог“.
В обох отже товариствах нема нїякої бесїди о зисках, оба они служать лише загально пожиточним і чисто гуманитарним цїлям, интереси тих товариств не мають отже тої кредитової цїхи яку мусять мати товариства заробкові і господарскі, їх цїли містяться без сумнїву в границях закона з 1867 р. а їх тїсний обєм дїяльности та дуже невеликі матеріяльні средства вже самі собою виключають можність примінювати до них закон з р. 1873 з єго тяжким формалистичним апаратом, подрібними і коштовними обовязками регистрованя фирми, списуваня нотаріяльних протоколів і т. п.
Піддавати нинї силою ремісничі чисто запомогові институціи під тяжкі условія закона з р. 1873, значить тілько, що прямо зносити такі товариства, що замикати дорогу першим починам економичної самосвідомости тих убогих і безпомічних кляс і засуджувати їх на економичну погибель серед нерівности сил в борбі.
Доля, яка припала в участи Товариству микулинецкому, викликує у нас тим більше задивованє, що попередили єї такі прецеденси, котрі велїли надїятись як-раз противних результатів.
Читателям нашим буде ще певно в памяти, що в подібній справі – именно в справі відмови ц. к. намістництва і позволеня на основанє Товариства приватної каси позичкової в Винниках під Жовквою – були у намістника п. Залеского відпоручники „Народної Ради“ з представленєм і жалобою. П. намісник – добре собі пригадуємо, - відповів тогдї, що то питанє принципіяльно спірне, а рішенє Трибуналу администраційного в тій справі буде для ц. к. намістництва директивою на будуще.
Наша „Народна Рада“, побачивши, що і министерство справ внутрішних стануло на тім самім становищи, що галицке намістництво, постановила дїло взяти в свої руки і виточила справу перед Трибунал администраційний у Відни. І от Трибунал администраційний під проводом гр. Белькредого по переведеню д. 21 сїчня 1887 публичної устної розправи знїс рішеня ц. к. намістництва і министерства справ внутрішних, орікаючи, що товариство з характером загально-пожиточним або добродїйним, хоч-би і мало удїлювати задатків і позичок потребуючим членам, належить під закон о товариствах з року 1867.
Цїла та исторія викликує у нас і викличе серед цїлого загалу сумні а поважні рефлексіи.
Перед нами стоять дві альтернативи. Або рішеня намістництва в таких справах западають без відомости п. намістника і длятого стають они в такій разячій колизіи з рішенєм адміністраційного Трибуналу і з словами самого п. намістника – або п. намістник знає о таких рішенях і помимо того узнає відповідним відступати від директиви, яку містить в собі основне рішенє администраційного Трибуналу.
Коли-би перша альтернатива була правдивою, то ми просили-би єго Ексцеленцію, щоби дав директиву підвластним органам, як поступати им в тих зовсїм немаловажних справах, котрі дотикають найчутливійших струн нашого житя і рішають о доли кляс, котрих положенє повинно уже раз рішучо виключити всякі перешкоди в змаганях, за котрими стоїть кровавий піт, жертва людского житя і здоровля, - бо таких дїйстно жертв потреба нинї у наших селян і мало-міских ремісників, щоби могли видержати в тяжкій економичній бо ротьбі. Коли-б однак правдою була друга альтернатива, — то в такім случаю звертаємось ми передовсїм до всїх тих членів ради державної і сойму краєвого, котрим чи більше чи менше лежить на серцю добро більшости краєвого населеня, щоби в дорозї интерпеляціи правительства зажадали рішучого поясненя, чи можемо ми в заміну за великі жертви майна і крови вижидати точного виповнюваня бодай найважнїйших законів, в имя котрих жадають від нас тих жертв.
А поки-що, не пора нам ждати, не пора загинати руки. Кривджені товариства повинні ити за приміром „Народної Ради“ і вносити свої кривди перед Трибунали публичного права. Чей тим може способом доборемось ми того, що найкрасші змаганя нашого народу не будуть стрічати перешкод не то вже в боротьбі о поличні права, але і о економичне истнованє, о хлїб насущний!   «Дѣло», 29.03.1888 