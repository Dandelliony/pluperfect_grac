Политика бічних доріг.

Коли-б хто несвідомий процедерів, котрими переводяться у нас найживотнїйші справи краєві, захотїв спізнати их а рівночасно забажав приглянутись близше характерови нашої суспільної єрархії і побачити, як она піймає интерес краю, — то вказали-би ми єму яко прототип поступованя нашої краєвої єрархії і трактованя многоважної справи краєвої — справу реформи дорогового закона.
Не лише сам наш край, не лише контрибуенти-селяне, не лише ті непоправні wichrzyciele Русини, их праса і конституційні репрезентанти, — але і найповажнїйші органи других країв Австрії а навіть польска праса загранична признала несправедливість і невідповідність постанов закона з року 1885., а були часи, де як зі сторони найвисших автономичних так і политичних властей в краю запевнювано, що закон буде змінений а реформа переведена. В хвилях тревоги чули ми стимуляції навіть з уст ц. к. намістника, а давались они coram populo і скрїплялись цїлою повагою урядового становища.
Невдоволенє обовязаних до престації зацитькувано обітницями, опозицію присиплювано медовими словами, рожевими надїями. Дїялось то так довго, як довго з одної сторони грозила місцями небезпечність, котра могла дуже фатально заколотити суспільну гармонію, а з другої сторони доки справа реформи не була унята в певні позитивні форми. Коли однак в соймі появилось позитивне внесенє пос. Сїчиньского, котре годї було приспати обіцянками і викрутами, почала наша суспільна єрархія неначе „Заґлоба“ Сїнкевича братись на нові фортелї.
Внесенє пос. Сїчиньского приперло тих панів до стїни. Прямо відкинути єго — ставало им троха лячно, та не супротив власної совісти, бо тая у них тверда і загартована, а радше трохи супротив правительства, котре минувшого року мало рїшучо заявити, що хоче бачити тую справу полагодженою, а вкінци і з тої причнни, що поминувши всї поетичні фрази про згоду двора з хатою, про ласкаву натуру хлопа і т. д. — все оно таки трохи небезпечно безнастанно грати з огнем. Приняти внесенє пос. Сїчиньского — то противилось знов матеріяльним интересам соймової більшости, а теперь „минули вже часи, як каже краківскій „Czas“, в котрих шляхта могла посвящуватись“ (!?). Значить, прямо полагодити тую справу, сказати „так“ або „нї“, було для соймової більшости невигідним, і она принялась шукати бічних доріг, щоби ними оминути хлопоманьске внесенє руского посла, а саму справу о скілько можна придушити, задавнити або й зовсїм убити.
Керму тої политики взяв в свої руки видїл краєвий. Ми писали недавно вже про відозву єго до видїлів повітових, котрою поручено збирати дати що-до практики дорогової, а рівночасно удїлено им необмежену деляцію для тої роботи, в очевидній цїли протягненя справи ad cálendas graecas і зіпхненя внесеня пос. Сїчиньского з дневного порядку найблизшої а рівночасно і послїдної в той каденції сесії сойму краєвого.
Нинї приходиться нам з жалем сконстатувати, що розпочату роботу продовжає видїл краєвий дуже консеквентно. В лїтописи справи реформи закона дорогового а радше похороненя тої реформи — маємо записати нову відозву видїлу краєвого, в котрій представляєся реформу зовсїм непотрїбною а жаданьє єї викликане лише агитаціями. Урядовий комуникат, якій вийшов в тім предметї з видїлу краєвого і якій читаємо з виразним застереженєм єго урядового характеру в „Czas-ї“, „Gazet-ї Narodow-ій“ і других польских часописях, йде так далеко, що осміляєсь назвати внесенє пос. Сїчиньского — echem agitacyi!
Яка иронія і безодня факційної загорїлости! Орган сойму краєвого, яким єсть видїл краєвий, сміє так відзиватись о внесеню, котре згідно з приписаними формами регулямину, стануло на порядку дневнім сойму і було трактоване реґуляминово. Видїл краєвий, здаєсь, забуває, що він єсть лиш екзекутивним органом сойму, котрому не во̂льно вдаватися в які-будь а до того ще такі обиджаючі критики внесень соймових і що тим поступком зводить ad absurdum сам принцип автономії і конституційного трактованя справ краєвих, на котром сам опираєсь!
В окружнику своїм підносить видїл краєвий, що в предметї дорогового законодавства панує на всїх точках в цїлім краю найповнїйше вдоволенє. Пересвідченє то опирає видїл краєвий на аргументації : а) що в минувшім роцї з виимкою кількох повітів введено закон всюди в житє без опору і значнїйших перешкод ; б) що в опозиційних повітах людність погодилася вже з закономь і лише тут і там треває ще невдоволенє ; в) що в деяких реляціях видїлів повітів можна подибати навіть похвалу для закона з р. 1885, котрий стремить „do harmonijnego ukształtowania stosunków społecznych“.
Мимо того признає видїл краєвий, що в многих повітах введенє закона з р. 1885 єсть сполучене з великими трудностями, котрі не так легко і не так скоро дадуться усунути, а позаяк головну причину того добачає видїл краєвий в браку достаточних сил до веденя місцевого заряду громадских доріг, то взиває видїли повітові, щоби уживали приписаних средств примусових супротив тих громадских зверхностей і двірских обшарів, котрі занедбують свої обовязки в зарядї громадских доріг.
Вкінци поручає видїл краєвий, щоби як найскорше з'организувати надзір над громадськими дорогами, котрий помагав-би відтак місцевим громадским зарядам. Таким способом наміряє видїл краєвий завести повний лад на основі закона з р. 1885, а тим способом виказати безпідставність всїх жадань реформи.
Однак з самих уже слів окружника видно, яку варто̂ст можна привязувати до захвалюваного закона з р. 1885 і якою мірою міряти належить енунціяції видїлу краєвого на тему єго популярности того закона. Сам же-ж видїл краєвий признає, що були повіти, в котрих був значний опір против закона а і в рештї повітів введено закон лише без значнїйших перешкод, значить, що перешкоди все таки були. Дальше признає видїл краєвий, що навіть в тих округах, де людність нїби то вже погодилася з законом, тут і там ще являєсь невдоволенє, а вкінци, що все таки в многих ще повітах введенє закона з р. 1885 сполучене єсть з великими трудностями, котрі не так легко і не так скоро дадуться усунути. І як же-ж супротив всего того можна говорити о „загальнім вдоволеню“ ? А вкінци і то чудна льогика вносити, що де лиш нема активної опозиції, там уже єсть вдоволенє, неначе-би кожде невдоволенє мусїло доконче вже викликати активну опозицію. Коли-б так справдї було, то цїла Галичина стояла-би на воєнній стопі !
А так само годї приписувати скорого успокоєня повітів, котрі ставили опір законови, обставинї, наче-би повіти ті справдї погодилися з законом, ударившись в груди признали свій грїх, а відтак замовкли, благоденствуючи серед безконечних благодатей, які пливуть на них з нового закона, а яких они в своїй бунтівничій закаменїлости не уміли чи не хотїли розпізнати. Успокоєнє то наступило зовсїм з других причин. По части вплинули тут репресалії властей, котрі в справі то̂й поступали з строгостею і безоглядностею, однак найбільше певно причинились до успокоєня умо̂в запевненя з такої сторони, котрій нарід хоче ще вірити, що закон буде змінений і питанє дорогове по справедливости зреформоване. Нарід знає добре о тих приреченях, які вийшли з уст найвисших урядових представителїв правительства прямо до народу і длятого жде супокійно, що єго кривда минеся, жде справедливої реформи — і в тім належать шукати причини, для чого „бунтівничі“ повіти так скоро успокоїлися.
Зміняти-ж теперь политику і приспавши нарід обіцянками працювати відтак над утреваленєм теперїшного несправедливого стану рїчи, значило-б не лиш поповняти дїло неморальне і як кожде недодержанє приреченя з принципами етики незго̂дне, — не лише надуживати довірія народу, але також ослаблювати і підкопувати то довіріє, яке має ще наш нарід до правительства і єго представителїв. Длятого і правительство зробило-би собі самому дуже лиху прислугу, коли-б подаючись уже зовсїм интересови більшости галицкого сойму, відступило від свого первістного жаданя переведеня реформи.
Так само не має нїякої вартости вказуванє на то, що деякі видїли повітові хвалять собі новий закон дороговий. Ми знаємо добре, що значна більшість видїлів повітових в Галичинї складаєсь майже з самих властителїв більшої посїлости, котрим той закон вода на млин — і як же-ж би мали они єго не хвалити ? Супротив того ставимо однак факт, що всї ті нечисленні ради і видїли повітові, в котрих горою репрезентанти селяньства і маломіщаньства (прим. Богородчани) явно і остентаційно прилучились до внесеня посла Сїчиньского.
В внесеню тім скристализовані суть жаданя всїх селяньских і маломіщаньских контрибуентів з цїлого краю. Они знають, чого хотять і що им належиться. Их не задурять нинї нїякі половинні міри, нїякі деляторійні розпорядженя і окружники. Они розуміють добре цїле то поступованє і з'уміють, не сходячи з легальної дороги, зажадати від краєвої репрезентації рїшучої відповіди : „так“ чи „нї ?“
Длятого і политика бічних доріг не поможе нинї нїчого, а готова викликати ще більше невдоволенє, ще більше роздразненє.   Дѣло   