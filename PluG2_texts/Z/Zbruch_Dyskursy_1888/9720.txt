По кампанії парляментарній.

І.
З порожними руками вернули посли рускі до своїх виборцїв, до рускої Галичини. Коли Чехи в своїх жаданях на поли шкільництва против министра Ґавча майже удержались та ще добули для себе ческі школи промислові; коли Словінцям удалось вибороти собі деякі права язикові в мішаній населенєм Каринтії і в полудневій Стирії; коли клюб Лихтенштайна одержав гарантію для шкіл з кольоритом конфесійнимь; коли антисемитам удалось виторгувати полекшу для свого Шенерера; коли вкінци Чехам і делегації польскій удалося з законів цукрового і горївчаного винести миліонові матеріяльні користи, — на потреби духові і економичні три-миліонової Руси австрійскої не зглянувся парлямент віденьскій нї на одну хвилинку.
Прикре і майже безвихідне положенє наше не змінилось в нїчім, бо анї кабинет гр. Таффого не взяв нїякого почину до полагодженя справи рускої, нї послам руским не повелось пересвідчити парлямент і министерство, що настала крайна хвиля: примінити бодай малу дозу справедливости і до Галичини. Шумна програма о примиреню всїх народів австрійских на основі рівноуправненя національного остаєсь що-до нас чистою фразою.
Русь австрійска переживає дуже тяжкі часи. від 27 лїт, від самого початку ери конституційної, боресь она безперестанно, як в соймі краєвім так і в радї державній, о свої права, о зреализованє минимальних але при тім пекучих потреб своїх, — та крім одної гимназії рускої у Львові конституція австрійска не подала їй майже нїякого другого уступства. Чи централи нїмецкі кермували долею народів австрійских, чи та керма перейшла в руки теперїшної т. зв. автономистичної правицї, — чи Шмерлинґ, чи Ґискра, чи Ґолуховскій, Потоцкій, Белькреді, Аверсперґ, чи гр. Таффе правили австрійским судном; чи рускі посли засїдали в парляментї численнїйше або лише на показ і для ока людского; чи стояли в опозиції до правительства, чи солидаризувалися з ним і правицею так упокорюючо, як се зробили посли розбитого клюбу руского, — завсїгди і всюди переходжено над ними а посередно над интересами народу руского до порядку дневного. Навіть так дрібної концесії, якою була друга гимназія руска в Перемишли, — навіть і тої концесії не подали Русинам нї сойм галицкій нї рада державна, а лиш воля самого монарха.
По 27 лїтах безнастанної борби станула Русь галицка нинї перед фактом, що конституційні права для всїх доступні, для всїх достижимі, лише не для Русинів. Для них конституція і параграфи основних державних законів показались чисто илюзоричними. Така дїйстність.
Супоставмо теперь тій дїйстности потреби наші духові і економичні.
Школи наші народні, засновані в двох третинах почином самого-ж народу і єго патріотичним духовеньством, перейшли під заряд краєвої ради шкільної, в котрій Русь лиш на основі окремого обряду посїдає одного-одинокого представителя. Всї школи чотиро-клясові по місточках і містах мають польскій язик викладовий і служать до польонизації міщаньства руского. Видїлові школи дївочі по містах суть виключно польскі. Богато сел всхідної Галичини або не посїдає доси нїякої школи, нїякого просвітного средства, або накинено им викладовий язик польскій. Семинарії учительскі, як мужескі так женьскі, віддані на поталу манії утраквистичної. Руских семинарій учительских дасть Біг. Инспекторати над народними школами спочивають майже виключно в руках Поляків або псевдо-Русинів. Окрім одної гимназії рускої у Львові і обіцяних паральельок руских в ІІеремишли, 2000 молодежи рускої не посїдає нїякої институції до національного свого образованя. Одна руска молодїж винята з під параграфів основних законів державних і мусить мимо волї учитись другого язика краєвого. На цїлій Руси нема нї одної рускої реальної, нї промислової, нї ремісничої, нї рільничої школи. На университетах у Львові і в Чернівцях на видїлах философичних ледви по одній катедрї литератури рускої, а на правничім у Львові одна права цивильного і одна доцентура. Богослови наші томляться наукою латиньского богословія.
Управа господарства і промислу краєвого спочиває виключно в руках польских. Рівно-ж і статут для всїх автономичних институцій запоручає всюди перевагу Полякам. При всяких виборах панує Путкамеровство. В соймі, по звістним причинам, засїдає лише 9 послів руских на 151, в радї державній 5 на 63 з Галичини. Язик урядовий в судах і администрації польскій. Крім всего того ще надзвичайні благодати в Добромили і на Пекарскій улици. Всюди тенденція польщеня і панованя над руским елементом, — от правно политичні відношеня Руси галицкої.
В образї тім пересади нї на один волос, нї одна краска не наложена темнїйше. А додаймо до того результати безуспішної 27-лїтної парляментарної борби, — картина дуже сумна. [Дѣло, 11.06.1888]   ІІ.
В першій части статьї подали ми вірний образ положеня нашого правно-политичного в Долитавщинї. Образ сей випав дуже невідрадним. Жаден нарід австрійскій не дізнав такої неґації прав своїх из сторони законодательних тїл, що ми Русини. Полагодженєм потреб наших не занялись нїколи на серіо нї сойм краєвий, нї рада державна, хотя тут і там Русини кождого року о се упоминались і тим хотїли заворожити острий антагонизм в краю, цо певно не виходить на добро державі.
Мимо того не маємо нинї охоти бавитися в дорїканя. Скажемо тілько, що вина безвідрадного положеня Руси австрійскої не лежить по єї сторонї. Русь галицка яко нарід не дала нїколи підстави, щоби над нею кабинети і парляменти переходили до дневного порядку. Може давнїйшими часами, потомлена довговіковою неволею, не представляла она собою елементу так жизненного, щоб з нею числитись була конечна потреба. Однакож нинї сталась она фактором значущим не лиш для Австрії, але, по судї за- граничних мужїв державних, і для всеї Европи. „Хто знає“, сказано недавно, „чи точка тяжести нинїшного положеня политичного Европи спочиває виключно на Балканах..." Аспирації Руси галицкої всесторонно оправдані. Нарід зрозумів пережиту собою исторію, має свої спомини, спомини ті скристализувались в реальній формі і — легковажити єї не може і не повинен жаден державний муж в Австрії.
Найкрайнїйші колишні неґатори Руси зрозуміли нинї єї значенє всесторонно, бачать, що нарід сей не дасться нїчим спинити в культурнім своїм розвою, нї в бажаню: взяти дїйстну і широку участь в житю политичнім. Хто дальше глядить, той спізнав, що справа руска не тілько сталась питанєм в Европі, але що питанє то набрало широкої ваги і що Русь яко Русь зможе заважити у всякій рїшаючій хвили.
В виду всего того уводитись надїєю, що справа руска дасться якось приспати, і прикладати до неї теорію і систему всяких Перґенів або софизмати Байстів, — се дуже мілкій погляд на справи внутрїшні Австрії і не менче мілка як і хибна политика. Чей же всякій австрійскій муж державний повинен знати, що интереси Руси галицкої по 1848 р. зложились щасливо в гармонійну цїлість з провідною идеєю самої-ж Австрії. Русь галицка прилягла туди по добрім зрозуміню тих фактів, які звершались на єї очех. Розрушати ту складність або по недостатку енергії ослабляти єї, се дїло нельояльне, нерозумне і небезпечне. Чей же нинїшному кабинетови добре звістні постороронні заходи, стремлячі до того, щоб руску мисль звести в иншу сторону. Але сему кабинетови не менше повинен бути звістний той многоважний факт, що заходи ті марно розбивались о льояльність галицко-руского народу для корони і о надїю, що найдеся правительство, котре схоче і з'уміє справу руску в интересї самої-ж держави вивести на чисту воду. Деїнде, посеред так прикрих обставин, могли були згадані заходи витворити всякі колизії, але з того, що нарід рускій не подав руки до зради, не треба снувати заключеня, що нарід сей можна і дальше майже систематично неґувати і відсувати від свобід і прав, запоручених єму конституцією!
Коли в своїм часї пок. Юліян Лаврівскій при одній нагодї явився був на авдієнції у нашого монарха, довелось єму почути найвисші слова признаня за дїло, котре він на основі рівноуправненя обох народів, заселяючих Галичину, намірив був осущити. Єму указано тогдї дорогу конституційну, на котрій Русь галицка мала прийти до своїх незадавнених прав. Що-ж сталося від сего часу, від тих кільканацяти років? Русини вступили на терневу дорогу парляментаризму. А чи результати відповіли поданій надїї ? Еґоїстична политика централів нїмецких подоптала всї их змаганя безпосередно і посередно. А чи далеко відскочила від сего руйнуючого силу Австрії еґоїзму политика нинїшної правицї ? Склалося так, що штучній меншости рускій радикально зачинено дорогу прийти до своїх прав чи то в соймі, чи в радї державній. На остатній сесії соймовій рускі посли не були навіть в можности поставити дрібної интерпеляції, не то шкільного внесеня в користь свого народу. Нам відобрано всяку надїю на полекшу, хотяй Русини від смерти Юл. Лаврівского консеквентно держалися вказаної им дороги.
Рівно-ж не слїдно, щоби і центральне правительство заявило коли охоту, чи то в дорозї конституційній, чи в административний спосіб усунути наші тяжкі кривди. Виходить з того, що більшости парляментариі суть для центрального правительства якоюсь ѵіѕ major, а та ѵіѕ maјor яко нам противна сила не допускає, щоби Русь галицку увзгляднено бодай в тій мірї, як се дїєся на наших очех н. пр. зі Словінцями. Лиш министер Ґавч мав недавно на стілько енергії, щоби проти волї більшости соймової надїлити нас бодай самостійними рускими паралельками в Перемишли. А замітити треба, що се сталося майже сучасно з гостиною архикнязя Рудольфа в Галичинї і доперва по воли самого-ж монарха. На других полях лишилось у нас усе по давному. „Польскі оази на Руси“ (кажемо словами гр. Войт. Дїдушицкого) мають у всїм першеньство перед автохтонами рускими.
Видко, що нинїшна правиця скрутила так сильно руки голошеній гр. Таффе програмі о рівноуправненю всїх народів австрійских, що в кождім случаю потрїбно аж надзвичайних мір, щоби підорвати поганий єї еґоїзм. Навіть тим послам руским, що увійшли до ради державної по указу з гори, а котрих жаданя були найскромнїйші, не був гр. Таффе в силї дати що-небудь, хоч-би яко винагороду за безпримірну улягчивість у всїх важнїйших справах, які стояли на порядку дневнім засїдань ради державної. Не був в силї — і з уст пос. Озаркевича мусїв остаточно почути дуже прикрий епитет для политики, якої кабинет єго супротив нас придержуєся. А ми з нашої сторони мусимо увірити гр. Таффого, що сей епитет винятий з уст всего галицко-руского народу.
Так єсть! Нарід рускій запримічає докладно роботу всемогучої правицї і годї не сказати, щоб не відчував всего того, що на єго шкоду робиться. А чи се порадно — трем миліонам відбирати надїю на достиженє прав, що єму належаться, в хвили, коли на очех єго другі народи повними пригорщами з тих прав користають — над сим питанєм було-б варта призадуматись. Вірити в то, що Русь галицка відступить від своїх претенсій, що она, мучена безуспішностею змагань своїх, схоче розплинутись в елементї польскім, се граничить з наївностею. Струю національного житя нашого і управнених аспирацій не в силї спинити система неґації! Струя та мимо волї недругів поплине широко до своєї мети! [Дѣло, 13.06.1888]     ІІІ.
З представленого предмету виходить надто ясно, що не тілько Русь австрійска в своїх національних і политичних правах єсть безпримірно покривджена, але що і всї конституційні чинники за 27-лїтний час ери конституційної анї один раз не зрадили охоти подумати на серіо о справедливім полагодженю питаня руского. З одної сторони бачимо найкрайнїйшій еґоїзм народний, томленє меншостей парламентарних, з другої, т. є. из сторони центрального правительства, видко дуже наглядно непростиму пасивність супротив пекучих потребь Руси австрійскої.
В виду того насуваються нам всякі питаня. І так в першій линії мусимо спитатись самого кабинету гр. Таффого, чи і коли надїятись нам якого звороту до лучшого в користь галицко-руского народу, або коли скінчиться та довголїтна неґація Руси австрійскої на всїх полях культурного розвою ? Нарід рускій не уважає себе гіршимі нї від народу ческого, нї від вічно в єго не користь пещеного народу польского.
Кривду свою відчуває він тяжко, а з свідомостею кривди росте і єго невдоволенє. Довготерпеливости єго не можна надуживати з так драстичною консеквенцією. Гр. Таффому буде звістно, що на зазив интелигенції рускої на віча селянин рускій являєсь дуже громадно, завзято і рїшучо домагаєся полекшї для себе, і сам жадає поправи долї своєї. Се не горстка людей а вся маса народу підносить, важкій свій голос ! Дарма́, що на тих зборах не промовляють графи і князї. Така вже наша судьба исторична, але дїло тим не зміняєсь. Се горожане рівно добрі як вірні престолови, що складають податок крови і майна для держави, а за се жадають того, що им по праві Божім і людскім належиться. Ми вправдї знаємо, що позакулисова дипломатія з табору недругів наших стараєся справу руску представити у Відни не дуже так пекучою і в світлї нам некористнім, але на то суть очи державних мужїв, щоби виробити собі о нїй вірнїйшій образ. А повтаряємо ще раз, що в нинїшній хвили, коли посли рускі знов вернули до народу з зовсїм порожними руками, кожда одиниця руска дуже серіо дивиться на цїле дїло і завдає собі найрізноріднїйші питаня.
Як би неґація Руси лежала в интересї Галичини і держави; як би Русь представлялась славяньскою irredent-ою, або як би се був народець здеморализований і безсильний — можна-б і оправдувати дотеперїшне поступованє кабинетів віденьских. Так оно однакож не єсть. Скрїплений в своїм національнім розвою галицко-рускій нарід має для Австрії і на нинї і на будуче дуже велике значїнє. Як колись король Данило оперся дружно о Захід, щоби устоятись против варварскик орд татарских, так і нинїшна галицка Русь, щиро Австрією пригорнена, може статись для неї крїпким заборолом при всяких евентуальностях. Анї маловажити єї не годиться, анї дивитись на неї короткозрячими очима галицких политиканів, або ческо-польскої еґоїстичної фракції.
Друге питанє ставимо самі до себе. Питаємось именно, що нам самим належить зробити, щоб остаточно уже раз вийти з прикрого положена ? Допускаємо, що гр. Таффе лишився до нинї вірним своїй програмі о рівноуправненю всїх народів, австрійских, і що добра єго воля : осущити тую програму спинаєсь лиш еґоїзмом нинїшних більшостей в радї державній і в соймі краєвім. Допускаємо навіть, що гр. Таффе і против нас Русинів не єсть упереджений, бо хочемо вірити, що правительственне внесенє на основанє другої гимназії в Перемишли, яке увійшло торік на порядок дневний галицкого сойму, не зложилось без єго відомости, або против єго волї. Але з другої сторони заходить питанє, чи кабинет гр. Таффе буде в силї дати Русинам австрійским их права, коли в радї державній все правиця иде против нас, а в соймі краєвім торік навіть ц. к. старости яко посли голосували против внесеня правительственного ? Сумнїваємось. І правиця ради державної і більшість сойму галицкого не послухають гр. Таффого, хоч-би як найлучше для нас настроєного. Виходить про-то, що для полагодженя справи рускої потрїбно-би аж надзвичайних мір, приміром : розвязаня обох тїл законодавчих або витвореня більше патріотичнїйших а менше еґоїстичних більшостей. Однакож поки-що і се немислиме. Лишаєсь про-то лиш одна-одинока дорога.
З просьбою о права свої може нарід рускій удатися ще — прямо до корони. Єсть се послїдна, а судячи по недавних даних в парляментарній акції ради державної, можлива дорога. Маловажені, мусимо упімнутись там о нашу кривду, там ще можемо подибати повну справедливість. Може кому та дорога видасться некоректною в державі конституційній, може надто смілою, — але хто знає, що Русь австрійска повних 27 лїт безуспішно боролась о свої права в дорозї конституційній, той сей крок єї оправдає з чистою совістею. Для нас єсть і буде се коректне поступованє, бо єсьмо в положеню безвихіднім, а в то положенє не попали ми з власної вини.
Переведенє дїла поручаємо „Народній Радї“ і всїм нашим патріотичним институціям. Имовірно в вересню прийдесь народови рускому зібратися знов на віче до Львова. Там почує він сумну исторію борби о права наші і там може вибрати він делегацію поза-парляментарну. [Дѣло, 15.06.1888] 