Проба организації галицких жидів за Марії Тереси і Іосифа II.

  Слїдом за войском, занявшим Галичину, прийшла нїмецка бюрократія, за нею або більше учені експерти, вислані урядом, щоб розслїдити природні богатства краю, за ними цїкаві туристи, щоби познакомити світ з придбаними для цивилизації ново-відкритими „индіяньскими“ землями. Всї три категорії піонерів культури: бюрократи, учені і туристи, засипують опісля віденьскі канцелярії своїми пересторогами, увагами, пропамятними письмами, брошурами і книжками всякого змісту, а всї мають на метї: довести до ладу ревиндикований край, піднести єго богатства, щоб опісля була спроможність вибирати з него чим раз то більші податки, вкінци зробити з мешканцїв Галичини і Володимирії, Русинів, Поляків, вірмен і Жидів по бесїдї, способови мисленя і льояльности таких добрих підданих, якими вважались мешканцї Шлеска або Австрії. Галичина стає предметом експериментів, особливо від того часу, коли палкій і енергичний Іосиф II. почав мати перевагу над матерею, цїсаревою Марією Тересою. Богато вийшло з Відня постанов добродїйних, о скілько они улекшували долю хлопів-невільників, богато з них не здалося нїнащо. До ряду послїдних належав "жидівскій порядок (Judenordnung) з р. 1776. Хоч автономична управа галицкої жидови заснована на „порядку", не перетревала і десяти лїт, хоч не богато є людей, котрі-б мали нинї свідомість о истнованю „порядку“, вплив єго треває до нинї. Коли австрійскій уряд отямився, і указом з дня 24 сїчня 1785 знїс постанови, котрих суть маємо представити, то тим указом не знївечив тої органичної сїти, котрою жидівскі кагали обмотали весь край. „Порядок жидівскій обіймає постанови, дотикаючі: 1) жидівских властей, 2) шкільництва і полиції, 3) податків, 4) жидівского промислу і торговлї, 5) жидівского судівництва. Центральні і окружні жидівскі власти називались генеральною дирекцією і дирекціями окружними (General- або Landes- direction і Kreisdirection). Генеральна краєва дирекція була властею диригуючою; урядами виконуючими розпорядженя власти центральної були дирекції по 6 округах, на котрі Галичина була тогдї подїлена. Генеральна дирекція урядувала у Львові; в єї склад входив старшій рабин (Oberlandesrabbiner) яко голова всїх галицких жидів і 6 членів краєвої старшини (Landesälteste). Членів дирекції екзеквуючих було також 6, по одному на кождий округ. Старшій рабин, старшина дирекції центральної і дирекцій окружних виходили з вольного вибору всїх галицких кагалів. Организація виборча опиралась на найширшій заснові: по громадах вибирали жиди старшину кагальну, тая вибирала бальотованєм, з'їхавши до міст окружних, по 6 кандидатів до обох дирекцій. Тим чином було 36 кандидатів всїх 6 округів. Ингеренція правительства лежала в тім, що вибори по округах відбувались під надзором старостів і що намістник вибирав з посеред 36 кандидатів 12 членів управи, по двох з кождого округа, одного до дирекції центральної, одного до дирекції окружної. В подібний спосіб вибирали депутовані (36) всїх кагалів разом з старшиною краєвою (12) старшого рабина. Имена 3 кандидатів, що мали найбільше число голосів, подавано до губернії, а намістник здавав справу про вибір придворній канцелярії. Старшого рабина именував сам цїсарь. До старшого рабина і жидівскої дирекції належав надзір над религією, обичаями і вихованєм, взглядно над рабинами, кагалами, синагогами і школами; они були судовими инстанціями, о скілько справи лежали в компетенції жидівских судів; дирекція центральна повідомляла директорів окружних о розпорядженях губернії і уважала на их виконанє. З свого боку слїдила старшина окружна за потребами і недостатками поміж жидовою і здавала власти надзорчій свої реляції. Вся кореспонденція з цїсарскими властями мусїла відбуватись по нїмецки під карою, так само списуванє рахунків, протоколів і инших урядових книг. Тому удержували дирекції у Львові і по циркулах христіяньских актуарїв і писарїв. Кагали подїлено на чотири кляси, після високости поголовного чи там толеранційного податку, вношеного до кагальної каси жидівскими громадами. Не допущено истнованя кагалу, котрого члени не були в силї вплатити найменше 4000 зол. польских. Тим то розвязав уряд цїсарскій богато малих кагалів, истнуючих за польского панованя. (Після урядового спису з дня 16 серпня 1785 р. було кагалів 140.) Кагали першої кляси (з податком 4.000 зол. п.) вибирали 6 кагальних старшин, кагали висших кляс по дві старшини більше, так що старшина кагалів четвертої кляси, котрих сила податкова виносила що-найменше 14.000 зол. польских, складалася з 12 членів. На чолї кождого кагалу стояв рабин. Кагал удержував своїм коштом три публичні школи. Головний надзір над цїлим шкільництвом належав, як сказано, до старшого рабина. В найнизшій школї учили читати, писати, перших засад религії і библії. В висшій школї учили талмуду, т. є. розбирати і викладати библію. В третій школї подавано науку прав — жидівских цивильних і религійних установ. Та школа була призначена для книжників (Schriftgelehrte), туховів (Landesjuristen) і рабинів. По школах могли учити лише публичні учителї. Їх именував рабин по нарадї з кагальними книжниками. Навіть такі громади, що в них не було рабина, удержували учителя, однак і такого жидівского бельфера екзаминував рабин, чи спосібний він учити. Богатші родичї могли учити своїх дїтей дома, впрочїм мусїли родичї і опікуни посилати під карою своїх дїтей, хлопцїв і дївчат до жидівских шкіл від належного віку (т. є. від 4 року житя) що-найменше до 13 року. Богатий жид не міг приняти домового учителя після своєї вподоби, бо навіть приватний учитель мусїв дістати від рабина свідоцтво спосібности. Рабини відбували испити кождого року. Рабин питав також шехтера (рїзника) і вводив єго лиш після испиту в службу. І старшим жидам полишив австрійскій уряд нагоду вправлятися в науцї, потвердивши т. з. „хилюк“. Були се диспути: тематом до них служили розписувані рабинами спірні тези з талмуду, над котрими книжники диспутували публично в божницях pro і contra два рази до року, на великдень і кучки. Хилюк відбували жиди з поконвіку: мав він на цїли ширити і зглубляти науку талмуду, а з другої сторони опізнавати жидівску суспільність з славними богословами і діялектиками з поміж рабинів і туховів. Кандидати на рабинів здавали перед старшим львівским рабином испити спосібности. Як стороньскій кандидат не мав за що приїхати до Львова, то старшій рабин міг визначити з посеред рабинів кагалових екзаминатора з правом виставляти свідоцтва. Кагал міг позбутись свого рабина. В тім разї відносився кагал до старшого рабина з жалобою а старшій рабин висилав комисію, зложену з рабинів сусїдних кагалів, котрі переводили слїдство і відсилали протокол до Львова. Провинився обжалований, то єго старшій рабин усував або карав. Наколи обжалований провинився і супротив прав цїсарских, тогдї повинна була дирекція повідомити о тім компетентні цїсарскі власти. Уряд застерїг собі впрочїм деяку ингеренцію на вибір рабинів кагальних: они мали просити правительство о потвердженє і предложити лист вокаційний громади, свідоцтва і потвердженя цїсарскої каси, що заплатили визначену таксу. Не вільно було без призволеня политичної власти синагогу, біжницю або школу ставити, покривати, розширяти або направляти. Правительство призволило урядово уживати жидам почетних титулів, наколи лише за них оплатились. Жидам прислугували два титули: реб-райн або хабер і реб-реб або морайн. Титул простого реба давали кагальні рабини книжникам за 2 злр., инші „заслужені“ жиди (що не були книжниками) доступали єго за 1 дуката. Титул реб-реб мав право давати лише старшій рабин; учені жиди платили при такій нагодї 1 дуката такси; инші заслужені, однак не-книжники платили крім одного дуката по одному дукатови від кождих 100 злп., вплачуваних ними до кагалу. Жадного титулу не міг доступити жид, що не був бодай два роки жонатий. Безженним не то що зборонено величатись яким-не будь титулом, але не могли они сповняти нїякої служби в жадній жидівскій институції. Жид не міг бути туховом, се-б то асесором в жидівскім судї, наколи не придбав собі обох титулів.
  [Дѣло, 21.06.1888]  (Дальше буде.)   [2] (Дальше.) Уряд австрійскій признав рабинам еще одно средство дисциплинарне, зборонене навіт самим архипастирям католицкої церкви. Затверджено рабинам право клятви. Правда, що велику клятву міг голосити лише старшій рабин за дозволенєм губернії, однак відданє меншої клятви рабинам кагальним сталось в їх руках страшним оружієм. Хайром держали рабини всю темну масу жидівства в безвзгляднім послуху, хайром спиняли деструктивні елементи по кагалах, хайром не допускали богатшим жидам убивати конкуренцію біднїйших, хайром нївечили посередно змаганя христіяньских купцїв і ремісників. Війшло в звичай роздїляти експлоатацію всїляких ужитків одиницям жидівским ; рабин роздавав навіть експлоатацію христіяньских одиниць або груп між свою громаду, а оден жид не посмів мішатись другому в дїло, бо круг интересів кождого був точно означений, а непокірного очїкувало виклятє з громади. Практика ся перетрївала з деякими змінами до нинї. Не змінила нїчого на рїчи клявзуля, щоби рабини послугувались клятвою головно в жидівских судах до дослїдженя правди і щоби удавались тогдї, коли хотять клятвою карати, до старшого рабина о призволенє. Солидарність жидів проявлялась і в традиційнім жидівскім праві векслевім. Жидівскі листи векселеві „мамера“ признав уряд цїсарскій истнуючими по праві. Різнився сей вексель від звичайного тим, що при задержаню потрїбно було підписи рабина або єго тухова, що підпись єсть справдї підписею довжника. Розслїдженє векслевих процесів не належало до цїсарских судів : противно надїлено рабинів правом безпосередної екзекуції ; властею апеляційною була дирекція окружна. Мамера була великим добродїйством для убожших купцїв, що користувались кредитом капиталистів, бо берегла їх від маєткової руїни, наколи интерес не удався. На мамеру міг позичити оден жид другому на розпочатє интересу грошї на довільний процент : наколи-ж довжник не заробив до 6 місяцїв квоти, рівняючої-ся подвійному процентови і присяг на те, дїлились віритель і довжник половиною зиску. Коли-ж довжник ствердив присягою, що не мав нїякого зиску, мусїв віритель вдоволитись зворотом капиталу, позиченого на мамеру. Екзекуцію векслеву виконував рабин фантованєм і арештом. Христіяньскій кредитор мігь запізнати жидівского довжника або до жидівского або до цїсарского векслевого суду. Суд кагальний, взглядно рабин, мав право вглядати в те, щоб жид не позичав жидови на лихву, а щоби віритель вдоволявся уживаним в краю процентом. Уряд обдїлив жидівскі суди також властею, карати жида, що псує купцеви кредит або перебігає другого в торзї, або що висшим чиншом найму хоче витиснути купця з краму. З виимкою справ криминальних в спорів о недвижимости, застережених судам христіяньским, признано рабинам і судам кагальним юрисдикцію в всїх инших рїчах. Виключно до рабинів належали спори грошеві і все, що дотикало религії. Всї спори цивильні, о скілько не були застережені судам христіяньским і оскорби ишли перед форум суду туховів. від суду кагального можна було відкликатись до дирекції окружної а відси до генеральної дирекції. Властями апеляційними від суду рабинів був ц. суд апеляційний і найвисшій суд придворний. Христіянинови було вільно позивати жида або перед суд жидівскій або христіяньскій ; жид позивав христіянина перед forum rei : підданого, запізваного жидом, судила доминія, шляхтича forum nobilium, міщанина магистрат і т. д. Склад жидівских судів був ось якій : При дирекції центральній був суд жидівскій краєвий. Трибунал складався з старшого рабина і пятьох краєвих туховів (Landesjuriten). Їх вибирали всї члени старїйшини краєвої і циркулярної (як сказано, було їх 12) і 36 депутованих з цїлого краю (по 6 з кождого повіту). Умер котрий з туховів, то вибирала нового асесора дирекція під проводом старшого рабина. Суд краєвий відбувався по понедїлкам і четвергам : за надзвичайні засїданя суду в инших днях тиждня платили интересовані 1 зр. 30 кр. такси. Кожда сторона отримувала вирок на письмі з підписею рабина і туховів. Всї справи повинні були бути зареєстровані по жидівски і нїмецки. В судї кагальнім засїдало що-найменше двох туховів. Призволено і на суди мирові. Спорячі сторони могли вибрати по одному судії мировому. Суперарбитром був рабин. Екзекуція вироків суду львівского і судів кагальних прислугувала кагалам. На опірного кидав рабин клятву. Наколи і клятва не помогла, запирав кагал виклятого до вязницї і тримав єго там так довго, доки засуджений не виконав вироку. „Жидівскій порядок“ не обмежувавь докладно всеї власти рабинів в кагалів над жидівским загалом. Було богато, дуже богато справ, полишених проворности і самоволи проводирїв жидівства ; були инші, кодификувані так непевними чертами, що їх виконуванє залежало лише від дискреції жидівских властей. Коли в „порядку“ сказано, що рабин становить опіку над сиротами, котрих отець умре без завіщаня, або що жиди, роблячі „легкодушно“ довги, підпадають клятві і чотиронедїльному арештови, то були се постанови так похитні, що також причинялись віддати рабинам орудуванє цїлим жидівством, бо-ж рабини мали в своїх руках два мечї, світскої і духовної власти. Зібравши постанови жидівского порядку з р. 1776 до купи, зачудуємося справедливо над привилегіями, котрими австрійска администрація обдїлила жидів і не то що ними вивисшила жидівство по-над христіяньских міщан і підданих, але по части віддала христіяньскій елемент в експлоатацію жидівскій хитрости. Жидам признано повну автономію в зарядї громадскім : 12 старшин краєвих пригадувало начальників 12 колїн Израїла, а старшій рабин був се-б то старозавітний судія ; признано им право вільного вибору властей полиційних, судейских і духовних, потверджено жидівскі хайдери і школи і не застережено собі навіть нїякого права нагляду над вихованєм. Уряд австрійскій надїв в правні форми жидівскі институції, скрїпив і піднїс їх своїм авторитетом, з'организував инстанції, піддав низші власти проводови висших, одним словом, витворив законну державу в державі. Жидів визволено з-під юрисдикції доминій, протеговано жидівску торговлю постановами о спілках і мамерї так, що дано спроможність розширити і скрїпити їх монополь торговлї і убити христіяньску конкуренцію. Побір податків і їх репартицію полишено жидівским громадам. Жиди були de facto вільні від служби войскової, а податок крови був в тім часї більшим тягаром, як нинї, бо трївав майже цїле житє, і в очах наших селян відданє в рекрути було карою, котра мало-що різнилась від вязницї на цїле житє. Истнували і за польского правлїня кагали і нїхто не вглядав в їх господарство, хиба що пан або староста хотїв витиснути з кагалу нові драчї, однако кождий кагал був для себе окремим тїлом, жидівство було порозриване і безладно порозкидане по всїм краю, мимо своєї численности. Кагали були по більшій части убогі і задовжені, а під'упали именно за-для того, що пани забирали для себе т. з. „крупку“. А була ся крупка фондом, що служив до покритя громадских видатків. На той фонд був визначений головно податок від кошерного мяса. Коли-ж пани забрали неправно „крупку“ для себе, то тим самим підтяли корївь истнованя жидівских кагалів, котрі в часї ревиндикації були дуже задовжені. Австрійске правительство зборонило доминіям відбирати кагалам „крупку“ і забезпечило тим чином заснову жидівскої громадскої автономії. Все те дїялось в часї, коли підготовлювано і доковувано систему централизації в краях австрійских, коли підкопувано автономію країв а Галичину піддано в-перше під бюрократичний деспотизм. Навіть самі Нїмцї-урядники, що списували свої спостереженя о Галичинї і давали правительству всїлякі ради, як-би то сей край найскорше згерманизувати, вказують на несправедливість уряду, що зносив сотками христіяньскі святинї, між тим коли кождий жид мав право замінити свій дім на біжницю за оплатою 25 зр. і поставити там тору. На кождій улици міста або місточка були синагоги і школи жидівскі, а дїти христіяньскі не то підданих і міщан, але навіть дїти родичїв з убожшої шляхти, виростали без нїякої, навіть початкової науки ; рабинів, туховів і бельферов вивисшено а сотки священиків христіяньских, вигнаних з своїх святинь, не мали де голови зложити. А все-ж таки галицкі жиди були з нових порядків невдоволені, они тужили за польским панованєм ; що більше, той податливий, осторожний, хитрий елемент, що иде всякій силї під руку, организував поруч з шляхтою повстанє проти цїсаря, коли під конець 1789 року двір берлиньскій через свого посла в Варшаві Люкхезиніого обіцяв був помочи Полякам відорвати Галичину від Австрії і в тій цїли викликав був небезпечну ворохобню поміж галицкими Поляками. Уряд австрійскій не поступав з жидами щиро, піднесенє і щастє жидівства не було цїлею правительства.
  [Дѣло, 26.06.1888]  (Дальше буде)   [3] (Дальше.)  Причини надїленя галицкіго жидівства новою организацією були политичні і финансові. В §. 1. нової устави сказано, що з жидівства твориться окреме тїло, бо лише в той спосіб буде можливий єго перегляд і провід до публичного добра (weil allein dadurch Uebersehung und Anleitung zum allgemeinen Besten erzielt werden kann). Однако урядом руководив важнїйшій єще взгляд политичний, котрого мотивів в „порядку“ не оповіщено. Галицкі жиди говорили жарґоном нїмецким. Здавалось, що жиди будуть пригідні властям в дїлї онїмченя краю. Бюрократія була вся нїмецка ; нові школи, навіть людові, були нїмецкі ; нїмецких ремісників і купцїв, нїмецких колонистів, ваблено до Галичини значними привилегіями і поселювано їх чималим накладом грошей. Однак все то було чуже, не зрослося з краєм, не могло мати на людність аж такого впливу, щоб знїмчити великій край. Уряд не погордив і жидами і задумав визискати їх в цїли з'амальгамованя коренного населеня. Тому мусїла відбуватись вся кореспонденція дирекцій з цїсарскими властями по нїмецки, а в жидівских судах списувано протоколи по жидівски і по нїмецки, тому заводив Іосиф II. нїмецкі школи для жидів. Однак чим вдоволилась людність христіяньска, того не можна було накинути жидам. Нїмецкі школи були ненавистні жидам, а рабини підняли против них таку агитацію, що ті школи звелись так само внїнащо, як жидівскі рільничі колонії. Іосиф II. заложив таку колонію під Болеховом. Виставлено там 12 на-пів мурованих домів в стилю голяндскім і віддано їх на ужиток 12 жидівским родинам. По кількох лїтах переїзджав там-туди геолог Гакет (Haquet) і побачив доми опущені, пообдирані, гидкі, городьбу і плоти жиди попалили, плідні ниви стояли облогом, а хоч було трохи справленої рілї, то не жиди заходились коло неї, а хлопи за горївку ; нові колонисти жили з того, що розбрелися по сусїдних селах і шахрували. Змаганє правительства, утворити з т. зв. польских жидів новий рід жидів нїмецких, проявлюєсь й з указок, даних властям политичним і войсковим підчас перших конскрипцій. Жиди не мали нїяких прізвищ а писались именем своїм і батька, приміром Мойсей Мошкович. Жидів треба було якось назвати, бо без того неможлива була правильна администрація. Виконуючим спис жидів органам велено давати им лише нїмецкі прізвища, кождій одиници о скілько можна инші, щоб ті самі прізвища не повторювались. Официри над'уживали инструкції правительства і почасту поганили з жарту або хабарства смішними або гидкими комбинаціями слів жидівскі роди, котрі відтак писались : Каценельенбоґен, Унтерляйбсґешвир, Афтердуфт. Друга причина, що спонукала державну администрацію завести „порядок“, були сподївані користи финансові. Свою автономію мусїли жиди тяжко окупити, а австрійскій фискализм давив їх зростаючими з кождим роком, а часто несправедливими тягарами. За панованя польского платили невелику поголовщину. Той податок брав з них і уряд цїсарскій від р. 1772, однак піднїс єго на 2 зр. від голови. З заведенєм „порядку“ не називано єго поголовщиною а податком толеранційним за оборону правну. Сей податок здвоєно р. 1776 і велено платити крім него податок доходовий і маєтковий в тій самій висотї. Тим чином піднесено давну поголовщину до 4 золотих реньских. Збиранєм і репартицією податків займався кагал. На кождого жида визначувано податок підчас дорічних загальних зборів т. зв. великої сесії. Уряд не вглядав в побір податку, потверджував лише загальну квоту, припадаючу на кождий кагал. Для правительства було се рїчею рівнодушною, чи поодинокі жиди платять правильно податок, чи нї : кагал мусїв дбати про те, щоби кождого кварталу віддати до цїсарскої каси припадаючу на него пайку. Тому то уряд дбав про финансову силу кагалів, віддав виключно в їх заряд крупку (в 1792 р. по знесеню жидівского „порядку“ виносив сам податок від яток 293.000 зр.), не призволяв робити кагалам нових довгів без призволеня правительства. Як кагал мусїв внести до цїсарскої каси припадаючу на него квоту, без взгляду на те, чи поодинокі жиди були в силї заплатити податок, чи нї, так ручили всї кагали округа за точність сплати податку кождого кагалу з-осібна. Навіть в такім разї, як місточко вигорїло і кагал не був в силї заплатити податку, роздїлювано єго на прочі кагали після начерку окружної дирекції. Правами користувались лише ті жиди, що могли платити податок. Бідних жидів, що не були в силї заплатити 4 зр. податку толеранційного і доходового, давив уряд нелюдскими мірами. Они попали в категорію жебраків і волоцюгів. Їх велено вигнати з краю. Був се указ дивачний, несовістний і не доводив до цїли, бо посторонні держави не приймали вигнану бідноту. Не розтягалось вигнанє на жидів старих і калїк, що не могли заробляти на житє, а тим менше платити 4 зр. податку. Они мали право, як сироти, домагатись від кагалу удержаня. Запомоги ухвалювано для них на великих сесіях (загальних зборах кагальних). Бідних жидів подорожних можна було терпіти в чужій громадї найдовше три днї ; опісля мали дістати від кагалу тілько грошей, щоб им стало на дорогу аж до сусїдного кагалу. Калїкам належались єще підводи. Жидам, що не були в силї заплатити податку, зборонено de facto женитись. Правительство австрійске задумало взагалї спинити множенє жидів. Розпорядженєм з 8 марта 1773 зборонено жидам під конфискатою всего майна і карою вязницї женитись без призволеня губернії і визначеної високої такси. Рівночасно дано губернії указ, щоби позволяти петентам женитись лише в виимкових разах. За виконанє постанов про жебраків і женидьбу відповідали кагальні і рабини своїм маєтком і особами. В Галичинї не вільно було поселятись стороньским жидам, що не виказались маєтком доходячим що найменше 5000 зр. Всї непригідні постанови уміли жиди обійти. Приміром женилась біднота без повідомленя старости, без призволеня намістника і без такси, так само як перед тим і опісля, однак рабина не мож було засудити на 100 дукатів кари, взглядно вязницю, як велїла устава, бо бідні жиди вінчались без рабина. Не легко було дійти, котрий жид женатий, котрий нї, особливо задля того власти, що виконуючі роскази правительства дивились на дїла жидівскі крізь пальцї. Урядники нїмецкі опинились в миг в жидівских кишенях, а кагали вели дїло коррупції систематично, після пляну з гори уложеного. Всї свої реформи задумав Іосиф II. перевести при помочи совістного і свідомого цїлей державних стану урядничого. Коли-ж надїя на поміч бюрократії в уладженю дїл галицких єго завела, звернувся єго гнїв в першім рядї супроти жидів, раз за те, що знївечили хитростею, солидарностею, і властивою собі відпорною силою дїло задуманої реформи, по друге, що здеморализували нїмецку бюрократію, заснову тогдїшної системи правлїня.

[Дѣло, 27.06.1888]  (Конець буде.)   [4] (Конець). В послїдних пяти лїтах панованя Іосифа подибуємо несмілі проби, покінчити радикально жидівску путаницю. Проєкти викорененя жидівства трактовались прилюдно, як всяке инше публичне дїло. Знесенє регулямину з 1776 р. попередила строгі міри, котрі мали жидам відобрати нагоду шкодити суспільности. Патент з дня 24 сїчня 1785 зборонив жидам арендувати коршми, грунти і добра, котрих самі не справляли, млини, ярмаркове або торгове, спасне, транспорт соли, десятини з двірских ріль, десятини духовні, десятину від тютюну. Наколи-б бюрократія виконала була сей патент, була-б підорвала конечно истнованє більшої части всего жидівства. Знесенє дирекції краєвої, окружної, судів рабиньских і мамери, заряджене 27 мая 1785 мотивовано тим, що „Judenordnung“ з 1776 р. нї в жадній точцї не відповів надїям правительства. відтак переказано политичні справи жидівскі місцевій зверхности, циркулови і губернії, дїла судові судам місцевим і апеляції. Власти мали залагоджувати жидівскі дїла після норм загально обовязуючих. Внутрїшний заряд кагальний мав обмежатися лише на религії, милостинї і заосмотреню хорих. Кагал вибирав 6 кандидатів заряду — з тих именував староста окружний 3 старшини кагальні. Лише Львів і Броди вибирали семох кагальних що три роки. Не удалось зменшити жидів забороною женитись, то тому видумано новий спосіб екстирпації : таксу від синів. Пригадувала она міри Фараонові, одїті в новітні форми. Податок від синів був прогресивний, від кождого слїдуючого сина мали батьки платити два рази стілько, що за попередного. Висота податку залежала і від занятя. Тим чином подїлено жидів на три кляси : рільників, жидів зістаючих в публичній службі в школах і кагалах ; всї прочі купцї і промисловцї належали до третої, найвисше сподаткованої кляси. Жиди, що працювали на ріли і мали з неї дохід, не переходячій 100 зр., платили від першого сина 3 зр. податку, від другого 6, від третого 12 зр. Наколи дохід виносив більше як 100 зр., вимірювано жидам — рільникам здвоєну таксу. Ті, що служили в якій публичній жидівскій институції платили 12, 24, 48 зр. і т. д. Весь прочій загал жидів платив найвисшу таксу, по 20, 40, 60 зр. і т. д., коли мали доходу понизше 400 зр., і ЗО, 60, 120 зр., наколи їх дохід переходив 400 зр. З того виходило, що крамарь, котрий на цїлий рік не мав і 100 зр. доходу, мав від разу заплатити за четвертого або пятого сина 80, взглядно 100 зр. під грозою екзекуції. Всї ті розпорядженя не могли довести до цїли: їх не можна було виконати уже за-для внутрїшної их суперечности. Жидів гноблено і полохано без потреби брутальними розпорядженями, котрих відтак не можна було примінити в практицї. Непотрїбно викликано завзятий гнїв жидівства збороненєм носити довгу жидівску одїж; скоро в короткім часї (по смерти Іосифа) знесено ту постанову, хоч жиди о те навіть не просили. Найтяжше, хоч лише на дуже короткій час, діткнув жидів справедливий тягар служби войскової. він причинився більше до зменшеня жидів в Галичинї, як всї инші способи екстирпаційні. Мимо податку від женитьби зросло их число від р. 1782—1786 з 172.000 до 215.000 душ. Коли по знесеню регулямину цїсарь розказав примінювати з всею строгостею до бідних жидів ті постанови, що мали на цїли позбутись их з краю, а переполохана бюрократія мусїла виказати зменшене число жидів, щоб не викликувати гнїву цїсаря, находимо в таблици конскрипційній з 1787 р, записаних 210.000 душ, хоч число се було фикційне : вигнані жиди поприходили назад, бо жадна держава не хотїла их приняти. Жиди поховались лиш перед бранкою. Року 1788 начислено их 199.000, р. 1789 — 189.000, р. 1790 — 188.000. В тім роцї визволив их цїсарь Леопольд II. знов від служби войскової і они наново почали рости числом. Що Іосиф II. задумав ужити таких драстичних способів, поясняємо собі тим, що гадка екстирпації жидів була дискутована навіть серед тогдїшних либеральних кругів. Підчас другої подорожи по Галичинї приглянувся цїсарь близше галицким жидам. З вікон свого помешканя бачив він, як жиди бродять без дїла цїлими днями по улицях великими товпами і поспитав одного совітника губерніяльного, що з ними робити. Запитаний був тої гадки, що жидів належить зменшити. Іосиф замітив, що утерпіла-би сила податкова краю, бо зменшився-би „стан контрибуційний“. Урядник відповів порівнанєм: „В огородї, де розрісся бурян, єсть також зелено. Викинувши єго, буде огород виглядати зразу пусто, однак небавком скрїпляться пожиточні ростини а з них огородник мати-ме богато більше пожитку, як з пасожитного буряну.“ Розумієсь, що тогдїшні писателї, що займалися справами жидівскими, предкладали далеко острїйші міри, як їх могло ужити правительство. Всї они виходили з тої точки, що жиди суть шкідним елементом для краю і держави і що добрими способами не можна їх перемінити на добрих підданих. Енґель, звістний историк, висказав навіть гадку, що жиди були головною причиною немочи Польщї і що на всю будучність будуть они причиною руїни міщаньства і убожества хлопів, котрі по-при жидах нїколи не будуть могли двигнутися. Гакет єсть тої гадки, що дотеперїшні укази правительства були недостаточні і радить ужити инших способів примусових : зборонити довгі халати, уживані жидами длятого, що під ними легко им крити крадені рїчи ; не призволити уживати гебрейского язика, бо єго нїхто не розуміє ; зборонити жидівкам голити голову, а натомість наказати жидам бритвати бороду. Нехай жиди святкують сабаш в недїлю і не палять під суботу більше свічок, як звичайно, не перетягають дротів крізь улицї. Дальше радить Гакет зборонити говорити поганим жидівским жарґоном, обрїзувати дїтей, тримати христіяньских слуг. Як-би ті репресалії не помогли, то не призволити жидам женитись, хиба найстаршому синови: молодші сини нехай вимруть, як монахи. Дитину незаконно роджену віддати в христіяньскій приют для знайдів, де би єї охрещено і дано нове прізвище. Прихильний жидам совітник губерніяльний Кортум, що написав був о квестії жидівскій окрему книжку, дивиться на справу оком мужа стану. він радить надїлити тих жидів горожаньскими правами, що відречуться ортодоксії і покинуть свій сепаратизм. Проєкт Кортума не сподобався Евґлеви, за-для того, що він єсть випливом нетолеранції і прозелитизму і не сповнив-би цїли, як кожда нетолеранція. Енґель думає, що було-би для людскости користнїйше і навіть гуманнїйше, поселити жидів насильно в безлюднім якім краю, тримати їх в послуху замками і гарнизонами, не випускати їх нїкуди, змушувати голодом і нуждою до рільництва і рукодїл і не допускати до них кусника хлїба, не випродукованого ними самими, просвічати наукою Мендельзонів, Бендавидів і Маймонів, визволити їх з глупоти талмудової а просвітити їх правдивим деїстичним культом.*)

Ом. Калитовскій.   [Дѣло, 28.06.1888]     