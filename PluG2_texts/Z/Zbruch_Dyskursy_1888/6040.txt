Збірник галицких пісень і мельодій народних.

(Конець.) 
Подавши образ укладу нашого народно-мельодійного збору, відзиваюся на сїм місци до всїх, кому руска пісня мила , з прошенєм о дальше надсиланє мельодій різного рода, які хто зможе ; коли неможливо з довшим або повним текстом, то бодай з одною строфкою. Я просив-би о коляди, щедрівки, гаївки, веснянки, русальні, купальні, весїльні, обжинкові, на обкісках, хрестинні, дїточі забавні, похоронні голосїння і стипи. Що-до русальних, то примічу, що їх єсть уже небогато, а нарід змість їх колишний, не розуміючи рїчи, сегодня значно змінив. В русальних часто на місци русалок стоять уже звичайні дївчата, а спізнасться їх ще звичайно по трех завданих парібком або дівчиною загадках : що росте без кореня, без цвіту, і т. п. а лише вже рїдко стоїть виразно, як русалка по гилях дерев гойдаєсь і загадки ставляє. Трохи виразнїйші веснянки ; згадують они о розвиваню верби, лози, явора… о веснї воскресшій, о теплім дощику, о капаню зі стрїх, о раннім ораню плужком... при чїм бувають вплетені любовні дїї. У всхідній Галичинї веснянок ще достатком. Купальні згадують о купаню, о Иванї та Мариси (колишній Маренї, Моренї, Mors), часом о Кострубі.
На око видаються повисше наведені співанки малозначними, но для музики і исторіи нашої суть они великого значеня. Єсть їх в збірнику вже гарне число, но я бажав-би їх ще більше. Надибав я дивні окази коляд , а ще цїкавійші весїльні з коломийских гір ; в мельодійности они незвичайно оригинальні, богато говорять. Не менше просив-би я о різні ремісничі, рибацкі, пастирскі, садівничі, мазярскі, дегтярскі (они вже за для нинїшних зелїзних осей при возах гинуть — мало де розвозиться ще деготь), о гаїві (стрїлецкі) і т. п. Из сих має вже збірник де-що, але мало. Такожь прошу о наймитівскі, вояцкі, гайдамацкі, о всякі галицкі танцї. У нас нема танцю без співу, тому і сі мусять у збірник прийти. Коломийок веселих, і сумних містить Збірник сто дві, а ще не всї окраїни заступлені. Єсть кілька гуцулок (се коломийки з коломийских гір, оригинальні), шумок, чабарашок, козачків (досить), гайдук, аркан волошка, обертас, метелиця, горлиця, вербованець, журавель, чабан, хоровід. А може ще де знаходиться якійсь, котрого доси не знаю. Бажаними були-би піснї о Татарах, їх нападах, полонах, котрих доси мало лише в збірнику записаних. Так само о різних пригодах любовних, супружих, о строгих мачохах та горюючих невістках. І сі має Збірник, але все ще мало ; а пригодні исторіи — се другій відмінний род наших историчних дум, — мають звичайно гарні мельодіи і суть часто так занимаючі, що могли би подати незвичайно гарний темат до драм, опереток, та опер малоруских. Доси подибав я лишь одну пригодну о Каньовскім та Боднарївній прибрану в печатаний драмат. Такі пригоди розумно переведені на сценї, принесли-би більше користи для малоруского народу, як всї другі приноровлені, неприятно видумані, або з чужого переведені. Не в однім поправили-б они наш нарід, котрий би наочно видїв перед собою причину і наслїдки, написані по єго думцї.
Любовні піснї майже вичерпані ; сих має збірник найбільше. За то историчних дум о князях, боярах, гетьманах, воєводах, старостах мусить Галичина ще досит знати, лишь нїкому за ними пошукати. Коли коло Львова знають о Дребенюстї, Гребенюцї, Морозї, Саві, Залїзняку, Підкові, а де инде єсть коляда о галицкім князю Льві, Данилї і Волидерку (Володимирку) — чому-би на Поділю, Покутю не знано їх більше. Кому отже знана яка-будь исторична дума, то о ню єго сердечно прошу. Нещастний наш обліг, та загнені руки !
На сїм місци прошу і тих ласкавих пань, котрі народні мельодіи збирали, а про котрих недавно „Зоря“ споминала, о ласку присилку всяких можливих*) малоруских ром для кождої співолюбивої особицї, а всї прислані піснї носять на собі гідне имя то-галицких пісень з мельодіями, а най всї панї і мужчини будуть запевнені, що всякі і найменші співаночки, коли лише мало-рускі і по галицкій земли співаються, сердечно будуть повитані. Нашь Збірник стоїть отвого, хто їх прислав. Чужої працї нїхто собі присвоювати не думає.
Честні питомцї семинаріи духовної могли-би тут дуже богато прислужитись. Они знають досить народних мельодій, особливо гумористичних з різних сторін, і могли-б, єсли не самі, то через музикальних товаришїв то, що знають, на папір перелити. Так само могли-б академики велике число приспорити. В містї стоять вояки з різних окраїн. З їх уст можна-би сотками мельодій списати. Сим способом перед лїтами пробовав уже де-хто збирати з уст вояцких сам текст пісень, — маю їх в руках. Яка шкода, що не підхопили заразом і їх мельодій !
У деяких скромність, у других гадка, що їх узбирані мельодіи в богатім нашім Збірнику вже знаходитися мусять, спиняє їх до надсилки. Але нї одно, нї друге не єсть оправдане. Скромність приносить для загального дїла шкоду, а і всякі варіянти задля окремої ваги такожь записуються в Збірнику. Проволока кількох місяцїв опізненя в виданю Збірника не принесе загальному дїлу нїякої страти, противно, о много може збогатити єго число, тим більше, що і Збірник годї нараз инакше як зшитками печатати.
Ще раз усильно прошу о списованє і о надсилку народних пісень і їх мельодій, а загально о використанє**) їх, доки ще час, бо они вже гинуть і вигинуть.
П. Бажаньскій,
Сороки, Львів-Підзамче.
—————————————————————
* Всеї програми різнородних кляс пісень туть не вичерпую.
** В чиих руках знаходяться списувані в 60—70-тих роках тексти галицких народних цїсень ? Як вість ходить, було їх 5 до 15 тисячь. Я просив-би о них до перегляду, чи случаєм не знайшлись-би там і які записані мельодіи. — П. Б.   