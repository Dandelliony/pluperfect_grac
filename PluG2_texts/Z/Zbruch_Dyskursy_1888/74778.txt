Вистава краєва в р. 1894.

Перше засїданє виконуючого комітету вистави в р. 1894 відбуло ся минувшої середи вечером. В заступстві презеса кн. Адама Сапіги здав справу з дотеперішної дїяльности президії ґр. Ст. Бадені. Протекторат над виставою зволив приняти В. Вел. Цїсар, а обі столицї краю не жалують жертв і заходу, щоби се краєве підприємство довести до успіху. Львів дав 30.000 зр. і зобовязав ся улекшити комунікацію з площею вистави, а именно вибудовати елєктричну зелїзницю, а в Кракові зобовязав ся окремий комітет попирати виставу. Тепер треба уладити бюро вистави і саме до того спрошено комітет на засїданє. З порядку дневного рішено поручити написанє відозви до краю пп. Ст. Баденіому, дрови Кубалі, В. Лозиньскому і І. Старкльови і принято подрібну проґраму вистави:   Вистава буде уряджена в стрийскім парку. Отворять єї дня 1 червня 1894 р., а замкнуть 1 або 16 жовтня. Виставою управляє головний комітет виконуючій і дирекція після постанов статута і реґуляміну вистави. Вистава буде складатись з 32 ґруп. За місце на виставі установлено слїдуючі цїни: а) за 1 метер квадр. під небом 2 зр., б) за 1 метер квадр. поземої поверхнї в замкненім будинку, вільній зі всїх сторін 8 зр., в) за 1 м кв. поземої поверхнї в замкненім будинку вздовж стїни до півтора метра висоти 5 зр., г) за кождий м. кв. висше на стїнї 2 зр., д) за 1 м. кв. на самій стїнї 2 зр., е) за 1 м. кв. поземої поверхнї в отвертих будинках 4 зр. Предмети селяньского рільного господарства і инвентар селян, твори плястичної штуки і старинности вільні від оплати.   Докладно виповнені деклярації треба вносити в двох примірниках найпізнїйше до 1 серпня 1893. Деклярації що до урядженя власних павільонів треба внести найпізнїйше до 1 мая до дирекції вистави. Нагороди будуть такі: гонорові дипльоми, золоті медалї, срібні, бронзові (від комітету вистави правительства, краю, господарских товариств і т. п.), листи признаня і грошеві нагороди. В межинароднім віддїлї будуть нагороди признавати ся окремо без конкуренційного порівнуваня того віддїлу з краєвими виробами. Окремо будуть нагороди признавати ся співробітникам і помічникам ремісничим за взірцеве виконанє предметів на виставу.   З виставою буде злучена льотерія, а предмети до вильосованя будуть куплені з поміж тих, що будуть на виставі. Над означеним обсягом поодиноких ґруп вела ся довша нарада, на котрій змінено дещо в президіяльних проєктах. Одноголосно принято приписи для виставцїв.   На скарбника комітету вибрано дра Альфреда Зґурского, на ґенерального секретаря п. Юліяна Старкля, на другого секретаря п. Ив. Зелиньского. До видїлу фінансового запрошено пп.: Д. Абрагамовича, Б. Біляньского, З. Дембовского, В. Домашевского, дра Б. Гольдмана, дра П. Гроса, дра Єленя, Г. Кешковского, И. Клєнберґа, М. Лязаруса, Р. Лишковского, Маєвского, дра Малаховского, Альф. Мілієского, И. Пінеса, Д. Познера, Т. Романовича, З. Ромашкана, Р. Розвадовского, А. Рибицкого, К. Шаєра, дра Т. Скалковского, Г. Сленка, Ив. ґр. Стадницкого, В. Теренкочого, А. ґр. Водзицкого, дра Альф. Зґурского і Ф. Зиму.   До будівельного видїлу запрошено пп.: Бізанца, Бравнзайса, Голомба, Горецкого, Горґолевского, Гавришкевича, Гохберґера, Яновского, Каменобродзкого, Левиньского, ґр. Лубеньского, Михальского, Радваньского, Рамулта, Равского, Шульца, Стриєньского, Тальовского, Захаровича і Завєйского.   Дальше ухвалено: просити всї краєві корпорації всїх катеґорій о попиранє і участь у виставі, передати дальше потведженє проґрамів секцій дирекції вистави разом з презесами дотичних секцій, з засторогою для комітету права рішати, коли би межи двома секціями зійшла колізія, а дирекція не усунула єї, або спір межи секцією а дирекцією — і вкінци передати комісії краківского товариства рільничого право виключного дїланя в справах вистави в 25 повітах західної Галичини.   На тім скінчило ся перше засїданє.   [Дѣло] 