Девять лїт ери гр. Таффого.

  В державнім житю Австрії минуло вчера як-раз девять лїт, від коли граф Таффе обняв керму министерства Долитавії яко министер-президент і рівночасно теку министерства справ внутрїшних. З тої нагоди посвячують всї политичні дневники Австрії ширші уваги тим роковинам, як і дїяльности ювилята. Праса офиціяльна не знаходить слів похвали для теперїшного керманича правительства, виносить під небеса єго незвичайну енергію, такт і бистрість политичну, котрій приписує яко заслугу приєднанє Чехів до участи в радї державній, упорядкованє державного господарства, розвиток оружної сили, управильненє відносин Долитавії до другої половини монархії, полїпшенє стану убогих кляс населеня і взагалї все, чим нинї по их думцї пишатись може Австрія і що становить єї силу і запоруку щасливої державної будучности. Ми не хочемо і не станемо відмовляти гр. Таффому єго здібностей і енергії, але і не думаємо славословити єго за то, що властиво не єсть єго ділом, а чого причину і жерело треба шукати зовсїм де инде, лиш не в здібности і енергії гр. Таффого. Якійсь мабуть централист поставив був в монахійскій урядовій газетї вже давнїйше порівнанє гр. Таффого з кн. Бисмарком. Очевидно, що порівнанє було зложене умисно лиш на то, щоби виказати слабі сторони австрійского премієра. Але ми питаємось, чи годиться хоч-би навіть і таке порівнанє? Як можна порівнувати з собою то, що не має нї найменшої підстави до порівнаня ? Политика гр. Таффого не єсть анї трохи так самостійна як политика кн. Бисмарка, ба она єсть лиш рефлексом бисмарківскої политики. Хто читав уважно бесїду кн. Бисмарка з 6 лютого с. p., той міг ясно переконатися, що австрійска політика не ведеся зовсїм самостійно, лиш в интересї і що так скажемо по приказї з Берлина. Ось возьмім приміри на то : По битві під Кралевоградцем бачив кн. Бисмарк, що для Нїмеччини не добре Австрію зовсїм знищити і він єї задержав в обємі як перед війною. Кн. Бисмарк признав також, що він бачив силу Австрії в славяньскім елементї. Славянам в Австрії полекшало отже, але певно не длятого, що потребу того добачив якійсь австрійскій муж державний. Приєднанє Чехів певно перевів гр. Таффе, але чи він то видїв першій потребу того, то питанє, на котре-б певно і сам гр. Таффе відповів, що нї. Ми чейже до нинї ще бачимо, як бисмарківска праса помагає гр. Таффому в борбі Чехів з Нїмцями, як та праса заєдно виступає против самих Нїмцїв лиш длятого, щоби піддержати систему гр. Таффого, котра єсть для Нїмеччини конче потрїбна. Пійдїм дальше за политичними здібностями гр. Таффого на поли національнім в Австрії і возьмім Галичину. Девять лїт минуло, коли гр. Таффе покликаний до обнятя политичного проводу Долитавії, вивісив знамя своєї политики, котре мало стати провідною гадкою єго дїяльности. Знамя то було вельми симпатичне і для всїх народів Австрії пожадане; оно містилось в коротких а многоважних словах „помиренє народів Австрії на підставі рівноправности“. Програму тую гр. Таффого повитали народи Австрії а між ними і Русини з великою радостею, надїючись до̂ждатись раз полагодженя своїх найжизненнїйших а на неоспоримих правах опертих жадань. Вірне і точне переведенє тої програми могло стати для Австрії справдї епохальною ерою, бо з одної сторони дало-би було кождому з народів Австрії можність дійти до своїх прав і глядїти з спокоємь і вдоволенєм в свою народну будучність, а з другої сторони причинило-би ся оно знаменито до скрїпленя самої державної идеї, котра могла-би через сповненє обовязків держави з огляду на кождий поодинокій нарід лиш зискати і скрїпитись. В довірію на успішність заїнавгурованої системи не занедбали Русини висказати ясно і докладно своїх найголовнїйших, хоч дуже уміркованих жадань. Як-раз по обнятю керми министерства графом Таффе закипіло між галицкими Русинами сильнїйше политичне житє. Два всенародні а відтак численні окружні і повітові віча підняли і висказали голосно самі важні і наглячі народні постуляти і поперли их санкцією цїлого народа. Руска праса і рускі товариства піднимали безнастанно найжизненнїйші справи краю і народу, котрі висказувались кромі того нечисленними представителями нашої народности в державній і краєвій репрезентації. В деяких пекучих справах висилались до правительства депутації, заосмотрені мандатами не лиш поважних институцій народних але і многолюдних всенародних зборів так, що кабинеть гр. Таффого аж надто богато мав нагоди пізнати жаданя і потреби руского народа в Галичинї і информуватись о них з властивого а правдивого жерела. Та на жаль, исторія послїдного девятилїтя не виказує, щоби ті конечні і справедливі а так минимальні і умірковані жаданя тримиліонового народа були хоч в дечїм увзгляднені і вислухані. Противно свідчать свіжі ще єї карти, що в тім девятилїтю прожила галицка Русь дуже а дуже численні гіркі хвилї і в всїх напрямах свого народного житя зазнала немало горя і кривди. В житю политичнім віддані були Русини під повну майоризацію Поляків, дізнаючих помочи і охорони від правительства. На картах исторії того девятилїтя записані чорними буквами вибори до краєвого сойму і ради державної, при котрих уживаню против Русинів прямо неморальних і недозволених средств. Випертим з репрезентаційних тїл Русинам ставлено перешкоди, коли хотїли по-за тими тїлами в дорозї конституційній висказати свої жаданя. Прилюдні збори і віча заказувано і закривано, свобідні голоси праси обезсилено безчисленними конфискатами. Помимо голошеної рівноправности народів не довелось Русинам добитись на власній земли рівних прав в урядах і школах. До нинї не мають Русини своїх представителїв в висшій администрації, для найревнїйших труженників-Русинів замкнені висші урядові становиска. Язик і письмо руске, нехтоване низшими і висшими политичними властями в краю, мусїли шукати охорони перед трибуналами публичного права. Народна просвіта, тая одинока підойма будучности кождого народа, дізнавала в послїднім девятилїтю численних а неоправданих перешкод. Разячі міри против читалень, послух даваний злобним доносам, безпідставні ревизіа і арештованя могли і мусїли відстрашувати щойно пробудившій-ся рускій нарід від просвіти і науки. А рівночасно подавано поміч заснованим польским товариствам, маючим на цїли не просвіту а политичні цїли. Ті не були небезпечні, хоч форма их була та сама, що і руских читалень. Навіть на поли религійнім, на поли віри і совісти не полишено Русинів без дуже діткливої опіки. Подивімся теперь, яка гадка, яка идея, якій интерес руководили тут австрійским премієром, що він рїшився мимо своєї красної теорії о рівноправности, віддати в Галичинї перевагу Полякам над Русинами і першим дати майже найперше становище в державі, а других зробити послїдними ? Нам видиться, що не дуже велику зробимо похибку, коли скажемо, що причиною сего єсть — образово сказавши — стратегична линія Перемишль-Краків, а звістно прецї загально, що хоч ту линію укрїпляли австрійскі вояки, то все таки она стоїть безперечно в непослїдній звязи з политикою Нїмеччини. Ба коли добре розважимо, то мусимо признати, що значне піднесенє воєнної сили в Австрії, котре офиціозна праса називає також „заслугою“ гр. Таффого, не єсть чей нїчим, як лиш впливом, ба навіть виразним жаданєм руководителїв нїмецкої политики. Звістно прецї, як велику пресію робила Нїмеччина в послїдних місяцях минувшого, а в перших сего року на Австрію в справі чим скоршого збільшеня воєнної сили. Возьмім инші благодати, які сплили на нас в часї сего девятилїтя з ласки гр. Таффого і єго системи. Сюди належать насамперед закони о забезпеченю робітників на случай калїцтва і недуги, закон о волоцюгах, закони виимкові против анархистів — все більше або менше удачні копії з бисмарківских взірцїв; дальше страшне збільшенє податків посередних, податок від горївки, податок від цукру і т. д. Ото вся та здібність і енергія, за котру так славославить гр. Таффого пів'урядова праса. Що ми в гр. Таффе подивляємо, то єсть хиба та слухнянність, з якою він сповняє прикази свого учителя з-над Шпреї, та дїйстно зручність в копіованю робіт свого майстра. Навіть безустанне лявированє гр. Таффого між поодинокими партіями не єсть нїчим иншим, як лиш копією з Нїмеччини. Ми тут старалися виказати лиш одну сторону дїяльности гр. Таффого, яко президента австрійского кабинету і то більше загально; основнїйше обговорювати єї не беремось, бо не хочемо входити в занадто велике знакомство з ц. к. прокураторією, котра вже в різних сторонах многим газетам, що писали на сей темат, позамикала губи.   [Дїло]     