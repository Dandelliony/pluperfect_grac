Зрадник.

Леґенда з далекого Сходу.   І.   Було се в південному краю, Де сонце довічно сїя, Де гордая пальма пишаєсь, В роскошах втопає земля, Де небо блакитне й широкі Безмежні простори степів. В тім краю ще в давнії роки Народ наймогутнїйшій жив И славою гучно пишав ся Той край у народів сїмьї. Друг кожен тій славі вклоняв ся, А ворог лякав ся єї. Не тим тая слава, що в поли Козак из народу того З війни не втїкав ще нїколи, Не кидав ще місця свого; Не тим тая слава, що з-роду Нїхто ще з усїх ворогів Того переважить народу Нїколи й разу не здолїв; Не тим, що над их парубоцтво Хоробрійш нїде не було; Не з того, що ихне дівоцтво Як пишні троянди цвіло; — Нї! тим така слава велика Була у народу того, Що з них нї один споконвіку Не зрадив ще краю свого. В якії несвітскії муки Не кинув би кожного з них, Але нї уста их, нї руки Не зрадили-б з-роду своїх. И "зради" — пекельного слова — В ті давні колишнії днї Не знала ще ихняя мова, Не знали й не чули они.   II.   Отож у ті давні години, Що спомин про них уже згас, Жив парубок в ихній країнї І звав ся той хлопець — Киндарз. Судилось єму виростати Безрідному серед чужих, Давно бо в земли єго мати І батько у бою полїг. За те був вояцкої вроди — Орлом він у бої лїтав, Нераз і не два у походи Ходив він і слави придбав. Хоч ще молодий був лїтами, Та в радах усїх войскових Мав голос проміж козаками За славу учинків своїх; І голови сиві старії Схилялись до слова єго, І бачив себе він у мрії Гетьманом народу свого. І стоячи в радї козацькій, І дома у хатї своїй, І линучи в бучи вояцкій — Не видав нїколи тих мрій. І гордая думка буяє: "Тепер я з старими в-рівнї! — "Минуть ще години — й у краю "Не буде вже й рівних менї! "Я бью ся — і ворог тїкає, "Чи мертвий лягає до ніг; "Я в радї — й нїхто не здолає "Розважить так справ войскових. "Той досвід увесь, що зуміли "Придбать тілько сиві дїди, "Не втративши мужньої сили, "Здобув я в мій час молодий. "І чом же менї не держати "У дужих руках булаву? "Я красче-б изміг кермувати "Тим краєм, в котрому живу..." Та роки минають швидкії Й хоч слава єго вироста, Не справдились доси надїї, Далеко бажаня мета. Старий ще гетьман заправляє І вирвать не дасть булави. Киндарз лиху думу ховає В своїй молодій голові.   III.   Ось чутка пішла поміж люде: Край рідний их ворога жде. Збираєть ся войско з усюди. Зібралось — на ворога йде! Не блискавка небо то крає, Не в хмарах насуплених грім, — Гетьман то в похід виступає І війско славетнеє з ним. Як хижі орли налетїли, На ворога впали усї — І никнуть ворожії сили, Як в поли трава від коси. І, трупом застлавши країну, Від них уже ворог тїка... Боротись змогла до загину Старого привідцї рука. Над ним єще ворог нїколи В боях переваги не брав, — Тепер же в широкому поли Полїг він і більш не вставав. І рада зійшла ся обрати — Як звичай дїдівскій велїв, — Гетьмана изнов, щоб скарати За батькову смерть ворогів. "За кров нашу й батька старого "Ходїмо, ходїмо на них! "Нам треба гетьмана такого, "Щоб им він віддячити зміг!" Киндраз чує всї сі бажаня І дума: "Діждав ся і я! "Справдились мої домаганя — "Моя булава вже, моя!" І чути єму, вже гукає Хтось в радї: "Киндарз поведе!" — У серци надїя палає, Він гордий і впевнений жде. Але між дїдами старими Щось думи були не такі: Мовчать ще дїди, а за ними Мовчать і усї козаки. Нарештї старий і похилий Озвав ся з між них дїдуган: "Хоч ворога ми й подолїли, "Та вбитий полїг наш гетьман... "Навіщо ж нам довго шукати? "Тепер серед нас єго син — "Хто-ж більше за батька скарати "Бажа’ ворогів, як не він? "Він вдержати шаблю здолає, "Здола’ боронити свій край — "Так най булаву він приймає "Й веде нас до бою нехай!" Замовк дїдуган — і вся рада Гукнула у голос один: "Правдива старого порада, "Гетьманом най буде нам син!" І ось молодий, але дужій, До рук булаву він прийма’. Киндарз знов неначе байдужій, А лютість у серци нїма. "Так ось як мене вшанували "За славу й послугу мою! "Гетьманом ви хлопця обрали, "Я ж знову у боцї стою... "Нехай! я не буду прохати! "Ви бити йдете ворогів, — "Та тільки вам их не зламати, "Бо я вам єще не простив! "Коли менї шани немає, "Знайду єї в ворога я: "Помститись над вами здолає "Гартована шабля моя!" Чорнїйшій від чорної хмари, Що сонце хова’ серед дня, І грози віщує і кари, — Сїдає Киндарз на коня І їде. Свій край вже минає, У землю чужую вступив... Жене він коня, поспішає Скорійш до своїх ворогів. Але-ж не за рідну країну Тепер їде бити ся він: Про помсту він дума’ єдину, Голубить замір той один...   IV.   І знову війна неупинна, І знову кривавії днї... З ворожого війска частина З гетьманом стає до борнї, А друга наближилась тихо, Пройшла серед гір та лїсів, — То, рідній країнї на лихо, Киндарз теє війско привів. Прийшли — і палають вже хати І трупи лежать навкруги — І батька, й дитину, і мати — Всїх бьють без жалю вороги. Пала’ увесь край, мов у пеклї, І топне у власній крови.. Все бачить той зрадник запеклий І дума’: "Нарештї і ви "Згадали в час кари і суду "Кого занехали колись! "Присягсь я, що вам не забуду — "Й ви кровью тепер залились!.." Ой то не орел, стрепенувшись, Гнїздо захищає своє, — Гетьман молодий повернувшись Боронячись, ворога бьє. І ворог не довго держав ся: З усїх, що з Киндарзом прийшли, Нїхто не утїк, не сховав ся, Усї там они полягли. Над трупами батька і брата, Над трупом сестер, матерів Зібралась народня громада Й дізналась, хто зраду вчинив. Здрігнули ся всї: з поконвіку Того не бувало в их земли! Й Киндарза за зраду велику Проклоном святим прокляли.   V.   Де ж зрадник запеклий? Немає На поли між трупом єго. Від кари сховавшись, тїкає Він з рідного краю свого. Тїка’ серед темної ночи, Тїка’ й серед білого дня, — І страшно блищать єму очи Й присталого бьє він коня. Але-ж від святого проклону Не втїк він і серед степів: Бурхаючи, вітер з розгону У гору єго підхопив — І лютая буря ревучи Киндарза туди понесла, Де, в снїг загорнувшись блискучій, Країна безживна лягла, Де вічня зима закувала Усе в крижані кайдани, Туди єго буря пригнала З країни рясної весни! Підкинувши в-гору, що сили Єго швиргонула она На мерзлії скелї похилі, Край скель же — безодня страшна. Й здаєть ся єму, що в безоднї Усе він з круч пада’ крутих Й за острії скелї холодні Хапаєть ся в муках тяжких... Не держуть збезсилені руки, Покинула сила єго І скрикнути хоче він з муки, І скрику не чує свого І крига єму усе тїло Скувала й лягла на устах, І серце немов скрижанїло, І сльози замерзли в очах... І праведна кара святая! І скілько-б єї не терпів, — Кінця їй для него немає Й не буде во віки віків! Нї смерти єму, нї спочину! Страшнїйш бо нема над той гріх, Як зрадити рідну країну, Продати святиню святих!..   [Дѣло] 