Програма руского клюбу.

  До ряду документів "новоі ери", котрі, коли б йім брати на серіо, могли б самим новоерникам зробити цілковитий заворот у голові, прибув ще один "Програма руского клюбу у Відні". По що властиво укладалася і публикувалася та програма — хто єго знає. Бо коли угодовці мали вже перед тим програму, проголошену Романчуком для всего народа, то вона повинна би вистарчити й для клюбу руского, а властиво клюб повинен би "не мудрствуя лукаво" брати тай виконувати сю програму. Та тимто й біда, що помимо всего шуму зробленого тзв. програмою Романчука всі "новоерники", а д. Романчук поперед усіх дуже добре бачили, що ся програма — властиво не є жадна програма, а тілько академічна заява певних поглядів, сімпатій та вірувань, і що з тою програмою в руках властиво нічогісінько робити не можна, або, коли хочете, можна робити все, що кому сподобаєся. Що воно справді так було, на се маємо доказ в опублікованім разом з новою програмою справозданю з засідань клюбу руского, де сказано, що зараз на перших сходинах послів, ще у Львові, заким ще й істнував віденьский клюб pуский "припоручено д. Романчукови виготовленє проєкту програми". Справозданє нічого не каже про те, хто домагався новоі програми і для чого вона зібраним показалася потрібною, хоч се було б дуже цікаво знати. Так само не видно зі справозданя, щоб хто небудь з зібраних на тих сходиних Русинів трібував собі і другим уяснити, яка се має бути програма і що в ній повинно бути поміщено. Бож, о кілько знаємо практику парляментарну, клюби парляментарні, яко тіла тимчасові, що тривають найбільше 6 літ, не ставлять ніяких широких політичних програм, а тілько, о кілько вони є випливом певноі партіі, покликуються в своіх заявах на загальну програму своєі партіі. Для себеж вони, відповідно до своєі сили, потреб краю і політичних констеляцій, вибирають із програми своєі партіі такі а такі конкретні домаганя і кажуть, що не суперечаючись з загальними прінціпами партіі, не занедбуючи інших важних справ, які б прийшли на порядок денний, ми отсі іменно справи будемо вважати для себе найбільше пекучими і будемо докладати всіх сил до йіх переведеня. Програми такі звичайно й не публікуються; з внесків і промов членів клюбу стає від разу видно, що до чого йде.   Клюб руский уважав потрібним поступити інакше, а позаяк на уложенє і принятє програмами повернено аж чотири засіданя клюбові, то мусимо думати, що клюб мав якісь важні причини, щоб поступити іменно так, а не інакше, і що всі подробиці програми були там обговорені докладно, з тим ожиданєм, що будуть же люде се читати, розбирати, будуть тут шукати відповіди на те, що йіх мучить і трівожить, ліку на те, що йім допікає і що йіх болить — бо інакше по що ціла програма? А тимчасом — ось вам текст програми.   "Програма репрезентаціі руского народу в Раді державній "Руский клюб". Стоячи при засадах, згідних з традиціями руского народу, вже в 1848 році висказаних Головною Радою рускою у Львові а в остатнім часі в 1890 роді також в галицкім Соймі краєвім, посли руского клюбу в Раді державній, вірні і привязані до своєі рускоі народности, до віри і обряду своіх батьків, до австрійскоі держави і єі династіі, рішучі борці за конституційний устрій і права та свободи ним запоручені, стреміти будуть до національного, політичного, культурного і економічного розвою руского народу, яко окремішноі індівідуальности, особливо-ж до піднесеня руского селяньства й міщаньства, стояти будуть за повне переведенє рівноправности руского народу і за права греко-католицкоі церкви, і старати ся будуть о придбанє тому-ж народови такого становища в державі, яке відповідає єго історичним і конституційним правам, єго жертвам і значіню для держави.   "Яко заступники сельских громад вони вступати ся будуть за піднесенє рільництва і дрібного промислу, за рівномірний і справедливий розділ тягарів і податків, за утворенє дешевого і догідного кредиту, за практичне устроєнє шкіл народних, за удержавненє і подешевленє средств комунікаційних, за виданє добрих законів судових, за введене скорого поступованя судового, як і взагалі за всі такі реформи, котрі можуть поправити долю селян і маломіщан.   "Члени Руского клюбу бажають мирного і приязного сожитя і співділаня всіх народів і кляс і будуть з йіх заступниками трудитися спільно в Раді державній для добра цілоі держави і єі народів. А яко заступники Галичини будуть іменно, в припущеню взаімности, в спільних справах краєвих входити в порозумінє з прочими єі заступниками, зглядно з йіх парляментарною репрезентацією.   "Члени руского клюбу хотять кріпкого і сильного правительства, котре в рівній мірі узглядняє всі народи і кляси, йіх права і дійсні потреби, бере в своі руки посередництво межи супротивностями даючими ся вирівнати і хоронить слабшого і гнобленого. Таке правительство вони і готові підпирати".   Читаєш отсей еляборят і очам своім вірити не хочеся. Що се таке і для кого воно писано? Аджеж програма клюбу пишеся поперед усего для самого клюбу, бож для всіх інших людей вона безпредметова. А коли так, то якеж значінє в тій програмі мають торжественні запевненя о вірности і привязаню клюбу до своєі народности, до віри і обряду своіх батьків (замітьте, що ту вже не сказано "своєі"!) і до австрійскоі держави та єі дінастіі?! Чи се і для самого клюбу руского річи такі нові, такі непевні та спорні, що треба йіх вмовляти в себе, вчитись йіх на память, щоб борони господи завтра не забути? Клюб руский мабуть не почуває, що таким вічним, в пору і не в пору, повторюванєм сего катехізму кидає дуже негарне світло на щирість, з якою він сей катехізм проголошує і на минувше своіх членів, котрі колись не носилися так ненастанно з сим катехізмом, а говорили про річи житєві, значить, хіба не були "вірними", "привязаними" іті.?   Стаючи на високі котурни навіть там, де говориться між собою і для себе клюб руский зараз на самім початку своєі "програми" проявляє єі внутрішню пустоту, дає свідоцтво, що він не має властиво за душею нічого справді програмового.   Поміркуймо далі, для кого і по що було клюбови говорити про своє становище до других партій в Раді державній і до правительства? Або се становище випливало з тоі програми, під якою "руский народ" вибрав своіх послів, а в такім разі ні про що було й говорити, бож детальне означуванє відносин клюбу до інших партій належить до тактики клюбу а не до програми і може змінюватися відповідно до складу інших партій і до констеляцій політичних, — або воно не випливало з тоі програми, було неясне для клюбу самого, а в такім разі 1) програма, під котроі прапором переводились вибори, не варта нічого, 2) клюб не має права рішати сам напряму свого діланя, але повинен предложити справу своім виборцям, народови рускому і піддатись єго рішеню. Але посли найшли інший вихід. Уважаючи проголошену в соймі і кілька разів опісля змінювану програму тим, чим вона справді є, т. є. збіркою фраз, зложеною і проголошеною на замовленє, вони не завагувалися тепер заступити єі збіркою інших фраз, не дбаючи на те, чи ті нові фрази будуть згідні з собою і з давніми фразами. Рівночасно ж з усердєм неофітів вони не хотіли пропустити ще одноі нагоди, щоби показати себе в користнім світлі перед Поляками і перед правительством, так що програма головно здаєсь бути опублікованою pro foro externo, і се й є головне жерело єі неясности та недоладности. Що до Поляків, то треба сказати, що куртоязія руского клюбу випала доволі нещасливо. Що правда, клюб той ввів тоту повість, що постійне порозумінє з Колом польским "в справах краєвих" поставив яко точку програмову своєі діяльности. Хто знає, як виглядає таке порозумінє слабого з сильним, хто знає далі, якими способами переводяться ухвали в клюбах Ради державноі, той лехко добачить в тих словах сповненє того, що ми заповідали в "Народі" зараз по заключеню угоди, т. є. що клюб руский буде мусів стати залежним від польского Кола і то не тілько в справах краєвих але і у всіх інших найважнійших справах державних. Бо припустім, що прийдесь в Раді державній ухвалювати якусь справу, за котрою би Русини не повинні голосувати (нпр яку небудь уставу против Чехів), але за котрою буде стояти Коло і правительство; припустім далі, що справа стане в Раді державній так, що рускі голоси будуть могли рішити за або против — то треба великоі наівности думати, що вони в такім разі будуть мати вільну руку голосувати так, як йім хочеся. А таких справ може прийти чимало, так що на всякий спосіб залежність клюбу руского від польского Кола не підлежить тепер сумнівови. Примір тоі залежности ми бачили вже на невдалім розгоні Романчука — домагатись в комісіі буджетовій одноі гімназіі рускоі. Помимо нечуваного в історіі парляментарній униженя — Романчук і Барвінский просили презеса Кола польского, щоб Поляки позволили Русинам поставити таку резолюцію — Поляки обурились і наробили такого крику, що Романчук внесену вже резолюцію мусів узяти назад. Се був перший зразок програмового порозуміня.   Але ставлячи те порозумінє в програму, автори єі очевидно чогось дуже встидались, бо не назвали виразно Поляків і так діпломатично-канцелярійно закрутили фразу, що годі й дібратися єі змислу. А щоб іще ліпше замаскувати своє становище зглядом польского Кола, вони сказали також про своє становище до інших клюбів: ось, мовляв, не з самим Колом польским хочемо жити в згоді, але й з усіми клюбами! Та тут нещирість і пустота фразеологіі довела йіх до цілковитого абсурду. Клюб парляментарний, котрий бажає "мирного і приязного сожитя і співділаня всіх народів і кляс" і хоче спільно з усіми заступниками трудитися" ітд. — не є властиво клюбом парляментарним, а хіба клюбом глухонімих або автоматів на все киваючих головами. "Мирне і приязне сожитє і співділанє всіх народів і кляс" — се в наших часах така утопія і нісенітниця, що про неі й говорити встидно. Всякий народ, всяка партія, посилаючи до парляменту своіх заступників, посилає йіх не на те, щоб вони мирно і приязно цілувались та милувались з заступниками всіх народів і всіх партій, щоби в іділічнім спокою брали собі денно по 10 зр., ходили що вечера в Löwenbräu, а днем або сиділи в буфеті або кліпали очима в лавках парляменту. Цікава річ, як представляє собі "репрезентація руского народу" "мирне співділанє" заступників шляхти та феодалів з заступниками мужиків з одного а капіталістів з другого боку або "спільну роботу" клерикалів з вільнодумцями, назадників з поступовцями, централістів з автономістами? Робота парляментарна, се тяжка і ненастанна боротьба, а не жадна якась "мирна і приязна" іділлія. Клюб, котрий ту іділлію ставить як програмову точку своіх змагань, або сам не знає що говорить і показує цілковите незнанє житя парляментарного, або спекулює по просту на нетямучість публіки, котра дасть ся зловити на гарну фразу і не розбере, що під нею криєся.   Але найхарактернійший є остатній уступ, де клюб руский висказує своє становище до правительства. Що правда, і тут можна би сказати: ніхто вас о те не питаєся, а початкова заява о лояльности вистарчає аж надто. Та ба, "репрезентаціі народу руского" сего зовсім не досить "рішучі борці за констітуційний устрій" не могли б дихати, коли б не заявили всему світу, що "хотять кріпкого і сильного правительства", котре "увзглядняє", "бере в своі руки", "хоронить" іті. Хто знає теперішне становище правительства, котре іменно хоче бути кріпким і сильним, хоче взяти в своі руки не тілько яке небудь "посередництво", а й щось далеко більше (гляди проєкт устави протів соціалізмови), бажає управляти без властивоі парляментарноі більшости в той спосіб, щоб усі партіі мати в руках, — той зміркує, що заява та руских послів, сказана на самім кінці програми, значить не що інше як тілько те, що "репрезентація народу руского" з душею і тілом, безоглядно віддаєся на услуги правительству, не зважаючи на те, чи воно буде парляментарне чи ні, конституційне чи ні. Рускі посли бажають тілько одного — рівноі міри, а чи тою рівною мірою будуть сипатися "даянія блага", чи щось противного — се йіх не обходить. Що рускі посли справді щось негарного мають на думці зглядом правительства, о тім переконують нас виводи "Правди", про котрі пишемо осібно1).   Але значінє супротив тих прінціпіяльних і всеобіймаючих заяв, мають навалені безладно на купу ніби то конкретні постуляти клюбу руского, для котрих переведеня він доси ані пальцем не кинув, про се нема що й говорити. Що "репрезентація руского народу" або сама гаразд не розуміє того, що ту на купу накидала, або мало тим усім інтересуєся, се видно 1) з того, що помістила в програмі самі загальні оклики, самі альгебраічні знаки (піднесенє рільництва, практичне устроєнє шкіл народних іті.), а ані в одній справі не сказала нічого конкретного: чого іменно буде домагатися для піднесеня рільництва, якоі хоче реформи шкіл; 2) з того, що клюб руский не звернув уваги на ті практичні внески, які вже були поставлені послами ріжних інших партій в Раді державній і з котрих многі були дуже важні й пожадані для нашого народа; 3) з того, що клюб руский поминув цілковитою мовчанкою найважнійші на тепер справи політичного устрою Австріі, справу зміни ординаціі виборчоі, зглядно загального голосованя і зміну закона прасового.   Слова, слова, слова, ось що зі старим Шекспіром можемо сказати про програму клюбу руского.   1) Немов похопившися, що "Правда" своіми звісними виводами, підхопленими "К. Lwowskim", пересолила, д. Барвінский поставив у раді державній наглий внесок, щоби відписати податки й запомогти тих людей східноі Галичини, що потерпіли від недавноі зливи, граду й тучі. З сего простого посольского тай людского обовязку, до котрого почувся й презес Кола польского Яворский, — що також підписав внесок д. Барвінского, — Діло чим скорше стало кувати щит для угодовских послів. "Не треба й казати, — пише воно в передовій статі ч. 126, — що сю вѣсть приймуть всѣ Русины зъ найбольшимъ вдоволеньемъ та й вдячностію для рускихъ послов и внескодавця". Біда тілько, що, окрім небесних злив, є ще й політичні та соціальні зливи, протів котрих рускі посли якось нічого не вносять; отже всім Русинам ніщо квапитися з дякою для руских послів. Редакція.   [Народ] 