Зміна министра і намістника Галичини.

  Вчера вже в телеграмах подали ми вість о димисії д-ра Флоріяна Земялковского з посади министра для Галичини, а именованю на єго місце п. Филипа Залеского, намістника Галичини. Д-ра Земялковского за єго заслуги именував цісар членом палати панів і удїлив єму великій хрест Леопольда, а нового министра для Галичини, п. Залеского, відзначив ордером зелїзної корони І-шої кляси.   Рівночасно з министром Земялковским одержав демисію і министер Пражак, а на єго місце именований министром гр. Шенборн.   Все то стало звістне у Львові вчера о годинї 2-гій пополудни, коли п. Залескій одержав з Відня телеграму, що звіщала єго о именованю министром. Зміна та наступила зовсїм несподївано, тож в кругах посольских і в містї викликала велике вражінє.   Намістником Галичини на місце п. Залеского має бути именований гр. Казимир Бадені, бувшій делегат намістництва в Кракові. До "Czas-у" телеграфовали вчера зі Львова, що именованє намістника наступить уже сегодня, нинїшний же "Kurjer Lwowski" довідуєсь, що аж по скінченю сесії соймової, а до того часу п. Залескій повнити буде уряд намістника.   О причинї так наглої зміни нїхто сегодня ще не єсть в можности сказати що-небудь певного. Правда, давно вже говорено, що министер Земялковскій уступить з министерства (пригадуємо тую пору, коли йшло в радї державній о підвисшенє податку горівчаного), що єго місце займе п. Залескій а намістником Галичини буде гр. Казимир Бадені, котрого сильно форитувала партія станьчиківска, але в сїй хвили на таку наглу зміну нїхто не був приготований, тим більше, що не попередили єї нїякі значущі факти.   Редакції віденьских газет довідались і про дотичні зміни доперва вчера нічею із телеграм зі Львова і здумілись несподіванкою. В найновійших виданях віденьских газет подані вже вісти о змінах, але покищо без наведеня мотивів. "Fremdenblatt" і "Presse" витають п. Залеского яко цінну силу і знаменитого урядника администраційного, а о д-рі Земялковскім відзиваються підхлїбно. "Kurjer Lwowski" висказує гадку, що зміна наступила з причини справи пропинаційної; доси ще все в великій тайнї, а аж за кілька днїв зачне де-що випливати на верх.   Ми звернемо увагу на то, що д-р Земялковскій гостив ще недавно у Львові, єго принимано з звичайними офиціяльними почестями, але як-раз тогді уступленє єго було мабуть чи не рішеною справою. Справдї суть здогади, мов-то неудачна мисія єго в дїлї перефорсованя проєкту пропинаційного, предложеного правительством, сталася каменем преткновенія. Министер не зміг для того проєкту приєднати більшости соймової.   Длячого місце єго в министерстві займе дотеперішний намістник Галичини а правителем краю має стати гр. Казимир Бадені, — длячого так а не инакше зложились річи, длячого вибір упав на тих а тих людей, хоть кандидатів було більше, вже тепер довідно сказати. Будучність пролє бодай деяке світло на тую справу, а нам не спїшно видавати о нїй суд без точних даних.   Але одно можемо вже нинї замітити, знаменно, що за бувшим министром для Галичини Русь Галицка не має причини тужити, а від особи нового министра мусимо того домагатись, щоби з вступленєм єго до ради корони, яко чоловіка знаючого докладно відносини національні в краю нашім, змінились погляди висших сфер на справу руску в загалї. Министер Земялковскій жив у Галачинї ще в часах неґації руского народу, зжився з тим понятєм і не був в силї виробити в собї иншої думки. Новий министер для Галичини спостерігав уже сильний національний рух народу руского, бачив наглядно зло, що пливе на край з неполагодженої справи рускої, бачив правно-политичні кривди наші і на тій основі повинен на справу руску положити більшій акцент в радї корони.   Намістником Галичини має стати гр. Казимир Бадені, личность добре знана кружкам краківским, але не менше і сторонам руским. Належав він доси до краківскої партії і як то кажуть, durch dick und dunn ішов з нею, як в справах загально краєвих так і в справі рускій. Навіть яко урядник, делегат намістництва в Кракові, старався він брати сторону партії станьчиківскої, а коли раз при виборі посла з міста Кракова переступив уже міру, аж за надто вмішавшися до акції виборчої в користь кандидата станьчиківского, наступила єго димисія з посади делегата намістництва. В соймі в справах руских завсїгди голосував з станьчиками против уступств для Русинів, між иншим і против окремої гимназії рускої в Перемишли, хоч брат єго Станислав голосував за нею. Чи вибір гр. Баденіого значить одно, що скріпленє впливів несимпатичного в краю сторонництва краківских панів,— покаже будучність. Гр. Каз. Бадені, на наш погляд мусить, стаючи намістником, статись передовсїм безсторонним урядником цісарским, що мав би на оцї справедливість і тілько справедливість! Ми раді-би в будущім намістнику бачити представителя і защитника поглядів политичних, зовсїм відмінних від тих, якими правляться краківскі панове, а до котрих то поглядів нї Русь Галичка нї загал Поляків довіря мати не можуть. Була-би то дуже незручна програма, в консеквенціях для народу руского невідрадна, а для краю і держави зовсім невідповідна. З зміною личностей в раді корони і управі Галичини хотіли-б ми надіятись і зміни дотеперішної системи. Річ конечна і час, щоб до такої зміни вже раз взятося на серіо!   [Дѣло] 