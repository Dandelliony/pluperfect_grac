Вибори до ради державної з курії громад міских.

1. Львів. Голосуючих 3923 на 6026 управнених до голосованя; абсолютна більшість 1962. Вибрані дотеперішні посли: д-р Смолька і д-р Кароль Леваковскій. Д-р Смолька одержав 3798 голосів, а д-р Леваковскій 2025. Контркандидат Леваковского Станіслав Щепановскій одержав лиш 1878 голосів.   Щепановского ставляє львівска комната торговельна своїм кандидатом і при прібнім голосованю одержав Щепановскій 27 голосів на 29 голосуючих. Вправдї Щепановскій заявив, що мандату з комнати торговельної не прийме і ухилить ся в сїй каденції від житя публичного, то все таки підпираюсь єго кандидатуру. Єсли би Щепановскій не приняв мандату, то вже тепер виступає кандидатура д-ра Колішера, властителя фабрики паперу в Черлянах, котрий — як піднесли деякі ґазети польскі — заявив досить народової карности, цофаючи свою кандидатуру з округа міского Перемишль-Городок супротив кандидатури д-ра Витолда Левицкого.   2. Краків. Голосуючих 3238 на 4250 управнених до голосованя; абсолютна більшість 1620. В минувшій каденції були послами: Лев Хшановскій (станьчик) і д-р Соколовскій (демократ), а тепер вибрані д-р Соколовскій і д-р Вайґель. Д-р Соколовскій одержав 1778, д-р Вайґель 1785, а Хшановскій лиш 1666 голосів.   3. Бяла-Новий Санч-Віличка. Дотеперішним послом був міністер Дунаєвскій, а при сих виборах станули против себе Станіслав Мадейскій (станьчик) і д-р Вайґель (вибраний в Кракові). У всїх трех містах Мадейскій мав більшість голосів. Взагалї одержав Мадейскій 555 а Вайґель 459 голосів, тож і вибраний д-р Станіслав Мадейскій.   4. Тарнів-Бохня. Послом в минувшій каденції був д-р Тадей Рутовскій. Тепер же стали против себе три кандидати: Рутовскій, затверджений центральним комітетом польским, д-р Трибулєц, адвокат в Бохнї, і жид д-р Ґольдгаммер. Голосуючих в обох містах 2.159, абсолютна більшість 1.080. Були два голосованя. При першім голосованю упали голоси в Тарнові майже на рівни на Рутовского і Ґольдгаммера, а в Бохни знов майже виключно на д-ра Трибульца, так що одержали Ґольдгаммер 829, Рутовскій 761, Трибулєц 500 голосів. Прийшло до другого голосованя; позиція була дуже загрожена, тож явив ся в Тарнові ґр. Менцаньскій, відпоручник центрального комітету; еп. Лобос з цїлою капітулою ставив ся в сали виборчій і голосував, всї урядники під проводом своїх шефів громадно явились при голосованю, а по улицях сконсиґновано войско, бо побоювано ся ексцесів як зі сторони жидів так і ремісників. Вкінци під пресією Ґольдгаммер цофнув свою кандидатуру, всї жиди здержались від голосованя, і д-р Рутовскій одержав в Тарнові 750 голосів а в Бохни всї голоси, що були за Трибульцем. Вибраний д-р Рутовскій.   5. Ряшів-Ярослав. Послом в минувшій каденції був д-р Бартошевскій. Перед виборами появилось кілька кандидатур, а що оба міста не могли згодитись на одного кандидата, то польскій комітет центральний поставив им кандидатуру д-ра Адама Єнджейовича (станьчика). Вибраний д-р Єнджейович 1049 голосами, а кандидат демократів, д-р Збишевскій, одержав лиш 213 голосів. В демократичній прасї падькають тепер, що за для нерозваги втратили таку одну позицію.   6. Перемишль-Городок. Замість дотеперішного посла Жигм. Савчиньского вибраний майже одноголосно д-р Витолд Левицкій.   7. Самбір-Стрий-Дрогобич. Вибраний на ново д-р Ґустав Рошковскій, одержавши 1.623 голосів на 2.089 голосуючих. Контркандидат Станіслав Немчиновскій, кравець львівскій і б. посол до ради державної з комнати торговельної, одержав лиш 461 голосів.   8. Тернопіль-Бережани. Вибраний дотеперішний посол д-р Евсевій Черкавскій. Контркандидатом Черкавского, був львівскій адвокат д-р Єкелес, підпираний демократами польскими. В Бережанах одержав Черкавскій 398, Єкелес 198 голосів; в Тернополи голосували два днї і Черкавскій одержав 898 а Єкелес 818 голосів; разом отже впало на Черкавского 1296, а на Єкелеса 1016 голосів. Kurjer Lw. згадує про велику аґітацію урядників староства, а именно комісаря Пашкудского за д-ром Черкавским.   9. Станіславів-Тисьмениця. Вибраний давний посол д-р Лев Билиньскій, одержавши на 1.290 голосуючих 1.160 голосів. Контркандидат Рубчак одержав лише 130 голосів, бо много виборцїв тисьменицких здержали ся від голосованя.   10. Коломия-Снятин-Бучач. Вибраний дотеперішний посол д-р Йосель Самуїл Бльох, фльорісдорфскій рабін. В Снятинї на 1.072 голосуючих одержала: ґр. Едвард Старженьскій 672, рабін Бльох 321 а Ляйбіш Хаім Майзельс, син рабіна 76 голосів. В Бучачи став горою Бльох, бо одержав 783 голосів, ґр. Старженьскій 311 а Майзельс лиш 5 голосів. Коломия мусїла рішити, тож і голосували там через два днї; як доносять польскі ґазети, то жиди звозили в ночи жидів з Печенїжина, Косова і Заболотова, щоби голосували замість небіщиків і неприсутних, комісар Вайдович мав явно аґітувати за Бльохом, сконсиґновано войско, бо зачались ексцеси вибиванєм вікон, а навіть одного виборця мали заколоти (!) ножем. На 1841 голосуючих одержав Бльох 1024, ґр. Старженьскій 796 а Майзельс 21 голосів. Так отже на 4012 голосуючих впало на Бльоха 2128, на ґр. Старженьского 1778 а на Майзельса до 100 голосів.   11. Броди-Золочів. Замість дотеперішного посла бар. Сохора вибраний д-р Еміль Бик, кандидат польского комітету центрального. Бик одержав 671 а Сохор 495 голосів, тож певно, що і акції Бика мусїли бути висше платні.   [Дѣло] 