В 40-ві роковини знесеня панщини.

3 (15) мая 1848 — 3 (15) мая 1888.   Зазвонили по Европі Великодні звони — Заревло зелїзне слово — Пирс кайдан неволї І з пожежї засіяло Ясне личко волї. Засіяла золотая — Галич освітила І підняла нарід рускій, К серцю притулила; Стерла з него піт кровавий І пятно неволї — Поблагословила тихо На стрїт жизни, долї; Защепила в рускім серцю Правди-волї слово І сховалась — як явилась — У димах і крови. І піднявся нарід рускій У новій свободї — І пійшов беспечно, сміло З другими народи Добувати ясной долї, Добувати всього, Ha що має вічне право Од Господа Бога. Не спинить єго нї горе, Анї меч кровавий, — Він іде, іде все сміло За звіздою слави, За провідною звіздою Що єму сіяє, — Далїй братя! Поспішаймо! Доля нас взиває!   H.Н.Устіянович     Одрадно иногдї згадати давні часи! В світї зложилось навіть пересвідченє, що старі, давні часи були лучші, а як не лучші, то бодай добрі. Пересвідченє то годї однакож примінити до нинїшної нашої згадки, згадки про часи тяжкої панщини, часи неволї всего стану хлїборобного в краю нашім перед 1848 роком. Сорок лїт минає нинї від хвилї, коли серед грізи і заворушень в цїлій майже Австріи цїсарь Фердинанд Добрий окремим патентом з 17 цвітня 1848 р. розпорядив: „Всякі роботи панщиняні і другі підданчі повинности як господарїв ґрунтових, халупників так і комірників зносяться з днем 3 (15) мая 1848 p.“. Наміренєм цїсаря було: зрівнати права всїх мешканцїв краю нашого, знести тяжку зависимість селянина від пана, обезпечити того селянина в посїданю землї і дати єму можність яко вільному і рівноуправненому горожанинови дбати про себе і своїми силами здобувати собі добро матеріяльне, духове та щастє родинне. Знесенє панщини в 1848 р. було підготовлене вже цїсарем Іосифом II. Монарх сей, перенятий людскими думками, які під конець минувшого віку з Франціи розлились майже по всїй Европі, першій зломив тяжкі окови невільництва, якими висші стани скували селянина. Невільництво зайшло в середних віках з Нїмечччини до Польщї, а з Польщї на Русь. Оно лежало в тім, що чоловік, сидячій на ґрунтї, був обовязаний панови свому давати роботу і якусь часть з доходів землї своєї Невільництво переходило з батька на дїтей. З-разу були невільниками панів полонники воєнні, зловлені в краю посторонні бродяги, або куплені раби. Другій рід невільників виробився в той спосіб, що пан роздавав безземельним людям ґрунти і зобовязував їх по вічні часи до якихсь повинностей. Ще инших невільників робили собі пани на силу з вільних селян. Невільник такій був немовь привязаний до ґрунту, на котрім сидїв. Анї він, анї дїти єго не сміли з него зійти і мусїли лишатись в станї, в котрім родились. Пани розпоряджали судьбою свого невільника, женили єго за оплатою, судили, карали, проганяли з землї, а по смерти розпоряджали всїм єго майном і дїтьми. З неволї можна було лиш великою сумою грошевою викупитись. Як тяжко жилось рускому селянинови в давній Польщи, о тім свідчать письма сучасних навіть польских историків. Єзуїт Скарга каже: „Як зернови під камінєм млиньским, так кметям під панами своїми“. Старовольскій пише: „Що́ лишь підданий посїдає в хатї на продаж, то велять собі приносити до двора, набувають за безцїн, а відтак дорого продають по торгах або і за границею“. Моджевскій сумнїваєсь, чи неволя єгипетска була тяжшою від неволї кметїв. „В Польщи думають лиш о тім, щоби бідним людям забирати весь заробок посеред слез і обдерти їх із шкіри. Мало того, що хлопом роблять мов товариною, але часто продають єго як пса або шкапу“, — каже Лїщиньскій. Війт судить людей на смерть, підданий не має нїякої апеляціи, єго житє в руках пана. І сам король не може взяти єго в оборону. „Stu gęb i stu języków i to jeszcze mało potrzebaby na słuszne chłopskich opressij wyrażenie“, — пише Опалиньскій, а Старовольскій на другім місци називає тогдїшних панів хищними вовками і медведями, більше жестокими від поганцїв. В Польщи мала волю лиш стотисячна шляхта, всї прочі були невільниками. Пориви деяких розумнїйших людей стремлячих до знесеня сего невідрадного положеня селян в Польщи, убивав загал в зародї самім. Голосів У.Нїмцевича, Колонтая і других в 1790 р. не слухав нїхто, бо всякій боявся утратити вигідне становище і панованє над хлопом. Що-до королївств Галичини і Володимиріи то з прилученєм їх до Австріи в 1772 р. облегчилась з часом доля селян. В 1782 р. 5 цвітня видав цїсарь Іосиф II. патент, котрим знїс неволю, а повинности селяньскі до панів обмежив по части. Найголовнїйшим при тім було то, що панам відобрано власть судейску, а передано єї в руки окружних судів. Неволя перемінилась в панщину, а останки єї знищив аж в 1848 р. цїсарь Фердинанд, даруючи селян всїми свободами горожаньскими. Яку вагу має про-то для нас память 3 мая, непотрїбно широко о тім говорити. Вистане, наколи порівнаємо часи давнїйші, страшні, з теперїшними. Наші брати за кордоном, в Россіи, стались участниками волї ще пізнїйше, бо аж 15 лютого 1861 р. Там головно письма Тараса Шевченка вибороли ту волю селянам. Коли ж нинї, по 40 лїтах, згадуємо про тяжку судьбу селяньства нашого, то не робимо се в цїли пустої пригадки і яреня чувства. Що минуло, не вернеся вже нїколи! І деїнде, в других краях Европи, не було селянам лучше. Ту картину з пережитої нами історіи раді-б ми лишити нечитаною по віки. Але коли-ж нинї селяньство наше від 40 лїт тїшиться волею, то повинно оно і набрати того пересвідченя, що час свободи треба єму зуживати для добра свого власного, матеріяльного і духового. З кождою хвилею, з кождим роком мусить на тих полях визначатись певний дїйстний успіх. Удержати землю в родинах, поправити господарку хлїборобну, розбудити промисл домашний, переняти торговлю в свої руки, образувати молодше поколїнє в школї, себе в читальнях, стояти вірно при церкви і обрядї, любити красні старі звичаї, заправлятись в честнотах горожаньских, дбати про розвій своєї народности, свого матерного язика, своїх прав національних, любити свою широку вітчину, — отсе задача, про яку вільний рускій селянин по всякій час дбати мав і повинен. Довершенєм сеї задачї двигнесь нарід наш, скрїпить свої сили і стане поруч з другими народами на виднім становищи в Европі.   [Діло]     