О Загальних Зборах "Народної Торговлі"

з котрих ми подали зовсїм обєктивне справозданє і навязали кілька найсправедливійших заміток — заговорив вчера і орґан тих "интриґантів", що то ми про них згадували в справозданю из зборів.   Орґан "интриґантів" очевидно мусить біситись, що интриґа не удалась — то й виливає свою жовч і на більшість совістних членів товариства, котрі не допустили до скомпромітованя товариства перед руським народом і перед чужими людьми та й до тяжкого пошкодженя самої институції, — виливає свою жовч і на наш дневник, прозиваючи єго орґаном якогось "рептильного фонда", і краєвої ради шкільної. Але про напасть на нас згадуємо тілько мимоходом, — зі всїх таких клевет ми собі нїчого не робимо, — а звернемось до самої річи, до зборів "Народної Торговлї".   Се факт і того факту нїхто з "интриґантів" не заперечить, що народовцї заздалегідь перед заг. зборами предложили другій сторонї компроміс в такій спосіб, щоби до совіта управляючого вибрати по половинї — по 5 членів, яких кожда сторона собі вибере. Противна сторона на те не згодилась, мимо того, що народовцї дуже щиро стояли за такою полагодою.   Дальше єсть фактом, що народовцї, по відказї з противної сторони, хоч могли уложити лісту з самих народовцїв, того не учинили, а взяли до своєї лісти всїх трех директорів (межи котрими аж два т. є. пп. Ничай і Держко не суть народовцями), — тимчасом противна сторона не взяла до своєї лісти анї одного народовця, викинула навіть много-заслужених для "Народної Торговлї" директора Василя Нагірного і предсїдателя управляючого совіта о. Е. Дудикевича! Тут зараз видко: по чиїй сторонї було почутє добра і розвою институції, а по чиїй безголова интриґа?!   Орґан "интриґантів", щоби замазати сей поганий поступок своєї сторони, допускаєсь ложи в живі очи, кажучи, нїби-то єго сторона — аж як побачила на зборі печатані картки народовцїв, "составила на скорости другую листу кандидатов і голосовала на таковую". Кажемо, єсть се лож, бо ліста "интриґантів" була вигектоґрафована перед зборами і вже при входї до салї роздано єї спровадженим из Золочівщини та Перемишлянщини Захарчукам, Білоруським є tutti quanti. Ліста-ж народовцїв стала звістною в сали аж перед самим голосованєм.   Дальше фактом єсть, що на лісту народовцїв голосували всї поважнїйші члени зі Львова і з провінції, кількох членів сойму краєвого і поважні міщане, а на лісту "интриґантів" голосували автори єї, дальше селяне з Золочівщини та Перемишлянщини (між тими деякі нетверезІ — і се дуже прикро вражало всїх приятелїв народу), а наконець пару крилошан. З сторони т. зв. "твердої" партії усунули ся і не прийшли на збори поважні особи не явив ся анї один їх посол, бо не раді були брати на себе одвічальности за таке поступованє кліки, котра нинї — на жаль — взяла верх в партії т. зв. "твердих" у Львові і, явно виступаючи яко москвофільська, в заслїпленю своїм не знає границь своїм безголовим розгонам. По зборах "Нар. Торговлї" поважнїйші люде з партії "твердої" величали народовцїв за такт, якій проявили, вибираючи совіт з осіб всяких партій і пересвідчень, хоч єще підчас самих зборів, — відплачуючи, як то Поляк каже, pięknem za nadobne — могли були, бачучи себе в більшости, викинути з лісти всїх кандидатів з противної сторони.   "Интриґанти" з між партії т. зв. "твердої" спекулювали на спровадженє селян — приятелїв своїх а la Книш — і були певні, що при помочи тих селян они, як хвалились "викурять" народовцїв з "Народної Торговлї". Але спекуляція им не удалась, бо знов поважнїйші львівські члени з партії "твердої" не хотїли датись ужити за средство до такої непатріотичної та нечистої цїли — і не підперли їх, навіть не прийшли на збори.   Отсе нехай буде сказано у відповідь орґанови "интриґантів" из зборів "Народної Торговлї". Орґан той, щоби покрити "посрамленіє" интриґи, виїздить, по свому звичаю, з Польщею, і з Драгомановом, і з церквою, і з радою шкільною, — як коли-б усе то мало яку звязь з "Народною Торговлею"... От "говорила небіжечка до самої смерти"... В "Народній Торговли" прецїнь не йде анї о Польщу, анї о Драгоманова, анї о раду шкільну, але о згодну, совістну і розумну управу. Коли се буде, то й церкві оно вийде на користь. А ми єсьмо того пересвідченя, що "тверді" пп. Ничай і Держко, увійшовши до нового совіта "Народної Торговлї" з вибору народовцїв, так само щиро, як і п. Нагорний, будуть трудитись для институції, як трудились в першім шестилїтю. Того ми певні, тим більше, що институція "Народних Торговель" справдї потребує деяких важних реформ, а новий совіт має перед собою важну задачу реформи ті перевести.   [Дѣло]   