В Бескидах.

  І.   Як оком обійму весь чар твій, красу, То сум і ваганнє у душу внесу. І зараз питаюсь: О, земле моя, Де слава і сила і воля твоя? Чи все-ж ти зістанеш в Гелотів ярмі, Чи станеш до бою за права свої? О жнице, по злиднях важких, трудових, Чи встане для тебе день жнив золотих? Козачих дїл земле, о нене моя, Чи вернесь ще сила і воля твоя? "Поверне!"— ти кажеш грою твоїх від, "Поверне, поверне!" — бір темний шумить. "Лиш тільки мене ти чужим не лиши, Труди ся для мене невпинно і жди, А верне ся час волї, насиллє мине І день засвитає і сонце зійде, І ниву розбудить зі сну мертвоти. Прийде день і звільнить від мук і борби, Прийде день і рани загоїть давні, Прийде день, братів поєднає в любві!" Поверне, я вірю, о земле моя, Поверне, се мовить краса вся твоя, Се мовить до мене ігра чистих від, Поверне — бір темний могутно шумить...   [Зоря, 01.09.1896] 