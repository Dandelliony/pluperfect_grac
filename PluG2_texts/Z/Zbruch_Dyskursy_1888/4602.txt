Сойм і рускі посли

Шельпаки 10 (22) марта 1888.
Не рад я, ба й сил не стає, вдаватися в полемику. З тої причини я на відкритий лист о. Іосафата Кобриньского, по відправі даній єму редакцією „Дїла“ і п. К. Устіяновичем, не відповідав. Впрочїм суть рїчи, на котрі відповідати не варто або як каже нїмецка пословиця: „Keine Antwort ist auch eine Antwort“. Але у нас суть рїчи, котрі ще потребують обговореня і поясненя, особливо для тих, котрі не залишать без упередженя над справами застановлятися.
Таким питанєм єсть: чи лучша присутність руских послів в соймі, чи їх сецесія? Бо лучалося менї чути голоси, видиться і поважних людей: „Вас мало... що ви зробите?... однако, як би сте з сойму виступили,“... Остатне пропагував „Пролом“, як нинї „Червоная Русь“ (гл. ч. 2.), приписуючи все лихо присутности руских послів в соймі. Відповідь хоть спізнена, але на часї.
Поводом до того послужив „Черв. Руси“ факт, що пос. Романчук не міг предложити свого внесеня о школах в соймі, бо не міг зібрати 15 підписів, яких вимагає регулямин.
„ Рускі посли, — пише „Черв. Русь“ — були того пересвідченя, що им удасться де не що зробити. Ми не були оптимистами і наставали на то, щоби посли наші виступили з сойму. Голос наш не знайшов послуху, а результати показалися такими, як кождий, що слїдив за галицко рускою политикою, міг предвидїти. Полумірами нїчого не зробиться, а єсли хочеся що зробити, то необходимо робити рїшучо і консеквентно. Чехи, виступивши з сойму і не явившися в радї державній, виробили собі нинїшне своє становище. Ческі Нїмцї виступили з сойму і дволїтною сецесією привели до того, що правительство настає на Чехів, щоби примирилися з Нїмцями. Єсли-б наші соймові посли були в 1883 р. зробили сецесію, то галицко рускі дїла стояли би сегодня лучше; галицкої Руси не запізнавано-би, а місця соймових послів старостів були-би до теперь заняті рускими послами вибраними народом на представленє руского комитету виборчого, бо правительство, знаючи причину сецесіи руских послів, було-би розсмотрило положенє наших дїл, вплинуло на провідників польских в дусї примиреня і велїло старостам від мандатів посольских відказатися. Тим способом дало-би руским посламь зможність ставити всякі предложеня без просьби Поляків о підписанє. Але більшости наших послів розходилось не о загальне народне дїло, а о посольскі мандати, котрі они боялися утратити. Сегодня (як нам кажеться) они поняли, що проєкт нашь був раціональний, бо кількалїтний досвід поучив їх, що вибрана ними дорога не веде до цїли...“
Так аргументує „Черв. Русь“.
Пригляньмося близше тим аргументам, котрі баламутять особливо тих, що не мали нагоди близше познакомитися з политикою Нїмцїв і Поляків.
Проводирї твердих любять часто покликатися на Чехів, — тілько не хотять видїти : на яких фундаментах Чехи свою политику будували і будують? Щоби Чехи тілько сецесією виробили собі нинїшне становище, — тому заперечить кождий розважний политик.
Що робило министерство Ляссера, зване Аверсперґь, щоби Чехів до ради державної спровадити ? Знаючи причину сецесіи, чи розслїджувало положенє Чехів ? Нї! оно десять разів відбирало мандати вибраним послам і десять разів розписувало нові вибори, думаючи змусити виборцїв дати свої голоси таким, котрі-би вдоволили правительство і вступили до ради державної! Але-жь просвічений нарід ческій не дався обаламутити, анї відстрашити. Він кождий раз в комплетї ставав до урни виборчої, а з урни виходили ті самі посли, котрим відобрано мандати. Чув хто коли, щоби Чех віддав свій голос на Нїмця або на старосту... за грошї або за трактаменти? Отожь Чехи здобули нинїшне своє становище через просвіту народу, котра смілу политику попередила. З так просвіченим народом, як ческій, у котрого розвите почутье народне і котрий знає свої права та обовязки, можна робити сецесію — але не инакше. Ми нарїкаємо тілько на пресію. Але пресія була і у Чехів, а однакожь они їй не улягли. Вибори суть мірою, де стоїмо в просвітї.
Министерство Аверсперга упало, а настало министерство гр. Таффого. І що-жь робить для Чехів гр. Таффе? — чи зміняє для них ординацію виборчу? Того він не може. Чи заказує диспонувати вільно голосами? І того не може. Чи каже Чехам бавитися в сецесію? Нї Він дораджує им вступити до ради державної і доходити прав своїх в дорозї парляментарній. Инакше він им помогти не може.
Правда, що коли вже Чехи були в радї державній, гр. Таффе споводував розвязанє сойму ческого, вибраного під напором Нїмцїв — і Чехи дістають більшість, а тогдї знов Нїмцї виступають. Правда такожь, що правительство впливає на Чехів, щоби примирилися з Нїмцями. Нїмцї не хотять, і вже по примиреню! Так би було і у нас.
Отожь єсли правительство, одно як друге, хотїло мати Чехів в парляментї, то рїчь зрозуміла, — бо там не було послів вибраних Чехами. А чи так оно у нас ? Чи в нашім соймі нема послів вибраних Русинами? Хто буде журитися кількома рускими сецесіонистами, котрих місце при повторених виборах заняли-би Поляки, вибрані рускими виборцями?
А чому? В роцї 1848. Русини заявили охоту взятися за просвіту народу, —- та охота тая хутко охолодла. В 1861 роцї рускі виборцї вибирали більше инстинктово, в надїи, що будуть усунені кривди та надужитя, і ми мали тогдї 47 руских послів. Число то при пізнїйших виборах усе меншало, за-для браку просвіти. Коли раз на зібраню Русинів пок. Юл. Лаврівскій піднїс був справу народної просвіти, проводирї тогдїшні сказали: „Другі народи (Чехи) збирають овочї на поли политичнім, а нам радять засїдати до Букварїв,“... ба ще додано : „для хлопа досить часлівця та псалтири“... а навіть такій світлий мужь, як Литвиновичь, сказав: „Не потребуємо нїчого робити ; за нас зроблять Нїмцї“. Так оно і теперь дїєся. Перед виборами починають Русини троха рухатися ; по виборах жалуються на пресію, а далї засипляють знов ажь до нових виборів. Тожь і лїпших наслїдків годї; сподїватися.
Нинї маємо 10 руских послів, а 37 мандатів стратили-сьмо в хосен Полаків вибранихь Русинами. То наслїдки браку просвіти! А що просвіта, котра нарід морально і матеріяльно піднести може тілько при помочи живого матїрного язика, дасться у народу легко розвинути, — о тім нема що й говорити. А однакожь знаходяться люде, що того не хотять видїти — язиком апостола та псалтири готові просвіту спиняти, а причину злого спихають на вступленє послів до сойму! Нинї репетує то само „Черв. Русь“.
„Єсли-би наші посли, — пише она, — виступили були з сойму 1883 року, справи наші стояли-би лучше ; правительство, знаючи причину сецесіи, було-б розсмотрило положенє наших дїл, велїло старостам від мандатів посольских відказатися, вплинуло на провідників Поляків в дусї примиреня... а місця послів старостів були-би заняті Русинами...“
Гляньмо теперь : як здїйстнилися повисші твердженя ? Нїмцї мають свої интереси, а правительство їх, аби удержатись на занятім становищи, видївши, що Русини за слабі єму помагати і що чим-раз більше рускі виборцї вибирають Поляків, почало не тілько перетягати на свою сторону Поляків, але ще і за цїну відданя им Русинів на ласку і неласку, сказавши: „In wie weit die Ruthenen zu bestehen haben, wird dem Lemberger Landtage anheimgestellt“. Так Правительство розсмотрило положенє наших дїл! Тілько власними силами можна ратуватись , а не спускатися на чужу помічь!
„Галицкої Руси“ — пише дальше ,,Черв. Русь“ — не запізнавано-би і правительство звернуло-би увагу на наше положенє.“
Допустїм навіть, що правительство показало-би неохоту видїти старосту в соймі, — то чи не знайдеся иншій Поляк, що не залишить убігатись о мандать? А вже-жь правительство не може наказати виборцям голосувати тілько на Русина! А кандидати, представлені руским комитетом, чи не упадають нераз навіть через безтакт самих комитетів ? Чи не лучалося, що рускій комитет не ставив Русина, що міг перейти, але власне ставив єму против-кандидата ? А люде противної партіи чи не говорять нераз: ,,Не буде той, най не буде і тамтой ?!“
Правда, правительство заявило, що радо-би видїти Русинів в радї державній, і що жь з того вийшло? ІІару такь званих митрополичих делегатів ! Чи при тих обставинах можна бавитися в сецесію ?! Отожь так довго галицку Русь будуть запізнавати, доки рускі виборцї не поступлять в просвітї і не перестануть вибирати Поляків. Тут сецесія не поможе, хоть-би і всї Русини виступили. Тут просвіти потреба ! — і до тої роботи всї щиро взятись повинні, а не покривати зло такими позорами, як от вступленє руских послів ді сойму, бо оно там не гнїздиться.
О скілько правительство звернуло-би увагу на наше положенє, видимо ще де инде. На Буковинї більше єсть Русинів, як Румунів, — а однакожь нема там анї одного Русина нї в соймі, нї в радї державній. Чи правительство дуже тим журиться ? І нами стілько журилось-би по сецесіи маючи послів вибраних виборцями-Русинами.
Ми видимо, що политика „Черв. Русии крок за кроком фальшива і шкідлива. Она вирахована на баламученє менше обізнаних з обставинами.
Але „Черв. Русь“ після звичаю своєї редакціи, кидає ще в кінци болотом на послів руских, бо каже : „Більшости наших послів не ходило о загальне добро Руси ; они боялися утратити свої мандати…“
Не о утрату мандатів ходило руским послам, але о то, аби виборцїв на нову деморализацію не виставляти. А потому, можна бути певним, що місця виступивших Русинів заняли-би Поляки. Вже то як кому, а менї старому і слабому не легко виконувати мандат, — я єго однакожь не зложив з причин повисших. Я був і єсьм противником сецесіи, при нинїшних обставинах. Аргументи "Черв. Руси" оперті не на практицї, а на уроєню редакціи, мене не пересвідчили.
І ми, рускі посли, не єсьмо оптимистами. Ми знали, що ледви нам удасться що зробити. А однакожь як-би не внесенє руских послів минувшого року, то би і надїї на руску гимназію в Перемишли не було. Внесенє о зміну новелї дорогової походить такожь від руских послів. То показує, що упоминаючись, таки щось можна зробити. Видиться, що наслїдниця "Пролома" так горячо промавляє за сецесією, бо боїться шкіл з народним язиком руским...
Але чи відомо редакціи "Черв. Руси" : чому то пос. Романчукови не удалося зібрати потрїбних підписів? Поляки сказали: "On znowu nagada tutaj rzeczy, że światu da powód do gadania o ucisku Rusinów przez Polaków..." От чого Поляки бояться! — аби Русин не заговорив о своїх кривдах! Длятого, они, де тілько могуть, не допускають Русинів до мандатів, як до сойму, так і до ради державної, а тілько де Поляк не мав надїї перейти, старалися пересадити або непросвічених селян, або таких, котрі о кривди Русинів не упімнуться. Словом, Поляки багнуть сецесіи Русинів — і в тую саму дуду дує і "Червоная Русь"... І то мало-би бути "в обще добро народа"!
Просвіта тілько, котра нарід піднесе морально і матеріяльно, а не сецесія може нам помогти! "Пролом" і "Черв. Русь" взивали і взивають до сецесіи, а не лучалося менї читати, щоби взивали до працї над просвітою народу...
Доки виборцї не стануть твердо, доти хоть-би ино один Русин отримав мандат, — і той не може бавитись в сецесію, але ставати, чи в соймі чи в радї державній, кривди свого народу голосити і о права єго упоминатися!
Стефан Качала. 