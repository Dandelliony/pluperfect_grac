Пісня.

  [Присьвята Марусї Комарівнї.]   Ой, чого-ж менї журитись,                             Нудьгувати? Чого марне серцю жалю                             Завдавати? Ой, я-ж таки козацького                             Роду-плоду, — То й не звик ще потурати                              На пригоду. Хоч не маю собі долї,                             Маю вдачу — Хто зачепить, не счуєть ся                             Як віддячу! Йде багатий-череватий, —                             Не вклоню ся, Бо нїкого-ж таки в сьвітї                             Не бою ся: А як з дївчиною часом                             Пострічаюсь, То гарненько, ввічливенько                             Привитаюсь... Ой, піду я степом-лугом,                              Засьпіваю, Може, доля й відгукнеть ся                             В темнім гаю: Може, й знайдеть ся дївчина                             Пишна, гожа, Як на небі зірка ясна,                             Як та рожа, — Біле личко, карі очи,                             Чорні брови, Серце-ж чуле та прихильне                             До любови. Покохає мене щиро,                             Не зрадливо — Усьміхнеть ся й менї доля                             Милостиво! Візьму милу за рученьку                             Та й до шлюбу. Дивуйте ся, вороженьки, —                             Беру любу! Дивуйте ся, вороженьки,                             Беру любу Бо й я-ж собі козарлюга                             На всю губу.   [Зоря, ч. 3, 13.02.1896] 