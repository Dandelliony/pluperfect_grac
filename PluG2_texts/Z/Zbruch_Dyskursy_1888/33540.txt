Новий плян міста Львова

Новий плян міста Львова поручив маґістрат львівскій підготовити инжинірови п. Іос. Хованцеви. Плян вже готовий і появить ся сими днями в книгарнях львівских в двох виданях: в чорнім і в красках. Скаля карти єсть 1:7200, тому кождий більшій будинок єсть назначений, а в ринку навіть поодинокі каменицї. На плянї зазначені вже і проєктовані будови, як: музей промисловий, пята ґімназія, арена на перегони, новий шлях парового трамваю, нові проєктовані улицї і т. п. По-при спис улиць, будинків і т. п. суть долучені табелї з кліматольоґії, ґеольоґії, топоґрафії і статистики міста Львова.  Середна температура річна Львова відповідає середній температурі місяця цвітня с. є. 7.4° Цель., середна скількість річних опадів 795.0 мілім.; середне число ясних днїв в роцї 103; довгота секундового маятника 0.9938 метра.  Округ міста 45 кільом., с. є. 5.9 миль; поверхність міста 5502.3 морґів, с. є. 3166.2 гектарів. Поверхність забудована з подвірями виносить 490 морґів, поверхність доріг, улиць і пляців 277 морґів, поверхність плянтацій міских 1684 морґ.  Найбільша віддаль двох точок міста, в напрямі з полудня на північ виносить 8.3, а з заходу на всхід 8.5 кільом.  Найвисшою точкою міста єсть копець унії, 400 метр. над Адріятицким морем, а найнизшим улиця Коритна 257 метр. над м. Адр.  Довгота улиць і доріг виносить 106 кільом., довгота каналів 23.5 км., довгота водопроводів 43 км., довгота дротів телефонічних 541 км.  Домів мешкальних єсть 3.760, тїл табулярних 3.646. Улиць і пляців взагалї 272. Кирниць публичних єсть 235, а єсли возьмемо пересїчно число 123.000 мешканцїв Львова, то на одного чоловіка на добу припаде 18.9 літрів води.  Кромі анотацій табулярних і ипотечних, суть ще на картї уваги топоґрафічні і ґеольоґічні, виготовлені проф. Ломницким.   [Дѣло] 