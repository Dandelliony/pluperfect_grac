Письмо з провинціи. 

Часто менї приходить на думку, що то властиво єсть житье чоловіка ? Шукаю я не від учора відповіди на се у практичних людей, у поетів, философів, та не дошукав і до нинї у тих скарбників людскої мудрости дїйстної і вірної дефиниціи, котра-б до сути житя цїлковито і докладно приставала.
„Житье – то наука, мука“, говорять бідаки, учені гірким досвідом в тій школї, де людина учиться до смерти, а дурною умирає. „Житье – то образ, сон-маняк“, повторяють навкучливо всякої масти поети, а ввійшовши в світ-житье з забагами, вимаганями нераз безпідставними, як-би з асигнатою до порожної каси, коли им мнимої належности не виплатили, гримають з досади, що: „… жизнь, когда посмотришь с холодним вниманєм в округ, какая то пустая і глупая шутка !“ Ну, сих поетів можна-би ще оправдати, скоро „пророчества“ їх „пилкой юности не сбились“, скоро досвід холодний розвіяв чудову, таємничу мраку, що обгортала перед їх очима дїйстність житя-побуту – прозаїчного. Конципієнти, авскультанти і вижидаючі, як каня дощу, адютум всякого рода практиканти, коли им приходиться пять до сїмь лїт дослугуватись степеня „дїйстного“ безплатного дармороба, зітхнувши з глубини душї можуть роздумувати, що : „… житье єсть то прикра і небезпечна дорога на височезні гори“ ! Сумовита боязнь обгорне тодї душу, коли розглянешся на вкруги високо ; мороз пійде тобі по-за плечї, коли зазирнешь на дно яруги глубоко. І чудно і дивно зробиться, як спогадаєшь, що тілько осли і мули, як у нас наші коники-гуцули, певною стопою туди проходять !
Так справдї, мули і осли пробираються ще найщасливійше камінистою тропою житя, виставляються ще найменче на небезпечности, „благополучно“ завертають до свого хлїва, до жолоба, і майже кождий з них „щаслив своїм... обідом, і... своєй женой“, нїчим не зажуриться, сяде на диванї і з смаком люльку закурить. Так проводить не один довге пасмо жизни без скуки і муки, переплїтаючи монотонність... родинами, хрестинами, часом і яким впадком невеселим, - та найтяжшій біль прошиває им те місце, де у инчих серце тьохкає, коли видять, що ся або та щепка від свого пня відриваєсь і шукає собі одвітнїйшої почви : коли син виродиться на „ексцентрика“ і пристане до громадки живійшої і житье розбуджуючої.
Таких консерватистів приктичних, Богом а правдою кажучи, єсть у нас немало ; та, коли они тілько вгадали вдачу своїх ексцентричних синів, то не помиляючись, можна сказати, що они таки щасливійші від тих поетів самодурів, що вічно ся в зорях кохають, по-за облаки, десь в безвісти за идеалами ганяють, а утрудивши або звихнувши крильця, низенько сїдають — але, що кажу ? – низько падають, в землю носом запоровши, як ті товстоваті курочки, що розкудкудакались, збили крильми, намірились на високі-превисокі „банти“ злетїти, а ... опинились в шерсти-пороху, де им і призначено порпати…
Впадає менї тут на гадку, чому би то не загорнути нашій, доси, що правда, односторонній повісти на власність тоті упавші, не „ангели", але живі жертви неуловимої струї житя народного, котрому випало посеред пригод і невигод відродитись, зазеленїти, як тому дубови-великанови, що через тисячї лїт перенїс на собі і шалені бурї і люті громи, а нинї розпостер свої крїслаті росохи, щоби слабшій братіи захист подати ? Були-б се займаючі образи, рїзкі контрасти до тих щирих, непорочних душь, що держачи „горї серця“, духом-мислею правдивих идеалів шукають, але не відриваючись від землї, уміють і хотять для неї жити і працювати.
Правда, що, як кажуть, „молоде-золоте“ попадає легко в крайність ; оно не дивота : молодість — буйність, радо она себе перецїняє, часто надто сміло сягає по звізди зорї, наче они тілько і для неї не згасають ! Приходить потім терпке розчарованє, віще серце прочує нераз свою „чорну долю“, та хоть раньше або пізнїйше прийдеться надставити карк твердій неублаганній дїйстности, то бодай на малий спомин заховається „сонну“ згадку „красших“ юних лїт а з годомь-перегодом і угадає стежку до супокійної пристани, коли утомлений на филях струї „житейскої“ пловець... забажає відпочити. І з відпочинком тим не все оно укладаєсь так, як ждалось ; всї ми, навіть і реальні практики, як мовляв нашь боярин Волод. Ф. „згубили-сьмо житье посеред акцесоріїв житя, думаючи заодно о приборах житя, - жити забуваємо“, і так кінчимо на приготованю безнастаннім, і потїшаємось, що чей-чей оно красше буде.
Що-жь говорити про натури ексцентричні, що то самохіть з загального кругово́рота жизни вимикаються, виломлюються з-під того зелїзного обруча — закона природного, і яко еремити самотно блукають ? Думав-би хто, що они „гіркої“ не коштують ? Та ба, коли-б так було ! А то бо п. Болячка з бл. п. „Зеркала“ илюструє тут правду в противнім змислї ! Що би там не доводилось про него писати і читати, а таки сказати треба, що портрет єго не повний, анї генеза Болячки, анї послїдня степень єго карієри не викінчена.
Поки молодий і моторнїйшій, а удалось єму проломати щасливо перші леди, що єму дальшу плавбу спиняли, дорожить він і молодими роками і вродою і розумом. Світ отвором стоїть для него, тожь він не цурається єго, робить з легкостю знакомства з різними людьми і верствами, як той купець, що не звик довго торгуватись і зараз „руку прибиває“. Скоро має „оберрок“ в добрім станї, чемнїйшій гарнитур, цилиндер, хоть-би витертий трохи, новий парасоль і кальошї, а в додатку декрет на платню бодай тих 500—600 зр., уходить вже за несогіршу партію „до взятя“, робить визити в 15-ти до 20-ти домах, у професорів, директорів, совітників і президентів, в загалї там, де дві-три донї вичїкують на свою долю ; всюди стараєсь бути „приємним" а стаєсь дїйстно пожаданим гостем, особливо коли панночки трошка пристаркуваті і вкінци, навіть без відома, уходить в опиніи найблизших за „суженого" сеї або тої, часом і не зовсїм красивої красавицї.
Не буває оно і без практичної користи. Навідати один дім або другій два рази в місяць, випити при такій нагодї склянку-дві гербати, перекусити що-небудь, закурити кілька паперосок, - тим ачей не навкучиться нїкому, не обсудять, що влїзливий, що перебиває чужі пороги, що, бачь, заходить, де з комина куриться ! Отже користь таки видима : і забавивсь, і погодувавсь, ще й просили, щоб на них не забував, а найголовнїйше, бодай о крок посунувсь в карієрї.
Так проходять днї, роки. Якійсь часок „рефлєктують“ на него і тут і там, намекають більшь незручно як двозначно про „щастье домашнє,“ „родинне житье,“ про „рай на земли з любязною подругою,“ сондують єго „интенціи“, замисли, бува’ що і „кавалер“ призадумаєсь, заверне оком, особливо де панночка чепурнїйша і чемнїйша, де відь часу до часу вечера спірнїйша, або коли здогадується, що оть-туть мігь-би взяти панночку з красним „вихованєм“, таким, що матуся виховала... в скрини, - але нагло зробиться єму жалко золотої „волї“, жаль покинути, „до чого навик“, і як той мнюх вислизнеся з-під руки і перестає в домі бувати.
Холонуть надїї рефлектантів, wenn der Fisch nicht anbeisst, холоне поволи „приязнь для него, коли єго серце не розмякло, не розмахалось до другого, кредит підриваєсь, акціи станули ледви al pari, а де-далїй, коло сорока́ лїт, спадають пониж дїйстної вартости і… крах готовий ! Хоть сядь і плачь, або з моста та в воду, бо нема инчого виходу.
(Конець буде.)  