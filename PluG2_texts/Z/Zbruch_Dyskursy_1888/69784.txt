Институт дївочій CC. Василіянок у Львові

  Заряд института дївочого СС. Василіянок у Львові подає до відомости, що при принятю воспитанниць на сей рік буде придержувати ся слїдуючих постанов:   A) Дїяльність института.   §.1. Задачею института єсть — повірені родичами взглядно опікунами дїти виховувати в боязни Божій і в правдиво христіяньскім житю, — вщіпляти им любов до руско-католицкої церкви і руского народу, а заразом подавати им такі відомости, які дїлалиб их спосібними свідомо сповняти всї обовязки будучого свого званя. При тім звернесь також увагу, щоби дїти научились відповідного доброго товариского поведеня. — §2. Наука відбуваєсь: а) в публичній школї видїловій і б) в дома. — а) Що до предметів шкільних, то Заряд доложить всяких старань, щоби воспитаницям помагали в науцї тих же учительки домові: Переважно инокинї. О поступі і поведеню воспитаниць в школї звідуватись буде частїйше духовний провідник воспиталища в дирекції шкільній. — б) В дома учать ся воспитаницї: α) руского язика і pускої літератури; також форми церковного богослуженя; β) рускої исторії; γ) науки співу церковного, а почасти народного-руского, одвітного вікови воспитаниць: δ) науки гри на фортепіянї; ε) науки танцїв; ζ) робіт ручних: шитя, гафтованя, цированя, вишиваня і науки крою.   Увага. Предметів домових, вичислених під α до δ, учать укваліфіковані до тих же учителї і учительки, посїдаючі до відповідного предмету декрет кваліфікаційний. Плян і порядок науки предметів під α до δ вичислених означений точно в постановах домових.   §.3. Що дня слухають воспитаницї читаної служби Божої, а в недїлї і свята співають по можности самі цїлу службу Божу. До сповіди і причастія приступають воспитаницї що місяця. — §.4. Воспитаницї стоять під старанним наглядом Заряду і накланяють ся до доброго зужиткованя часу і до порядку. — §.5. Страви суть поєдинчі, але здорово і вкусно приготовлені, і в достаточній мірі. Комнати світлї, здорові, просторі, сухі і чисті; окремі  до науки, окремі до їдженя, окремі до спаня. Огород воспиталища просторий, гарний і в дуже здоровім положеню. Спільні проходи під надзором відбувають ся в міру потреби. Забави і розривки домашні, відповідні до віку воспитаниць. — §.6. Домовий лїкар удїлює в потребі скорої, совістної і старанної помочи. О тяжших слабостях повідомляє ся зараз родичів. — §.7. Всяка переписка листова ведесь через Заряд.   Б. Условія принятя.   §.8. До института приймають ся дївчата гр.-кат. обряду і рускої народности і то в приписанім віцї шкільнім. Дївчата других обрядів, віроисповідань і народностей можуть бути також принято лиш о стілько, о скілько на таке принятє місце дозволить. — §.9. Прошеня о принятє мають бути предложені найдальше до 18 н. ст. серпня Зарядови устно або письменно, при чім просить ся долучити марку почтову за 20 кр. До тих прошень має ся долучити: а) свідоцтво хрещеня; б) послїдне свідоцтво шкільне; в) щіпленя віспи і здоровля. — §.10. Кромі молитвенників і книжок шкільних можуть воспитаницї мати лише такі книжки, які Заряд позволить. — §.11. Рік шкільний зачинаєсь 1 вересня, а кінчить ся 15 липня. — §.12. Нагляд над Зарядом воспиталища веде Совіт управляючій під проводом Єго Ексц. Впреосв. митрополита. — §.13. Плата за удержанє виносить місячно 20 (двацять) зр. ав. в.   До удержаня вчисляєсь: поміщенє, пожива, опал, світло, пранє, услуга, поміч в повторительній науцї предметів шкільних і наука домашних предметів вичислених в §.2 б. α, β, γ, δ   (К. б.)   [Народна Часопись, 17.08.1892]   (Конець).   Окремо оплачуєсь: а) наука гри на фортепяні місячно пять зр. — б) наука танців за цїлий сезон від 1 н. ст. жовтня до великого посту шість зр. — §.14. Плата за удержанє і науку гри на фортепянї має бути найдальше до кождого 7 в місяци з гори зложена. За науку танцїв має плата бути зложена найдальше до 20 вересня. — §.16. На особисті конечні видатки воспитаниць, котрі в часї перебуваня их в институтї покажуться необходимими, має бути кождого місяця якійсь задаток з гори зложений, з чого буде окремий подрібний рахунок з належитими поквітованями проваджений і родичам взглядно опікунам дотичних воспитаниць в своїм часї до вирівнаня предкладаний. — §.16. Кромі свят Різдвяних і Великодних удїляє Заряд позволенє воспатанницм виїздити лише в дуже важних случаях, на виразне бажанє родичів наглядно опікунів, однако так, щоби через се наука не утерпіла. В противнім случаю наражені були би воспитанницї на некористні наслїдки, за що Заряд не бере на себе одвічальности. — §. 17. Условлена плата за удержанє не може бути відтягнена по причинї виїзду воспитанницї на свята Різдвяні, Великодні або в интших важних случаях, — винявши неприсутність тоїж по причинї довшої слабости, котрий то спосіб як у всїх заведенях, так і в почастних домах єсть загально принятий. — §.18. Родичам взглядно опікунам свобідно робити Зарядови постереженя з уваги що до надзору і поведеня дїтей, котрі тойже по можности і справедливости увзглядняти буде.   В) Випосаженє.   §.19. Старанєм родичів взглядно опікунів буде, щоби дїти, котрі мають наміренє дати до института, виказали ся при вступі слїдуючими конечно потрібними і до порядку необходимими річами: подушка, ковдра, накривало, 3 пошевки на подушку, 3 тонкі простирала під ковдру, сінник, 3 грубі простирала на ліжко, 6 сорочок, 6 кафтаників, 4 чипки, 6 пар пончіх ґранатових, 4 ручники, 12 хусток до носа, 2 спіднички кольорові вовняні, 4 спіднички білі, 6 фартушків, межи ними оден білий а оден чорний, 2 сукенки: одна ґранатова а одна попеласта, верхний одяг лїтний і зимовий, капелюх лїтний білий і зимовий ґранатовий, рукавички лїтні і зимові, камаші ґранатові, парасоль, парасолька, щітка до чищеня одежи, щітка до волося, гребінь густий і рідкій, зеркальце, ложка, ложочка, вилки, ніж з хиньского срібла, обрус на 6 осіб і 6 серветок. Кожда з повисше наведених річей має бути означена числом дотичної воспитаниції. Точний опис тих річей має бути виготовлений в двох примірниках, з котрих оден буде в руках Заряду, а другій в руках воспитаницї. — §.20 В дома ношена одїж може бути ношена також і в институтї, однакож на внї задля однообразности має бути одїж всїх воспитаниць однакова. — §.21. Всяких дальших пояснень удїляє, за присланєм 3 марок почтових, по 5 кр. на відповідь, Заряд института дївочого при улици Зибликевича ч. 24.   Зваживши, що оплата за так старанне вихованє єсть на Львів дуже приступна, з прикростію мусить Заряд всї доси внесені прошеня о зниженє оплати не увзгляднити. При тім звертаєсь увагу Впов. родичів взглядно опікунів, що речинець до вношеня подань уже дуже короткій. Имена принятих воспитаниць будуть оголошені в часописах. Час приїзду визначений на день 1 і 2 вересня, бо 3-го зачинаєсь уже курс шкільний.   Від заряду института дївочого під зарядом СС. Василіянок у Львові: Евгеній Гузар, капелян монастиря Василіянок Іоанна Курмлович, игуменя монастиря Василіянок.   [Народна Часопись, 18.08.1892] 