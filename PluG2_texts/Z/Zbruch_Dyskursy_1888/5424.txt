Письмо з провинціи.

Конець.
Теперь то навіщають нашого героя Болячку скорбні думи. Чорнїйша з них шепче єму стиха, та не на утїху:
„Голубчику ! чи не було-б красше присвататись молодому он до тої богатої княгинї ? Був-би заняв готове гнїздочко, такою нїжною ластівочкою мягеньким пухом устелене, простирав в залюбки крильця і цвірїнькав з милою на-взаводи такої веселої, щоб сусїди навкруги позавидували... А теперь?...“
І пересунулись перед очима сумної душї закоптїлі стїни, замарані обруси і вонючі сервети реставраціи ; пригадав собі, як дорого платить обід і вечерю в „абонаментї“, яку люру пьє охрещену именем кави, а до того скілько доплачує лїкарям і аптикарям за упертий нежит жолудковий і за те, що без страху та трепету не донесе одного кусника мясива до губи, щоб ним здоровля на віки не занапастити.
„Ну, що теперь ?“ думає і... враз підвів голову вже трохи вилисїлу к горї ; усміхнувсь, віддув і погладив вуса, глянув в зеркало, знов усміхнувсь — бачь, пригадав пословицю : Et in sene ardent venae і як стій, рїшивсь оженитися. Виїхав уже і на обзорини раз, другій і десятий. Глядає, шукає, — чого ?
Чоловік простий жениться не для вроди, не для краси, бо „єї на тарїлцї не подаси“, а щоби було кому облатати, обіпрати... не боки, а таки рубашку на хребтї.
Горожанин же „интелигентний", хоть-би й старий, шукає, щоби подруга була і не бридка, і не дурна, — щоби шила, варила і... хоть се може забавна претенсія, щоби старого любила ! І не диво ! — утому житя і спрагу серця рад би собі хоть і над гробом надгородити, за любязну супутницю, поборницю і помощницю в лихій доли, дав-би собі не одно-однїсеньке ребро відняти, але хоть-би половину, хоть-би всї до одного, щоб утрачений рай відшукати.
То-жь коли удалось єму знайти по серцю і вподобі, коли заручивсь, — дїйстно від- родивсь ; а вже „иго“, в котре спрягаєсь враз з своєю „супругою“, — то наче „бань паки битія“ і щасливійшим не чувся в хвили, коли змивали з него грїх первородний, як се теперь, стрясаючи з себе немилий єму а смішний людям атрибут „старого кавалера“.
Де-далїй, поки слїдує вінчанє, наче послїдна розправа — Schlussverhandlung — котрою присуджують вольного доси птаха на дожизненну вязницю, випадає єму ще ad captandam benevolentiam часто силуваної нареченої — все обдумати і покупувати, що тілько причинитись може до вигідного і безжурного житя „друга“. Памятає отже об найважнїйших і найдрібнїйших потребах домашних — від тоалети, образа-икони.. до стирки до підлоги, погребача і... макогона ! Часом удасться самохіт похвалитись, якій він дбалий і статочний. Молода господинця вдоволена порядками, маючи сама менче клопоту з „урядженєм“, признасть се часами і словом і дїлом, погладивши мягонькою ручкою старого по під сїру бороду ; бува’, що і губонька єї заблукається, як ягнятко на видоптаній толоцї, на... лисинї. Щасливий господарь усміхнеться, любо заплющивши очи з вдоволеня, приголубить, прошепче через щербаті зуби : „Мій пестїю !“ Рай, тай годї!
Та ба, другі невзгодини затемнюють небосклін. Ти думав бути щасливим, як той, що paterna rura suis exercet bobus, а оно инак сталось ! З цїлої илюзіи, прибраної в лати идиллї, оставсь тобі один епитет „rura“, котрим тебе подруга частує ; де-коли втеребить тобі „бобу“ або і втре маку !
Бачь, жїнки, хочь-би похожі на ангелів, мають свої примхи. Невдоволить їх і се, і те : і поволи їшь, і довго доїдаєшь, а ще довше кажешь на себе ждати ; і не так, як треба, ходишь, і дурницю говоришь... Рано — запіє тобі : „погано“, коло обіда: „ти сяка-така біда“, а у вечерї хоть утїкай за дверї. Та ще байка — лайка ; бува’, що зачне й „молитвати“...
Але найдужше надоїсть тобі своїми претенсіями. Се пусте ще, що, коли внесе тобі посагу на 2000 злр., має опісля претенсію на 20.000, і на таку скалю бажала-б жити, — на сїм не кінчаться єї забаги. Не тілько панованя їй потрїбно — она хоче мати власть над тобою, неумолиму, безмежну. Хоть ти учив і переучив права, — жїнка молода як на долони покаже тобі, що ти свого права не знаєшь або нїякого не маєшь. А як зачне проказувати §§-фи кодексу домашного і процедури „малженьскої“, то тетюха пропасниця трясти-ме тобою сильнїйше, як хоть би при найстрогших екзаминах. Ось для прібки бодай кілька :
§. 1. Мовчи язичку, будешь їсти кашку.
§. 2. Їжь то, що дають ; роби то, що кажуть.
§ 7. Памятай, що ти по-за обійстьем дому даєшь „фірму“ а дома служишь за декорацію, фірму про те вивішують з-надвору, а декорація-мебель в хатї ведля капрису господинї з кута в кут пересуваєсь.
§. 10. Знай об тім, що мужь старий єсть машиною, котра марного гроша достатчає.
§. х. Не дорожи своїм титлом, своїм именем, бо у молодої жїнки титло або имя старого нездари не має нїякої ваги.
Що-жь ? не гарний прозір для тих що „до сорока не жонаті ? !“ Чи супроти такого невідрадного виходу спроможеся хто на розумнїйше пра́вило житя, як нашь нарід в пословици : „Не кайся рано встати а молодо оженитися?“
Чим довше любовавсь ти, будучи холосним, в золотій воли, свободї ; чим довше проживав ти уперто гулящій карнавал-мясницї, — тим частїйше прийдеться тобі посипати голову попелом, — розуміється, нїжною рукою твоєї домашної „жрицї“, - тим певнїйше наспіє для тебе „полоканий понедїлок“, а за частим „главомитієм“ побілїє тобі останок чуприни, як шерсть у заяця альпейского, котрий як св. Августин пише: „білий єсть, бо на снїг ся дивить і снїгом ся живить“, — а вкінци попадати-мешь перед „главомитієм“ в пароксизми гидрофобіи, як чорт перед свяченою водою.
Ось, до чого можно доробитись і доборотись, ходячи довго осамотїлим !
Подружье по часї, не в пору, — перестає бути дружбою, а стаєсь службою у твердого пана, у безоглядного министра, котрий, хоть-би ти єму для супокою віддав теку справ внутрїшних, узурпує скоро і теку справ внїшних і ресорт „путей і саабщенія“, а найзавзятїйше сїпаєсь за текою — финансів.
Одним тілько не похожа жїнка на министра, бо коли министри мають деколи увагу на минувшість і удїляють диспензу від „переступленя віку нормального“, — жїнка на сего рода „манкаменти“ уваги не має і... не удїлить veniam aetatis.
Х-ло.   