З тюремних сонетів.

XXVII.   Сидів пустинник біля свого скиту Серед лісів безмірних та безлюдних І слухав пташок голосів пречудних І вітру в гилю пісню сумовиту.   Аж бач голубка, єго пташка біла, Що вже два дні не знать де пропадала, Ту ж понад ним крильцями стріпотала, І тихо в него на колінах сіла.   Старий погладить хтів йійі руков Тай обімлів: ті крильця сніжнобілі Обризькала червона людска кров.   І зойкнув дід: "Прокляті, зсатанілі Часи, коли з осель людских в сей ліс На крилах голуб людску кров приніс".   XXVIII.   Россіє, краю туги і терпіня, Чиж не такий ти час проходиш нині? В трівоги й самолюбія пустині Позабивались старші поколіня,   Тремтить вся сила краю як заклята, А тимчасом на лютий бій за волю Летять маліі діти голубята, Кістьми лягають у сніжному полю.   Россіє, краю крайностів жорстоких! Твій витяз Святогор дріма в печері, Козацка воля спить в степах широких,   A дівчина голубка на бульварі Платком, а не лицарскою трубою Сігнал дає до кроволитя й бою.   13 вересня 1889.   [Народ]   ІІ.   Сижу в тюрмі, мов в засідці стрілець, Усякий звір поперед мене мчиться, Не криєся від мене, не боіться, Показує, в чому хто є мистець.   Лис — злодій тут, не скромник, не святець, І вовк не музикант, а просто вбійця, Медвідь дерун і лютий кровопійця, Забув про жарти, бубен і танець.   Ту всяку видно наголо особу, Мов фрак роздівши й мундур урядовий, Вони і людску скинули подобу.   Я в засідці дрібніі точу стріли І напинаю лук свій все готовий — Ну, бачність, звірі! не хиблю я ціли!   III.   Як я ненавиджу вас, ви машини, Що трете кости, рвете серце в грудях, Вбиваєте живую душу в людях І потім кажете: Що-ж, ми невинни!   "Нас на такі заведено пружини, "Ми мусимо! В самих нераз вся суть, ах, "Бунтуєся... Та що робить! Не будь, ах, "У нас тих пут, становища, родини..."   Як я ненавиджу вас, добрі, щирі, Що служите неправді, підлоті, — Чи служите у злій, чи в добрій вірі!...   Ні, ті, що в добрій вірі служать, ті Ненависні мені, в найбільшій мірі, Як на рабі тім пута золоті.   IV.   Що вовк вівцю йість — жалко, та не диво, На те він вовк, розбійник, душогубець; Но як би віл, спокійний травоскубець; Принявся враз живеє рвать мясиво?...   Що ширить тьму у рясі темполюбець, Що кат у фракту точить кров як пиво, Що злодій-фарисей основи живо Спаса — се зле, та злий в злім не проступець.   Но чесний чоловік, що злому служить; Своєю честю покриває мідний Лоб підлоти, а стиха плаче й тужить, —   Се вид найвисшоі погорди гідний, Се вид Пилата, що Христа на муки Віддав, а сам умив прилюдно руки.   V.   Пилат Христа віддав катам на муки І мовив: Я невинен, вам бажалось! Взяв воду і прилюдно вмивши руки Пішов обідать, мов ніщо й не сталось.   Та сталось так; немов на вид гадюки, На вид єго у ростіч все пускалось — Раби, прислуга... навіть заметалось Безстрашне серце в воіна-звірюки.   Пішов на кришу, де чекала жінка, Так та з страху лиш скрикнула в нетямі, В низ верглась і розбилася об камінь   Пішов в покій, де в пуху спить дитинка, Так та лиш витріщила оченята На него й вмерла диким жахом стята.   VI.   І бог поклав клеймо на грудь Пилата, Житє, смерть, тіло й дух єго прокляв Гірш Каіна, бо Каін, вбивши брата, Не мив рук з крови, винним чувсь, тікав.   А сей, що правду чисту в руки ката Віддав, одвіт від себе відпихав; То й правда вся була єму віднята, Все, чим він жив, гордивсь і віддихав.   Сімя єго пропала наче тінь І кесар з служби з ганьбою прогнав, І рідний город випхнув з своіх стін.   Старий, слабий край шляху він стогнав, Шматка просив, та до кінця ворожі Камінєм в него кидали прохожі.   VII.   А як умер, хтось трупа взяв за ноги І вкинув в яму й камінями прикидав, — Та через ніч труп знов покрай дороги Лежав — гріб тіло кляте з себе видав.   Тоді стягли тернів, бодячя купу І трупа вергли й жар підвергли лютий; Терни згоріли, та нічого трупу В огни не сталось, він лежав неткнутий.   Тоді камінє жорнове на шию, На руки й ноги начепивши, в море Прокляте тіло вергли в чорторию.   Та повривались шнури копопляні, А труп Пилата, всій землі на горе Ще й доси плавле десь по океані.   9. жовтня 1889.   [Народ, 15.12.1890] 