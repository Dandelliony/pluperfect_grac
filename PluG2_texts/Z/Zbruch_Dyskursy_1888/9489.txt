О убезпеченю моральної самостійности судії

Замітка з нагоди слова пос. Пернерсторфера.
І.
Що матеріяльна самостійність урядників судових у нас не досить убезпечена, о тім було доволї і нераз писано вже в "Дїлї“ і в инших галицких часописях. Писано було також, правда, і о моральній несамостійности судії, але справа се дразливійша, і за бувшого президента апеляції бар. Шенка, хорони Боже, щоби єї було прилюдно порушити. Нинї, коли бар. Шенк пійшов в добре заслужений стан супочинку — а ще особливо, коли пос. Пернерсторфер в своїй бесїдї відкрив богато сумних сторін галицкого судівництва, а министер бар. Пражак обіцяв лихо розслїдити і єму зарадити, — то нинї можна вже свобіднїйше та щирїйше висказатись і про тую сторону независимости судейскої, тим більше, що се добре послужить до реформи того стану в судівництві, якій полишив по собі в спадщинї бувшій президент бар. Шенк нинїшному президентови п. Симоновичеви. Тілько в тій мисли ми подаємо деякі свої замітки.
He всї урядники судові підпадають під назву судіїв. Судіями після розуміня закона нашого суть всї президенти, совітники і судії повітові. Секретарї, ад'юнкти і авскультанти суть лише судейскими урядниками помічними. Но і ті остатні повнять функції судіїв і в поодиноких, им відданих справах суть судіями. І так ад'юнкти та авскультанти по повітах урядуючі в переступленях (в карнім) суть судіями самостійними, і ад'юнкти в часї неприсутности судіїв повітових, заступаючи их, суть самостійними судіями і в карнім і в цивильнім. Ад'юнкти і секретарї при трибуналах дістають так зване „votum“, с. є. право голосованя, надаване через президента апеляції. Можна сказати, що за-для браку судіїв після закона майже всї секретарї і ад'юнкти при трибуналах дістають се право в карнім, рїдше і лише деякі вибрані дістають право голосу також в цивильнім. Через наданє „votum" стає тут помічний урядник судією після закона і єго самостійність і нетикальність єсть заґарантована, коли, противно, повітові ад'юнкти такого характеру судії не набувають і зістають на дальше урядниками помічними. Як видимо, суть урядники, котрі фунґують яко судії, а характеру судії не мають і их закон не забезпечує супротив настоятелїв і людей, котрим они не на руку, так що их можна зі взглядів службових перенести, коли тимчасом судія може бути перенесений лише на основі засуду трибуналу дисциплинарного. Авскультантів вільно переносити президентам апеляції, ад'юнктів без „votum“ — министерству.
За-для браку судіїв після закона дають президенти „vota" урядникам помічним, часом також і авскультантам. Але що наданє „votum“ потягає за собою великі наслїдки, то п. Шенк, бувшій президент нашої апеляції, видумав новий рід судіїв, а то: надаючи votum, жадав деклярації дотичного помічного урядника, що зрїкаєся прав з законів основних і пристає на „votum“ відкличне.
Се рїч дивна і смішна, але правдива! Маємо урядників, котрі мають обовязок судіїв і судять на рівнї з совітниками, а не суть судіями і не мають прав судіїв, бо кождої хвилї мав-би право президент цофнути удїлене кождому з них „votum“. Очевидно, таке поступованє єсть противне законам і варта би застановитись: чи деклярація така може обовязувати і бути важною ?
Се може мати часом великі наслїдки. Ото, молодий судія з „votum“ відкличним може зіставати в безнастанній обаві утрати голосу. Судія такій може, особливо в дразливійших справах, отверто не висказатп своєї гадки, противної старшим, щоби не стратити голосу. Рїч цїлком природна, що молодий судія з таким голосом може нераз боятися голосувати против акту обжалованя, с. є. против гадки прокураторії, може нераз годитися на внесенє прокуратора, щоби когось там в слїдстві замкнути, хотяй може і достаточної підстави не було, а лише, щоби прокураторови або настоятелям не наразитися і не заперти собі авансу, особливо там, де за-для різних обставин прокураторія верховодить і має великій вплив на агенду судову і на персонал судовий. Зваживши ті обставини, можемо сміло казати, що голоси відкличні, введені бар. Шенком, не годяться з независимостею судейскою.
Идїм дальше.
Хто другим вимірює справедливість, повинен бути також суджений справедливо. Длятого від настоятелїв і висших властей треба вимагати для судіїв і урядників судейских справедливого трактованя при обсадї посад висших. Политика, протекція і такі инші взгляди не повинні тут відгривати нїякої ролї. Говоримо се зовсїм теоретично, не відносячи тої загальної правди до яких'небудь спеціяльних пригод. Судії, так сказавши, мають виховуватися в дусї справедливости і безсторонности, отже судіями належить именувати лиш тих, що судейскій службі посвятилися.
До именованя на судію потреба передовсїм поданя компетента і єго квалификації. До послїдної дає підставу табеля квалификаційна, котрої деякі рубрики виповняють настоятелї, по судах повітових судії повітові, при трибуналах президенти. Помежи рубриками табелї квалификаційної знаходиться рубрика „Politisches Verhalten“. На наш погляд тая рубрика непотрїбна. Вже сама назва показує еї неумістність, а надто, рубрика тая може якомусь настоятелеви, котрий би сам займався политикою, дати небезпечне оружіє в руки, щоби урядника здібного і справедливого позбавити авансу і замкнути єму ворота до висшої посади. Бо взагалї рубрику сю можна дуже легко зле зрозуміти. Се залежить зовсїм від личного погляду, де починаєсь, а де кінчиться „политика“. Для неодного досить бути членом ради громадскої або повітової, признаватись отверто до якої народности (н.пр. рускої), предплачувати якісь газети (н. пр. рускі), підпирати чию кандидатуру на посла або бути самому кандидатом, — для неодного настоятеля може се значити вже — „политика", належача до рубрики в квалификації „Politisches Verhalten“, а через то може підвластний урядник потерпіти, попрощатися з карієрою. Сю справу піднїс був раз навіть польскій „Kurjer Lwowski,“ застановляючись над питанєм, длячого велика часть Русинів кінчить своя карієри на низших степенях урядових.
Застерїгаємося, мовь-то ми хочемо говорити тілько о урядниках Русинах. Ми стаємо на становище загальне, тим більше, що можемо пригадати братям Полякам тії не дуже так давні часи, коли инчій вітер віяв. „Politisches Verhalten“ і о них відбивалося, ба хто знає, якій ще коли вітер повіе? Впрочїм переглянувши етат судовий, ще й нинї бачимо чимало поважних имен не-руских і не-польских.
Рубрика „Politisches Verhalten“, думавмо, для судіїв і судейских урядників не повинна истнувати, бо закони державні дозволяють им займатися политикою по-за судом, а лише в судї при судженю политика не повинна нїякої ролї грати. [Дѣло, 09.06.1888]   О убезпеченю моральної самостійности судії.
Замітки з нагоди слова пос. Пернерсторфера.
ІІ.
Рубрика „Politisches Verhalten“ в квалификаційній табели судейских урядників єсть, сказали ми, неумістною. А як тую рубрику понимають настоятелї, о тім свідчать самі табелї. Хотяй они суть урядовою тайною, то нераз уже лучилося почути кандидатови від якого призидента, котрий єго зовсім не знав : „Pan bawisz się politykę.“ і тим подібни уваги, котрі лише з табелї міг знати. А що з подібними замітками в табелях квалификаційних можна стрїтитися, се рїч певна.
Квалификація, як сказано, єсть тайною. Єсть то нащадок системи полиційної, і не годиться нї з нинїшним духом часу і теперїшними відносинами, анї з повагою уряду судиї. Коли злочинцям в поступованю карнім дана єсть можність оборони і очищеня, то судії не мають средств змазати латку з квалификації, о котрій навіть не знають, а котра може некористно впливати на аванс.
Тайна квалификація єсть тим небезпечнїйною, коли зважити, що жиємо в часах денунціяції политичних противників, писарїв покутних і підпанків, а у судії все лиш одна сторона виграє, отже друга сторона може свою мниму кривду мстити денунціяціями. При тім замітимо, що навіть безіменні денунціяції спонукували настоятелїв виточувати слїдства дисциплинарні, а поки-що давали несправедливо причину до неодної латки в квалификації.
Хто мав нагоду переглядати листи квалификаційні, той певно звернув також увагу на то, що більшіст настоятелїв дає квалификації в неодвітний спосіб, а лиш мало их пише квалификації холодно. То полягає за собою нерівне трактованє кандидатів при пропозиціях і именованях і лишає широке поле до форитованя одних з кривдою других.
В табелях квалификацій кандидатів на судіїв можна стрїтитися також з увагою: „Für ein kleineres Bezirksgericht geeignet“ — і та увага потягає часто за собою, що кандидата поминають. Нам здається, що для менших судів, де урядують лиш судія і один адьюнкт, де крім керми суду судія сам залагоджує цїлий віддїл цивильний, полишаючи віддїл карний ад'юнктови, де оба займаються веденєм депозиту, — як раз потреба здібного і оборотного судії, а натомість по більших судах, де численнїйшій персонал, де депозит веде уряд податковий, — слабшій здібностями судія дасть собі раду, бо має ким виручитись. По нашій гадцї, ті настоятелї, що любуються в такім додатку, зовсїм похибляються і безперечно могли-би собі дарувати кілька тих слів, бо хто здібний на судію, той буде добрим судією чи в малім, чи в великім повітї.
Вкінци, настоятелї зміняються, а з другої сторони, деякі компетенти доперва тогдї подаються, коли прийде на них черга. Длятого може лучитися, що новий настоятель ще не знає кандидата і не може сквалификувати єго по заслузї, а давний настоятель до сего не має права. Таким чином компетент, не маючи поперед нїякої квалификації, може не добре на тім вийти.
Збираючи до купи все сказане о квалификації, ми мусимо висказати гадку, що для застереженя независимости судіїв квалификація повинна бути явною і даваною після якогось з гори уложеного шемату, періодично, приміром, з кінцем року. Рубрика-ж „Politisches Verhalten“ повинна зовсїм відпасти.
До підкопаня независимости судіїв богато причиняються самі настоятелї. Деякі з тих панів забувають, що они настоятелями судіїв і урядників судейских — людей скінчених, правників, людей освічених, з характером і амбицією, бо без тих приміт тяжко й бути судією. Им здається, що они поставлені на то, аби, чи потреба чи нї, вимахувати бичем. То добре для дїтей, але не для судіїв. Судії мусять в настоятелю бачити свого старшого товариша, він же знов мусить на судіїв глядїти як на братів, а коли єсть взаїмний пошановок — коли настоятелеви не ходить лиш о то, щоби показати свою власть і силу супротив підвладних, а тілько о добре веденє суду, і коли не підозрїває своїх підвладних, не держить за людей кепских і не компромитує их публично, — тогдї, можна сказати, независимість судіїв єсть загарантована. Пригадуємо тут поступованє і поведенє бл. п. президента Тарнавского, котрий зрозумів був своє становище, тож і лишив по собі у всїх добру память. В тім взглядї, як то кажуть, осторожно з обухом!
Судії, сказали ми, повинні бути людьми безсторонними, не повинні вести справи односторонно, — тож і мусять виховуватись в дусї справедливости і безсторонности. Виходячи з тої точки погляду, являєся невідповідним, ба навіть шкідливим именованє судіями людей, котрі привикли трактувати справи односторонно. Так невідповідне єсть именованє судіями членів адвокатури і прокураторії скарбу, а з другої сторони членів прокураторії державної. Не згадуємо вже о тім, що се сполучене з кривдою для урядників судейских.
Особовий етат львівского округа апеляційного виказує межи судіями деяких членів адвокатури і прокураторії скарбової, — але що процент их дуже малий, то й обмежуємось лиш на занотованє сего факту. Натомість богато єсть межи судіями урядників прокураторії державної. На совітників судів окружних именують значно більшій процент з числа заступників прокураторів, анїж з числа урядників судейских, судіїв і секретарїв. Допустивши, що заступники прокураторів мають такі самі права, до авансу, що і судії та секретарї, — то і тогдї перші суть більше форитовані анїж другі.
Коли розважимо, що заступниками прокураторів именують молодших ад'юнктів і о кілька лїт скорше, як на судіїв і секретарїв, і що они потому скорше зістають совітниками, то побачимо, що посади заступників прокураторів суть тим помостом, по котрім з кривдою для старших і рівно здібних молодші скорше приходять до висших посад і перескакують старших.
Можна почути гадку, що урядників прокураторії длятого форитують, бо они мають тяжку працю. Та гадка однак супротив працї і одвічальности судіїв повітових не остоїться, а надто заступники прокураторів і матеріяльно стоять лучше, бо побирають ще додаток, в містах окружних 100 зр. а у Львові 200 зр. річно, а мешкаючи по містах, мають для дїтей школи середні.
Що же до практики заступників прокураторів — то они рекрутуються з ад'юнктів, котрі були судіями слїдчими і яко ад'юнкти майже виключно працювали в карнім, а яко заступники прокураторів працюють знов односторонно яко обвинителї в карнім. Поминувши вже то, що заступники прокураторів обовязані до безвзглядного послуху та улеглости і що в такій зависимости лїтами урядують, — само довголїтне занятє потягає за собою то, що совітники из заступників прокураторів глядять звичайно на справи из становища прокураторії, мимо волї і свідомости , бо consuetudo altera natura. О тім знають ті судії, що працювали виключно в званю судейскім. Суть, правда, винятки, але рїдкі, і потреба довшого часу, заки навичка позбудеся. В дїлах же цивильних совітники з заступників прокураторів не мають і не можуть мати такої практики як совітники з судіїв повітових.
Вкінци, переглянувши докладно етат судейскій, побачимо, що деякі урядники судові в часах тяжких на аванс на чудо скоро авансували, зіставали ад'юнктами по роцї, судіями по 4—5 лїтах ад'юнктури, а совітниками в 10—18 лїтах служби. Се покажеся ще чуднїйшим, коли зважити, що тій панове не були геніями анї нїчим особливим не відзначилися. Так само здібні і роботящі люде, як ще не здібнїйші і більще роботящі, довго ждали на аванс і на крихту висшу платню, коли тимчасом щасливі их товаришї уносились в карієрї до гори як би на крилах сокола ..
Все то суть сторони уємні в нашім судівництві з погляду морального — і як компетентні сфери повинні постаратись о поправу матеріяльного биту судейских урядників до осьмої ранги включно, так повинні они постаратись і убезпечити моральну независимість судіїв. [Дѣло, 27.06.1888] 