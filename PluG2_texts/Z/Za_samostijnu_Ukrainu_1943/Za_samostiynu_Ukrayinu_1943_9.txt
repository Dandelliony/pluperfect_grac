Рішення ІІІ Надзвичайного Великого Збору ОУН з серпня 1943 р.
ПОЛІТИЧНІ ПОСТАНОВИ.
А. До міжнародної ситуації. 
1) Сучасна війна — це типова війна між конкуруючими імперіялізмами за панування, над світом, за новий поділ матеріяльних багатств, за здобуття нових сировинних баз і ринків збуту та за експлуатацію робочої сили. 
2) Воюючі імперіялізми не несуть світові жадних прогресивних політичних або соціальних ідей. Зокрема т. зв. німецька «Нова Європа» й московський «Радянський Союз» являються запереченням права народів на вільний політичний і культурний розвиток у власних державах та несуть всім народам політичне й соціальне поневолення. Тому перемога імперіалізму в сучасній війні й побудова світу на імперіялістичних принципах була б тільки хвилевою передишкою у війні та скопо довела б до нових ударів між імперіялізмами на тлі поділу воєнної здобичі та нових суперечок. 3 другого боку, революційні визвольні рухи поневолених імперіялізмами народів стали б зародком нових конфліктів та революцій. Таким чином перемога імперіялізмів в сучасній війні довела б до хаосу, до дальших страждань міліонових мас поневолених народів. 
3) В теперішній момент сучасна імперіялістична війна вступила у вирішальну стадію, яка характеризується: 
а) вичерпанням сил імперіялізму, 
б) зростом суперечностей між імперіялізмами, 
в) зростом боротьби поневолених народів. 
Рівночасно сучасна війна являється зовнішнім допоміжним чинником, що наближує національні й соціальні революції поневолених народів. 
4) Реакційні і протинародні плани німецького расистського імперіалізму поневолити інші народи, терористичні німецькі методи на окупованих теренах і боротьба поневолених народів дроти т. зв. «Нової Європи» — приспішили повний політичний крах німецького імперіялізму. Тепер, під ударами своїх імперіялістичних противників та у висліді визвольної боротьби поневолених народів, наближається Німеччина також і до неминучої воєнної поразки. 
5) Більшовицька Москва, ідейно й політично скомпромітована та матеріально ослаблена, використовує для себе терористичну політику німців на окупованих теренах та поставки аліянтів, щоб продовжувати війну. 
Більшовики під ширмою відогрітого слов’янофільства, т. зв. оборони «батьківщини», та псевдо-революційної комуністичної фразеології хочуть здійснити цілі московського імперіялізму, а саме — опанувати Європу, а пізніш і цілий світ. Вихідною базою для здійснення московських імперіалістичних планів є Україна з її природними багатствами. 
Дальшими базами в планах московського імперіалізму являються Балкани, Прибалтика й Скандинавія.
Тільки страх перед німецькою окупацією і внутрішній сталінський терор заставляють бійців далі воювати. Величезні втрати людського й воєнного матеріялу поглиблюють внутрішню кризу московського імперіялістичного режиму. Скрутна харчева ситуація в середині країни, висадка аліянтів в Європі та загроза більшовицьким планам з того боку заставляють більшовиків приспішувати власний наступ. 
6) Незалежно від розбіжностей, які існують між аліянтами, ведуть вони війну за знищення своїх спільних конкуренційних противників, в першу чергу німецького імперіялізму. Черговим завданням аліянтів являється знищення японського імперіялізму. Для знищення отих противників аліянти використовують і старатимуться якнайдовше використовувати московський імперіялізм. Рівночасно не в інтересі аліянтів є опанування Європи більшовиками й вони прагнуть в сучасній війні до послаблення, а далі й до зламу московського імперіялізму. Продовжування війни на східному фронті й взаємне винищування німецького й московського імперіялізмів йде по лінії інтересу аліянтів. Ціллю аліянтів, а зокрема Англії на європейському суходолі являється розгром або принаймні істотне послаблення всіх великодержав Європи та побудова такого ладу, що забезпечував би їм вирішальний голос в Європі й повну свободу англо-саксонських політичних і економічних впливів. Для здійснення тих цілей аліянти опановують або прагнуть до опанування найважливіших баз довкруги Європи, або в самій Європі (Сицилія, Апенінський і Балканський півострови, Скандинавія, Кавказ). 
7) Поневолені народи і їх визвольна боротьба — це один із найважливіших елементів у дальшому розвою сучасної політичної ситуації. Військова перевага імперіялізмів в сучасний момент ще гамує повний вияв сил поневолених народів. 
Але в міру поглиблювання воєнної кризи міцніють сили поневолених народів і наближується момент національних і соціальних революцій, а поневолені народи стають новим вирішальним політичним чинником. Єдино на платформі нової політичної концепції поневолених народів, що — в противагу до концепції імперіялізмів — гарантує кожному народові право на власну національну державу й забезпечує йому соціальну справедливість, — може бути побудований справедливий лад та вдержаний тривалий мир між народами.
8) Близький воєнний крах Німеччини на Сході та повна ідейно-політична компромітація московського імперіалізму ставить перед поневоленими народами Сходу завдання боротися проти імперіялістичних гнобителів в ім’я перебудови Сходу на нових принципах волі народам, та їх самовизначення у вільних незалежних державах, та звільнення народів і людини від політичного гніту й економічної експлуатації. Тільки шляхом національних і соціальних революцій поневолених народів Сходу, що проходитимуть під прапором нових прогресивних ідей, і боротьби народів проти імперіялізмів, може бути знищений московсько-більшовицький імперіялізм. 
9) Україна стоїть у центрі сучасної імперіалістичної війни. За панування над Україною і її експлуатацію борються московські й німецькі імперіалісти. Рівночасно Україна, як носій прогресивних ідей серед  усіх поневолених народів, стає вирішальним чинником у підготовці революції на Сході. Україна перша піднесла на Сході прапор рішучої боротьби поневолених народів проти імперіялістів, і вона почне період національних і соціальних революцій. Тільки у спільній боротьбі українського народу з іншими поневоленими народами Сходу може бути розбитий більшовизм. Відбудова Української Самостійної Держави забезпечить відбудову і тривале існування національних держав інших народів Східної, Південно-Східної, Північної Європи та поневолених народів Азії. Тільки при існуванні української держави може бути забезпечене існування тих народів, що у взаємному порозумінні і співпраці на принципах права кожного народу на власну державу, на справедливий соціяльний лад та економічну незалежність, зможуть ставити опір всім зазіханням ворожих їм імперіялізмів. Таким чином може бути забезпечений тривалий мир і мирний національний, соціальний та культурний розвиток тих народів. 
Б. До внутрішніх ситуацій на українських землях.
Ⅰ. Зовнішні чинники. 
10) Незалежно від ударів, які досі одержала Німеччина на всіх фронтах, її політика на окупованих українських Землях йде далі по лінії повного політичного поневолення й нещадного колоніяльно-економічного грабунку українського народу. 
11) Більшовицькі агенти московського імперіялізму на українських землях (більшовицька партизанська боротьба, т. зв. «Народна гвардія»), поширюючи розклад між українським народом, провокуючи німецькі удари та винищуючи український самостійницький елемент, готують окупацію всіх українських земель більшовиками. 
12) Недобитки білого російського імперіалізму (Власов, Союз русскіх офіцеров) не творять самостійної політичної сили. Вислуговуючись чужим імперіялістам та прагнучи відбудувати реакційно-поміщицько капіталістичний лад, вони не мають серед українського народу жадного політичного впливу, а російський елемент штовхають до більшовизму. 
13) Польська імперіалістична верхівка є вислужником чужих імперіялізмів та ворогом волі народів. Вона намагається запрягти польські меншини на українських землях і польські народні маси до боротьби з українським народом та допомагає німецькому й московському імперіялізмові винищувати український народ. 
14) Національні меншини України, свідомі спільної долі з українським народом, борються разом з ним за Українську Державу. 
Ⅱ. Внутрішньо-український стан. 
15) Сучасний період визвольної боротьби українського народу позначається великим зростом національної свідомости й політичної активности на всіх землях, яка виявляється у: 
а) зв’язку народних мас з революційно-визвольною програмою й тактикою Організації Українських Націоналістів, 
б) в безпосередній участі мас в боротьбі, зокрема в її нових самооборонних та військових формах. 
16) Усі спроби опортуністичного табору скерувати визвольну боротьбу українського народу за Українську Самостійну Державу на манівці співпраці з окупантськими імперіялізмами та причепити українську визвольну справу до планів отих імперіялізмів, розбилися об рішучий спротив українських народних мас. 
17) Організація Українських Націоналістів є єдиним, цілком незалежним і самостійницьким керівником революційно визвольної боротьби українського народу за Українську Самостійну Державу. 
В. Наші цілі. 
18) Організація Українських Націоналістів бореться за Українську Самостійну Державу, за право кожного народу на самостійне державне існування, за визволення поневолених народів від імперіялізмів, за побудову справедливого політичного й соціяльного ладу. 
Г. Методи й форми нашої боротьби. 
19) Єдиний шлях до здійснення наших цілей — це революційна боротьба українського народу і всіх інших поневолених народів проти імперіялізмів Берліну й Москви, яка приспішить поразку обох імперіялізмів та через національні революції поневолених народів доведе до відбудови їхніх національних держав. 
20) Тільки одностайною боротьбою український народ здобуде Українську Самостійну Державу. Тому нашим завданням є залучити якнайширші народні маси до планової, активної боротьби. В сучасний передреволюційний період залучування народних мас до боротьби проходить у формі їх активної участи: 
а) в політичних діях, 
б) в самооборонних діях, 
в) у військових діях. 
21) Прагнучи до об’єднання українського народу, орієнтуємось сьогодні на елементи, здібні до революційної боротьби. Об’єднання українського народу буде здійснене лише в боротьбі. 
22) Збройна сила українського народу — це основна передумова перемоги в його боротьбі за Українську Самостійну Державу. 
23) Наші цілі здобудемо тільки, вийшовши поза межі України та зв’язавши нашу боротьбу за Українську Самостійну Державу з боротьбою інших поневолених або загрожених імперіялізмами народів, зокрема народів Сходу, Прибалтики й Балканів, пропагуючи й реалізуючи наше гасло волі народам і людині, й права кожного народу на самостійну національну державу та протиставляючись реакційним концепціям і планам імперіялізмів. 
24) Організована збройна і політична сила українського народу — це єдина гарантія наших успіхів на зовнішньому відтинку нашої боротьби. 
25) Ведучи боротьбу проти імперіалістичних гнобителів України, ми стоїмо за вилучення всіх другорядних фронтів. У наших зносинах з сусідніми народами розраховуємо на співпрацю з їхніми народними масами та з їхніми революційними неімперіялістичними елементами й поборюємо всіх попутників імперіялізмів. 
Д. Наше ставлення до територіяльно-політичних змін на українських землях. 
26) Воюючі на Сході імперіялізмі! Берліну й Москви йдуть до самознищення, Територіяльно-політичні зміни на Сході й пересування фронтів і кордонів є і будуть тільки виразом хвилевого укладу між імперіялізмами та не доводять внутрішніх спроможностей імперіялізмів тривало заволодіти Сходом і його упорядкувати. Єдиною органічною й тривкою силою Сходу являються сили поневолених народів, що змагають до національних і соціальних революцій та до відбудови власних національних держав. Їх боротьба скеровується сьогодні на підривання сил московського й німецького імперіялізмів. 
Боротьбу за здійснення наших цілей будемо провадити незалежно від усіх можливих територіяльно-політичних змін на Сході. 
Окупацію більшовиками українських земель приймаємо плановою активною боротьбою у всіх тих формах, що ведуть до розвалу державного апарату московського імперіялізму та ведуть до зросту організованих сил українського народу в його боротьбі за Українську Самостійну Державу. 
Організована й планова участь народних мас в активній боротьбі під мовою більшовицькою займанщиною — це єдиний засіб оборонити український народ перед фізичним винищенням більшовиками та здобути Українську Самостійну Соборну Державу. Нашу боротьбу провадитимемо на всіх українських землях, зайнятих, більшовиками, а також поза межами України у тісній співпраці з іншими поневоленими народами. 
Наше ставлення до всіх зовнішніх сил узалежнюємо від їх відношення до ідеї української державности.

ПЕРША КОНФЕРЕНЦІЯ 
поневолених народів Східної Європи і Азії
21-22 листопада 1943 р. відбулася в Україні на терені дій Української Повстанчої Армії Перша Конференція поневолених народів Східної Європи і Азії. Ця велика історична подія свідчить про волю народів Сходу Європи і Азії жити самостійним незалежним життям. У час найжорстокішого терору гітлерівського і сталінського імперіялізмів в масах поневолених народів дозріває організована могутня національно-визвольна революція. Спільна мета та непереможне бажання національного визволення гуртують всі ці народи в одну бойову лаву до боротьби проти лютих загарбників. 
Український народ один із перших підняв прапор боротьби за свою незалежність, за волю всіх поневолених імперіялізмами народів та закликав їх до співпраці на спільному протиімперіялістичному фронті. Саме Перша Конференція поневолених народів є реальним кроком в боротьбі за національне визволення з-під гніту сталінських і гітлерівських завойовників. 
У нарадах Першої Конференції брали участь 39 делегатів від тринадцяти поневолених народів: азербайджанського народу — 6 делегатів, башкирського народу — 1 делегат, білоруського народу — 2 делегати, вірменського народу— 4 делегати, грузинського народу — 6 делегатів, кабардинського народу — 1 делегат, казахського народу — l делегат, осетинського народу — 2 делегати, татарського народу—4 делегати, узбецького народу — 5 делегатів, українського народу — 5 делегатів, черкеського народу — 1 делегат, чувашського народу — 1 делегат. 
Конференцію привітали представники від Організації Українських Націоналістів та Української Повстанчої Армії. Починаючи, наради, члени Конференції одвохвилинною мовчанкою вшанували пам’ять Борців усіх поневолених народів Сходу Європи і Азії, що полягли в боротьбі за національну незалежність своїх народів.
На Конференції стояли такі основні питання: 
1. Оцінка сучасного політичного положення. 
2. Політичні завдання поневолених народів. 
3. Практичні цілі єдиного фронту поневолених народів.
В доповідях та в широкому їх обговоренню порушено цілий ряд актуальних справ і узгіднено лінію практично—тактичної роботи, зв’язаної з національним визволенням поневолених народів. 
В обговорюванні доповідей взяли особливо активну участь, крім українських делегатів, делегати від азербайджанців, грузинів, казахів, татарів, узбеків, які висловили глибокий гнів і протест своїх народів проти нечуваного фізичного терору, культурного і національного гніту та економічної експлуатації з боку московсько-більшовицького імперіялізму. Протест цей протягом всієї більшовицької окупації часто виливався у відверту боротьбу цих народів за свою незалежність. Сьогодні розпорошені визвольні рухи починають творити одну могутню визвольно-революційну хвилю всіх народів, що прагнуть самостійности на своїх землях. 
В єдиному протиімперіялістичному фронті поневолених народів Східної Європи й Азії будуть скоординовані всі бойові їх спроможності та узгіднені дії збройних революційних сил для успішної боротьби зі спільним ворогом. 
Конференція вирішила обрати спільний орган з представників поневолених народів, обов'язком якого буде тісно пов'язувати визвольно — революційну міжнародну співпрацю. Делегати однозгідно прийняли резолюцію Першої Конференції, яку підписали всі голови делегацій. Від імени Першої Конференції поневолених народів видано за підписом всіх делегатів звернення до всіх поневолених народів, яке подамо в наступних числах нашої газети.

Суперечності інтересів Англо-Америки і СССР
Теперішня друга світова війна уявляє собою два загальні угруповання: блок держав осі та блок союзних держав. У блокові держав осі Німеччина висунула ідею «Нової Європи», а Японія перебудову Далекого Сходу на засадах національно-самостійних васальних собі держав. «Нова Європа», тобто Європа по Урал і Кавказ, мала уявляти зі себе, на думку німецьких теоретиків, одну нероздільну політично-економічну цілість, під проводом гітлерівської кліки. Союзники, тобто Англія і Америка, висунули проти імперіялістичних планів держав осі, як пропагандивне гасло, засади Атлянтійської Карти. Ось вони: 
1. Держави їх (сигнатарії Алянтійської карти) не домагаються жодних територіяльних чи якихось інших посягнень. 
2. Не будуть вони підтримувати жодних територіяльних змін, які перечитимуть добровільній згоді на це зацікавлених народів. 
3. Шанують право кожного народу на встановлення собі такої форми правління, при якій бажають жити, та будуть допомагати повернути суверенні права та власне, правління тим народам, що були позбавлені цих прав. 
4. Будуть старатися, шануючи свої зобов’язання, щоб всі держави, як великі так і малі, непереможені і переможені, мали на рівних умовах легкий доступ до торгівлі та до світових сировин, які необхідні для доброго господарського розвитку держав.
5. Бажають довести до повногосподарської співпраці усі країни з метою запевнення кожному народові ліпших можливостей праці, господарського поступу та суспільної безпеки. 
6. Після остаточного знищення гітлерівського режиму, бажають повернути мир, що уможливить кожному народові безпечне життя на своїй території і даватиме гарантію, що всі народи в своїх країнах могтимуть жити без страху та біди. 
7. Мир цей повинен дати можливість всім народам користуватися вільним мореплавством. 
8. Всі народи світу мусять відмовитись від кличів надмірного матеріального і духового розросту та з користування права сильнішого. 
Атлянтійську Карту підписали всі воюючі союзники по стороні Англо-Америки, крім СССР. У загальному засади Атлянтійської Карти стали для Англо-Американської дипломатії основним фундаментом широкої дипломатичної гри, як відносно імперіялізму держав осі з одного боку, так і по відношенню до свого союзника СССР з другого боку). Як вірити офіційним англійським твердженням Англо-Америка в 1944 році має приступити до остаточної ліквідації Німеччини з її європейськими союзниками. З таким станом речей не погоджується союзник Англо-Америки — СССР, Большевія домагається від своїх союзників негайного приступлення до повалення європейської «фортеці» Гітлера, щоб тим самим Англія і Америка передчасно виснажилися, бо це вигідне СССР. Крім цих, чисто воєнних розбіжностей, виринули далеко більші розбіжності інтересів політичного характеру між Англією та СССР на європейському терені. 
За засадами Атлянтійської Карти, Англія й Америка, бажаючи забезпечити свої впливи в Європі, гарантували непорушність кордонів своїх союзників, переможених тепер Німеччиною. По відношенню до Європи, СССР зі свого боку застосовує свої чисто імперіялістично-загарбницькі засади. В Європі СССР хоче мати, для своїх імперіялістичних задумів насамперед стратегічні бази по відношенню до решти Західної Європи, особливо проти Англії. Ці свої плани більшовики прикривають історично-стратегічними домаганнями допустити СССР до Балтійського, Північного та Середземного морів. А що такі доступи провадять через територію інших народів, то більшовицький імперіялізм вимагає від Англо-Америки згоди на окупацію червоною армією Прибалтики, частини північної Фінляндії та Норвегії, а на півдні доступу на Балкани. Спроби насадження більшовицької партизанської боротьби в Польщі, Сербії, в Прибалтиці, терористичні дії більшовицького підпілля в Болгарії, критика турецької політики та справи Дарданелів, ясно вказують, куди простягає свою руку червоний імперіялізм. 
У відповідь на ці зазіхання більшовицького імперіалізму офіційна преса Швеції заявляє, що уряд Швеції і народ зацікавлені у створенні федерації — блоку Північних народів. На литовський меморандум Рузвельт відповів, що не тільки Литва, але всі народи, не зважаючи на свою величину, мусять мати самостійність після цієї війни, та що Гелл і Ідей докладно про це знають. 
Ця заява стоїть у цілковитій протилежності, до більшовицьких зазіхань, і є спробою оборони інтересів Англо-Американського блоку в Європі. В цей самий час Туреччина заявляє своє зацікавлення в організації Балканської федерації не без порозуміння з Англо-Америкою. 
Офіційна англійська преса зауважує, що Англія, мусить провадити міжконтинентальну політику й пильно слідкувати за розвитком ситуацій на Тихому океані, а передовсім на європейському суходолі. Спеціально в Європі Англія мусить міцно стати ногою та побудувати політичну систему державних взаємовідносин так, щоб у майбутньому не грозила Англії нова небезпека. 
Крім того, взаємовідносини США й СССР мають свої протиріччя. Найближчим часом СССР мусить стати по стороні США у боротьбі з Японією, з другою боку СССР зі своєю більшовизацією світа поважно загрожує щонайменше Китаєві та Індії. 
З наведених причин зударення блоку Англо-Америки з СССР неминуче, воно може наступити скорше чи пізніше. Коли ж Англо-Америка все таки кокетує СССР, заключаючи провізорично з ним союз, то цей союз не має поважних основ на тривалий час. СССР для Англо-Америки потрібний зараз для остаточного розгрому держав осі. Отже проблема Англо-Америнанського Союзу з СССР — це лише велика тактично-дипломатична гра. 
Повстає питання — яка позиція України у цій політичній міжімперіяльній грі? Україна, а з нею і всі малі народи, — поневолені й непоневолені — всеціло зацікавлені у розвалі СССР, як найбільш руїнницького імперіялізму. 
Перспектива безконечної взаємної боротьби імперіялізмів створює сприятливі умови для боротьби поневолених народів за самостійні національні держави. 
Виснаженому на фронтах московському імперіялізмові зломлять хребет у революційному зриві гноблені ним народи. Україна, як найбільший народ на Сході Європи, мусить бути авангардом у цій боротьбі. Від її активности великою мірою залежатиме остаточне розгромлення більшовицького імперіялізму та визволення всіх поневолених ним народів.

З Повстанчих боїв
Українські повстанчі збройні кадри потужніють з дня на день. У нещадній боротьбі з грабіжними сталінським і гітлерівським імперіялізмами своєю відвагою та самопосвятою, що випливає з глибокої любови до свого народу, український повстанець є гідним борцем сучасної визвольно-революційної доби. 
Подаємо деякі фрагменти зі збройної боротьби УПА з гітлерівськими та сталінськими грабіжницькими бандами. 

ІЗ ДІЙ УПА ПРОТИ ГІТЛЕРІВСЬКИХ НАЇЗНИКІВ. 
У жовтні ц. р. наш відділ обложив районове містечко Бараші на Зв’ягельщині, в якому була сильно узброєиа німецька залога. За 14 годин облоги і безперестанного бою ворог втратив 44 особи вбитими і раненими. Спалено у місті всі урядові та поліційні будинки. 
На соші Рівне—Клевань один рій повстанців розбив 2 німецьких вантажних авта, що їхали на грабіжну акцію. Тут згинуло 38 гітлерівців. Втрат власних не було. 
У бою з німецькими гестапівцями, що приїхали грабити Більовські хутори на Клеванщині — повстанці розбили бандитів, здобувши 2 скоростріли (МГ), 1 емпі, скриню амуніції та 8 гранат. У листопаді ц. р. відділи УПА зайняли районове місто Мізоч на Остріжчині й тримали його цілу добу. Знищено багато німців. Здобуто 150 крісів, багато амуніції та іншого воєнного матеріалу. У бою за місто геройсько бився по боці українських повстанців — відділ азербайджанців. 
Під Ковлем в с. Облапи, яке хотіли німецькі бандити ограбити й спалити, повстанці розігнали гітлерівських напасників. Здобуто один ґранатомет, кулемети і кріси. На полі бою нараховано 18 німців вбитими, яких у паніці утікаючі німецькі зайди не підібрали. З нашої сторони один ранений. 

БОЇ З БІЛЬШОВИЦЬКИМИ БАНДАМИ 
У жовтні ц. р. біля села Оличок (Цуманський район) розбито більшу групу совєтських банд. Убитими понад 100 червоних. Наскок повстанців був так несподіваний і вдалий, що з нашої сторони був тільки один повстанець ранений. 
В селі Берестинах того, ж місяця у сутичці з червоною бандою УПА завдала ворогові тяжких втрат. Більшовицькі банди втратили тут понад 150 вбитими та багато раненими. Відділи УПА розбили червону банду у Краснім Борі на Поліссі. Здобуто осідок штабу-червоної партизанки, спалено бункри. Червоні мали великі втрати. Після цього наші зайняли місто Любешів. Тут були великі господарські здобутки. 
На теренах дій УПА у східних областях червоні банди панічно перед нашими відділами утікають. Часом тільки ставлять безуспішний спротив. Нпр., наші відділи, займаючи місто Городницю, зустріли спротив червоної залоги міста. Бій тривав 20 хвилин, після якого залогу розбито, та багато з неї взято в полон. «Соєдінєнія» Андреєва, що стояли в околицях міста й мали прийти на підмогу залозі, не дали ні одного вистрілу і панічно втікли глибоко в ліс. 

ГАНЕБНЕ СПІВДІЯННЯ СТАЛІНСЬКИХ І ГІТЛЕРІВСЬКИХ ІМПЕРІЯЛІСТІВ На початку листопада ц. р. гітлерівські банди вдерлися з більшими силами в терен Костопільщини, щоб пограбити та вимордувати селян і попалити села. Населення опорожнило свої оселі й скрилося в лісі від бандитів. Тут однак чигав підступно другий ворог безборонного населення — сталінські бандити. Користаючи з нагоди, т. зв. «красні партизани» вдарили несподівано на безборонних людей, щоб, як звичайно, пограбувати худобу та майно. В поблизу стояв відділ УПА, який, не зважаючи на переважаючі сили ворога, перейшов зараз же до атаки. Сталінські банди панічно втікли, залишивши на полі бою 38 бандитів вбитими. Відділ УПА гнав їх 10 км., завдаючи злочинцям тяжких втрат. (Анелівка—Костопільщина). 

УКРАЇНСЬКА НАРОДНА САМООБОРОНА В ГАЛИЧИНІ ДІЄ 
У відповідь на терор гітлерівських імперіялістів у Галичині Українська Народна Самооборона перейшла до збройних заходів оборони. У жовтні ц. р. відбувся поважний бій з німецькими загарбниками на гірських полонинах Карпат. Наступаючий ворог під вогнем груп УНС-и панічно відступив, залишивши на полі бою 20 німців вбитими — між ними сотника й поручника СС-ів.

ЗА КОРДОНОМ
В таборі союзників відбулися важкі політичні події, а саме: нарада Черчіля, Рузвельта і Чанкайшека в Каїрі, а потім нарада Черчіля, Рузвельта і Сталіна в Тегерані (столиця Ірану). З Каїрської Конференції офіційно закомуніковано слідуючі основні постанови: 1) Перевести рішальний наступ на Японію, 2) відібрати від Японії всі володіння захоплені нею після 1914 року і 3) надати у відповідному часі самостійність Кореї. На плановані удари, союзників Японія готує свої протиудари  — війна, отже, на Далекому Сході затягнеться. Лишається невиясненим становище СССР по відношенні до Японії. 
По нараді конференції Черчіль, Рузвельт і Сталін в Тегерані, комунікат подав, що союзники вповні між собою порозумілись щодо остаточного повалення гітлерівського імперіялізму та співпраці на післявоєнний час. Союзники постараються усунути після війни всяку тиранію і рабство. Фінляндська преса ставить цю постанову під знак запитання, уважаючи, що сталінський режим опертий власне на рабстві і тиранії. Світова преса уважає комунікат про постанови конференції за дуже загальний і маломовний. 
Черчіль, Рузвельт і Сталін спільно проголосили у Тегерані заяву про суверенність і неподільність Ірану. 
Повертаючи з Тегерану, Черчіль і Рузвельт відбули в Каїрі з президентом Туреччини Ісмет Іненю ще одну конференцію, на нарадах якої розглянемо загально-політичне положення та узгіднено лінію політики конферуючих держав. 
В Болгарії уступив міністер закордонних справ. Криза уряду наступила тому, що суспільна опінія домагається зірвання зпронімецькою її політикою. 
Болівія (південна Америка) виповіла війну Німеччині. 
В околицях Міляно (Італія) бореться проти гітлерівських окупантів 20.000 італійських повстанців. Німці зміцнюють в Італії терор, розстрілюючи багато італійських закладників. В Альпах діють повстанці — «альпійські стрільці». 
Згідно з повідомленням Лондону, Англія випродукувала за місяць жовтень ц. р. 170 кораблів. Англія, США і СССР випродуковують місячно 14.000 літаків. 
Лондон повідомляє, що національна сербська партизанка ген. Міхайловича, числить тепер 200. 000 повстанців. Німці ведуть з повстанцями регулярну війну всіма родами зброї. 
Дакські революціонери здобули 2. 000 тяжких і легких німецьких кулеметів.
В столиці Норвегії арештували німці всіх професорів університетів і студентів та вивезли їх в німецький концтабір. 
Лондонське радіо подає, що за листопад, цього року скинено на Німеччину понад 14.000 тонн бомб, в тому числі на Берлін — 7 000 тонн. 
Фінляндське радіо на підставі зізнань совітських полонених подає, що підчас 6-місячного наступу совітів па східному фронті, більшовики втратили 3,5 міліонів червоноармійців Для поповнення армії совіти мобілізують людей з воєнної промисловости, що дуже послаблює воєнну продукцію СССР.

Під сталінською окупацією
Більшовики, займаючи нові терени України негайно наводять старі свої грабіжницькі порядки. На престолі Радянської України у Києві Сталін посадив того самого Хрущова, який для наведення «порядку», покликав багато старих членів адміністрації та густо розвинув сітку НКВД. Нові «визволителі» найперше стараються змобілізувати всіх боєздатних і працездатних (мужчини від 16—50 літ життя — Чернигівщина, Дніпропетровщина, Полтавщина). Боєздатну частину після 2-3-денного вишколу, посилають на гарматне м’ясо у першу лінію фронту, ставляючи за ними «за градітєльниє отряди». Решту змобілізованих посилають далеко на каторжну роботу у свої воєнно-промислові центри. 
По містах — страшний терор. В Харкові, Полтаві, Сталіно, Прилуках, Луганську та в багатьох інших містах і містечках, наново окупованої більшовиками України, арештовують й розстрілюють усіх, хто працював у німецькій адміністрації. За оскарження служить звичайна інформація якогось злодія чи п’яниці-агента НКВД. 
Учасників червоної партизанки уважає загально більшовицька влада, як «неблагонадьожний» — розложений елемент за винятком парашутистів і комісарів. Тому всіх боєздатних відсилається на фронт, а решту запроторюють у далекий Сибір на тяжкі роботи. 
Московське радіо повідомляє, що в СССР колгоспи: продають державі всі рештки запасів зерна. В цій делікатній формі більшовики признаються до грабіжі майна у населення, яке не вспіли дограбувати німці. 
Населення України прийняло поворот більшовиків з великим пригнобленням і невдоволенням. На знак протесту в багатьох, місцях перейшло воно до організованої самооборони перед звірськими репресіями сталінського режиму. Багато, уникаючи арештів та мобілізації, організовано криється в природньо-оборонних місцях.

Під гітлерівською окупацією
Гестапо й німецька адміністрація шаліє. Знайшовши собі, щирих вислужників з польського елементу, доконують вони нечуваних звірств над українським населенням. Грабуючи майно, ненаситні садисти шукають все свіжої людської крови Останньо вже гітлерівські кати палять людей живцем (с. Стидині  — Костопільщина, рівенська в'язниця, концтабор Шубків). 
Німці, відступаючи зі східних областей України, дають накази про т. зв. «добровільну» евакуацію. Насильно евакуоване  населення, яке німці намагаються по дорозі або знищити або запроторити в Німеччину на каторгу в більшій частині розбігається. 
На Правобережжі населення рішуче поставилося проти евакуації і не кидає своєї рідної землі. (Київщина, Кіровоградщина, Дніпропетровщина).

Прояви наладнання всіх ділянок українського життя
Всупереч дикому теророві імперіалістів на теренах, які звільнила УПА від гітлерівсько-сталінських банд, населення цих земель проявило багато ініціативи, доброї волі й громадської дисципліни в оранізуванні культурного і господарського життя. Найперше, отже, утворено адміністративний апарат, який перейшов до розвинення всіх галузей господарського і культурного життя. Урухомлено млини, зорганізовано гарбарні, шевські та кравецькі артілі (по 3-4 в районі), бляхарські та слюсарські варстати, а також фабрики мармеляди, консервів і т. п. Створено рівнож умови для праці приватних ремісничих варстатів. 
У культурній ділянці урухомлено школи. Нпр., в одному лише надр-ні «Долина» (псевдо) відкрито 119 вищепочаткових і початкових шкіл, де провадять навчання 185 вчителів. Переведено цілий ряд фахово-адміністративних, вчительських та інструкторських курсів. Розвинено працю над гігієною й здоров’ям населення (щіплення проти різних хворіб та дезинфекція).

Ціль "червоних партизанів"
Більша група більшовицької банди окружила на Сарненщині с. Маріянівку і Залужжя. Населення цілком ограбили, забравши 400 шт. рогатої худоби, 800 шт. овець та багато збіжжя. Решту збіжжя, якого не могли забрати, розсипали по вулицях. Вікна у хатах повибивали, багато будинків попалили. Забрали з собою 40 людей, яких закатували. Ці ж самі , бандити спалили село Стару Рафалівку, Колківського р-ну; Журавичі, Цуманського р-н у та багато інших сіл. Більшовицькі банди здеморалізовані, завше п'яні, щиро помагають гітлерівським імперіялістам повернути наш край у руїну. Народ наш розуміє ціль сталінських бандитських висланників і з ними бореться.

НА ФРОНТАХ ІМПЕРІЯЛІСТІВ
На східному фронті йде запекла боротьба на захід від Дніпра. Свої безпереривні наступи більшовики провадять на слідуючих відтинках фронту; на захід від Невеля і Смоленська, на північний захід від Гомеля, на захід від Києва по автостраді на Житомир, на захід і південний захід від Кременчука, в коліні Дніпра на південний захід від Дніпропетровська і на Криму. Імперіялісти кидають велетенські резерви людського і воєнного матеріалу. Боротьба тут приносить величезні жертви для обох сторін.
В Італії повільно просуваються на північ 8-ма і 5-та англо-американські армії. Фронт іде на північ від ріки Сангро і Моро. 
Союзники бомбардують сильно Німеччину та воєнні об'єкти на всіх окупованих німцями західних і балканських теремах, особливо в Болгарії. 
На далекосхідному фронті японці успішно провадять свої дії в Китаї. Зараз ідуть великі бої поміж Англо-Америкою і Японією за острови архіпелагу Джільберта.

НА НІМЕЦЬКІЙ КАТОРЗІ
Гестапівсько-поліційні людолови систематично вивозять до «Ⅲ імперії» українських інтелігентів — учителів, професорів, письменників, агрономів, техніків, журналістів, студентів, робітників професій та селян. Тепер каторжно працюють в Німеччині міліони українців. 
Гітлерівці стараються переконати, що робітники їдуть у культурну країну, де їх чекає праця за спеціальністю, добрі гроші, гарне ставлення начальників, де вони можуть по-людському прожити. 
Всі ці брехні розвіються, коли зловлених підчас облави запаковують в телячі вагони і без соломи, а взимку без опалення, везуть до «Нової Європи». Усіх змучених, послаблих і зголоднілих робітників женуть спочатку на розподільчі пункти. Фрідріхсгаген під Берліном буде характерним в цьому відношенні. В лісі обведено штахетами і колючим дротом кілька бараків. Так ніби для вовків (хоч гітлерівці, треба правду сказати, більше шанують хортів і диких качок, ніж людей). В тих бараках робітників нумерують, роблять відтиски пальців, стрижуть — все як у тюремній поліції. Через цей централ переходять щодня сотні українських хлопців та дівчат. У повітрі чути крики бранців та брудні лайки і погрози наглядачів. 
Тут кожен довідується, в яке місце його, посилають. Про роботу за спеціальністю нема й мови. Техніки мостять, щебінь на залізничних коліях. Дівчат з вищою освітою, порозбирали німці за хатніх наймичок та няньок. Багатьох освічених людей кидають у глибокі шахти, на заводи і будови таскати, залізо, камінь, пісок. 
Учителів кидають на роботи до сільських багатіїв. Письменника Павла Нечая послали буряки копати, а пізніше перекинули на шахту. Електротехніка Череватенка з Харкова взяли до тяжких вантажів. Учителя середньої школи Веривця з Харкова прикріпили до тачки. Київського журналіста Дядьковича послали наймитувати в німецькі села. Українські студентки служать підмітачками та підлогомийками. 
Усіх, хто працює в місті, запроторюють до диктових бараків, обведених високими парканами з колючим дротом. Є бараки, які взято в дротяні тенети з усіх боків, навіть понад дахом протягнена сітка. Такі невільницькі сітки можна побачити під столицею «Ⅲ імперії» в Марієндорфі та Марієнфельді. Жодного спецодягу робітники не одержують лише доривають привезене з дому. 
Робітники живуть на такому пайку, що вимушені жебракувати та порпатись у смітниках. Годують їх каштановим хлібом (250 грамів на добу) по половині з дерев’яною корою та якоюсь половою. До цього глевтяка дають ріпу з водою. Робітники виснажуються, хворіють на пошесні хвороби і мруть, як мухи. 
З невеликої групи київських робітників, які працюють на залізниці і мешкають біля Весткройцу (Берлін) — померло 9. Серед харківської групи з Грінау — вимерли всі інтелігенти. До того ж туга за Україною, за рідними, дітьми — не одного зводить зі світу. Так в Кепеніку, де згуртовано до 1500 жінок з Харківщини й Полтавщини, — 6 повісилось. 
Дев’ять жінок породили дітей. Дітей забрали до однієї кімнати і годували так, що вони напевно вже не живуть. 
Минає молодість українських дівчат на каторзі. Одружуватись українці з українцем заборонено Загато гине робітників від повітряних нальотів. У далекому Норд-Капі згинуло однієї лише ночі 400 українських рибалок.
Щоб прикрити всі ці знущання, німецька недолуга пропаганда фабрикує плакати, книжечки, оповідання і вихваляє німецьке кріпацтво. В Берліні існує спеціяльна установа «Vineta», яка продукує всю цю заразу для східних окупованих земель. Тут пишуться щасливі, листи Вєрочок до мамочок, тут видають брошури про щасливих, але неіснуючих Марин (позують для «гарних фото» підп'ятні німецькі акторки з Александерпляцу). Так тупоголові штурмовики думають затуманити український народ. 
Багато з тих, що виїхали на німецьку каторгу, не побачать уже України, багато дістане сухот, багато скалічіє. Така доля чекає всіх, хто шукатиме притулку й захисту в Німеччині і не виявить опору саме тепер, коли гітлерівці відступають з українських земель і намагаються вивезти всіх працездатних і бойових людей. 
