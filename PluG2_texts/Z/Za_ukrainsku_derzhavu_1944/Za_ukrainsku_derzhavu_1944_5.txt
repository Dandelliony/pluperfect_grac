Торгують українською землею
Кремлівська кліка імперіялістів, що устами Хрущова і всяких Корнійчуків, гречух та інших перевертнів галасує про "воззʼєднання" всіх українських земель, на ділі безправно шматує ті землі і щедро роздає їх своїм вірним слугам. Не питаючись українського народу, без його згоди і наперекір його волі, вони віддали наші західні землі своїм наймитам з "Комітету Визволеня". Понад 1500 сіл Холмщини, Підляшшя і Грубешівщини з такими важливими містами як Холм, Володава, Красностав, Відгорай, Замости, Грубешів; галицькі райони з Белзом і Чесановом, Надсяння з Перемишлем і Ярославом, Лемківщина з Сяніком і Балигородом та понад 350 меншими і більшими села ми відрізані тепер кордоном від решти українських земель. 
Міліон українського населення опинилося в червонії т. зв. "демократичній Польщі". Що більш, воно стало предметом жахливих експериментів большевицьких агентів з Люблина. Вони за згодою своїх московських опікунів приступили до масового насильного виселення українців. 
Український народ, спираючись на етнографічні та історично-правні принципи, заявляє перед цілим світом, що ніколи не зречеться своїх споконвічних земель, які він заселює компактною масою, кожний крок яких овіяний його великим минулим. Старовинний Червень, столиця Данила – Холм, місто Ярослава Мудрого, княжий Перемишль – мусять навіки залишитися українськими. Відділення наших західних рубежів, примусове виселення українського населення, український народ уважає насиллям і безправ’ям і тому зі всією силою і рішучістю буде проти цього боротися. 
Українці Холмщини, Підляшшя і Грубешівщини! Ми відбили не один ворожий наступ; у нас ще не затерлись сліди реакційної політики довоєнної Польщі; ще видно свіжу кров, незарослі могили і чорні згарища – свідків недавньої боротьби з большевицько-польськими бандами. Але ми далі будемо вперто боронити нашу скривавлену, руйновану, багатостраждальну землю!
Українці Надсяння! Ні на крок не поступайтеся з землі наших предків! Не залишимо рідних вершин дорогої Лемківщини, не покинемо могил батьків наших! 
Рішучою і непохитною боротьбою, завзятим опором відповімо московсько-большевицьким верховодам і їхнім мізерним люблинським агентам на безправні торги українськими землями. Наш народ віками відстоював мужньо ці землі перед ворожим натиском і збереже їх для Української Держави тепер!

ВИЙШЛА ПЛАТФОРМА УГВР
В ч. 4 "За Українську Державу" вже повідомлялось про те, що створилась Українська Головна Визвольна Рада і видала Перший Універсал до українського народу. 
Як відомо, на Великому Зборі УГВР в червні ц. р. було обрано Президента, його заступників і членів Президії; обрано Голову Генерального Секретаріяту, який для окремих ділянок праці прокликав Генеральних Секретарів; обрано Генерального Суддю й Генерального Контрольного. 
Останнім часом УГВР випустила друком Платформу, на основі якої обʼєдналися представники українських революційно-визвольних сил та різних політичних середовищ з усіх українських земель. Прийняту на Великому Зборі УГВР Платформу визнано за єдиноправильну у визвольній боротьбі українського народу за Українську Самостійну Соборну Державу.

Відозва Представництва УГВР за кордоном
У вересні 1944 р. Представництво УГВР за кордоном звернулось з відозвою "До всіх насильно вивезених з України земляків наших та тих, що були змушені покинути свої рідні землі".
У відозві закликається всіх українців скерувати свою працю не на користь ворожим імперіялізмам, але на службу великій національно-визвольній справі, на допомогу нашим рідним землям.

Повідомлення Проводу ОУН
22 серпня 1944 р. в с. Гаї Нижні, Дрогобицької області загинув у бою з большевицькими окупантами Славної Памʼяті Друг Павленко – член Проводу ОУН, визначний організатор революційно-визвольного руху, відомий суспільно-політичний діяч на Західних і Північно-Західних Землях України. Організація збереже пам’ять про Друга Павленка, як про відданого сина українського народу, невтомного і незламного борця за його визволення, енергійного і вічно життєрадісного Революціонера. Слава Героєві Української Революції! 
Провід Організації Український Націоналістів 
Постій, 14. XI. 44 р.

Героїчні подвиги народних месників
Знищив 5 погромників
8. ІХ. 44 р. в ліску біля села Базниківки, Бережанського р-ну попало в большевицький перстень 15 друзів. Під прикриттям ночі вони вирішили прорватися. Дійшовши до шосе, через яке треба було переходити, вислали друга Довбуша на розвідку. Підсуваючись у пітьмі, він наткнувся на большевицьку заставу з пʼяти чоловік. Одна довга серія з автомата – і всі пʼять погромників лягло трупом. Дорога була вільна і всі 15 осіб щасливо вийшли з оточення. 

Один проти тридцяти 
В перших днях листопада ц. р. затримався повстанець-звʼязковий Лис в селі Юськовичах, Олеського р-ну Львівської обл. В стодолі його оточили 30 енкаведистів. Друг Лис відважно кинувся на ворогів, убив з автомата 4-ох, а решта панічно розлетілася. Повстанець здобув 4 "фінки".

ГРОМИТИ ІДЕЙНІ ПОЗИЦІЇ ВОРОГА
Політичні позиції большевицького режиму, що побудовані на теророві, брехні й обмані, тріщать, розхитані жорстокою імперіялістичною війною і постійним зростом боротьби поневолених народів. Сталін цю загрозу відчуває і тому так скаженіє, тому вдається до крутих поворотів і облудних ходів у своїй "мудрій стратегії", відновлює релігію, кидається до поширення "прав союзних республік", встановлює орден Богдана Хмельницького, а насправді з кожним днем випинається старий, російський імперіялізм з пагонами, епископами, цареславієм і старою кривавою практикою Петра І і Скобелєва. Хижа кремлівська кліка кричить про "вітчизняну війну", а в дійсності жене трудящих на чисто імперіялістичну різню, щоб захопити цілі Балкани. Вона горлає про "священний похід проти озвірілого фашизму, а на ділі несе такий же самий гітлерівський гніт і поневолення. 
Це треба народові роз’яснювати, і тоді ми битимемо ворога по його політичних позиціях. Саме ці завдання стоять перед кожним українським революціонером. Треба зміцнити наш зв’язок з народними масами, бо ж ми невід’ємна частина народу, ввесь час перебуваємо з ним і ділимо спільно його долю. Хто ж як не український революціонер і повстанець вкажуть народові, що тільки Українська Держава забезпечує його повний розвиток, щастя і добробут? Хто ж як не вони покажуть перспективи нашої боротьби і неминучу загибель ворога? 
Український революціонер інформує робітника, селянина, інтелігента про міжнародний стан, про нашу визвольну боротьбу, про господарювання окупантів на українських землях, про боротьбу інших поневолених народів. 
Ми мусимо дати вичерпні відповіді і пояснення в таких питаннях, як насильна мобілізація, червоний терор, хлібоздача, позика, оцінюючи їх як заходи для продовження війни за протинародні, імперіялістичні цілі. 
Українські повстанці при кожній нагоді повинні поширювати наші ідеї. На постоях чи відпочинках треба організувати народні мітинги, використовувати для нашої пропаганди кожне зборище людей. 
Український повстанець, заходячи в хату ніколи не повинен відійти, не розказавши про нашу боротьбу або не прочитавши нашу листівку чи газету. Народ цікавиться боротьбою УПА і саме з уст повстанців може про неї багато почути: про завзяті бої, про засідки, втрати ворога, про звірства окупанта, про героїзм наших стрільців і командирів.
Бити будемо по політичних позиціях російсько-большевицького імперіялізму, коли революціонізуватимем червону армію. Кремлівські геббельси намагаються змалювати нас в очах червоноармійців, як "німецьких вислужників" і "вбивників". Наше завдання — вказати червоноармійцям на факти нашої боротьби як дроти гітлерівського, так і сталінського імперіялізму. Пояснювати, що ми боремося разом з іншими поневоленими народами проти сталінського режиму, що породжує злидні, деспотію, нестерпну російську казарму, голод, визиск людської праці, національне поневолення, імперіялістичні війни. 
Червоноармійці і командири дуже радо слухають про нас, захоплюються нашими листівками і газетами. Треба тільки виявити ініціятиву в їх розповсюдженні. 
Щоб приспішити перемогу нашої революційно-визвольної боротьби, ми повинні активніше розгортати нашу пропаганду, сильніше запалювати народ вогнем революційних ідей. Тому кожний революціонер і повстанець мусить стати пропагандистом нашої великої справи і виявити в цьому якнайбільше ініціятиви і відданости.

Смерть сталінським окупантам!
24 вересня ц.р. відділ УПА і відділ Самооборони під командуванням сотенного Ш. звели завзятий бій зі сталінськими погромниками біля с. Олеші над Дністром (Станиславівщина). Окупанти наступали 24 разів, але всі атаки були відбиті. Знищено 120 ворогів, серед них 3 старшин. 
Великий бій розгорівся між енкаведівською бандою і відділом УПА під командуванням сотенного Ю. 5 вересня біля с. Барані Перетоки, Сокальського р-ну, Львівської обл., знищено 70 бандитів. В тому ж районі 15 вересня повстанці розгромили сталінських людоловів біля с. Київ. Ворог втратив 80 вбитих і 120 ранених. 
Відділи УПА під командуванням О. і Б. 19 вересня розбили коло сс. Урманя і Вульки (Рогатинщина) 3 сотні енкаведистів. На полі бою лягло трупом 97 червоних посіпак. Повстанці здобули 3 міномети і багато іншої зброї. 
На початку вересня біля с. Колодіївки (Станиславівщина) зав’язався бій між рейдуючим відділом УПА і енкаведівськими грабіжниками. Вмілим маневром командир X. увів в оману окупантів і вони довгий час стріляли по своїх. Вороги втратили 50 вбитих. 
20 вересня в с. Качанівка (Тернопільщина) вбито секретаря підволочиського райпарткому Багренцова.
Активну діяльність проявляє місцевий відділ УПА в Кам’янському р-ні (Дніпропетровщина). Повстанці в багатьох селах винищили агентів большевицького імперіялізму, роззброїли "стрибків", голів сільрад і колгоспів. Населення захоплене боротьбою українських повстанців і всіляко їм допомагає. 
В одному з останніх рейдів по Острізькому і Здолбунівському р-нах (Волинь) відділи УПА зробили 48 засідок та звели кілька відкритих боїв, у яких знищено понад 300 енкаведистів, здобуто 13 кулеметів, 23 автомати, 18 півавтоматів, 48 крісів, 14 тисяч амуніції, відбито 148 змобілізованих чоловіків. Повстанці на здобутих автомашинах проїхали з піснями через 16 місцевостей, де провели значну масово-політичну роботу. 
28 вересня відділ С. під командою курінного Я. рішучим і навальним наступом розбив енкаведівську банду біля с. Дібринова, Рогатинського р-ну (Станиславівщина). Червоні втратили понад 100 вбитих і ранених, в тому числі лейтенанта рогатинського нквд. Здобуто 3 скоростріли, багато автоматів і крісів. 
18 вересня в с. Гайдайка, Теребовельського району (Тернопільщина), повстанці знищили 14 енкаведистів. 13 вересня в с. Воля Велика, Щирецького р-ну, Львівської обл., з рук повстанців згинуло 38 бандитів. 27 вересня в бою з відділом УПА біля с. Боложенів (Золочівщина) большевицькі окупанти втратили 15 вбитих. 
Невеличка групка українських повстанців зробила 11 вересня ц. р. сміливий наскок на районну тюрму в Струсові (Тернопільщина). Всіх в’язнів звільнено, а тюремний будинок спалено. При цьому вбито 6 енкаведистів, між ними начальника нквд і секретаря нквд, здобуто 2 кулемети і 6 автоматів. 
2 вересня відділ УПА під командуванням командира Р. відбив біля с. Войнилова (Станиславівщина) біля 100 в’язнів. Убито 20 окупантів.
Повстанча група ім. Перуна у засідці між сс. Грабівно і Підзвіринці, Комарнянського району, Дрогобицької обл., відбили 4 вересня 7 арештованих зі с. Повергів. Із 57 погромників-конвоїрів убито 45, одного полонено.
2 вересня банда енкаведівських грабіжників, йдучи на людоловку, натрапила за селом Дерешевом, Поморянського району, Львівської обл., на засідку самооборонного відділу. Втративши 5 вбитих, між ними одного старшину, червоні подалися в напрямі села Стриганці, але попали на нову засідку, де згинуло 20 бандитів.

Суперечності інтересів Англії та СССР
На европейському просторі йде між Англією та СССР тиха боротьба за захоплення політичних і стратегічних позицій. Большевицький імперіялізм старається завоювати Европу політично-воєнним ударом не тільки з чола, але й з крил. Фронтальним ударом большевики пішли на Румунію, Мадярщину, Болгарію, Польщу, Фінляндію, Німеччину. Обхідним маневром стараються здобути Норвегію, Швецію, Італію, Еспанію та решту країн. Большевики б’ють не лише силою червоних військ, організованих з европейських народів (Югославія, Польща), але в першу чергу політичною партизанською боротьбою під плащиком різних комітетів національного визволення (Польща, Югославія, Франція та інші країни), очолюваних комуністичними посланцями Москви. 
Англія старається заздалегідь послабити большевицько-московські впливи в окремих країнах, тримаючи для цих країн національні уряди і висилаючи туди свої спеціяльні численні комісії для спостереження. Гострота англо-большевицьких суперечностей найбільше позначилась на польській справі. Англія, підтримуючи польський національний уряд в Лондоні, бажає реставрувати передвоєнну Польщу і цим самим поставити гать большевицькому наступові в Середню і Західну Европу. Натомість Москва бажає створити свою Польщу і одним махом поширити свої кордони аж по Одру. 
На Балканах Москва поспішно проводить большевизацію Румунії, Болгарії і Югославії; використовуючи владу окупанта, старається скрізь віддати кермо в руки комуністичної партії (останні зміни уряду в Румунії, Тіто в Югославії). Англія дуже вразлива на ці кроки Москви в балканських країнах тому, що вони заслонюють доступ до східної частини Середземного моря і Суецького каналу. Англія активно цікавиться справами в Румунії і Болгарії (справи перемир’я), в Югославії зручно шахує Тіта урядом короля Петра, захоплює воєнні й політичні позиції в Греції (окупація Греції, відвідини Ідена в Атенах).
Найдразливішою для Англії справою в Европі є Середземне море та морські протоки – Дарланели, Суец, Гібралтар. Це артерії до Британської імперії. І коли ще сьогодні дрімає англо-большевицький конфлікт, то це не тільки завдяки небезпеці німецького імперіялізму, але перш за все тому, що СССР не висунув одверто претенсій до вільного плавання на Середземному морі та інтернаціоналізації морських проток. Але це тільки хитрий маневр Кремля. Сталін уже розіслав своїх численних агентів для викликання в районі Середземного моря громадянських воєн і революцій, які мають промостити Москві шлях до поширення своїх володінь у цьому терені. Коли б Москва захопила в свої руки Італію, Еспанію та побережжя Північної Африки, то вона б старалась задушити Британську імперію. Цьому сприяють намагання Москви повалити генерала Франко в Еспанії, збольшевизувати Італію та колишні французькі володіння в Африці. На ділі всі ці кроки спрямовані проти Англії, і вона старатиметься їх унешкідливити (підтримка Франко на міжнародному терені, не зважаючи на протест Москви, пильне спостереження за життям і подіями в Італії). Грізною пересторогою для Англії є також експансія большевиків на північнім крилі Европи (Фінляндія, Норвегія). Здобувши важливі порти Норвегії, як Кіркінес, большевики виходять в Північне море, за яке Англія звела стільки важких боїв з Німеччиною. 
У Швейцарії, Фінляндії, Голландії, Бельгії большевики стараються повалити національні уряди і передати владу в руки комуністів (останні виступи комуністів названих країн проти існуючих урядів за вказівками Москви). У відповідь на це Англія творить міцний блок західних держав (заява Черчіля про відбудову сильної Франції та англійські військові і політичні позиції з Голландії і Бельгії). Як бачимо, Англія старається не допустити до поширення большевицьких впливів у Европі і заздалегідь підсумовує протибольшевицькі сили, що швидко наростають до рішучої розправи з большевицько-московським імперіялізмом.
Не лише Европа, але й Близький Схід є тереном англо-большевицької ревалізації. Обидві імперії стараються захопити політичні позиції в Ірані, Іраку, Сирії, Єгипті, Палестині, Арабії. Большевики намагаються в першу чергу поширити свої впливи на Іран (Персію), а захопивши його нафтові багатства, здобути доступ до Перської затоки, що дало б змогу большевикам добратись до Індійського океану. Між СССР та Англією йде завзята тиха боротьба в Ірані за захоплення політичних впливів (виступ большевиків проти прихильника Англії іранського премієра Саєда і його недавня нарада з Іденом в Каїро, незадоволення в Лондоні з сепаратної московсько-тегеранської нафтової конференції). Англія ніяк не погодиться допустити большевиків до багатих на сировини країн Близького Сходу, бо це довело б англійську імперію до занепаду. Англійський міністр – резидент Близького Сходу в Каїро пильно стежить за большевицькими кроками в тих просторах. Проти інтернаціональних московсько-большевицьких гасел в країнах Ливану Англія висунула могутній клич національного визволення арабів. Можна вважати, що останнє вбивство англійського міністра Близького Сходу лорда Мойна було інспіроване большевиками і виконане палестинськими жидами як протест проти англійської фаворизації арабів коштом Палестини. Все це вказує, що англо-большевицькі інтереси на Близькому Сході також сильно суперечні і не менше, як европейські, причиняться до зародження майбутнього англо-большевицького конфлікту. 
О. БУРАН.

ПОЛІТИЧНІ ВІСТКИ
МОСКВА. Совінформбюро подало до відома, що головною темою політичних розмов, коментарів і часописних статтей в Англії є питання блоку західних держав Европи. На думку британських політичних кіл, до цього блоку входили б Франція, Бельгія, Голландія, Данія і Норвегія. 
ЛОНДОН. Англійський часопис "Економіст" заявляє, що блок західних держав спрямований проти СССР. Французький часопис "Франтірер" підкреслює, що Москва не бажає існування такого блоку. 
ЛОНДОН. Головний політичний редактор англійського радіо заявив, що мир в Европі не можливий, оскільки не буде згоди між Англією, Америкою та СССР.
ПАРИЖ. На конференції, що відбулася поміж Черчілем, Іденом і де Голем, британський премієр сказав, що хоче якнайшвидше побачити сильну Францію. Англія прикладе всіх зусиль, щоб створити сильну і велику французьку армію. Тісна військова і політична співпраця цих двох держав буде найкращою запорукою для втримання европейського миру. 
ЛОНДОН. Щоденник "Обсервер", обговорюючи політичну експансію большевиків у Европі, приходить до висновку, що совєтський комінтерн існує й досі, не зважаючи на те, що був офіційно розпущений. 
БЕРЛІН. В Констанці повстали сутички між комуністичними елементами та румунськими військовими частинами.

Як "великі" російські сатрапи "визволяли" український народ ?
Несамовитий кремлівський гауляйтер Хрущов і вся ватага большевицьких виродів репетує, що Україна живе тільки з ласки "великого російського народу". Коли б не імперіялістичні сатрапи, твердять большевицькі скотініни, то Україна, мовляв, давно б загинула. Насправді ж імперіялістичні кати впродовж всієї історії України намагались завоювати нашу землю, уярмити український народ і знищити його. На руках царів, генералів, секретарів ЦК і "доблєстних" чекістів невинна кров українського народу і цієї крові ніколи їм не змити ні підступами, ні обманами, ні чорними брехливими річами. До цієї брудної роботи імперіялісти брехнею і підступами намагалися втягнути трудящий російський народ, щоб ціною його жертв запевнити собі панівне експлуататорське становище. Ми перекажемо лише кілька фактів про те, як ці завойовники вирізували наш народ. 
1. Ще в 1169 р. суздальський вилупок – завойовник князь Андрій Боголюбський напав зі своїми розбійниками на наш славний Київ — столицю Української Держави. Ватаги погромників різали старого й малого і руйнували все. Літописець каже, що суздальці "грабили Поділ, Гору і манастирі, Софію, Десятинну, Богородицю і не було нікому ні з відки милосердя: церкви горіли, христіян убивали, забирали у неволю. Церкви обдирали з ікон, риз, і дзвони всі позабирали". Розбійники вивозили все награбоване добро, щоб коштом України збагатити свої злиденні лігва. 
Може то давня прикра згадка? Ні, це початок систематичного руйнування України. Згадаймо 1941 рік. Перед відступом російські окупанти підмінували Київ, висадили в повітря Хрещатик, Печерську Лавру, вивезли з України все багатство, знищили майно Української Академії Наук; розстріляли ректора університету Марченка, артиста Донця, науковця Нагорного, вченого Русанівського, журналіста Макаренка і сотні інших. Повернувшись до Києва, большевики розстріляли і повісили 12 тисяч українських трудящих. 
2. Богдан Хмельницький, потребуючи військової допомоги проти шляхетської Польщі, вимушений був піти на зв’язок з Москвою в січні 1654 р. Богдан підписував договір з царем, як рівний з рівним, а не як московський підданий. Проте зразу ж по підписанні договору московські сатрапи почали поневолювати Україну. Вони завели своїх воєвод, поставили військові залоги, грабували Україну, знущались над нашим народом. Цар без участі козаків вів переговори з польською шляхтою. За короткий час союзу московські воєводи завдали великої шкоди козачій державі. Вже 1655 р. великий гетьман зірвав союз з московськими царями. 
А з самого початку проти всякого порозуміння з Москвою був славний полковник Іван Богун. 
3. Большевики вихваляють тепер, як "героя", "визволителя" лютого царя Петра І. Але український народ знає, що саме за його царювання Україна вкрилась сотнями високих могил, пролила ріки сліз і тужила на згарищах своїх сіл і міст. 
Царські каїни бурмотіли і большевицькі смердякови блеють, що український народ пішов за Петром в час боротьби зі шведами. Однак усьому світові відомо, що Україна була закута в московські кайдани і сподівалась звільнитись від них в тодішній війні. Визвольну боротьбу України в 1708 р. очолив славний гетьман Мазепа. Гетьман, як і ввесь український народ, хотів скинути московське ярмо і побудувати українську державу. Мазепу оспівав великий Тарас Шевченко. 
Імперіялістичний вирід Петро І хотів бачити на Україні тільки своїх холопів. Вогнем і смертю карали північні кати тих, які не хотіли волочити московських колод. Весною 1708 р. генерал Мєншіков з ватагами російських убивць напав на місто Батурин, перерізав 10 тисяч козаків і кілька тисяч мирного населення разом з жінками й дітьми. Рікою Сеймом плили, прив’язані до дощок, трупи українських козаків. Царські опричники влаштували тоді різанину і в Лебедині. 900 козаків було віддано на страшні муки, їх колесували, четвертували, садили на палі, вішали й рубали голови. Тоді ж Петро напав на Запорізьку Січ над Чортомликом, перебив багато запоріжців, зруйнував козацьку фортецю Переволочну і спалив флотилію. Він роздав українську землю своїм стольникам Ізмайловим, Протасєвим, дворянам Толстим, роздав чорнозем своїм братам по крові – німецьким колоністам! Українських козаків Петро десятками тисяч гонив на каторжні роботи – на будову Петербургу, Ладожського каналу, на Дон і Кавказ. 
Може тільки Петро був таким катом, може тов. Сталін кращий за нього? Ні, романовська практика існує й досі. За Петра на роботах загинуло понад 300 тисяч українського народу. А тепер на Біломорканалі загинуло понад 800 тисяч українських робітників, селян, інтелігенції. 
4. Найбільша всесвітня повія, яка походила від чистокровних предків Гітлера, цариця Катерина II наказала дощенту зруйнувати єдину оборону і надію українського народу – Запорізьку Січ. Виконали це в червні 1775 р. генерали Текелей і Прозоровский з 85 тисячами російських розбійників. Кошового отамана Петра Кальниша запроторили на Соловки, замурували в камʼяний мішок, подавали йому воду і сухарі через щілину і двічі на рік пускали на сонце. Мужній звитяжець, борець 27 літ просидів у темниці і не впав на коліна перед російськими царями. 
А може така жорстокість була тільки за Катерини? Ні, царські тюрми і заслання Сталін удосконалив. На Соловках і в далеких північних таборах гинуть тепер міліони українського народу. 
5. Імперіялістичні московські сатрапи допомогли польській шляхті придушити повстання гайдамаків 1768 р. Полковник Гурієв підступом і зрадою захопив гайдамацьких ватажків Залізняка і Гонту разом з табором в 900 чоловік. Гонту з 646 повстанцями сатрапи віддали в руки польської шляхти, а 250 самі засудили на страту. Залізняка заслали на довічну каторгу в Сибір. На заслання запроторили російські воєводи і легендарного месника українського народу Устима Кармелюка та 20 тисяч повстанців – подолян, які приймали участь в його бойових загонах. І тепер на Сибірі гинуть селяни з Уманщини, Чигиринщини, Лебединщини, Поділля. Немало серед них – онуки українських коліїв. 
6. 1918 р. російські убивці, червоні банди Муравйова розстріляли 5 тисяч українських трудящих у Києві. А панування червоних російських сатрапів в останніх десятиліттях – кривавими смугами виписане на спині кожного українця. 
Ось як допомагали "великі і дружні" сатрапи визволятись українському народові. Так, тільки російським завойовникам ми завдячуємо свої муки і постійну неволю. Україна може здобути свою Державну Незалежність лише нещадною збройною боротьбою з московсько-большевицькими окупантами – найбільш запеклими ворогами України. 
Большевики вже відчули великий гнів і караючу руку українського народу. Тому то вони, шукаючи опори в масах, зняли несамовитий галас про "великий російський народ", "про нерозривну дружбу народів", тому вони почали перемальовувати в "янголів-визволителів" найлютіших катів України — російських царів і псів-генералів. Але тепер уже кожний український трудящий знає, що справжня дружба народів настане тоді, коли будуть винищені онуки московських кривавих царів – большевицькі окупанти!