Земля Героїв
В травні ми святкуємо День Героїв Української Землі. 
В цьому місяці загинули в мужній боротьбі з ворогами найкращі сини українського народу, яких дало нам XX століття. Травневого дня впав на вулиці Парижу, пронизаний більшовицькими кулями, Головний Отаман Українського Війська Симон Петлюра, а в далекому, північному Роттердамі ворожа пекельна машина рознесла тіло фанатичного борця за Самостійну Україну, засновника полковника Січового Стрілецтва Євгена Коновальця. 
Це були продовжувачі безперервної, нечуваної своїм героїзмом, святої боротьби за Життя, яку провадив український народ протягом всієї історії. Вони втілювали в собі лицарськість Святослава, Богдана Хмеля і гостроту політичної думки гетьмана Мазепи. Вони втілювали в собі найбільш вогненні національно-революційні пориви, які виявив український народ 1917-22 рр. Вони мали відвагу стати на герць з численними більшовицькими, німецькими і лядськими ордами. Вони були до кровинки віддані свому народові, його боротьбі, тому вони не схилились перед ворогами, хоч український народ був самітний у своїй Визвольній боротьбі і проти нього стояв майже увесь світ. Навіть опинившись на чужині — вони не склали зброї, а точили мечі і збирали нових звитяжців для боротьби за Самостійну Україну. 
Їх убили, але не перемогли. Бойового Духу цих Велетнів жодні вороги не могли зломати. Він пішов у вічність. Цей дух жарить над Україною негаснучими зорями і кличе полки нових героїв. Народ-герой зроджує героїв. Так! Тільки такий народ міг втриматись на цій дорогій землі. Приходили чорні орди і засівали степ наш трупом. Після цих орд виросли в приазовських роздоллях Савур-могили. А український народ як жив так і живе. Вривалися дикі багряні ватаги і залишали після себе згарища і купи грузів. Заніс Дніпро їх кістки в Чорне море. А український народ як жив так і живе. І житеме. 
Бо українська земля зродила героїчний нород. А народ вічно вилонює з себе борців – неприборканих, страшних у своїй ненависті, невідступних у своїх прагненнях. 
І всі ми горді тим, що в теперішні чорні часи наш народ не впав на коліна перед ворогами. Саме тоді, коли західні і північні завойовники намагались закреслити нашу країну на земній кулі. Коли вороги вирізували наш народ над Дніпром. Коли вони на Поліссі обертали села в попелища живцем у церквах на Волині палили старих і дітей. Коли вороги замітали від Дону до Карпат всі наші скарби – український нород зродив Героїв – повстанців. І про них сьогодні наше слово: 
 – Благословенна будь, земле наша рідна! Благословенний будь і ти, народе український! Не вмреш Ти, коли в ці часи зроджуєш таких синів і дочок. 
Треба було нечуваної відваги, щоб стати на двох запінених ворогів, озброєних лавинами чорного заліза і хмарами літаків. В наших героїв зродилася нелюдська сміливість. Вони пішли тільки з ручними гранатами на танки, пішли з кулеметами проти літаючих фортець. Вони пройняті палючою ненавистю до ворогів і ніколи не простять їм пролитої української крови, ніколи живцем себе не віддадуть на ласку окупантів. 
Вони фанатично вірять у справедливість і перемогу своєї ідеї. 
У них нема дорожчої святині, як їхня Україна. 
У них нема нічого більш героїчного, як битись, горіти в бою за свою Землю.
У них нема більшої хвали - як хвала рідного народу. 
У них нема іншого раю, як їхня омріяна Незалежна Україна! 
Це перші хоробрі воїни недалекого всенародного бою за Життя. Їх полки зростатимуть і принесуть на ясній зброї Сонце своїй Батьківщині!

ЗАКЛИК РЕВОЛЮЦІЙНОГО КОМІТЕТУ ПОНЕВОЛЕНИХ НАРОДІВ.
Революційний Комітет Поневолених Народів видав нову відозву до червоноармійців. У тій відозві закликається червоноармійців стати разом з усіми поневоленими народами Европи до спільної боротьби проти гітлерівсько-сталінських поневолювачів-імперіялістів і боротись за побудову самостійних держав усіх народів.

СОЛІДАРНІСТЬ УКРАЇНСЬКОГО НАСЕЛЕННЯ В БОРОТЬБІ З НОВИМ ОКУПАНТОМ
Нам пишуть: в с. Мощаницях (Волинь) знайшли більшовики кілька крісів, що їх було заховано за селом. Щоб довідатися, хто їх там заховав, більшовики наловили в селі людей, головно жінок і дітей, і почали всіх бити, думаючи, що таким чином зроблять населення більш балакучим. Жінки і діти мужньо перенесли всі побої і "винуватця" більшовики не знайшли. 
В с. М., Демидівського р-ну, більшовики так само старалися довідатися, хто писав в селі протибільшовицькі гасла. Всюди чули тільки одну відповідь: "Не знаємо". 
Через село Будераж переїздило двох наших людей. Селянин побачив здалека більшовиків, а коли пізнав, що цих двоє людей свої, почав їх рукою остерігати, щоб вони сховалися. Щодня в різних селах і містах України натрапляємо на подібні факти. Всюди зустрічає окупант незламний солідарний опір цілого українського населення, жодні знущання не заломлюють його. Майже не зустрічається ніде випадків вислужництва і донощицтва окупантові.
Смерть більшовицьким бандитам на Українській землі!

Все для боротьби!
Наш український народ останніми роками опинився в межах держав, які ведуть відвертий курс на знищення наших самостійницьких прагнень, а тим самим на знищення нас, як народу, взагалі. Свій наступ провадять окупанти з нечуваною дотепер силою – силою своїх тотально організованих держав. 
Що таке тоталітарна держава які її особливості? В тоталітарних державах зліквідовано всі політичні партії, крім однієї, яка перебуває при владі, уряд наділено великими уповажненнями (диктатури), цілість державного життя піддана гострій контролі партій і уряду, надзвичайно поширено і зміцнено апарати насилля — поліцію і військо; молоду людину виховано в такому дусі, що вона ніщо, а інтереси партії — все. Тоталітарна система в державі дає змогу правлячій кліці розвинути і розбудувати надзвичайну силу і кинути її в боротьбу туди, де вона це вважає за потрібне. Вона, ця кліка, ліквідує всі форми легального громадського, політичного життя, можливі, хоча б про око, при демократичному державному устрою. 
Нас "оголено" разом з нашими інтересами, протилежними загарбницьким інтересам імперіялістичних окупантів, разом з нашою боротьбою, спрямованою проти них. Це дозволило загарбникам назвати нас для своєї внутрішньої потреби ворогом ч.І. і відповідно до цього повести курс на цілковите знищення нас. Сьогодні, коли імперіялісти право сильнішого зробили моральним законом, коли до білого гарту розпалили національний егоїзм чи партійний фанатизм, коли серед наступаючих на нас, ми бачимо не лише енкаведиста чи гестапівця, але й студента і професора університету, службовця міністерства, а поруч стрілочника провінційної залізничної станції (поминаємо це, чи всі вони беруть участь в тому наступі по своїй волі, чи проти неї) – цей курс для нас особливо грізний. Він для нас дуже грізний ще й тому, що здійснюється саме сьогодні, коли у взаємній боротьбі остаточно виснажуються обидва імперіялісти, окупанти, коли наближається момент рішучого виступу, щоб боротьбу наших цілих поколінь закінчити перемогою здобуттям самостійності. Український народ зробив у цій загрозливі для себе ситуації всі потрібні висновки : НА ТОТАЛЬНИЙ НАСТУП ОКУПАНТА ВІДПОВІДАЄ ТОТАЛЬНОЮ ВИЗВОЛЬНО-РЕВОЛЮЦІЙНОЮ БОРОТЬБОЮ. Наступ окупанта підняв на боротьбу міліонові маси українського народу, всі його суспільні прошарки – селян, робітників, інтелігенцію, чоловіків і жінок, старих і дітей, всіх здібних боротися. Наша сьогоднішня визвольно-революційна боротьба – це наступальний фронт цілого українського народу. Не залякав нас ворог своєю силою, ані не зламав. Навпаки: він тільки поглибив розуміння конечності активного включення в революційну боротьбу кожного члена нації. Кожний українець свідомий сьогодні того, що лише збірним, МАКСИМАЛЬНИМ ЗУСИЛЛЯМ ЦІЛОЇ НАЦІЇ, здобудемо перемогу. І на це максимальне зусилля народ сьогодні готовий. 
Український народ рішився: ЩОБ ПОЛОЖИТИ КІНЕЦЬ НЕВОЛІ — треба віддати все для боротьби! Його не лякають жертви, що надають в героїчній боротьбі тут і там. Немає жертви там, де немає боротьби. Він береже своє майно від окупантів, щоб у відповідний момент помогти тим, що боряться за свою Справу, він бо знає, що матеріяльні засоби також багато вирішують. Він широко допомагає як і де тільки може тим, що боряться вже сьогодні збройно з окупантом Українській Повстанчій Армії, широко допомагає, в різній формі всім тим, що організують революційну боротьбу, підпільникам. Він саботує, де тільки вдається розпорядки окупанта, не дозволяє йому закріпитись на окупованих теренах, створює хаос всередині держави, щоб таким чином підірвати її силу. І чи міг почуватися німецький окупант господарем України при такій ситуації? Чи не обмежувалася німецька влада до теренів тільки великих урядових центрів? І чи слабість німецького фронту на Сході сьогодні, це хіба не результат у значній мірі самостійницької боротьби українського народу? 
На зміну німецькому окупантові прийшли сьогодні сталінські окупанти, прийшов історичний ворог зі своїми витовченими окупаційними методами, енкаведистським терором. Український народ на нову дійсність відповідає ще більшим згуртуванням довкруги своєї революційної Організації, національною дисциплінованістю, ще більшою відданістю Справі, ще більшим завзяттям, ще сильнішою постановою дати широку підтримку революційній боротьбі, дати зі себе все, щоб з кінцевих боїв вийти переможцем. Така наша відповідь на більшовицьку окупаційну практику, на їх залицяння і брехливу агітку. Народ, що кидає сьогодні гасло: все для боротьби! – і відважився його здійснити до кінця - такий народ – переможе!

Багатомовні торги
Найбільш хижацькі імперіялісти – більшовики і гітлерівці - заговорили останнім часом дуже багато про самостійні права народів, демократію й незалежність... Більшовики взялись нагло змінювати свою конституцію й поширювати права Союзних Республік. Навіть вперті туполобі німці і ті ніби пвозріли та заговорили спочатку несміло, а далі щораз голосніше про державну незалежність таких великих потуг... як 1-міліонова Альоанія, її усідка Чороногора, кілька кілометрова держава Сан-Маріно і т. п. По одному й другому боці знявся крик в обороні малих народів, їх незалежности й свободи. Вони ніби нічого іншого не хочуть, як тільки ущасливити інші народи своєю опікою. 
Події ці ясно в казують на те що імперіялістичний курс вже програв свою ставку в цій війні. Навіть найбільші хижаки примушені тепер назверх відмовлятися від цього й маскуються нашвидко під інші гасла. Але це їм не поможе. Український народ, та всі інші народи поневолені більшовизмом і гітлеризмом, визволяться і розібють сильним зусиллям кайдани імперіялістичного гніту! Не стримає цієї боротьби ні терор геетапо й НКВД ані облудна гра з німецькою "Новою Европою" й більшовицькою "новою конституцією".

Кавказ у вогні боротьби
Свободолюбиві кавказькі народи зовсім не думають погоджуватися з новою більшовицькою окупацією і провадять проти неї завзяту боротьбу. Тисячі кавказців кинули свої села і пішли в гори в партизанські загони. Найсильніші партизанські групи діють біля черкеського села Уая. 80% партизан цієї групи озброєна автоматами. Сильні партизанські загони діють також біля Майкопу. Для ліквідації цих партизанських груп через станицю Білореченську перейшло два великі відділи НКВД з артилерією і поліційними псами. Ніхто з цих двох енкаведистськнх відділів не вернувся з виправи живим – всі загинули від партизанських куль. На північний захід від станиці Білореченська діє одна група партизан в 900 вершників. Недавно напала вона на село Каменомостак і зліквідувала всіх представників місцевої більшовицької влади. В Карачаєвській та Інгушській областях вибухають щораз нові повстання проти більшовиків. 
Всі кавказькі народи завзято готуються до остаточної розправи з більшовиками.

ПО УКРАЇНСЬКИХ ЗЕМЛЯХ

Під сталінською займанщиною
ТЕРОР НКВД 
По всій території України ні на хвилину не припиняється терор НКВД проти українських революціонерів-самостійників. Після окупації частини західних областей України, зокрема Волині і Полісся, цей терор значно посилився. Українські революціонери на терор відповідають терором. 
"СВОБОДА РЕЛІГІЇ" І ОНУЧІ ДО ЧОБІТ 
З-поза більшовицького фронту нас повідомляють; В с. Чернилів Руський (Тернопільщина) 17-18 березня 44 р більшовики ограбили дощенту церкву, забрали чашу, фелони і коругви подерли на пагони, а церковну білизну на внучі до чобіт. Цілих два дні в церкві стояло військо з кіньми. Ось так виглядає нова сталінська "свобода релігії". 
ПʼЯНІ ПОЛІТРУКИ ЖЕНУТЬ ЧЕРВОНОАРМІЙЦІВ НА ЗАБІЙ 
Як піклуються сталінські політруки і командири своїми бійцями і як байдуже ставляться до життя червоноармійців, найкраще свідчить такий факт: 16 лютого 44 р. прорвалася в німецьке запілля група червоноармійців в силі одного баталіону. В селі Грабовець (Тернопільщина) попилися політруки і командири і з п’яної руки дали баталіонові наказ маршувати колонами на Тернопіль. Німці дуже легко розбили групу так, що з баталіону вціліло тільки 12 чоловік. Скрізь по дорогах і ровах валялися трупи червоноармійців жертви п’яного наказу політруків. 
ЯК БІЛЬШОВИКИ ВІДПЛАЧУЮТЬ СВОЇМ ПАРТИЗАНАМ 
Серед червоних партизан, які опинились під більшовицькою окупацією, шириться велике невдоволення. Їх беруть більшовики так само, як і новомобілізованих, до найважчих завдань на фронті. Багато червоних партизан внаслідок цього прозріло, бо побачили, що їх уважають за гарматне м’ясо і вони в більшості мусять гинути. Тепер трапляються щораз частіші випадки, що цілі відділи червоних партизан розбігаються і ховаються перед своїми "визволителями", на яких раніш чекали. 
УПА ДІЄ 
Збройна боротьба українського народу за самостійність зростає з кожним днем. В р—ні Малин, на захід від Києва, місцевий відділ Української Повстанчої Армії поширив друкований заклик до червоноармійців ставати до визвольної боротьби не тільки проти німецьких, але також проти більшовицьких наїзників. Після цього відділ НКВД натрапив на слід табору УПА, що був розташований в лісах. Облава, одначе, не вдалась, бо повстанці вчасно поінформовані про ворога місцевим населенням, перейшли в інший терен разом з усім здобутим досі військовим і господарським майном. 
ДЕЗЕРТИРСТВО В ЧЕРВОНІЙ АРМІЇ 
В Червоній армії, подібно як і в німецькій, помітні велика перевтома і збайдужіння. Ціла маса червоноармійців використовує всякі нагоди, щоб дезертирувати і шукати цілими тижнями і місяцями поза фронтом своїх частин.

Під гітлерівською займанщиною
ГІТЛЕРІВСЬКИЙ ТЕРОР 
Навіть перед своєю загибіллю, в останні дні свого панування на українських землях, гітлерівські посіпаки не перестають знущатись над українським народом, не перестають розстрілювати, арештовувати, катувати людей, грабити і нищити українські села. 
РОЗСТРІЛИ. 18. ІІ. 44 р. в Ходорові на жидівському цвинтарі, розстріляно 10 українців з Долинян. 
8. ІІ. 44 р. в Чорткові розстріляно 27 українців. 
8. ІІ. 44 р. розстріляно 25 закладників зі станиславівської тюрми. 
10. ІІІ. 44 р. розстріляло гестапо в Станиславові 21 чоловіків. 
Всіх розстріляно за підозріння в приналежності до ОУН, за участь в УПА, чи за допомогу самостійницьким повстанчим збройним відділам. Засуджені трималися героїчно. Вмирали з вигуками: "Слава Україні"! "Смерть німецьким псам"! 
АРЕШТИ. В березні переведено масові арешти в Рогатинському р-ні, Зборівському р-ні (Тернопільщина) та Золочівському р-ні (сс. Ремезівці, Ожидів), Перемишлянському р-ні, Львівської області. 
10. ІІІ. 44 р. гестапо арештувало в Радехові (Львівської обл.) голову комітету Мотлюка. 
ГРАБУНКИ І ПІДПАЛИ СІЛ 
Улюбленим засобом пацифікації українського населення зробило гестапо останнім часом підпали сіл. І так в Чортківському р-ні (Тернопільщина) спалено села: Ягольницю Стару, Садки, Суслівку, в Теребовельському р-ні Слобідку Струсівську, в Рогатинському р-ні Ролшівці і Слобідку Болшовецьку. Особливо знищені двоє останніх сіл. Гестапо кидало у вогонь людей, а тих, що рятували життя, розстрілювало, не щадячи навіть дітей. В кожному селі згинуло 80 100 осіб. 
15. ІІІ. 44 р. німці спалили с. Слобідку Струсівську. з 240 хат залишилося 4. Незвичайною жорстокістю відзначалася також "пацифікація" с. Заріччя над Прутом, Станиславівської області та с. Садки (Чортківський р-н). В Садках згоріло 64 господарств, постріляно на вулицях або побито в хатах гранатами багато людей. 
УКРАЇНСЬКИЙ НАРОД ВІДПОВІДАЄ ЩОРАЗ ШИРШОЮ БОРОТЬБОЮ 
Не залякає українського народу ані не зломить жахливий німецький терор, варварсько-гестапівська практика. Український народ відповідає посиленою бортьбою з німцями, розпочатою з хвилиною їх приходу на наші землі. Прикладом такої боротьби може послужити 
ГЕРОЇЧНА САМООБОРОНА СЕЛА БОЛШОВА 
16. ІІІ. 44 р. відділ німців, той самий, що попереднього дня ограбив і спалив дощенту сс. Болшівці і Слобідку Болшовецьку, підступив під с. Болшів (Рогатинський р-н). Відділ нараховував близько 300 людей, в тому числі багато поляків з околичних сіл: Свободи Кокільницької Загіря. Населення Болшова організувало збройну самооборону. По відділові німців, що підійшов під село, стріляно. Відділ відступив, залишаючи на полях кількох убитих. Опісля німці вислали на село три панцирні авта та три легкі танки. І на цей раз населення відбило наступ, здобуваючи від німців одне панцирне авто. Німці, зазнавши поразки, відступили зовсім. Лише завдяки добре організованій самообороні, німці не змогли спалити села. 
10. ІІ. 44 р. викрадено зі шпиталю в Ходорові раненого німцями Хомусяка Антона. При тому вбито німецького лейтенанта. 
20. І. 44 р. в Топорові німці наскочили в одній хаті на рій УПА. Негайно під’їхало підкріплення німцям і вони арештували господаря та сусідів. По дорозі відбито всіх арештованих. З тернопільської в’язниці відділ УПА звільнив в’язнів. 
5. ІІІ. 44 р. в с. Садки (Чортківський р-н) завʼязався бій нашої бойової групи з німцями. По німецькій стороні було 5 вбитих і 1 ранений.
29 квітня в с. Кропивниках, Калушського р-ну німецько-польсько-мадярська банда почала грабувати людей і палити хати. Невелика бойова повстанча група Бурлаки знищила в завзятому бою 45 бандитів. 
29 квітня 80 добре озброєних гітлерівців і польських висужників приїхали до села Комарева, Сокальського р-ну (Лвівської обл.). Банда грабувала село і стріляла людей. Озброєна молодь Комарева разом з бойовиками сусідніх сіл зустріла німецько-польських розбійників вогнем. Убито 5 поляків, 1 німця, 2 німців важко ранено. 
29 квітня 13 польських бандитів увірвалось в село Слободу, Рорну (Львівська обл.) і почала тероризувати українське населення. Місцева бойова група прогнала терористів, знищивши 4 із них, а 2 важко ранивши. 
13 квітня до с. Коранок, Калушського р-у приїхало 15 хур польських грабіжників в супроводі 15 мадярів. Бандити почали стріляти людей, палити хати і грабувати. Бойова повстанча група заатакувала банду, відбила 15 хур награбованого майна, вбила 40 польських грабіжників і 2 мадярів. 
БОРОТЬБА З ЧЕРВОНИМИ ПАРАШУТИСТАМИ 
22. ІІІ. 44 р. більшовицький літак скинув кільканадцять червоних терористів-парашутистів над присілком Рудники - Гулак (Підгаєцький р-н). Коло присілка Нарва-Ноків 24. ІІІ. 44 р. вступив з ними в бій рій повстанців. Бій тривав від 11-тої до год. 17.30. У висліді вбито 6 парашутистів, здобуто 5 фінок, 6 пістолів Токарова, і малий радіовисильний і приймальний апарати, кілька шматків толу з гранатами, військові мапи та інше.
ВАРВАРСТВО ЧЕРВОНИХ ПАРТИЗАН – СТАЛІНСЬКИХ АГЕНТІВ
Всюди, де появляються червоні партизани, там відбуваються розстріли українських селян і селянок, грабіж їх майна, гвалтування дівчат, жінок і навіть старих бабусь. Останнім часом червона звірина знову знищила багато сіл в Брідському р-ні (Монастир Брідський, Гута Пеняцька), в Золочівському р-ні (с. Переволочна) та в Тернопільщині. Від бідних селян забирають всі харчові продукти, свині, корови, вівці, коні з возами. В багатьох селах українські повстанчі відділи гідно відплачують червоним горлорізам за всі їхні звірства.

600 стрільців-українців стали жертвою ганебної втечі німецьких старшин
5. ІІІ. 44 р. частина СС Дивізії Галичина, зупинилася біля станції Збараж, чекаючи на поїзд. Більшовицькі відділи були вже зовсім недалеко. В часі розташовування стрільців по квартирах, старшини – німці сіли самі на поїзд і від’їхали, лишаючи всіх стрільців напризволяще. Ранком під більшовицьким обстрілом стрільці самі відступили на Тернопіль, потім с. Добриводи. В той час друга група ССДГ копала окопи біля Збаража. Їх не повідомлено, що большевики вже в сусідньому селі і всі вони попали в большевицьке оточення.
Під вогнем большевицької піхоти і танків згинуло дуже багато стрільців. Така сама доля стрінула відділ у с. Доброводи. Загально з 3-х сотень повернулось до Тернополя тільки 40 чоловік. Так виглядає німецька військова служба, так піклується німецький старшина українським стрільцем і так, нарешті, виглядає "політика" з Дивізією на практиці.

Польські шовіністи продовжують грабити і мордувати українське населення
Підштовхувані своєю безвідповідальною імперіялістичною клікою, деякі групи польських шовіністів продовжують свою ганебну роботу нищення українського населення на українських землях. В с. Ясенів (Брідський р-н), поляки вимордували родину українця Вікаторського Павла (малолітну дочку і сина Романа).
Польські бандити з Білгорайських лісів [Холмщина] спалили українське село Милків, при чому замучено і спалено багато людей. Зі згарищ витягнено понад 100 людських трупів. 
На весілля українського поліциста в с. Верищин (Холмщина) увірвалась польська банда в числі 50 чоловік і вбила 20 осіб, серед них 4 поліцистів і 10 жінок. 
9. ІІІ. 54 р. польська банда напала і дощенту ограбила село Майдан (Копичинепький р-н). Попри бандитські напади польських збройних банд, стараються всіма способами нищити український елемент і шкодити його визвольній боротьбі польські шовіністичні вислужники при різних німецьких установах: гестапо, кріпо, веркшуцполіції, баншуцполіції, залізниці, пошті, адміністраційних установах, літеншафтах, бавдінсті. Навіть жовтодзьобі вислужники – польська бавдінстова поліція з Золочева, роблячи ревізію в церкві с. Котів (Золочівський р-н), знищила цілковито церковну обстановку. Участь польських шовіністів в німецьких нападах на українські села і їх особливо коротокість по відношенню до українського населення, донощицтво на українців - це речі сьогодні всюди загально знані. 
Останнім часом щораз частіше стверджується також співпрацю польських шовіністів з червоними терористичними ватагами.
21.ІІ.44 р. польсько-більшовицька банда напала на с. Верхобуж та сильно його ограбила. 
Поляки зі с. Куліки (Золочівський р-н), де кватирувала ватага червоних бандитів, вибралися всі з червоними, залишивши, порожні хати. 
В Гуті Пеняцькій (Брідський р-н), до червоних партизанських банд пристало багато поляків.
Український народ пильно приглядається до всіх цих фактів і робить потрібні висновки. 
ПРОТИГІТЛЕРІВСЬКІ ЛИСТІВКИ МІЖ НІМЕЦЬКИМИ ВОЯКАМИ 
Між вояками німецької армії щораз частійше кружляють нелегальні протигітлерівські листівки і газети. Останнім часом появилось особливо багато листівок, які закликають німецьких вояків продовжувати боротьбу з більшовими, але скинути одночасно з себе гітлерівську партійну кліку і порозумітись з іншими народами в справі спільної боротьби проти більшовизму. 
ФРАНЦІЯ В БОРОТЬБІ З НІМЕЦЬКИМ ОКУПАНТОМ 
Французький народ провадить активну повстанчу боротьбу на своїх землях, окупованих німцями. Останньо подано підсумки боротьби національних французьких партизан проти німецьких завойовників. Французькі партизани знищили: 183 військові еталони, 327 локомотивів, 1700 вагонів, 26 телеграфічних централь, 18 складів, 2 німецьких генералів, 80 німецьких старшин.
 
Наші втрати
5. IV. 44 р. о 2-гій год. загинув від кулі більшовицького терориста друг ГРИГОРІЙ ГАНЧАР МОРЯК Окружний Провідник ОУН округи Коломиї.
Сл.п. Григорій Ганчар Моряк прийшов на світ в убогій селянській родині в с. Вербові, підгаєцького повіту на Тернопільщині. В 1940-41 рр. працював в підпіллі окружним військовиком, невтомно поширював революційні кадри, виховуючи все нових членів Організації. В той час НКВД вивезло його родину на Сибір. 
За весь час німецької окупації сл.п Моряк віддано працював далі. Останньо друга Моряка покликано до праці при КП ОУН. В дорозі до призначеного місця в с. Саранчуки (коло Бережан) він попав у засідку більшовицької партизанської банди. Сл.п. Моряка поховано маніфестаційно 4. IV. 44 р. В його особі Організація втратила одного з кращих своїх членів, борців-революціонерів, ідеалістів-фанатиків. СЛАВА УКРАЇНІ! ГЕРОЯМ СЛАВА!
Дня 9 березня 1944 р. згинув геройською смертю в Дрогобичі ІВАН КЛИМ, пс. Бурмач, визначний член ОУН. 
Сл. п. Бурмач народився 19 січня 1909 р. в Мізуні Старому (Стрийщина). Від молодих років працював в ОУН на різних постах. Його, як невтомного революціонера і солідного організатора-виховника знають на всіх Українських Землях. В 1941-42 рр. працював на О і СУЗ (в Запорізькій обл. і на Донбасі серед робітництва). Куля німецького окупанта перервала його геройське життя. Друг Бурмач згинув та память про Нього не загине. Вона додаватеме сил і витривалости новим кадрам воїнів Української Національної Революції. СЛАВА УКРАЇНІ! ГЕРОЯМ СЛАВА! 
Дня 10 грудня 1943 р. згинув трагічною смертю ТЕОДОР ДУНЕЦЬ пс. Максим (ур. 21 січня 1921 р. в Ходорові), член ОУН і дбайливий організатор та технічний керівник підпільної друкарні. Слава Його пам’яті! Слава Україні! Героям Слава!

Більшовицька Москва готується до окупації Польщі
Більшовики зовсім не думають зупинитись на "визволенні" прибалтійських, білоруського й українського народів. Тепер вони дуже широко готуються до "визволення" поляків. Останнім часом більшовики організували дві польські дивізії. До тих дивізій заганяли кого тільки могли, також багато українців. В Англії і Америці посилили свою пропаганду проти польського еміграційного уряду. В Америці видають польською мовою комуністичні газети (напр. "Глос Людови" в Дітройті) та намагаються організувати серед польської еміграції пропаганду за приєднання Польщі до Радянського Союзу. Як бачимо Польща також стоїть перед поважною загрозою російського імперіялізму. Польські політики повинні зробити з цього якнайскорше відповідні висновки. Польський народ повинен тепер разом з українським та іншими поневоленими народами стати до боротьби проти імперіялістів Москви і Берліну.

Небезпечний для Англії союзник
Совєтський наступ своїм вістрям щораз більше звертається на південь. Наступ на Румунію і Мадярщину – це мабуть тільки початок широко задуманого походу на середню Европу і Балкани. 
Чому саме туди спрямували більшовики свій удар по Німеччині – не важко догадатися. В першу чергу тут нема одноцілої німецької армії, як на півночі і заході – від Балтійського моря по Дністер. Головну масу війська на південному фронті творять румунські і мадярські частини. Не маючи жодних інтересів в цій війні, румуни і мадяри змушені були під натиском Німеччини скласти величезні жертви для того тільки, щоб сьогодні їм знову загрожували більшовики. Окуповані тепер Німеччиною, ці, колись самостійні держави, ненавидять сьогодні німецького ярма. Вони так само бояться і більшовицького ярма. Прислухуючись одначе до пропаганди англо-американців, певні їх перемоги, ці країни схильні зірвати відносини з Німеччиною, щоб таким чином здобути деякі шанси по боці аліянтів після закінчення війни. 
Ще кращі умови для більшовицького наступу створені на Балканах. Тут віддавна точиться сильна сербська партизанська боротьба, з якою німці ніяк не можуть впоратись. Це дає запоруку швидко очистити ці терени від німців і при догідній ситуації закріпитися на цілих Балканах. А що такі пляни мають сталінські імперіялісти, про це сьогодні сумніватися вже не треба. Заява Моловова відносно вмаршу Червоної армії на румунську територію - це лише політична гра Москви, як і інші сталінські маніпуляції: скасування комінтерну, зміна конституції і інші. Ціль більшовиків залишилась та сама. 
Не будемо говорити, що станеться після опанування цих теренів більшовиками - це буде залежати від того, чи Німеччина буде на той час розбита, а також від політики Англії. Можна твердити, що більшовики, опанувавши і закріпивши згадані терени за собою, поставлять свого союзника - Англію в досить клопітливе становище. Протиріччя між союзниками ще більше загострилися б. Закріплення Москви в середній Европі і на Балканах створило б з неї могутню силу, а це суперечило б англійській політиці рівноваги сил. 
Опанувавши Балкани, більшовики мали б доступ до Середземного моря, яке для Англії становить найважливішу комунікаційну артерію, бо в’яже її в першу чергу з Близьким Сходом і Індією. Такий грізний сусід з великими імперіялістичними зазіханнями був би для Англії дуже невигіднй. 
Варто тут пригадати, що причиною Кримської війни 1853-56 рр. було також намагання Росії закріпитися на Балканах. Щойно відмовлення Росії від тих плянів внаслідок програшу, заспокоїло Англію. Не інакшою, треба думати, буде постава Англії й тепер.

Короткі вісті
В зв’язку з переходом Червоної армії через совєтсько-румунський кордон, Молотов висловив таку хитру заяву перед представниками преси в Москві: "СРСР не має заміру ліквідувати незалежности Румунії, ані змінювати її суспільного устрою; а теперішній вмарш Червоної армії на територію Румунії подиктований виключно стратегічними діями, а саме, щоб очистити румунську територію від ворога. Цей крок СРСР зроблений у порозумінні з Англією й ПАСШ". 
- Як подає лондонське радіо, в Румунії зростає хаос і паніка. В Букарешті проголошено воєнний стан, скрізь припинено пасажирський рух на залізницях. Населення міст спішно заготовляє харчі. Наслідком бомбардування Будапешту, на мадярських залізницях повстав хаос. Німці зайняли всі транспортові засоби так, що мадяри не мають зовсім пасажирських поїздів до евакуації населення…
- Німецьке посольство в Букарешті закликає всіх німців, що проживають на терені Румунії, до негайної евакуації в Німеччину і Австрію. 
- Чеський еміграційний уряд надіслав Сталінові привітальну телеграму з приводу вступу Червоної армії на давні чесько-словацькі кордони. Сталін в свою чергу вислав подяку др. Бенешеві за привітання і висловив надію, що "перемога Червоної армії причиниться до створення незалежної Чехословацької Республіки". 
- З Атен повідомляють, що там знайдено таємний наказ комуністичної партії, який доручає комуністичним агентам Москви робити скрізь на Балканах велике кровопролиття і таким чином зробити чистку серед самостійницьких елементів балканських народів. 
- Польський еміграційний уряд Міколайчика пішов на співпрацю з більшовицькими окупантами. Проголошено заяву співпраці між т. зв. "Польськими збройними силами в краю" і Червоною армією. Уряд ствердив, що в багатьох винятках польські збройні відділи співпрацювали з наступаючими більшовиками, особливо на Волині, згідно з дорученнями еміграційного уряду, але в багатьох випадках виникли прикрі інциденти між польськими партизанами і більшовиками, які вимагають вияснення. Все ж таки, заявляють польські емігранти, "польське підпілля зобов’язане й надалі співпрацювати з наступаючою Червоною армією". 
- Українці, що знаходяться в польській армії, розміщені у Шотландії (Англія), склали протест перед англійським урядом проти поведінки польських старшин. Ці старшини бʼють їх, не дають відпусток та загрожують їм. Українці подали заяву, що хочуть вступити до англійської армії. Такий самий протест-заяву про вступ до англійської армії склали білоруси і жиди – вояки польської армії.
- Берлін інформує, що появивсь таємний наказ Сталіна, в якому говориться про винищування польських партизан при зустрічі з ними. Розброївши їх, відсилати до таборів, а на випадок опору – розстрілювати.
- Італійський король Віктор Емануїл подав заяву про зречення від королівського престолу, передаючи королівську владу свому синові Умберто, який формально перебере її після здобуття аліянтами Риму. Король робить це з власної ініціятиви, щоб об’єднати італійський народ. Заяву про зречення короля з престолу прийняли з задоволенням усі угрупування в Італії.
- Швейцарські воєнні коментатори висловлюють погляд, що є можливости відтягнення німецьких військ з Італії і ліквідації цього театру війни. В Англії не вірять в цю можливість, але оцінюють погляд швейцарських коментаторів, як доказ, що становище Німеччини стає чимраз гірше. 
- Уряди Англії і ПАСШ вислали до урядів Швеції, Іспанії і Туреччини деякі господарські домагання. А саме: від Швеції домагаються, щоб перестала продавати сталь; від Еспанії - повернути аліянтам зайняті склади бензини в Марокко, а від Туреччини - не доставляти Німеччині металю хрому. Щоб домогтись конкретних результатів, ПАСШ, за повідомленням агенції "Юнайтед Пресс", затримали доставу всіх товарів для Туреччини. 
- До Лондону приїхав державний секретар ПАСШ Стеттініюс, який мав розмову з премієром Черчілем, міністром Іденом і совєтським послом у Лондоні Гусєвим. Темою нарад було обговорення цілості політичних і господарських проблем, що назріли після Тегеранської конференції. Після цих розмов Стеттініюс зустрівся з міністрами закордонних справ інших союзних народів. 
- Американський письменник Фантон Жім сказав в одній своїй доповіді, що совєтське розбишацтво неминуче доведе до третьої світової війни. 
- Облудна гра більшовиків у відношенні до могометан виявляється в тому, що вони прикрасили стіни свого посольства в Каїрі цитатами з Корану, немов яку мошею. На ділі ж більшовики й далі залишаютьтся ворогами всякої релігії, отже й магометанської, а їхні прикраси з Корану - це лиш облудна гра.

УКРАЇНІКА
Боротьба українського народу знаходить відгук за кордоном. У Фінляндії виходить українська газета "Українець у Фінляндії". Крім цього появляється щомісячний журнал "Український Літопис". Ці часописи подають багато вісток з життя й боротьби українського народу та зі світових подій. 
У Швеції вийшла друком нова книжка про Україну "За сталевим валом", яку написав шведський журналіст Арнольд Фрекберг. У книжці автор описує німецьку імперіялістичну політику в Україні й боротьбу українського народу за свою самостійність. Багато місця присвячено зокрема самостійницькій діяльності ОУН, яка як провідна політична організація, керує визвольною боротьбою українського народу. Автор згадує також про збройну боротьбу Української Повстанчої Армії. Ця найновіша книжка про Україну викликала в Швеції велике зацікавлення. Протягом кількох тижнів розкуплено 46 тисяч примірників.

ЧИТАЧУ!
Памʼятай, що тільки українська підпільна газета сьогодні несе тобі слово правди. 
Пам’ятай, що тільки вона віддзеркалює усю велич і героїзм національно-визвольної боротьби українського народу. 
Памʼятай, що вона вказує тобі єдино вірний шлях до перемоги ідеї української державної самостійности й соборности. 
Тому читай її уважно, не раз, а кілька разів, важливіші думки записуй, ділися ними зі своїми товаришами. 
Не забувай, що підпільна газета коштує багато праці складачів, друкарів, наражує на багато небезпек розповсюдника. 
Тому не нищ її, зберігай перед окупантом, передавай з хати в хату, з рук в руки, дбай, щоб якнайбільше людей ії читало. 
Тим сприятимеш перемозі в нашій боротьбі!



