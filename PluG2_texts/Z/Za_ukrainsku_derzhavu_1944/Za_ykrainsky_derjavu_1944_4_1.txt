Зміна окупантів
Вдруге вся Україна, тепер уже цілковито, опинилась під більшовицькою окупацією. Вірні учні комуністичних теоретиків Маркса й Енгельса та кривавого практика Ґітлера - кремлівські деспоти 
знову вигублюють український народ. В багатьох відношеннях більшовики навіть перевершують німецьких вандалів. Горять недопалені гітлерівцями українські села. 
Відбуваються масові розстріли українських жінок, дітей, старих, так, як за гестапівського терору. Налітають більшовицькі терористи на оселі і під вогнем автоматів, 
під сильним конвоєм вивозять українські родини на Сибір. В цьому перевершено Гітлера. Чорніюіь шибениці у Києві, Вінниці, Дніпропетровську, Рівному, Житомирі, Коломиї, Дрогобичі.
 На них погойдуються українські робітники й селяни. В цьому перевершено Еріха Коха. Більшовицькі тюрми і концтабори перепоповнені смертниками - українськими трудящими. 
Перед більшовнцькими концтаборами бліднуть усі страхіття німецьких крематоріїв у Бердичеві, Белзеці, Києві і Майданеку. Щодня в містах, селах, в полях падають, сотні українців старих, молодих і підлітків. 
Це більшовики автоматами проводять мобілізацію, хочуть примусити наш народ битись за сталінський імперіалізм. В цьому дорівняно терористичним загонам гітлерівської прибічної гвардії СС-ів.
Щодня більшовицькі ляндвірти грабують українські землі по-ґітлерівському. Безнастанно деруть з українських трудящих шкуру на сталінські позики.
 По всіх закутках української землі наш народ відчув на своїй власній спині, що московсько-більшовицька і гіітлерївська криваві диктатури однакові у всіх відношеннях.
 І ввесь український народ знає, то шлях в нього один, шлях давно обраний -це нещадна, невідступна, самовіддана боротьба з московсько-більшовицьким окупантом аж до здобуття державної 
самостійності. Але на цей раз боротьба не тільки разом з поневоленими народами Сходу, а також разом з поневоленими народами Західної Европи.
 

1-го ЛИСТОПАДА
В огні революції конала російська імперія. Роз'їджена стара австро-угорська монархія котилася в провалля.
 Подібна доля чекала вільгельмівську Німеччину. Листопад 1918 року розпалив у цілій Европі могутнє полум'я визвольної революції. 
В такій обстанові народ західних українських земель здобув державну владу 1-го Листопада 1918 року. По довгій неволі народ кинувся будувати власне життя.
 Над стародавнім українським містом Львовом гордо майорів блакитио жовтий прапор, витала давня слава княжих часів. Українські західні землі 
одностайно маніфестували перед цілим світом свою волю жити у власній вільній самостійній державі. Для нас чин 1 Листопада 1918 р. скінчився поразкою,
 але він започаткував завзяту боротьбу, яка не переривається і досі. Наша боротьба, особливо в час теперішних загарбницьких війн, ще більше розгорілася і поширилась.
 Український народ створив свою Українську Повстанчу Армію, яка продовжує боротись за ідеї 1 Листопада за Самостійну Українську Державу. Цьогорічні 26-ті роковини 1 Листопада ми зустрічаємо в момент великого посилення нашої боротьби. 
Вона охоплює всі наші землі і ввесь український народ, який тепер внутрішньо загартований і об'єднаний. Українська Головна Визвольна Рада найвищий керівний орган українського народу очолила нашу боротьбу і об'єднала всі революційно-визвольні сили.
 Разом з тим мусимо усвідомити собі також всі ті труднощі і перепони, які стоять на нашому шляху. Боротьба з сталінсько-гітлерівськими займанцями вимагатиме від нас ще більшого, ніж досі, завзяття, жертв і посвяти.
 І на це ми повинні піти, щоб новий 1 Листопад вже навіки закріпити за собою.

Створилась Українська Головна визвольна Рада
В червні 1944 року в житті українського народу стала велика політична подія, створилась Українська Головна Визвольна Рада.
 В свому історичному Першому Універсалі УГВР говорить: Щоб об’єднати всі національно-визвольні сили українського народу, щоб з одного центру керувати його визвольною боротьбою,
 щоб перед зовнішним світом репрезентувати його політичну волю, та щоб протиставитися спробам ворогів української держави розбивати єдиний самостійницький український фронт, створилася Українська Головна Визвольна Рада. Вона переймає відтепер керівництво
 визвольною боротьбою українського народу. В Українській Головній Визвольній Раді об’єдналися представники українських революційно-визвольних сил та різних політичних середовищ з усіх українських земель,
 які визнали самостійницьку платформу за єдино правильну у визвольній боротьбі українського народу за Українську Самостійну Соборну Державу. Весь український народ вітає створення єдиного політичного проводу українського народу та цілком і повністю схвалює його рішення.

Наскок на Богородчани
В кінці вересня група повстанців зробила наскок на районний центр більшовицьких окупантів Богородчани(Стаииславщина).
 Повстанці розбили всі більшовицькі установи, перестріляли багато сталінських зарізяк, а решта зайдів розбіглася, гублячи манатки

ПОВСТАНЦІ звільнили В’ЯЗНІВ
17 серпня ц. о. відділ повстанців під командуванням Пугача зробив наскок на райцентр .Дрогобицької області м. Комарно. Після одногодинного бою повстанці увірвались до міста, розгромили тюрьму й звільнили арештованих енкаведистами мирних українських людей.
 Приміщення нквд повстанці закидали гранатами. Після цих відвідин з Комарно 3 дні не було сталінської влади, а нкаведисти майже цілий місяць виїздили з міста наніч до своїх польських агентів у село Хлопи.
 28 серпня невеликий повстанчий відділ вдерся до райцентру Копичинці (Тернопільщина) розбив будинок нквд та інші районні окупаційні установи і в повному бойовому порядку повернувся до свого місця постою. ЗО вересня вирушила на с. Унів,
 Перемишлянського р-ну енкаведівська рать кількістю до 750 бандитів. Вони мріяли розбити повстанчий відділ, який був у неподалекому лісі. Окупанти марно наступали 23 рази. Внаслідок хороброго бою українських повстанців, лягло трупом 200 окупантів, 
серед них 7 більшовицьких лейтенатів терористів і підполковник погромницьких військ та 200 було ранених. Повстанці підбили 2 танки.
9 вересна повстанчий загін під командуванням Гонти звів запеклий бій з великими ватагами більшовицьких наймитів неподалеку села Стоки(Бобрецький р-н, Львівської обл).
 Хоробро бились повстанці і зі співом національного гимну, завдаючи ворогові великих втрат, пробились з оточення. Вбито коло 500 рядових окупантів та 12 старшин. В цьому бою загинув смертю героя команди Гонта.
 В червні біля с.Сандраки, Хмелівського р-ну (Вінниччина) 500 більшовицьких терористів заатакувало сотню УПА. Бій тривав дві години. Вбито 75 більшовиків і 50 ранено. Втрати повстанців 9 убитих і 2 ранених.
 17 серпня 200 більшовицьких бандитів заатакувало наш самооборонний відділ в Рогамінському р-ні ( Станиславівщниа). Бій тривав цілий день і закінчився повною перемогою повстанців. Окупанти залишили на полі бою 25 убитих, серед них 1 полковник і 4 старшини.

ПОДВИГ СТРІЛЬЦЯ ВЕРБИ
21 вересня стрілець Верба, вертаючись з розвідки, натрапив на три хури енкаведистів та Польської міліції, всього було до 25 погромників. Помітивши друга Вербу, бандити почали за ним погоню.
 Стрілець відбіг до берега Дністра, сховався в лозах і звідти убив з револьвера майора-начальника нквд Ходорівського р-ну та двох енкаведистів ранив.
 Сам стрілець-герой вирвався з-під більшовицького вогню і втік.

ПРИСЯГА ПОІВСТАНЦІВ
5 серпня 1944 р. в Карпатах прийняли присягу за новим текстом З сотні УПА - Булава. Льви і сотня під командою сотенного
  Різуна та дві самостійні охоронні чоти. На цьому святі були прибутні три члени УГВР і шеф Головного Військового Штабу. б серпня в селі Я.С. склали
 присягу сотня УПА. - Месники та одна відокремлена чота сотні під командою Різуна.


ВИХОВУВАТИ ГЕРОЇВ
Наша визвольна боротьба уже народиka сотні і тисячі відомих і невідомих героїв. Вони окрилюють нашу святу війну, своїми подвигами вони вселяють надію нашому народові на перемогу, вони наводять тваринний жах на наших ворогів. Ці украінські герої повстанці 6‘ють ворога з фанатичною ненавистю. Вони сміливі і відважні, зухвалі і невідступні, кляті і невгамовні у своїй боротьбі. І ми сьогодні підносимо чотирьох стрільців з Тернопільщини, які пішли в село на більшовицький мітинг, сіли на передній лавці і, послухавши трохи промов двох енкаведистів, підвелись, взяли їх‘за горлянки і на очах населення повели катів на страту. Підносимо стрільця Вербу, що вбив з револьвера начальника нквд Ходорівського району і двох погромників ранив. Нас бадьорить зухвалість волинських повстанців, які перепинили повне авто енкаведистів з Острога, знищили їх і тим самим автом поїхали в Острів, обтріляли будинок нквд і зі співом "Гей, не дивуйте" повернули до своїх баз. Усіх захоплює ота легкість у бою і невимовна погорда до ворога, яку виявили повстанці під командою сотенного Різуна. В Карпатах вони ущент розбили загін гітлерівців, 150 голов загубили окупанти. А в час бою д-а повстанці родом з над Дніпра хвацько пригравали своїм побратимам на гармошці і барабані, щоб веселіше було ворогів торощити. Ми схиляємо голови перед пятнадцяткою героїв, на чолі з другом Пугачем, які в с. Пайків (Дрогобиччина) бились до останнього набою з набагато переважаючими червоними горлорізами, і полягли всі до одного. Перед хоробрістю цих синів України німіють наші вороги. Україна буде, коли виховуватиме і підноситиме таких героїв. Український повстанець - герой б’є сталінсько-гітлерівських окупантів у саме серце. Герой іде один на десятьох, він бо знає, що окупанти накинули нам таке співвідношення сил. Повстанець-герой ніколи не здається живим у руки ворога. Окупанти дорого платять за його життя. Подвиги наших героїв виховують презирство і зневагу до боягузів, страхополохів і зневір. Хай же буде славен на всій землі українській воїн-герой, що своїми грудьми проклаладає дорогу нашому народові до справжнього життя і Державної Незалежності.

Европейські народи борються з московським імперіялізмом
Фронт поневолених московсько-більшовицькими окупантами народів росте і міцніє з кожним днем. Від берегів Льодового океану до Адрійського моря через Фінляндію, Естонію, Латвію, Литву, Білорусь, Польщу, Україну, Румунію, Мадярщину і Болгарію проходить велетенський визвольний фронт народів, що стають до боротьби з більшовицькими загарбниками. В одних країнах, як на Україні, визвольний рух розгорівся яскравим полум'ям збройної боротьби, в інших ця боротьба лише розгоряється. На далекій півночі виснажена війною Фінляндія офіційно підкорилась червоній Москві, приймаючи жахливі умови капітуляції. Але насправді фіни не склали зброї і продовжують боротьбу з московським імперіалізмом. Великі частини фінської армії перейшли до партизанських форм боротьби проти більшовизму. Національні сили Прибалтики (Естонія, Латвія,Литва) далі ведуть, непримиренну боротьбу з червоними окупантами. Доказом цієї боротьби є, наприклад, енергійна закордонна діяльність Національного Союзу Визволення Прибалтики. Цей Союз, спираючись на боротьбу своїх земляків у краю, подав гострий,протест на ім'я Рузвелта і Черчіля проти більшовицької окупації Прибалтики. Польща також стала до боротьби проти більшовизму. Лише незначна частина польського населення пішла на співпрацю, з більшовиками. На польських теренах, зайнятих більшовиками, діють загони польських національних протибільшовицьких партизан (Люблинщина). Польські революційні підпільні організації одверто виступають проти намагань Москви завоювати Польщу. Польська Краєва Армія, яка розпочала в Варшаві протинімецьке повстання, відкинула пропозиціі Москви перейти на бік комуністичного польського війська. В Румунії, де зрадницький уряд добровільно прийняв московське ярмо, зразу ж розпочалась національно-визвольна боротьба з більшовизмом. Цю боротьбу ОЧОЛЮЄ самостійницька румунська організація Залізна Гвардія та національний Уряд на чолі з провідником Залізної Гвардії Хорія Сіма. Румуни організовють національну армію, для боротьби з більшовизмом у краю і на еміграції.

Важкі умови капітуляції зустріли також Болгарію. Але болгарські національні сили продовжують боротьбу з московськими імперіалістами. Болгарське селянство і частини болгарської армії масово прилучаються до партизанського про ибільшовицького руху. Національний уряд Болгарії не визнав більшовицької окупації і закликав народ до нещадної боротьби з московськими наїзниками та їхніми болгарськими запроданцями. Мадярщина героїчною боротьбою на фронті доводить, що не покориться московським наїзникам. І коли б знайшлася групка запроданців, яка б прийняла московські умови, то мадярський народ не складе зброї і буде далі боротись з більшовицькими окупантами. Скривавлена гітлерівським терором і розїджена внутрі комуністичною агітацією Югославія нав'язала покищо співпрацю з більшовиками. Однак треба сподіватись, що відомій сербський патріотизм і свободолюбність швидко сбернеться проти московського „союзника". Сербія завзято відстоюватиме свою самостійність і не прийме московських порядків, що їх уже починає заводити командування червоної армії. Національні організації західно-європейських народів (Італія, Франція, Бельгія, Голяндія) вже ведуть гостру боротьбу проти масового впливу московсько-більшовицьких агентів і, їх розкладеної роботи. Збройні сутички з ними на вулицях італійських, французьких міст це щоденні явища. В закордонній пресі, зокрема французькій та американській, починають підноситись щораз частіше голоси, які одверто перестерігають Европу перед московсько-більшовицькою небезпекою. Окреме місце в протибільшовицькому фронті займає український народ, досвідчений і загартований в боях з московськими окупантами. Боротьба українського народу з більшовизмом відома цілому світові. Сьогодні український народ не самітний в своїй нерівній боротьбі. Число його союзників зростає щогодинно. Спільний протибільшовицький фронт європейських народів є тією реальною силою, яка швидко приведе до розвалу московський імперіалізм і на його руїнах повстануть національні держави всіх європейських народів.


Закордонні вісті
На зайнятих більшовиками територіях Латвії панує жахливий більшовицький терор. Введено карні трибунали, які виносять два вироки - смерть або заслання на каторжні роботи. Шведський часопис „Морген Тіднінген“ повідомляє, що число фінських вояків, які вступають до лав борців проти більшовизму, росте з кожним днем. Швайцарська преса подає, що у Фінляндії введено комуністичні карні трибунали, які переводять масові присуди і розстріли населення. Шведські часописи подають, що в Естонії розпочалась підпільна боротьба проти червоних окупантів. В Талліні вбито 25 чільних енкаведистів, між ними Ігерзена - провідника компартії Естонії. Окупанти не появляються вночі на вулицях міста. Естонці масово втікають в ліси, де творять організовані відділи для боротьби з більшовиками. В Сербії знову розпочали протибільшовицьку боротьбу Четнікі - повстанці під Командуванням ген. Михайловича. Хорватське інформбюро повідомляє, що в західній Болгарії розгорілася протибільшовицька партизанська боротьба. Зроблено ряд замахів і саботажів, зокрема зірвано міст на Струмі і попереривано залізниці. На підставі інформацій зі Стокгольму премієр національного уряду Голяндії відкинув тепер всяку співпрацю з більшовиками. Орган німецьких СС-ів „Шварце Корпс“ пропонує СС-ам партизанську боротьбу проти аліянтів на випадок окупації Німеччини. Близький до англійського міністерства закордонних справ часопис "Обсервер“ пише: Бельгія не може після війни провадити самостійної політики. Вона мусить тісно співпрацювати з Англією. Англійці повинні мати бази на бельгійській території. Обговорюючи стратегічну ситуацію на Балканах, англійський часопис '“Таймс" , між іншим, стверджує, що єдина надія, яка підтримує Німеччину в дальшій боротьбі - це англо-бїльшовицький конфлікт. Зі Стокгольму повідомляють: московська преса подала до відома, що посольство США в Стокгольмі дало 900 тисяч шведських корон, як допомогу для Союзу Національного Визволення Балтійських країн.

Московські гебітскомісари
На зміну німецьким розбійникам приїхала на Україну московсько-більшовицька мерзота, нові губернатори і градоначальники: до Полтави маркови; Харкова - чураєви, максімови, смірнови; Одеси - колибанови; Ворошиловграду (Луганськ) гаєвиє; Львова - козирєви; Чернівців - кошови, колікори; Переяслава - кожанови. Уже Сталін з Хрущовим добре постарались, щоб Україну густо обсадити доблесними байстрюками Муравйова.

ВИВОЗИ НА СИБІР
Московські окупанти, на відміну від Пітера, вивозять українське населення в протилежний бік- в дикий, холодний Сибір. Так, з с. Корчунок, Стрийського р-н у [Дрогобицька обл.) вивезено ужо сотні три родини; з с.Виписк вивезено 24 вересня 5 родин, з с. Боршів вивезено 24 вересня 2 родини, з с. Плетиничі 26 вересня вивезено 5 родин, всі ці села Перемишлянського р-ну, Львівської обл.Зс.Мелни, Рогатинського р-ну вивезено 20 родин і 25 чол. заарештовано.

Палять села по – гітлерівському
Сталінські "визволителі“ продовжують гітлерівську практику нищення українського народу і його добра. Особливо дорівнюють більшовики своїм німецьким у учителям у паленні українських сіл. За час короткого господарювання більшовицьких окупантів спалено десятки сіл. Ось тільки деякі факти: 17 серпня спалено с. Руду, Рогатинського р-ну (Станиславівщина); 21 серпня села Курів та Гербутів, Болшовецького р-ну; 28 серпня спалено с. Гнильча, Підгаєцького р-ну (Станиславівщина); 17 серпня спалено села Бачів та Волків, Перемишлянського р-ну (Львівщина); 29 серпня спалено 300 господарств в с. Грабовець, Богородчанського р-ну (Станиславівщина). В час погрому більшовики вбили 86 селян. В серпні спалено також села Бірче разом з церквою, Піски, Комарнянського р-ну, Дрогобицької обл. та с. Болухів, Станиславівської обл. У вересні в Ходорівському р-ні більшовицькі окупанти палили село Піддністряни, де вбили 1З чоловік, грабували Підгірці (забрали вбрання, взуття, стріляли з „фінок" у скрині з одягом, убивали коней), також оббирали карателі села Руду та Дроговичі.
