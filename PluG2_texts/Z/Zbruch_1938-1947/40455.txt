◦ ◦ ◦ ◦ ◦ ◦ ◦

"Любителі мистецтв". Державна комісія по охороні пам'ятників старовини виявила, що в колишній народній галереї м. Львова не вистачає багатьох картин. Їх колись "вилучили" були для прикрашення своїх кабінетів "правителі" міста. З приходом Червоної Армії в будинку колишнього воєводства розмістився облвиконком, в приміщенні ратуші — міська Рада. Картини тут же залишились: деякі в службових кабінетах, деякі — перекочували на квартири працівників.
Інспектор відділу мистецтв тов. Зільберман звернувся до облвиконкому і міськради з вимогою повернути державній картинній галереї її майно. Але обидві організації, маючи в себе "любителів мистецтв", які звикли щодня милуватися шедеврами Рембрандта, Мікель Анджело і Греза, категорично відмовились повернути картини галереї. Г. М. 