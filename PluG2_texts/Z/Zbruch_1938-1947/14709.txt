Знову розвязали читальню в Журавенщині.

Повітове староство в Жидачеві розвязало на днях читальню "Просвіти" в селі Смогів у районі філії Журавно. В мотивах розвязання подає староство, що: читальня робила нелєґальні зібрання (в дійсності це були членські явні сходини), секретар читальні Теодор Благий відірвав одному стшельцеві стшелецьку відзнаку і тим зневажив польський нарід, у читальні знайдено сконфісковані книжки, як повісти "Василько Розстиславич" і "Чорні Запорожці" (ці книжки знайдено в селі, в читальняній бібліотеці їх взагалі не було), на концерті Шевченка ще в квітні ц. р. співано одну пісню "Ой упав стрілець", що не була подана в програмі і ще кілька інших подібних мотивів. Смогівська читальня — одна з молодших, що дійсно завдяки рухливій молоді і голові розвивалась під цю пору якнайкраще.
Це вже четверта з черги читальня в Журавенщині, яку влада розвязала цього року, подаючи подібні мотиви.  