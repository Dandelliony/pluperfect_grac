◦ ◦ ◦ ◦ ◦

Збори, присвячені 100-річчю з дня народження E. Ожешко. Вчора в клубі письменників відбулися збори, присвячені 100-річчю з дня народження класика польської літератури Елізи Ожешко. В залі зібрались польські, українські і єврейські письменники, наукові працівники м. Львова. З вступним словом про життя і творчість відомої письменниці виступив член правління львівської організації Спілки радянських письменників України тов. Ол. Гаврилюк. В президії зборів — професор Т. Бой-Желенський, Ян Бжоза, С. Тудор, Гелена Гурська, Ол. Гаврилюк, Рахеля Корн. Доповідь про творить В. Ожешко зробив тов. Гопенштанд. Другу доповідь, зв'язану з творчістю письменниці, прочитав тов. Борухович. Збори закінчились виступом артистів державного польського театру тт. Зарембінської і Бардіні.
В обласній прокуратурі. За останній час органами прокуратури та міліції виявлено рад злочинців, які пробравшись на роботу в систему радянської і кооперативної торгівлі, спрямовували свою роботу на дискредитацію торгівлі та утворення перебоїв у постачанні населення м. Львова необхідними продуктами і товарами. Так, зав. магазином №29 Червоноармійського райхарчоторгу Окопник та його заступник Бегм продали для спекуляції громадянинові І. Шіферу — 10 мішків 75-процентного борошна, 1 мішок пшона та два мішки крупів. Помічник зав. секції бази "Гастроному" М. Шац продав одному з спекулянтів 10 мішків пшона. 10 червня ц. р. було затримано спекулянта І. Вейнтрауб, який привіз із Буського району 2,5 тонни борошна. Затримано і віддається до суду приймальних хлібного магазину №14 Червоноармійського райхарчоторгу Й. Ліхтерман, який продав громадянинові М. Тріндек 35 буханців хліба по 1 крб. 50 коп. в той час, як ціна хліба 1 крб. 30 коп. Також заарештовані Унтер і Ройзлер, які працюючи в магазині №223 (Личаківка) приховували від споживачів цукор, а потім спекулювали ним. Всі ці справи будуть днями розглянуті судом у показовому порядку. 