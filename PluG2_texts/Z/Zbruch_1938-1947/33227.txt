◦ ◦ ◦ ◦ ◦ ◦ ◦

Хто допомагає Маннергейму?
СТОКГОЛЬМ, 25 лютого (ТАРС). Реакційна шведська преса з усіх сил намагається довести, що "шведський народ" виступив на захист "фінської демократії". Однак дуже легко впевнитись в тому, що мова йде не про шведський народ, який виступав проти допомоги білофінам, а про невеличку купку крупних капіталістів і банкирів Швеції. Так званий об'єднаний фінляндський комітет очолює Мальм — голова правління Буліден-Реннжхерського акціонерного транспортного товариства з капіталом в 250 тисяч крон, він же голова правління акціонерного товариства Данномура-Харт з капіталом 850 тисяч крон, а також голова акціонерного страхового товариства Геро з капіталом в 1 міліон крон, голова акціонерного товариства залізниці Стокгольм-Рімбу, го лова акціонерного товариства омнібусів Стокгольмської губернії з капіталом в 730 тисяч крон і голова акціонерного шведського торгового банку з капіталом в 90 міліонів крон. Крім того Мальм член правління Буліденського гірного акціонерного товариства з капіталом 42 міліони крон і член правління акціонерного товариства гідроелектричного будівництва в Ессерсундя з капіталом в 1,500.000 крон. Таким чином цей "захисник демократії" є фактичним господарем підприємств з капіталом 137,700 тис. крон. Членом "комітету" підв'язався Викандер, який колись мав свої заводи в царській Росії. Викандер — член правління акціонерного товариства шведського торгового банку і член правління п'яти промислових акціонерних товариств. Він володар акціонерного товариства коркової промисловості, яке має свої фабрики в Фінляндії і в інших країнах. Капітали, якими керує Викандер, і з яких він одержує прибутки, складають 111,550 тис. крон. Третім членом "Фінляндського комітету" є Стедінг — директор і член правління шведського торгового банку. Крім того він член правління восьми промислових акціонерних товариств. Стедінг контролює і одержує прибутки з капіталу 124,188 тис. крон. В склад "комітету" входить також торговельний радник Лундвіг, який є членом правління п'яти торговельно-промислових акціонерних товариств. Лундвіг контролює і одержує прибутки з капіталів в 39,640 тис. крон. П'ятий член "фінляндського комітету" — капітан Пальме, який є членом правління чотирьох страхових товариств з загальним капіталом в 6,300 тис. крон. Таким чином п'ять цих "захисників фінської демократії" контролюють підприємства і банки з загальних капіталом понад 400 міліонів крон.
Вірними зброєносцями цієї п'ятірки шведських капіталістів являються лідери шведської соціал-демократичної партії і вожді шведських профспілок: Сандлєр, Хеглунд, Стрем, Лінберг, Каспарсон, Тунберг і інші. Ці суб'єкти, які тримають у своїх руках апарат соціал-демократичної партії і реформистських профспілок примушують чиновників, які залежать від них матеріально, виконувати їх плани.
Сандлєри і хеглунди, закликаючи шведський народ пожертвувати своїм життям за "демократію і волю", замовчують, безумовно про те, що мова йде передусім про спасення надто солідних капіталів шведських капіталістів і банкирів, які вкладено в фінляндську промисловість. Однак радянський народ все більше і більше викриває зрадницьку роль шведських капіталістів і їх підручних агентів англо-француського воєнного блоку. Шведські трудящі відмовляються від допомоги білофінам і виступають на захист нейтралітету Швеції. 