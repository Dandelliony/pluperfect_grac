◦ ◦ ◦ ◦ ◦

Нота Німеччини про твердження президента СДА
Берлін, 4 листопада. Уряд Німеччини переслав урядам усіх невтральних держав дипломатичним шляхом ноту, в якій стверджується, що твердження, висловлені президентом Сполучених Держав Америки в його промові з 28-го жовтня, про здогадні німецькі плани здобуття Південної Америки та скасування всіх релігій у світі і заступлення їх націонал-соціалістичною Церквою, являються грубою фальсифікацією. У дальшому виясненні уряд Німеччини стверджує, що:
1. дане президентом Рузвельтом у його промові з'ясування, наче американський есмінець був заатакований німецькими військово-морськими силами, і що таким чином Німеччина напала на Америку, не відповідає фактам і було спростоване навіть урядовими заявами американських військово-морських властей, і
2. що, якраз навпаки, обидва американські есмінці заатакували німецькі підводні човни, і що таким чином Сполучені Держави Америки напали на Німеччину, що так само підтверджує американська військово-морська влада.
Японія і СДА — конфлікт росте
Токіо, 4 листопада. Японське агентство "Домей" повідомляє, що між Японією і Сполученими Державами Америки, щораз більше наростає конфлікт на тлі східноазійських володінь, щодо яких Японія зайняла тверде і неуступчиве становище; вона зокрема різко противиться всяким спробам агресії на ці володіння з боку Америки, яка хоче обмежити життєвий простір Японії.
Англія платить високу ціну за допомогу Америки
Ню-Йорк, 4 листопада. Згідно з повідомленням пресових агенцій з Лондону, тижневик "Еверібодіс" під наголовком "Америка і ми" висловив підозріння, що американські інтереси використовують англійське невідрадне положення, щоб здобути англійські світові ринки. Було б нерозумно віддавати англійську торгівлю Америці, як це діється тепер, бо Англія ніколи її не одержить назад. Уряд не сміє шахувати англійським майбутнім, наче усмішкою. Америка не зможе собі дозволити, щоб Англія програла цю війну, тому непотрібно платити так високу ціну за допомогу СДА.
На взір німецької організації
Букарешт, 4 листопада. Група румунських старшин виїхала до Німеччини, щоб там відбути вишкіл в Німецькій Службі Праці, а згодом вернувшись до краю прищіпити зразки німецької організації праці в новозаснованій організації "Праця Румунської Молоді".
Будівельна авіяція в Ірляндії
Ню-Йорк, 4 листопада. Для реалізації ближче неозначених будівельних проектів у Північній Ірляндії — як повідомляє ню-йоркська преса — прибуло до Бельфасту дальших 200 північноамериканських техніків та кваліфікованих робітників.
Повідомлення про Балтик
Берлін, 4 листопада. Згідно з спеціяльним повідомленням Верховного Командування Збройних Сил, увесь Балтійський простір цілком звільнено від ворога. Від початку воєнних дій на цих теренах захоплено коло 300 тисяч полонених, 1.581 танків, 4.063 гармати і безліч військового матеріялу.
Очищення надбалтійських земель від ворожих сил значно причиниться до успішних дій під Ленінградом, довкола якого перстень німецьких військ ще більше звузився.
Естонія співпрацює з Францією
Віші, 4 листопада. У французькій газеті "Гренуар" появилося інтерв'ю з міністром внутрішніх справ Еспанії, Серано Сунером, про відношення Еспанії до Франції. Сунер заявив, що під теперішню пору до цих взаємин не можна вже нічого подати, бо між обома державами існують тепер приязні відносини, які, завдяки голові французької держави, маршалові Петенові, щораз більше поглиблюються. Континентальна і позаконтинентальна Европа — заявив Сунер, — зуміє об'єднатися під проводом держав осі, які воюють за її новий лад.
По допомогу англійці до американців
Лондон, 4 листопада. Надійшли повідомлення, що визначні англійські політики лорд Галіфакс, Кемпбел і Етлі виїхали до Америки, щоб там домагатися допомоги.
Бій за Атлантик
Берлін, 4 листопада. Білянс бою за Атлантійський океан у місяці жовтні вийшов для Англії катастрофально.
У наслідок бойових дій Військово-Морського Флоту і авіяції англійський військовий флот і постачальне судноплавство втратили разом 441.300 рбт. Цей величавий успіх німецької зброї за один місяць найкраще свідчить про те, хто сьогодні панує на Атлантійському океані. Кожний затоплений корабель, кожна затоплена тонна військового чи іншого матеріялу, коштує Англію дуже багато, і вона з кожним днем і тижнем наближається до катастрофи. 