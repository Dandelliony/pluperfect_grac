Договір про дружбу і ненапад між СРСР і Югославією

Учора в Москві був підписаний договір про дружбу і ненапад між СРСР і Югославією. Текст цього договору опублікований у сьогоднішньому номері "Правди".
Як видно з статтей 1 і 2 договору, обидві договірні сторони взаємно зобов'язуються утримуватися від усякого нападу одна щодо одної і поважати незалежність, суверенні права і територіальну цінність СРСР і Югославії.
В разі, якщо одна з договірних сторін зазнає нападу з бочку третьої держави, друга договірна сторона зобов'язується додержувати політику дружніх відносин до неї.
Дата підписання договору про дружбу і ненапад між СРСР і Югославією не тільки стане знаменною віхою для розвитку дружніх відносин між обома державами, а й відмітить спільні зусилля урядів СРСР і Югославії, спрямовані до зміцнення миру і відвернення поширення війни.
Початок дружньому розвиткові відносин між СРСР і Югославією був покладений у травні 1940 року, коли в результаті попередніх переговорів був підписаний договір про торгівлю і мореплавство, протокол до нього про торгове представництво в СРСР в Югославії і тимчасову торгову делегацію Югославії в СРСР та угоду про товарооборот і платежі на 1940—1941 рр. Дальший розвиток дружніх відносин між СРСР і Югославією знайшов свій вияв у встановленні дипломатичних відносин, яке відбулося 25 червня 1940 року. Тов. В. М. Молотов у своїй доповіді на засіданні VII сесії Верховної Ради СРСР 1 серпня 1940 року відмітив, що встановлення дипломатичних відносин "відбулось за пропозицією уряду Югославії, яка була охоче прийнята Радянським Союзом". Тов. Молотов при цьому додав: "Можна сподіватися, що поступово розвиватимуться і наші економічні відносини з Югославією".
Підписання договору про дружбу і ненапад свідчить про те, що відносити між СРСР і Югославією грунтуються на міцній основі. Радянський Союз, вірний своїй послідовній політиці миру, твердо дотримується сталінського принципу, який говорить:
"Ми стоїмо за мир і зміцнення ділових зв'язків з усіма країнами, стоїмо і будемо стояти в цій позиції, оскільки ці країни держатимуться таких же відносин з Радянським Союзом, оскільки вони не спробують порушити інтереси вашої країни".
Підписання договору з Югославією цілком відповідає цьому основному принципові зовнішньої політики Радянського Союзу.
Останні події в Югославії з усією ясністю показали, що народи Югославії прагнуть до миру і не хочуть війни і втягнення країни у вир війни. Численними демонстраціями і мітингами широкі верстви населення Югославії виразили свій протест проти зовнішньої політики уряду Цветковіча, яка загрожувала Югославії втягненням її в орбіту війни. Новий уряд, очолюваний генералом Сімовічем, після приходу до влади виступив з заявою, якій цілком виразно підкреслив своє прагнення до миру і збереження дружніх відносин з усіма державами, в першу чергу з тими, які є сусідами Югославії. Розвиток подій показав так само, що в області внутрішньої політики уряд Сімовіча ставить своїм завданням консолідацію внутрішніх сил країни. В цьому своєму прагненні, як і в області своєї зовнішньої політики, він знаходить підтримку з боку більшості народу.
Підписання Югославією договору про дружбу і ненапад є переконливим доказом прагнень югославського уряду до зміцнення миру і відвернення поширення війни.
Підписання Радянським Союзом договору про дружбу і ненапад з Югославією є новим виявом непохитності радянської політики миру, здійснюваної в складній і напруженій міжнародній обстановці, в період дальшого розгортання і розширення другої світової війни.
Новий пакт про дружбу і ненапад, укладений Радянським Союзом, увійде в історію міжнародних відносин як яскравий документ миру, як свідчення активної боротьби Радянського Союзу за мир. Трудящі Радянського Союзу з величезним задоволенням зустрінуть повідомлення про підписання договору, який зміцнює дружні відносини між СРСР і Югославією і сприяє зміцненню миру і відверненню розширення війни.
(Передова "Правди" від 6 квітня). 