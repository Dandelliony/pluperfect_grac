◦ ◦ ◦ ◦ ◦

На всіх відтинках східного фронту відбуваються пожвавлені наступальні дії
Берлін, 16 вересня. Згідно з одержаними повідомленнями, на всіх відтинках східного фронту відбуваються пожвавлені наступальні дії.
Зокрема велику активність проявляла протягом кількох останніх днів німецька штурмова авіяція, яка нанесла ворогові багато втрат у людях і у воєнному матеріялі.
І так на північному відтинку фронту німецькі штурмові літаки безупинно бомбардують Ленінград, в якому від цільного попадання бомб наступають один по одному вибухи в складах муніції, палахкотять заграви пожеж запалених військових обєктів та фабрик воєнної промисловости.
Біля Риги німецькі штурмові літаки затопили вчора два совєтські кораблі.
На середньому відтинку східного фронту також відмічаються пожвавлені дії німецької авіяції і сухопутних військ. Німецькі штурмові літаки постійно роблять успішні налети на розбиті ворожі частини, залізничі шляхи та поїзди, при чому ворог зазнав дуже тяжких втрат. Під час цих боєвих дій знищено багато гармат і танків та здобуто велику кількість воєнної добичі.
На південному відтинку східного фронту сильне з'єднання німецької штурмової авіяції робило успішні налети на Кримський півостров, де бомбардовані військові споруди і ворожі позиції. На кількох аеродромах знищена, цільним попаданням бомб, значна кількість совєтських літаків, що були на землі.
Дії німецької авіяції в Африці
Берлін, 16 вересня. У Північній Африці німецька авіяція дальше тривожить ворога. Її успішні налети вчора вдень і вночі були скеровані проти військових споруд і складів пального в гаванях Суецу та в Певфіку, де попаданням спричинені великі пожежі та експльозії.
Окрема відзнака для жидів Німеччини
Берлін, 16 вересня. Денник державних законів оголосив поліційне зарядження, згідно з яким можуть жиди появлятися в публичних місцях Німеччини тільки з жовтою жидівською зіркою.
На Середземному морі затоплено кораблі
Берлін, 16 вересня. В східній частині Середземного моря італійська авіяція затопила один ворожий торговельний корабель, а в іншому районі цього ж моря 4 кораблі з ворожого конвою.
Ленінград перед упадком
Берлін, 16 вересня. Залізний перстень німецьких військ довкруги Ленінграду чимраз більше затіснюється. Командування Німецької Армії скріпило свої відділи під Ленінградом новими частинами сухопутних військ, так, що треба сподіватися ще гострішого наступу на це місто, його судьба, не зважаючи на завзятий опір, припечатана.
Большевицька агітація у Великобританії
Ню-Йорк, 16 вересня. Американська преса розписується широко про те, як дуже глибоко всякає тепер в англійське життя, користаючи з політичного становища, большевицька агітація. Англійці читають жадібно большевицькі книжки, виставляють большевицькі штуки по театрах та цікавляться большевицьким "мистецтвом". Олексій Толстой і його товариші нав'язали вже зв'язки з англійськими письменниками. У Лондоні відкрили виставу "Життя в Совєтському Союзі", але мусіли її першої днини закрити — так дуже була переповнена! — "Англія пливе в невідоме", пишуть американські часописи.
Вимога Танкера проти большевизму
Віпурі, 16 вересня. Фінський соціяліст більшості Таннер поставив вимогу, щоб знищити безоглядно большевизм; в іншому разі большевизм знищить европейську культуру.
Бої над Дніпром
Берлін, 16 вересня. На середньому відтинку східного фронту треба відмітити нові успіхи мадярських фронтових частин, які кілька днів тому унеможливили спроби большевицьких частин переправитися в середущому бігу Дніпра на західний берег ріки. Під час цих боїв у руки мадярських військ попало багато полонених та військової добичі.
Затоплено кораблі
Берлін, 16 вересня. В боях проти Англії німецькі штурмові літаки затопили на південь від Фарерських островів один ворожий транспортний корабель, а коло Грейт-Ярмута поцілено бомбами один англійський есмінець.
Пожвавлені дії італійських військ
Берлін, 16 вересня. На фронті Тобрука — як повідомляє Верховне Командування Італійської Армії — пожвавлені дії італійської артилерії і авіяції. Ескадри італійських штурмових літаків робили успішні налети на ворожі становища в Тобруку, а зокрема на артилерійські гнізда, табори та склади муніції. 