◦ ◦ ◦ ◦

Розпорядження команданта міста Львова. Львів, 7 липня 1941. 1. Від сьогодні дозволяється цивільній людності виходити на вулиці вже о 5-ій годині ранку. 2. Продажа хліба і м'яса воякам німецької армії в приватних крамницях суворо забороняється. 3. Знов звертається увагу на те, що совєтська валюта зберігає свою вартість (1 райхсмарка = 10 карбованців). Ніхто не потерпить на тому, що має совєтські гроші. 4. Перед в'язницею, де поховано українські жертви советських бандитів, відбуваються негідні сцени. Цікаві виломили замуровані могили цих мученків українського народу. В такий безвідповідальний спосіб порушується спокій небіжчиків. Тому я суворо забороняю всілякі збори перед в'язницею, хоч і добре розумію бажання родичів пізнати своїх свояків. 5. Перепустки в близькі околиці Львова і до Львова назад від нині вже не вимагаються. Командант м. Львова Генерал-лейтенант РЕНЦ.
ВІйськово-лікарські розпорядки. 1. Всіх лікарів міста Львова закликається зголошувати всі інфекційні хвороби з венеричними включно і віддавати хворих до лікарні. Хто тих хворіб не оголосить, буде арештований і втратить право практики. Інфекційні хвороби зголошувати в Санітарному Закладі, пл. Місіонерська ч. 2, а венеричні в Центральному Венеричному Диспансері, вуд. Фредра ч. 2. Інфекційна лікарня находиться при вул. Францішканській ч. 9 і при вул. Пекарській ч. 54. 2. Хто заражує іншу особу венеричною хворобою, буде поміщений у концентраційному таборі. Жінки, що займаються проституцією без довідки здоров'я з Центрального Венеричного Диспансеру при вул. Фредра ч. 2, будуть теж поміщені в концентраційному таборі. Венерично хворі дістають безплатну лікарську допомогу в Венеричних Диспансерах м. Львова. Лікарня для венерично хворих знаходиться при вул. Дверницького 54. Командант м. Львова.
До всіх членів оркестрових гуртків міста Львова. Дирекція Українського Будинку Народної Творчости у Львові, вул. Францішканська 7, закликає всіх членів львівських самодіяльних орхестр, арійського походження, до участи в організуванні Самодіяльної Симфонічної Орхестри. Зголошуватись у Секретаріаті Укр. Буд. Нар. Творчости, кожного дня в год. 10—14, і в год. 17—19. — Дирекція УБНТ.
До всіх членів самодіяльних драм. гуртків. Для того, щоб зорганізувати зразковий самодіяльний Драматичний Гурток у Львові — Дирекція Українського Будинку Народної Творчости, вул. Францішканська 7, просить всіх аматорів зголошуватися в Секретаріяті УБНТ щоденно в год. 10—14 і в год. 17—19. — Дирекція УБНТ. 