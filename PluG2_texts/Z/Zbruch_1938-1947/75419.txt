◦ ◦ ◦ ◦

Львівський "Боян" і "Сурма". У зв'язку з підготовкою до Йорданських Свят відбудеться проба обох згаданих хорів в ІНТ, у п'ятницю, 15-го січня в 18-ій годині. Дирекція ІНТ прохає всіх точно прибути.
Маланчин вечір у Клюбі. Світлиця Співробітників Відділу Культурної Праці УЦК — Літературно-мистецький Клюб, улаштовує в середу, 13 січня ц. р. у всіх залях Клюбу при. вул. 29-го Червня ч. 10, Маланчин вечір при участі артистів Львівського Оперного Театру — С. Стадниківної, Н. Лужницької, Е. Шашарівської, Н. Шевченко, Є. Шашарівського й Я. Геляса. Крім цього в програмі комічний балетний дует та танкове сольо С. Шурат. Режисер Й. Стадник, балетмейстер В. Штенґель. При фортепіяні О. Голинська. Початок програми в 21-ій (дев'ятій) год. ввечері. Залі опалені. Всі місця нумеровані й число місць обмежене. Замовляти квитки можна телефонічно на ч. 262-46. Передпродаж між 13-ою та 19-ою й 20-ою год.
"Маланчин Вечір". Сьогодні, 13 січня 1943 р., "Маланчин Вечір" у "Веселому Львові", в год. 18-ій вечором при вул. Францішканській ч. 7. Квитки можна набути в Концертнім Бюрі, Ринок ч. 9. І. пов. тел. 232-27, а від год. 8—15 і від год. 15—18 при касі ІНТ, вул. Францішканська 7. Дітям до 14-и років вступ на вечірні імпрези заборонений.
Старанням Хліборобської Палати у Львові відбувся в жабівській рільничій школі під проводом інж. Доберчака курс ватагів і депутатів. Курс покінчило 38 учасників. Це другий з черги курс, улаштований Львівською Хліборобською Палатою. Висліди першого курсу були значні при цьогорічній полонинській господарці. На закінченні іспиту був д-р Храпливий, як директор Хліборобської Палати, та Сільського Господаря, окр. староста та багато інших представників влади як зі Львова, так із Коломиї. Курс закінчено іспитом.
Між Жаб'єм а Косовом почалася правильна комунікація вантажними автами. Завдяки справности будівельної ф-ми Найгавер відбудовано на Буківці два мости, що їх були спалили большевики. Один із мостів найбільший у горах, довжиною до сто метрів і до 50 метрів високо над проваллям. За Польщі будовано ці мости майже рік, а тепер закінчено їх за два місяці. 