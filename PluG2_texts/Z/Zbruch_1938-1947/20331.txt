 ◦ ◦ ◦ ◦ ◦ ◦ ◦ ◦ ◦ ◦ 

Іспит зрілости в середніх школах Перемишля. Письменний іспит зрілости в перемиських школах почнеться 25. квітня ц. р. Устні іспити відбуватимуться у другій половині травня. Як відомо, по думці розпорядку міністерства  шкільництва іспити зрілости мусять покінчити ся цього року перед 31. травня.
Тартак у Стрию. У Стрию почав працювати паровий тартак фірми "Ка-га-ґе", в якому дістало працю 42 тамошніх безробітних.
Обікрали у Львові варшавського актора. Відомого варшавського ревіового актора-співака Маріяна Рентґена обікрали злодії в гостинниці саме в тому менті, коли він ладився виїздити до Варшави, пакувався і на хвилину вийшов зі своєї кімнати у Варшавському Готелі. Злодій забрав дорогоцінности й готівку, разом на суму 1.400 зол. 