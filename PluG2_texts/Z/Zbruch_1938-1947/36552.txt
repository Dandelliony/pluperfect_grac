◦ ◦ ◦ ◦ ◦ ◦ ◦

Шведська невтральність і Москва
БЕРЛІН, 9.5. — В міжнародній пресі появилися минулого тижня інспіровані анґлійськими джерелами вістки, що Совіти передали німецькому урядові ноту, в якій застеріглися, що вважатимуть всяку акцію Німеччини в Швеції неприязним актом супроти Совітів. Одначе совітська телєґрафічна аґенція повідомила, що ці вістки не відповідають правді. В дійсности перед двома тижнями відбулася в Москві в межах біжучих німецько-совітських розмов виміна думок між представниками обох урядів відносно питання шведської невтральности. При цьому обі сторони однозгідно ствердили, що обі держави зацікавлені у вдержанні шведської невтральности. В Берліні затверджено цю поведінку, що дозволяє пізнати спільну волю Німеччини і Совітів перешкодити розширенню конфлікту і всупереч тенденціям західніх держав перешкодити втягненню у війну третіх держав, що не беруть в ній участь.
Німеччина обіймає опіку над Бельґією і Голяндією
БЕРЛІН, 10. травня. щоб запобігти заздалегідь намірам Анґлії та Франції з усіми подробицями приготованим, а саме випаду через Бельґію і Голяндію до німецького басейну Рур, уряд Німеччини вирішив забезпечити невтральність Бельґії та Голяндії, по всій змозі військових засобів. Те саме відноситься й до великого князівства люксембурського.
В порозумінні з начальною командою німецьких військ починено вже перші необхідні кроки. Уряд Німеччини вже від довгого часу мав відомості про підготований перемарш анґлійсько-француських військ через згадані вже краї. Дійшло до того, що намічені континґенти військ уже були на постою у землях цих держав. Є докази на те, що так між анґлійськими і француськими станицями як і між військовими кругами Бельґії та Голяндії були вже завязки співпраці. Німеччині загрожувала величезна небезпека, що дало привід до негайної інтервенції. Для забезпечення обох держав Німеччина покористується від тієї хвилини німецькими військовими засобами, з метою перешкодити нападові на Рурщину.
Нині в ранішніх годинах, зясував міністр заграничних справ Німеччини фон Рібентроп представникам німецької та заграничної преси положення в звязку з тими подіями. Одночасно відчитав д-р Гебельс меморіял спрямований до Голяндії, Бельґії та Великого Князівства Люксембурського, що також входило в пляни західніх держав.
Маштріхт і Мальмеді в німецьких руках
Берлін, 10. травня 1940. Начальна команда німецької армії повідомляє: Німецькі відділи перейшли нині в год. 5,30 рано голяндський, люксембурський і бельґійський кордон. Спротив ворога недалеко кордону проломано гострою атакою всюди при тісній співпраці в багатьох випадках летунства. Німецький підводний човен затопив на морі бритійський підводний човен недалеко Терчелінґ. Німецьке судно затопило підчас операцій на Північному Морі ворожий торпедовець торпедувавши його.
В ранішніх передполудневих годинах німецькі відділи осягнули Ісель і перейшли в багатьох місцях Мас на голяндській території. Маштріхт і мости на каналі Альбрехта на захід від міста в наших руках. Мальмеді здобуте. Далі на півдні німецькі відділи перейшли через Люксембурґ бельґійський кордон.
Злучені Держави залишаються невтральними
ВАШИНҐТОН, 11. 5. През. Рузвельт заявив у пятницю на пресовій конференції, що нейтральна політика Злучених Держав залишається непорушною останніми подіями в Европі. Одночасно повідомлено, що американський амбасадор в Німеччині Аленсандер Кірк вернувся до Берліна. Кірк був саме в дорозі до Риму, звідки хотів виїхати на відпустку до Америки. В пятницю рано заскочили його в Мінхені вістки про вмарш німецьких військ до Голяндії і Бельґії і він вернувся негайно на своє становище. Американський уряд заперечив також вістку немовби воєнна фльота Америки виплила в напрямі голяндських Індій.
Париж евакуований
ЖЕНЕВА, 11. 5. — Наради француської ради міністрів в пятницю тривали 3 години. На них обговорювали справу вмаршу німецьких військ до Голяндії і Бельґії. Кажуть, що француський уряд рішив перевести в широких розмірах евакуацію Парижа. 