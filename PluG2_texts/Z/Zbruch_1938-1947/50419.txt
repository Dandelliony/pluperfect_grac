Воєнний сирник.

Поради для господинь
Зробити спід із крухого тіста (1/2 кварти муки, товщ, сметана, 2 жовтки, трохи порошку до печива). Виложити тонко ним бляху (спід та боки) й легко підпекти на ясножовтий колір. Вистудити, наложити так приправленим сиром: 1 кґ. (кварта) вареної, добре мятої картоплі й стільки ж, тобто 1 кв., доброго не замокрого сиру, перепустити через машинку, 7 жовтків терти із шклянкою цукру, аж збіліють. Дати порошок або ванілеві краплі, вбити тверду піну з 7 білків й вимішати той сир і піну з втертими жовтками, наложити на підпечене тісто. Щоб зверху було гарне, дати на сирі або краточку з тонких валочків тіста, помастити яйцем або молоком й посипати цукром, або лишити частину піни з білків, підпекти сирник й наложити зверху піну та допекти на легко-жовтавий колір. Піч має бути легка.
Подала З. Тилявська. 