◦ ◦ ◦ ◦ ◦ ◦ ◦

Поїздка Ріббентропа, Чіано, Телекі і Чакі у Відень
БЕРЛІН, 19. (ТАРС). Німецьке інформаційне бюро повідомляє з Зальцбурга, що німецький міністр закордонних справ Ріббентроп і італьянський міністр закордонних справ Чіано прибувають сьогодні у Відень.
Німецьке інформаційне бюро повідомляє також, що на запрошення німецького уряду 20 листопада у Відень прибувають угорський прем'єр-міністр Телекі і угорський міністр закордонних справ Чакі.
Війна в Африці
ЛОНДОН, 19. (ТАРС). Агентство Рейтер повідомляє, що вчора англійські легкі воєнно-морські судна знову бомбардували Данте (Італьянське Сомалі). Сильні зруйнування заподіяні нафтовим цистернам, зенітним батареям і портовим спорудам.
В ніч на 18 листопада англійська авіація бомбардувала Бенгазі, Соллум, Бардія і Тобрук.
Звільнення французських військовополонених
НЬЮ-ЙОРК, 19. (ТАРС). Як повідомляє агентство Юнайтед Пресс, в Віші офіціально об'явлено, що 5.500 французьких військовополонених-інвалідів, які знаходяться в німецьких госпіталях і концентраційних таборах, будуть звільнені в кінці грудня. Під час останніх переговорів Лаваль наполягав на звільненні всіх французьких військовополонених. У французькому комюніке об'являється також про звільнення інших груп військової полонених всього в кількості 100 тисяч чоловік, з них 60 тисяч чоловік з числа французьких військ, які захищали лінію Мажіно і інтерновані в свій час у Швейцарії.
Становище в Гібралтарі
РИМ, 19. (ТАРС). Як повідомляв агентство Стефані, в Гібралтарі провадиться підготовка до обов'язкової евакуації населення, що лишилося там. Одночасно в протоці посилена англійська охорона.
Становище в Мексіці
Нью-Йорк, 18. (ТАРС). Як повідомляє "Нью-Йорк геральд трібюн", за останні дві доби в Мексіці арештовано 100 альмасаністів за обвинуваченням у підбурюванні до заколоту. В штат Герреро відправлені дві проти кавалерії і три воєнних літаки для переслідування оперуючої тут групи альмасаністів. Очевидно, УРЯД прагне покласти край всякій діяльності альмасаністів до того, як вступить у виконання обов'язків новообраний президент Авіла Камачо (1 грудня).
Канада і Латинська Америка
НЬЮ-ЙОРК, 18. (ТАРС). За повідомленням агентства Юнайтед Пресс, в авторитетних колах Аргентіни заявляють, що рішення Канади відкрити дипломатичні місії в Буенос-Айресі і Ріо-де-Жанейро пояснюється бажанням Канади координувати свої оборонні заходи з системою оборони США і латино-американських країн.
Будівництво авіаційного заводу в США
НЮ-ЙОРК, 18. (ТАРС). Як повідомляє агентство Ассошіейтед Пресс, представники авіаційної фірми Дуглас заявили, що проектований авіаційний завод з Лонг Біч матиме хорошу систему протиповітряної оборони, в тому числі маскуючий ландшафт, завдяки чому завод буде майже непомітний. Намічене також будівництво підземних складів для літаків різного устаткування, бомбонепроникних сховищ, розрахованих на 15.000 робітників, електростанції, газового заводу і підземних переходів. Новий завод займе площу в 2.000 акрів.
За заявою міністра праці США Перкінса, в зв'язку з виконанням програми озброєнь одержать роботу понад 6 млн. безробітних. Журнал конгресу виробничих профспілок спростовує це, вказуючи, що капіталістична раціоналізація дає можливість надзвичайно розширити виробництво при порівняно невеликому збільшенні кількості робітників.
Морський міністр США Нокс заявив, що надалі мінімальний вік для вступу у воєнно-морський флот знижується з 18 до 17 років.
За перші 9 місяців цього року в Англії збудовано 84 торгових пароплави, а також багато есмінців, легких крейсерів і допоміжних воєнних кораблів, будівництво яких було почате ще до війни.
Між Францією і Іспанією відбулася торгова угода. Іспанія експортуватиме у Францію горіхи, апельсини, лимони, вина, рибу, цибулю. Франція ввозитиме в Іспанію вина, електричні прилади, мотори, автомобільні частини, різні хімічні продукти.
Швейцарський воєнний суд засудив двох швейцарців і сім іноземців до довічного тюремного ув'язнення за обвинуваченням у зраді і спробі вчинити диверсії в області воєнної авіації.
В Оттаву (Канада) викликаються всі спеціалісти канадської армії по лижному спорту для проходження місячного навчання. Потім вони повернуться в свої частини для того, щоб вчити солдатів ходити на лижах.
В Англії за час війни індекс цін на продовольчі товари зріс на 58,5 проц., а індекс цін на промислову сировину і готові вироби — на 39 проц.
В Ріо-де-Жанеро (Бразілія) прибула англійська економічна місія в складі 16 визначних промисловців, банкірів і дипломатів на чолі з колишнім віцекоролем Індії лордом Віллінгдоном. Як гадають, мета місії — укласти торгові угоди з країнами, з якими таких договорів немає, і розширити існуючі. 