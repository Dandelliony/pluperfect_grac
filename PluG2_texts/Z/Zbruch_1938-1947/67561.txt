◦ ◦ ◦ ◦

ТОКІО, 18 червня. — Японські морські власти постановили — за звідомленнями японського часопису "Токіо Асагі Шімбун" будувати спеціяльні кораблі для оборони побереж. Вони будуть збудовані на наймодерніших зразках, та звільнять ті всі кружляки та бойові кораблі, яких дотепер для цих цілей вживалося.
ТОКІО, 18 червня. — Тенно, себто японський цісар, приняв сьогодні премієр-міністра Тойо, який склав йому широкий звіт про актуальні політичні справи.
СОФІЯ, 18 червня. — Недалеко стації Сіндель на шляху Софія — Варна мусів поспішний поїзд перервати свою їзду на 5 годин, бо шлях бльокувала велетенська кількість гусениць.
ВІШІ, 18 червня. — Група 18 молодих дівчат з міст департаменту Соми від'їхала з Амієн до Віші. Там приймуть її шеф держави Петен та шеф уряду Ляваль як "посолки" областей, які навістили англійські бомбові налети.
РИМ, 18 червня. — Італійським державним урядовцям можна в цьому році тільки тоді давати відпустки, коли умовини на це дозволять. На всякий випадок не може відпустка перевищати половити нормальної відпустки.
АТЕНИ, 18 червня. Вчора перед полуднем був землетрус у великій частині Тракії та у західній і у середній Анатолії у Туреччині. Землетрус накоїв лише невеликої шкоди в будинках. В Стамбулі треба було негайно розібрати один ушкоджений землетрусом мінарет. В Істамбулі люди були такі схвильовані, що масово вибігли на вулиці та щойно по якомусь часі зважилися вернутися до своїх домів. Перший землетрус тривав 20 секунд, після того можна було відчути ще два дальші, але вже слабші та коротші. 