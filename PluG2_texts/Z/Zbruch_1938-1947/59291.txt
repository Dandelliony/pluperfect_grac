◦ ◦ ◦ ◦ ◦

Втрати англійців на морі
Верховне Командування Збройних Сил повідомляє: На середущому відтинку східного фронту осягнено під час учорашніх наступів нові поважні терени. Два большевицькі човни набігли на німецьку мінну загорожу і після сильних детонацій пішли на дно. В бою проти Англії бомбардувала авіяція вдень і вніч споруди в гаванях та аеродроми на південному заході і на південному сході острову бомбами тяжкого калібру. Під час успішної оборони одного конвою проти атаки англійських швидких човнів затонув один німецький розвідувальний човен від поцілення торпедою. Екіпаж урятувався.
В Північній Африці протинаступ німецько-італійських військ приніс дальші успіхи. Позиції на фронті Соллума вдержано, не зважаючи на ворожі атаки. Поновні спроби випаду з Тобрука не вдалися.
Як уже подало спеціяльне повідомлення, англійська воєнно-морська флота в останніх днях зазнала знову тяжких втрат. Крім пошкодження одного великого англійського лінкора наслідком цільного попадання повітряної торпеди, як це вже було відомо з учорашнього звідомлення ВКЗС, один німецький підводний човен під проводом капітан-лейтенанта барона фон Тізенгаузен заатакував один англійський лінкор і поцілив його тяжко торпедою.
Далі один підводний човен під проводом капітан-лейтенанта Мора затопив в Атлантійському океані один англійський крейсер класу Драгон.
З боїв перед Москвою повідомляють про зростаючу масу бійців, яка перебігає з большевицького боку. Щоб протидіяти цій кризі, уряд Сталіна в одній ноті оповідає про жорстокість німецьких вояків над большевицькими полоненими.
Німецькі збройні силі і союзні війська, які разом з ними боряться, дивляться з найбільшою погордою на такі брехливі повідомлення. Цими брехливими повідомленнями прикривається звірячу поведінку большевицьких орд і намагається ними піднести їх бойову мораль.
Напад СДА на Голландську Гуяну
Берлін, 27 листопада. Преса Сполучених Держав Америки з великим підкресленням публікує повідомлення з Білого Дому у Вашінгтоні про те, що американські війська одержали наказ окупувати Голландську Гуяну, на південно-американському континенті.
"Ню-Йорк Пост" відверто признає, що при тому Сполученим Державам іде не тільки про тамошні боксити, завважуючи, що Голландська Гуяна має бути розбудована у велику військово-морську базу СДА. "Ню-Йорк Джернел Емерікен" помістив мапу Південної Америки, на якій Голландська Гуяна, суміжна з Бразилією, накрита північноамериканським прапором.
Заповіджена військова окупація Голландської Гуяни Рузвельтовими військами показує народам Південної Америки, хто їм загрожує.
Італійське звідомлення з 21-го листопада повідомляє про знищення 50 бронемашин під час англійських спроб випаду з Тобрука, та про захоплення в полон командира четвертої британської бронетанкової бригади, генерала Сперлінга, на захід від Соллума.
Збірка для Воєнної Акції Зимової Допомоги в дні 9-го листопада принесла 32 міліони німецьких марок. Вона перевищила таку саму збірку з минулого року на кругло 10 міліонів, або понад 45 відсотків.
У Сайгоні, у Французькому Індо-Китаю, експлозія, що повстала з невідомої причини, зруйнувала консулят СДА. 