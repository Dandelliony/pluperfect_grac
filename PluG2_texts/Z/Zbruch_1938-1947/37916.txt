◦ ◦ ◦ ◦ ◦ ◦ ◦

Свято героїв у Кракові. В неділю 16. ц. м. в 3-ій год. попол. зійшлося біля 3.000 українців на раковицькому цвинтарі у Кракові, щоб вшанувати память поляглих, які віддали своє життя за Рідний Край. На могилах полонених стрільців УГА та інтернованих на Домбю 6-ох священиків під проводом о. крилош. д-ра П. Хруща, відправило панахиду. Відповідну проповідь виголосив о. В. Кучабський. Співав гарно мужеський хор під проводом м-ра Улицького. В поході несли 15 прегарних вінків. Українці Кракова взяли зорґанізовано участь у Зеленосвяточних поминках. Впорядчики вдержували зразковий лад. Це вперше від 21 літ відбулися Зеленосвяточні поминки без "опіки" ославленої польської поліції...
Відїзд до фабрики Сіменса! Подаємо до відома, що всі листовні зголошення ми приняли. Можуть їхати мужчини і жінки понад 18 літ, але без дітей. Транспорт відїде з Кракова у понеділок 24. червня ц. р., а до Кракова треба приїхати в пятницю 21. червня вечором, або в суботу 22. червня ц. р. рано. Можуть виїхати всі, навіть дотеперішні незголошені. Білєти берегти для звороту коштів подорожі. Робітники зголошені з терену Німеччини можуть виїхати лише через дотичні для їх округи арбайтсамти. Хліборобські робітники, які мали б охоту працювати у фабриці — можуть теж поїхати до фабрики Сіменса. — Одночасно потребуємо 100 робітників до фабрики кораблів у Бремен, де вже працює кількадесять українських робітників на добрих умовинах. По приїзді робітники можуть вибрати працю у фабриці Сіменса або у Бремен. — За Комітет: м-р М. Ценко, референт праці.
Міжнародній обманець у Варшаві. Від якогось часу вештався у Варшаві небезпечний міжнародній обманець і злодій, що представлявся наївним жінкам за представника американського червоного хреста. Він обіцяв легковірним жінкам різну допомогу з Америки, мовляв може навіть виєднати дозвіл на виїзд тамтуди, то що. А втім запримічував у помешканні дорогі речі і ніччу обкрадав своїх знайомих. Тепер його зловлено. Це якийсь Хаїм Давідсон, що відсидів уже у вязниці. 