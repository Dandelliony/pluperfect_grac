◦ ◦ ◦ ◦

Концертне Бюро І. Н. Т. Концерт хору "Бандура": четвер, 15. X. — у Торському, п'ятниця, 16. X. — у Свидовій, понеділок, 19 X. — в Білобожниці. — Концерти капелі кобзарів: четвер, 15. X — в Козовій і п'ятниця, 16 X. та субота 17. X. — у Тернополі.
Українські радіопередачі. Сьогодні, в четвер, в часі від год. 10.30 до 11-ої ранку, Львівська Радіовисильня передає літературно-музичну передачу п. н. "Краса Гуцульщини у слові та музиці". Участь беруть: артист Володимир Блавацький, д-р Василь Лев і Роман Савицький. — Завтра, у п'ятницю, в тому самому часі — концерт української народної музики у виконанні хору Є. Козака, Ірини Туркевич-Мартинцевої (сопран) і Юрія Сінгалевича (бандура).
Для українського студентства. Замість повідомлень та подяки за усні та письменні побажання з нагоди нашого шлюбу, що відбувся дня 3 жовтня 1942 р. в Соколівці к. Косова, складаємо 200 зол. на потреби українського студентства. Володимира Ґардецька і мгр. Микола Ценко.
Бараболя й опал для ремісників. Об'єднання Праці Українських Ремісників при У. Ц. К. на місто Львів, повідомляє ремісників усіх родів ремесла, щоб зголошувалися у своїх обермайстрів у справі приділу бараболь і опалу. Рівночасно закликає всіх столярів — майстрів, щоб зголошувалися у домівці цеху при вул. Охоронок ч. 8/ІІІ. в днях 16. і 17. X. ц. р. в годинах від 18—20-ої, щоб віддати бараболяні картки свої, своїх родин і родин своїх працівників, та полагодити опал для потреб верстату. По визначеному речинці зголошень не приймається.
Знайшли в трамваях. У часі від 1-го до 10-го жовтня знайшли у львівських трамваях такі речі: гаманець, свідоцтва, довідку, течку, ключі, капці, портфель, блюзу, штани, сорочку, портфель, документи, олівець, течку, торбинку, мошонку, торбинку, гаманець, рукавиці, мошонку, 3 картки на молоко, гаманець, годинник, мошонку, прибори до рисовання, суконку, сорочку, течку, шапку, друки і течку. Всі знайдені речі можна відобрати при вул. Вулецькій ч. 4. 