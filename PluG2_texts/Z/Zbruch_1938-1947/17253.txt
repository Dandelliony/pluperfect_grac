Не вільно буде вживати бриків. — Щаслива матір 38-ох дітей.

Не вільно буде вживати... бриків. Ґімназійна молодь дуже радо користується т. зв. "бриками", щоб улекшити собі важку працю з перекладами творів старинних грецьких і римських клясиків. Боротьба професорів з "бриками" майже безнадійна, бо ученики вживають їх далі не зважаючи на заборони своїх виховників. Тепер генеральну боротьбу з бриками започаткувало італійське міністерство освіти, яке хоче викорінити до тла цей традиційний звичай в італійських ґімназіях, італійське міністерство освіти заборонило вживати "бриків", бо це не відповідає фашистській ідеольоґії, що вимагає від учеників "витревалости і муравлиної праці".
Щаслива матір... 38-ох дітей. Американська преса майже щодня розписується про здоровля пятенят Дійон з Канади. Неменший розголос придбала собі ірляндка Гарінґтон Кормек з Дальс у стейті Тексас, у жилах якої плине кров червоношкірих індіян. Підчас свого 38-літнього подружого життя привела вона на світ 38 дітей, з того пятьма наворотами двійнята, тричі трійнята та один раз четвернята. З цієї громадки дітей померло пятнацятеро, всі інші живуть та є зовсім здорові. Пані Кормек має тепер 53 роки і заявила репортерам, що хотілаб ще мати нових потомків. 