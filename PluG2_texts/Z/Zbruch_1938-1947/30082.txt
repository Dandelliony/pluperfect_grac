Рішення уряду — воля народу

(Резолюція прийнята одноголосно на мітингу м. Янів, на якому було присутніх 600 чоловік).
Заслухавши промову, що була проголошена 29 листопада головою Ради Народних Комісарів СРСР тов. В. М. Молотовим по радіо, ми трудящі — робітники, селяни та інтелігенція — вітаємо заходи уряду. — Ми щодня слідкуємо за повідомленнями про ворожі провокаційні дії фінляндської вояччини по відношенні до нашої рідної батьківщини — СРСР. Ми до глибини душі обурені безглуздими вибриками фінських панів, які намагаються роспалити війну проти Радянського Союзу і тримати під загрозою найулюбленіше радянське місто — Ленінград.
Нам добре зрозуміло, що це робиться купкою англо-французських наймитів — блазнями гороховими, що накручені як кукли з заводною пружиною, що ці комедіянти з лондонського та парижського балагана діють проти волі свого народу.
Уряд СРСР зробив і продовжує робити все необхідне, щоб зберігти мирні відносини з Фінляндією, але знахабнілі горе-вояки відкидають всі мінімальні справедливі вимоги нашого Уряду.
У промові тов. В. М. Молотова, проголошеній 29 листопада викладена думка і воля всього 183 міліонного народу:
"Єдиною метою наших заходів є — гарантування безпеки Радянського Союзу і особливо Ленінграда з його трьох з половиною міліонним населенням. В сучасній накаленій війною міжнародній обстановці рішення цього життєвого і невідкладного завдання держави ми не можемо поставити в залежність від злої волі нинішніх фінляндських правителів. Це завдання доведеться вирішити зусиллями самого Радянського Союзу в дружньому співробітництві з фінляндським народом".
Ми, народ визволений славетною Червоною Армією, що довгі роки був під гнітом таких же нерозумних керівників, під якими знаходиться ще досі населення Фінляндії. Ми були свідками як гонориста польська шляхта втікала куди очі бачили при першому натиску любимої всіма народами Червоної Армії.
Сидіть пани тихо, бо якщо будете порушувати наш спокій, то вам доведеться повторити шлях беків, ридз-сміглих, потоцьких та їм подібної наволочі.
Запевняємо наш Радянський Уряд, нашу палко любиму Всесоюзну Комуністичну Партію (більшовиків), що ми і тепер будемо працювати ще з більшою енергією, працювати віддано на своєму посту, будувати своє радісне, щасливе життя і цим зміцнювати нашу матір-вітчизну.
Ми певні як і весь багатонаціональний радянський народ, що на ще хоч один постріл ворога Робітничо-Селянська Червона Армія, виконуючи розпорядження Радянського Уряду і волю народу, розчавить підлих провокаторів на їх території і всіє їх трупами поля битв.
Хай живе мудра сталінська політика миру!
Хай живе Червона Армія і Військово-Морський Флот!
Хай живе голова Радянського Уряду тов. Молотов!
Хай живе наш мудрий батько і вчитель товариш Сталін, який веде нас від перемоги до перемог! 