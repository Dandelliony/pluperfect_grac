◦ ◦ ◦ ◦ ◦ ◦ ◦

Совітський Союз підписав торговельний договір зі Швейцарією.
Між Сіямом та Індокитаєм продовжила перемиря до 7. III.
Японський амбасадор у Лондоні відвідав Черчіля. Опісля Черчіль прийняв посла Греції й амбасадора Туреччини.
Рузвелт звернувся до конґресу з проханням дати йому 3 міліярди і 812 міліонів доларів на військові цілі.
Анґлійський король Юрій VI. прийняв на авдієнції голову австралійського уряду Мензі. Він прийме участь у засіданнях воєного кабінету.
Німецький науковий інститут відкрили в Білгороді 27. II. при участи реґента кн. Павла, югославянських міністрів і професорів університетів. З німецького боку були посол Твардовський, керманич нового Інституту проф. Ґеземан і ін.
На Мальті тільки одного дня було 6 летунських алярмів.
Японський амбасадор заявив у Лондоні, що експанзія Японії на південь не нарушить важних життєвих анґлійських інтересів.
Громадяни Злучених Держав, що живуть у Сіямі, дістали візвання від свого посла, вернутися до батьківщини.
Турецький амбасадор в Уошинґтоні відбув розмову з державним підсекретарем Суннером Уелсом.
В Канаді припинили на 3 тижні щоденник "Кенедіян Трибюн" у Торонґо з уваги на "безпеку держави".
Перекупність американських урядовців. "Юнайтид Пресс" повідомляє з Уошинґтону, що члени американської ради національної оборони брали величезні хабарі від членів анґлійської комісії закупів.
Голова міської ради Лондону заявив у радіо, що давніше місто мало 10.000 пожежників, а тепер їх число зросло до 26.000. Давніше було в Лондоні 400 відділів скорої допомоги, сьогодні є їх вже 6.500. Ввели досі невідомі ще рятункові кольони. Є їх 10.000.
Анґлійський боєвий літак Бристоль-Бленгейм намагався заатакувати німецький стежний корабль. Атака не вдалася, бо німці негайно відповіли вогнем. Три ворожі бомби не поцілили. Німецький корабель вернувся неушкоджений.
27. II. мадярський міністр закорд. справ Бардоссі і югославянськнй міністр закорд. справ Ченчар-Марковіч обмінялися ратифікаційними грамотами мадярсько-югославянського договору дружби.
27. II. пополудні мешканці Лондону вершили двократний летунський алярм.
Анґлійці знову захопили на повному морі два французькі торговельні кораблі — "Жан Люї Дрейфус" і "Санпей". Перший анґлійці захопили в дорозі до Мадаґаскару, другий тоді, коли вертався до Франції. Він віз з Індокитаю здемобілізованих вояків і харчі.
Ґен. Насель, командант італійських гірських військ, вислав до Мусолінія телєґраму з подякою за признання для гірських військ у недавній промові.
В Будапешті підписали протокол щодо опції в користь Мадярщини й Румунії на мішаних теренах.
Кн. Консє заявив у парляменті, що японський уряд не дивиться крізь чорні окуляри на майбутні взаємини зі Злученими Державами.
Японський міністр закорд. справ Матсуока заявив у палаті послів, що простір Океанії призначений, як життєвий простір, для азіятів. Він може вмістити 600—800 міліонів людей. Слова Матсуоки викликали велике вражіння в Америці, де цікаві знати, чи японці зараховують до Океанії також Філіппін і Голяндську Індію.
22. II. затонув на Атлянтійському Океані анґлійський корабель "Саєменс Принс", містоти 8.000 тон.
Від 20.—26. II. відбувалися у Відні наради дунайської комісії під проводом представника Німеччини. Участь у Нарадах взяли представники Італії, Совітів, Болгарії, Югославії, Румунії, Словаччини й Мадярщини. Чергове засідання відбудеться при кінці червня.
Смерть короля Альфонса XIII.
РИМ, 1. III. — Дня 28. ІІ. помер після довгої недуги Альфонс XIII-ий, б. еспанський король. Покійний вродився 17. V. 1886 р. Як 16-літній хлопчина засів він на еспанськиму престолі у 1902 р. і панував до 1931 р., коли зрікся корони й виїхав з Еспанії.
Покійний вродився як шестимісячна дитина. Ніхто не мав надії вдержати його при житті. Але велика дбайливість його королівської матері видерла слабенького хлопчину від смерти. Це стало причиною, що пок. король став від наймолодших літ аж до кінця завзятим спортовцем. Залюбки їздив на коні, плавав, кермував автом і моторовим човном. При цьому був відомий із своєї холоднокровности й великої відваги. Коли вертався зі шлюбу зі своєю молодою дружиною, політичні загорільці кинули бомбу на королівську кариту. Вона розірвала коні і вбила візника. Кров обризкала білу сукню королевої. Альфонс ХІІІ-ий не здригнувся, спокійно тримав у руках дружину і своїм спокоєм поміг опанувати замішання. Відвага й холоднокровність не покидали покійного підчас усіх атентатів на його життя. Він створив собі цілий музей з відломків бомб, що на нього кидали, та гільз і зброї, що до нього стріляли.
Під особистим впливом Альфонса XIII. спорт поширювався у всій Еспанії, а з ним гиґієна й дбайливість за кращі життєві умовини.
Підчас світової війни покійний вів головне бюро Червоного Хреста. Сам особисто кермував працею великого штабу урядовців. Цікавився всіми справами тієї установи й своєю діяльністю осушив не одну сльозу, не одно життя підтримав надією повороту до найближчих. Покійний діставав день-у-день багато листів у справі відшукання положених. Одного разу пошта принесла йому лист від одної малої дівчинки з Франції. Вона писала, що мама дуже плаче, бо тато пропав на війні і про нього немає вістки. Дівчинка просила короля помогти. Альфонс ХІІІ-ий особисто відписав маленькій французці і просив заспокоїти маму, щоб не плакала, бо він зробить усе можливе, щоб віднайти її батька. Нічого більше не характеризує його шляхотної вдачі як та спочутливість його серця для тих малих, невідомих нещасливих людей.
Після арештування і вивезення митрополита Андрія Шептицького до Суздалю в 1914 р., — король Альфонс XIII. написав письмо до російського царя, в якому домагався звільнення Голови Грек.-Кат. Церкви.
Покійний мав важкий життєвий шлях. Тягар своєї королівської корони ніс достойно, тихо і без скарги, хоч не було ніодного дня, щоб не приніс йому особистих терпінь. У його довгому королівському титулі відчувалося ширину і далеч Колюмбових шляхів. У таких його починах, як вистава у Севіллі у 1929 р. видно було його глибоке зрозуміння історичної місії Еспанії. Це наче тоді востаннє стара Еспанія обняла своєю коронковою мантилею всі еспанські країни Середньої і Південної Америки. м. к. 