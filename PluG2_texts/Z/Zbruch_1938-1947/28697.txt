◦ ◦ ◦ ◦ ◦ ◦ ◦

Зведення верховного командування німецької армії
БЕРЛІН, 1 листопада. (ТАРС). Німецьке інформаційне бюро передає слідуюче повідомлення верховного командування німецької армії: "На заході на деяких ділянках фронту відмічається артилерійська і розвідувальна діяльність, а також незначні дії ударних частин. 30 жовтня на західному фронті і над Північним морем збито 6 літаків, з них 4 англійські".
Агентство Гавас про становище на фронті
ПАРИЖ, 1 листопада (ТАРС). Агенство Гавас передає слідуюче повідомлення про становище на західному фронті:
"Загальне становище на фронті залишається без особливих змін, хоч і відмічається збільшення числа атак. Вчора авіація діяла дуже активно, однак її операції не можуть бути зрівняні з діями авіації за минулий день, коли з того і другого боку були зроблені багаточисленні рейди. На лотарингському фронті вчора вдень було відмічено три вилазки. В лісному районі на захід від Саарлуі німці зробили досить серйозну вилазку. Після артилерійської підготовки, яка тривала протягом години, піхотні частини численністю до батальйону зробили атаку і оточили село, яке було завчасно евакуіроване дозорним постом. Німці були вибиті з села, в наслідок контратаки після досить впертої сутички. В районі на захід від Мозеля німці також зробили атаку, але менш серйозну ніж в районі Саарлуі. В районі Форбада французька вилазка проти передового німецького поста пройшла успішно. Німецький пост був захоплений".
Рух за мир в Англії
ЛОНДОН, 1 листопада (ТАРС). Газета "Дейлі Уоркер" опублікувала ряд резолюцій направлених проти війни і вимагаючих скликання мирної конференції. Ці резолюції були ухвалені радою тред-юніонів і місцевою організацією лейбористської партії в Саутпорті (графство Ланкашир). Такіж резолюції були ухвалені також відділом і профспілки деревообробників у Люішеме (південна частина Лондона), Абердинським відділом шотландської кооперативної гільдії і відділом профспілки робітників хемічної промисловості в Ланкастері.
На мітингу в Єрисі (графство Кент) мер цього міста, підтриманий 4 членами міського муніціпалітету, виступив проти війни.  