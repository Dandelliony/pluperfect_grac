"Народний Дім" у Косові згорів. — Вовки на Карпатській Україні.  — Сьогочасне й минуле,  вістник українознавства.

"Народний Дім" у Косові згорів. Станиславів. З неустійнених досі причин вибухла пожежа в "Народньому Домі" в Косові, який є власністю "Рідної Школи". Дім згорів до тла разом з цілим уладженням і великою бібліотекою. Шкода виносить коло 25.000 золотих. Будівля була забезпечена на суму 27.000 в Товаристві Обезпечень "Дністер". Про випадок повідомлено прокуратора в Коломиї.
Вовки на Карпатській Україні. Ужгород. На Карпатській Україні появились вовки, що їх гостра зима вигнала з лісів. Найбільші стада вовків завважили в Мармарощині. Одно з таких стад напало було на село Брустури. Селяни вбили 14 вовків, при чому одна особа втратила життя, а три має поважні рани.
Сьогочасне й минуле, вістник українознавства, це назва нового наукового журналу-місячника, що його буде видавати в новому році в обємі 6—8 аркушів друку Наукове Товариства ім. Шевченка у Львові за редакцією д-ра Івана Раковського. Перший зшиток уже складається. Журнал, хоч і науковий, обговорюватиме всі справи, що торкаються життя українського народу, загальнодоступним способом. Адреса Редакції: Львів, вул. Чарнецького, ч. 26. 