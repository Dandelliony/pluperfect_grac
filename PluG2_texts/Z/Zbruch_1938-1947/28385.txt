◦ ◦ ◦ ◦ ◦ ◦ ◦

У профспілці торговельних працівників
У профспілці торговельних робітників активно готуються до XXII річниці Великої Жовтневої соціалістичної революції. Дівчата Реля Готліб і Теля Бухдорф працюють над оздобленням зали, в якій буде влаштовано урочистий вечір. Молоді художники Отто Ленц та Леон Конторський намалювали портрети товаришів Сталіна і Ворошилова.
Декорувати залу допомагають львівські пластики, які виготували нову карту Європи. Зроблено також художній монтаж, який відображає розвал шляхетської Польщі.
Співочий гурток вивчає пісні радянських композиторів.
Театр до жовтня
Перший Український Театр ім. Шевченка у Львові готує до Жовтневих свят дві постановки — "Запорожець за Дунаєм" і народну музикальну п'єсу Суходольського "Хмара". Керують підготовкою артисти тов. Стадник і Блавацький.
Підручники для шкіл Західної України
Державне педагогічне видавництво у Львові приступило до видання підручників для шкіл Західної України. Учні початкових і середніх шкіл одержать красиво оформлені радянські підручники. Зараз вже видано буквар для початкової школи, читанку для II класу тиражом по 100.000 екземплярів. Крім цього вже підготовлено до відправки на села підручники з української мови для II і ІІІ класу та літературну читанку для IV класу. Ці підручники видано тиражом по 50.000 прим. 