◦ ◦ ◦ ◦ ◦ ◦ ◦

Виступ Браудера в чікагському університеті
НЬЮ-ЙОРК, 5. (ТАРС). За повідомленням агентства Юнайтед Пресс з Чікаго, в результаті студентської демонстрації ректор чікагського університету Хатчінс був змушений дозволити генеральному секретареві американської компартії Браудеру виступити з промовою перед зборами студентів цього університету. Агентство відмічає, що до цього Хатчінс відмовлявся прийняти делегацію студентів, які протестували проти заборони виступу Браудера в університеті.
Звірства іспанських тюремників
Цими днями в Лондон прибуло кілька бійців колишньої інтернаціональної бригади, звільнених з іспанських тюрем. Один з прибулих, який знаходився в центральній тюрмі в Бургосі, заявив, що замість 500 в'язнів, на яких розрахована тюрма, в ній знаходяться 5 тисяч. Харчування — надзвичайно погане.
Другий заявив, що багато в'язнів настільки ослабли, що навіть не можуть стояти. Ix б'ють з усякого приводу і часто вбивають. Тисячі в'язнів сплять на підлозі. Тюремні власті примушують в'язнів відвідувати католицькі богослужіння на тюремному дворі. Під час церковної служби біля виходів з двору встановлюються кулемети, наведені на в'язнів. (ТАРС). 