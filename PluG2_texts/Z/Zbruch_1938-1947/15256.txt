Виключення ЦЕСУС. — Нищать українські вивіски у Львові. — За приналежність до К. П. З. У. — 20 комуністів перед судом. — 11 розбитих вагонів.

ЦЕСУС виключили з міжнароднього союзу студентських орґанізацій? Праський "Український Тиждень" з 6. ц. м. (ч. 32) повідомляє, що Центральний Союз Українського Студентства виключено з Міжнароднього Союзу Студентських Орґанізацій. Це сталося на домагання польських і румунських студентських орґанізацій.
Нищать українські вивіски у Львові. До помешкання лікаря д-ра О. Філяса (вул. Сапіги ч. 21) прийшло в середу 9. ц. м. трьох польських студентів і зажадали від його дружини, щоб лікар усунув свою українську вивіску. Очевидна річ, дістали відмовну відповідь. Тоді студенти вийшли з помешкання і замазали смолою українську вивіску. Цього "подвигу" доконали польські студенти у присутности поліцая ч. 273 чи 274, який преспокійно приглядався цій "культуртреґерській" акції польських студентів і зовсім не реаґував на це.
За приналежність до К. П. З. У. відбувся пепер трибуналом окружного суду у Станиславові процес проти Маряна Пашковського та його 16 товаришів. Трибунал засудив М.Пашковського на 8 років вязниці, його наречену Кляру Шпріц на 5 років, Софію Астман на 7 років, Хаїма Баля на 6 років, Сальку Фішлєр, Фриду Туртель та Абраґама Ґабера по 5 років, Хайку Шіндлєр на 4 роки, інших підсудних суд засудив від 2 зо 3 років вязниці.
20 комуністів відповідало перед судом у Дубні під замітом протидержавної аґітації. Пропаґандою кермувала 28-літня Марія Параскевія, що орґанізувала по селах комуністичні ячейки. Параскевію засудили на 12 літ вязниці. Решту підсудних покарали карами від 2-ох до 8-ох літ вязниці.
11 розбитих вагонів у залізничій катастрофі. На залізничій стації у Бакончицях під Перемишлем трапилася 8-го ц. р. залізнича катастрофа, на якій зударилися вагони вантажного поїзду з вагонами, що стояли збоку. У катастрофі розбилось 11 вагонів; один вантажний вагон перевернувся, кілька вискочило з рейок. Шкода сягає 10.000 зол. Влада припинила в урядуванні чотирьох залізничників: В. Найдєка, В. Вінчура, Ф. Войтовича і Ст. Матиса — за те, що своїми фальшивими сиґналами спричинили катастрофу.   