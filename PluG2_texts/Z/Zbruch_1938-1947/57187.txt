◦ ◦ ◦ ◦ ◦

"Японія мусить виступити"
Вислів голови 3,000.000-ої Спілки об'єднання Азії ген. Гаяші
Міляно, 8 жовтня. Генерал Сеньюро Гаяші, голова трьохміліонної Спілки об'єднання Азії, заявив в одному інтерв'ю з кореспондентом газети "Попольо д'Італія", що Японія є абсолютно вірна союзові з державами осі, і що до японських характерних прикмет належить додержування зобов'язань, навіть не зважаючи на власні інтереси. На питання, чи Японія негайно вступить у війну, якщо СДА об'являть війну державам осі або почнуть воєнні дії, Гаяші між іншим відповів: "На мою особисту думку немає жодного сумніву, бо Японія мусить виступити. Відповідальні кола, у яких я запитував, були такої самої думки. Японський народ хоче бути до кінця вірним пактові трьох держав".
Фіни відбили большевицьку атаку
Берлін, 8 жовтня. На північному відтинку східного фронту біля однієї місцевості большевицькі війська пробували атакувати фінські частини. Цю атаку фіни відбили.
"В ім'я оборони"
Як собі це уявляє сенатор
Берлін, 8 жовтня. В одній промові в Льос Енджельос заявив сенатор Гвілер, що в ім'я оборони Америка почала стріляти на сімох морях, в ім'я демократії створила владу одної людини, а в ім'я миру доведено Америку до порога війни. Те, що Америка чинить під сучасну пору, не є спрямоване ні проти революції, ні проти марксизму, але це є саме революція "Ню Ділю", щоб завести диктатуру в СДА.
Болгарія проти СССР
Софія, 8 жовтня. Болгарський міністр будівництва Василів заявив, що большевики вже в минулому році з допомогою дуже хитрих політичних маневрів пробували дістатися через Болгарію до Дарданелл. Большевики обіцяли, що коли Болгарія вступить у війну проти Туреччини, вона одержить грецьку Тракію, аж до гирла Мести. Натомість про Македонію не було згадки у совєтській ноті. Та вхід совєтських військ у Болгарію, що був би самозрозумілим наслідком війни, був би рівнозначний з кінцем незалежності болгарської держави, — ствердив міністр Василів. Таким чином Болгарія сталася б совєтською республікою долішнього Дунаю. Тому Болгарія рішилася приступити до пакту трьох держав. Німеччина об'єднала болгарський народ. Симпатії болгарського народу для німців є спонтанні. Болгарська армія — закінчив міністр свої виводи — сьогодні цілком готова. Вона ударемнить кожну спробу ворога, що хотів би знищити її мораль".
Голод і нужда у Ленінграді
Берлін, 8 жовтня. Наслідком безупинних бомбардувань Ленінграду німецькою авіяцією та артилерією передмістя цього великого міста зовсім знищене. Між іншим, зруйновано зовсім один завод, який продукував танки і в якому працювало біля 3.000 робітників, так що навіть з цього заводу не залишилось жодних мурів. Життя Ленінграду наслідком бомбардування виглядає жахливо. Мешканці цього міста зачинають все більше відчувати голод, а безупинні налети німецької авіяції та артилерійський обстріл забирають багато людських жертв.
Зміцнення американців в Ісландії
Ню-Йорк, 4 жовтня. Юнайтед Пресс повідомляє з Рейк'явіку, що для зміцнення приявних вже в Ісландії частин флоти Сполучених Держав прибули тепер правильні війська.
Нота Англії і СССР до Афганістану
Стамбул, 8 жовтня. Уряди Англії і Совєтського Союзу передали своїми послами в Кабулю урядові Афганістану спільну ноту, в якій протестують проти німецької діяльності в Афганістані. Як подає радіовисильня з Анкари, нота зредагована в такому самому тоні, в якому була колись зредагована нота до іранського уряду і в ній знаходяться такі самі закиди. На думку тутешніх політичних кол головною причиною цього англійсько-большевицького кроку є швидке німецьке просування в південній Україні і здовж побережжя Чорного моря. Зв'язок від Перського заливу через Іран з Совєтським Союзом може бути дуже скоро знищений і таким способом могла б бути втрачена найважливіша дорога для англійсько-американської допомоги, призначеної Совєтському Союзові. Друга причина та, що англійці, мабуть, бажають створити нове передпілля для оборони Індії. 