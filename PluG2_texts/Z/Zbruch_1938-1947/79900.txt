◦ ◦ ◦

  Успішна японська весняна офензива в північному Китаю   Агенція Домеї подає висліди весняної офензиви японської армії в Китаю, що 20-го квітня почалася в провінціях Шансі, Гоппе і Гонан. Згідно з цим повідомленням здобуто за час від 20-го квітня по 3 травня такі висліди: на боєвищі начислено 5.757 поляглих противників; 9.683 противників взято в полон. Здобича велика.   За 1 день — 109 літаків   Дня 6-го травня на середущому і південному відтинках східного фронту большевицькі повітряні сили зазнали особливо важких втрат. Дотепер повідомлено про 109 збитих совєтських літаків, з яких 93 збито в повітряних боях, а 16 літаків збила протилетунська артилерія повітряних сил. Більшу частину совєтських літаків знищено в обширі Орла.   Атака на Норвегію коштувала англійців 15 літаків   Згідно з останніми повідомленнями — втрати, які потерпіло британське летунське з'єднання підчас безуспішної атаки на норвезьке побережжя в дні 1-го травня — ще підвищилися. Німецькі літаки та протилетунська артилерія летунства зістрілили разом 15 двомоторових британських літаків.   Америка боїться японської інвазії.   "З'єдинені Держави Америки мусять числитися з японською спробою інвазії в північній Америці". Таку заяву дав перед представниками преси колишній амбасадор ЗДА в Токіо, Йосиф Грю. Грю підкреслив виразно, що він про що справу думає зовсім серіозно та що північно-американські міста направду мусять числитися з цією японською небезпекою.   Зістрілено 149 літаків впродовж одного дня.   В багатьох завзятих повітряних боях і вогнем протилетунської артилерії зістрілено впродовж одного дня 149 літаків; ще 9 совєтських літаків збила піхотна зброя. З того 50 літаків знищено із групи 70-ти літаків, які невдачно налетіли на Орел. Німецькі втрати на цілому східному фронті виносять 5 літаків. Прибережні батерії фльоти затопили на морському каналі біля Ленінграду 2 совєтські сторожеві човни та ще 2 човни важко пошкодили.   Морський бій на каналі.   В ночі на 28 квітня ц. р. дійшло на Каналі між охоронними збройними силами німецького конвою і з'єднанням британських есмінців, яким товаришили швидкохідні катери, до бою, в ході якого потоплено 2 ворожі артилерійські швидкохідні катери, а ще два й один есмінець важко пошкоджено. В ході короткого, але завзятого бою, в який пізніше встрянуло ще вороже з'єднання бомбардувальників, загинули 2 власні судна. Зістрілено 3 бомбардувальники.   Величезні втрати англійців в Тунісі.   З туніського бойового району повідомляють про пожвавлені місцеві бойові дії. Відбито ворожі випали проти німецько-італійських верховинних становищ. В деяких місцях приступили німецькі війська до місцевих противипадів. У важких боях на західному фронті туніського мостового причілку під 27 до 30 квітня втратив ворог 98 бронемашин, 86 панцирних розвідувальних і панцирних стрілецьких возів, 21 гармату, численні автомашини і декілька соток полонених. Мав він особливо важкі криваві втрати.   Запеклий спротив у Тунісі.   У Тунісі продовжував ворог подавляючою чисельною перевагою свій великий наступ.   Німецькі та італійські війська із незламним бойовим духом ставили запеклий опір, відбили оточувальні спроби великих піхотних та панцерних сил і спричинили ворогові великі криваві та матеріяльні втрати. Теж і власні втрати є дошкульні. По важких боях вдерся ворог в міста Бізерту і Туніс. Бізерту віддано після того, як знищено воєнноважливі споруди, в Тунісі відбуваються вуличні бої. Відбито ворожі випади проти південного відтинка туніського фронту.   Головний командувач військ ЗДА в Англії.   СТОКГОЛЬМ, 11 травня. На місці генерала-ляйтенанта Ендрюса, головного командувача військ ЗДА в Англії, який згинув у летунській катастрофі, іменовано генерал-майора Гаррі Інгольса головним командувачем.   В Еспанії вродилися семираки.   В одній місцевості біля Валенсії одна еспанська робітниця породила семираки. Двоє дітей зараз же умерло після народження, пятеро сподіваються вдержатися при житті. Влада запевнила сім'ї всяку допомогу.   Брак корабельного тонажу на Близькому Сході.   Британський державний міністер для Близького Сходу, Кезей, заявив на конференції в Каірі, що арабські країни та Іран мають завдання самі себе забезпечувати потрібними продуктами, бо Англія не має змоги віддати їм до диспозиції потрібну кількість корабельного тонажу.   Вперше надано англійські ордени для совєтських вояків; ордени передав Молотову англійський амбасадор.   Болгарська армія святкувала в цілій країні "день хоробрости", найбільше національне свято року.   В столиці Ірану, Тегерані, большевики вперше примусили англійців допустити в т. зв. мішаних судах большевицьких суддів, які судили британців.   Генерал Франко прийняв дня 8 травня дефіляду 38.000 фалянґістів.   Рідна Земля   