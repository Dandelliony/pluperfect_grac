◦ ◦ ◦ ◦ ◦ ◦ ◦

Розпорядження німецького комісара в Голландії
КОПЕНГАГЕН. 26. (ТАРС). Газета "Політікен" вмішує 21 липня кореспонденцію з Амстердама, в якій повідомляється, що німецькі власті арештували ряд громадян, які мають те або інше відношення до осіб, що займають адміністративні пости в Голландській Індії. Всі ці арешти проведені у відповідь на інтернування коло 300 німців в Голландській Індії.
В Голландії впроваджується німецький обласний суд і німецький верховний суд, їх завданням є розгляд справ німецьких громадян або колишніх німецьких громадян, які вчинили злочини, спрямовані проти Німеччини або німецької націонал-соціалістської партії.
Голландська газета про репресивні заходи німецького комісара
БЕРЛІН, 25. (ТАРС). Як передає з Гааги німецьке інформаційне бюро, "в зв'язку з репресивними заходами, вжитими німецьким комісаром в окупованих територіях Голландії, зважаючи на погане поводження з німцями, інтернованими в Голландській Індії, газета "Гет Фадерланд" пише, що позиція Голландської Індії була неправильною і заподіяла шкоди голландському народові. Газета жалкує, шо "Голландія не зуміла раніше вплинути на Голландську Індію більш рішуче".
Допомога США Англії
НЬЮ-ЙОРК, 26. (ТАРС). За повідомленням вашінгтонського кореспондента агентства Ассошіейтед Пресс, міністр фінансів США Моргентау заявив, що США зобов'язались забезпечити Англії закупку щомісяця 3.000 літаків в додаток до раніше розміщених замовлень. Англія дала обіцянку фінансувати будівництво нових заводів, які будуть необхідні.
Урядовий контроль над англійськими і французькими нафтовими підприємствами в Румунії
БУХАРЕСТ, 25. (ТАРС). Нафтові підприємства в Румунії, які раніше належали англійцям і французам, переходять під повний державний контроль. Так, на велике нафтове товариство "Астро-Ромина", в якому більш за все був представлений англійський капітал, цими днями призначений державний комісар, який контролюватиме всю діяльність цього товариства. Призначення урядових комісарів чекають і в інших областях.
Берлінські газети про бомбардування німецьких міст
БЕРЛІН, 25. (ТАРС). Німецькі газети публікують сьогодні офіціальне повідомлення німецького інформаційного бюро про нальоти англійської авіації на німецькі міста. В повідомленні підкреслюється, що нальоти англійської авіації посилились після 19 липня, коли Ґітлер зробив останні мирні пропозиції Англії. Так, наприклад, з 20 липня бомбардування зазнали міста: Вісмар, Гамбург, Падерборн, Гаген, Бохум, Шверін, Вільгельмсгафен, Кассель, околиці Ганновера і ряд інших населених пунктів.
В зв'язку з опублікуванням цього повідомлення, німецькі газети різко виступають проти Англії.
Газета "Фелькішер Беобахтер" з приводу англійських бомбардувань німецьких міст пише, що нальоти англійської авіації є своєрідною формою відповіді Черчілля на мирні пропозиції Гітлера. "В Англії, — підкреслює газета, — розцінюють мирну заяву Гітлера, як слабість Німеччини. Але хай вони згадають приклади з Польщею і Францією. Напади англійської авіації на німецьке населення визначать долю англійців. Якщо Черчілль хоче розплати з боку Німеччини, то це значить, що англійський народ поплатиться своєю кров'ю і загибеллю Англії".
Воєнні дії в Африці
ЛОНДОН, 26. (ТАРС). Агентство Рейтер передає з Каіра комюніке англійського командування військово-повітряних сил, в якому говориться: "24 липня англійські бомбардувальники зробили наліт на великий воєнно-польовий склад на південь від Бардія. Відмічено пряме влучання бомб. Частина складу повністю знищена. Винищувачі типу "Гладіатор", які прикривали дії бомбардувальників, зустрілись з великим з'єднанням ворожих винищувачів. В бою, що відбувся, 4 ворожих літаки збиті. Один дістав настільки серйозні пошкодження, що він, мабуть, не зміг повернутись на свою базу. Всі наші бомбардувальники повернулись без пошкоджень. Один винищувач не повернувся. Ворожа авіація зробила два нальоти на Мальту, заподіявши незначних пошкоджень. Літаючий човен "Сандерленд", роблячи патрульний політ, був зустрінутий італьянським винищувачем. Боротьба закінчилась тим, що ворожа машина, втративши управління, пішла вниз". В іншому комюніке із Каіра вказується, що ворог зазнає великих втрат автотранспорту коло форту Капуццо. В районі Сомалі тривають активні дії механізованих патрульних частин. Ряд італьянських прикордонних постів зазнав обстрілу.
Далі в Каірському комюніке командування англійського військово-морського флоту говориться, що 25 липня рано-вранці Александрія зазнала нальоту ворожої авіації. Скинуто кілька бомб, які заподіяли незначні пошкодження. Один чоловік убитий, сім поранено.
Торгова угода між Англією, Іспанією і Португалією
ЛОНДОН, 26. (ТАРС). Агентство Рейтер передає з Мадріда, що "в Ліссабоні підписана трьохстороння торгова угода між Англією, Іспанією і Португалією. Цей факт розцінюється в мадрідських дипломатичних колах як ознака того, що Іспанія вирішила підтримувати дружні відносини із Англією і Португалією. Англійський дипломат, що був присутній при укладенні договору, заявив, по він констатував сердечні відносини між прем'єр-міністром Португалії доктором Олівейра Саласар і іспанським послом в Португалії Ніколаєм Франко, братом генерала Франко.
Трьохстороння угода є щось подібне до розвитку англо-іспанського торгового договору, укладеного в березні цього року. Вона передбачає збільшення кредитів, одержаних Іспанією за цим договором. Іспанія зможе купити 100 тисяч тонн хліба в усякому місці на англійську валюту і на 600 тисяч фунтів стерлінгів продуктів португальських колоній. Іспанія може також купити велику кількість олії, маїсу, текстильного волокна, цукру і кофе. В договорі, звичайно, є гарантії проти реекспорту продуктів. Гадають, що іспанські урядові кола дуже задоволені цією угодою. Безпосереднім ефектом її буде поліпшення надзвичайно тяжкого становища з постачанням хлібом в Іспанії".
Заборона вивозу нафти в Іспанію
НЬЮ-ЙОРК, 26. (ТАРС). За повідомленням агентства Ассошіейтед Пресс з Вашінгтона, урядова морська комісія оголосила, що вона недавно затримала відправку з одного порту в штаті Техас в Іспанію двох танкерів з вантажем в 200 тис. барелів нафти. Відправка цих танкерів була затримана в зв'язку з тим, що комісія визнала небезпечним дозволяти американським суднам знаходитись так близько до воєнної зони. Проте, в авторитетних колах заявляють, що ці дії комісії є фактично забороною вивозу пального і мастила, що можуть попасти в Німеччину і Італію.
НЬЮ-ЙОРК, 26. (ТАРС). Як повідомляє вашінгтонський кореспондент агентства Ассошіейтед Пресс, урядова морська комісія заявила, що вона не вживала ніяких заходів до припинення відправки нафти в Португалію. В авторитетних колах заявляють, що запроваджене урядом ембарго на вивіз нафти в Іспанію "спрямоване проти можливих посередників між Німеччиною, Італією або Японією". 