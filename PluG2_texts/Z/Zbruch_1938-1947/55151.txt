◦ ◦ ◦ ◦

Розвивається народна самодіяльність. При товаристві "Просвіта" у Львові створено секцію "Інститут Української Народної творчості". Його завданням є кермувати українською художньою самодіяльністю народу, поширювати відповідний репертуар, слідкувати за чистотою українською стилю в різних жанрах народної творчості та допомагати талановитим одиницям в розвиткові їхнього таланту.
Виїзд "Сяну" до Німеччини. Спортова секція німецьких Збройних Сил запросила український спортовий клюб "Сян" у Перемишлі на турне по різних місцевостях Німеччини. "Сян" зустрінеться з кращими футбольними командами німецьких міст.
Знижка цін на сільськогосподарські продукти. Села Малехів, Мацошин, Грибовичі та ще десять підміських сіл мають підсібні господарства, які є власністю міста Львова. Кожного дня ці господарства постачають наше місто городовиною і овочами. Завдяки цьому ціни на сільсько-господарські продукти, які с початком липня були спекулятивні, набагато знизилися.
Одержують працю. Львівський уряд Праці зареєстрував досі коло 20 тис. чоловік різної професії, які за більшовицьких часів мусіли сидіти дома, або по тюрмах. Кожного дня скеровують пересічно 200 чоловік на працю.
Порушники законів. Ізак Пфеффер з Божничної 5 думав, що поліційна година до нього не відноситься і ходив собі вчора по 8 год. Юзеф Рожек з Турецької 10 уживав собі дозвілля після 10 год. вечора. Обома зайнялася поліція. Тепер вони роздумують, чи варто порушувати поліційні приписи. Матильда Пачковська з Клепарова забула про тверді ціни і за кілограм солонини вимагала вчора на ринку 60 карбованців. Це не подобалося не тільки покупцям, але й порядковій поліції. Її запросили на поліцію, де вона прийме до відома тверді ціни... 