◦ ◦ ◦ ◦ ◦ ◦ ◦

Учбові програми для шкіл
Методичний кабінет надіслав на затвердження до Наркомосу УРСР учбові програми для шкіл області. Над складанням учбових програм працювали спеціальні комісії, до яких входили кращі вчителі міста — математики, мовники, хіміки і інші. Тепер інспектори методкабінету знайомлять вчителів з цими програмами та провадять роз'яснення радянської педагогіки. На допомогу вчителям в підвищенні їх кваліфікації методичний кабінет комплектує бібліотеку.
Відкрито 90 сільських клубів
У Львівській області за останній час відкрито 18 районних будинків культури і 90 сільських клубів. На 1940 рік заплановано відкрити 28 нових районних будинків культури та 140 сільських клубів. З метою підготовки кадрів для керівництва політосвітньою роботою намічено провести декілька місячних семінарів.
Мило, нитки і сірники для населення області.
Народний Комісаріат Торговлі УРСР виділив гуртовим базам нашої області на 250 тисяч карбованців господарчого мила, на 175 тисяч карбованців туалетного мила, на 300 тисяч карбованців вовняних ниток і на 170 тисяч карбованців сірників. Товари незабаром прибудуть до Львова.
Працюють 50 пекарень
У Львові безперебійно працюють 50 хлібопекарень. Відділ постачання Тимчасового Управління міста щоденно відпускає для них 105 тонн борошна.
Державний іпподром
Днями у Львові організовано державний іпподром. В ньому є 260 племінних коней. На кінних заводах в Ягольниці, Поморянах, Млинові Олиці, які належать іпподрому треніруються ще 500 коней. Львівський іпподром держава взяла на своє утримання. Відкриття його відбудеться в травні 1940 року.
27 кінотеатрів
Зараз у Львові працюють 27 кінотеатрів. Кожного дня кінотеатри пропускають 6-7 тисяч глядачів. Найбільшою популярністю у трудящих користуються фільми "Ленін у Жовтні", "Волга, Волга", "Цирк", "Друзі зустрічаються знову" та "Юність Максима".
Допомога безробітним
У Львові організовано 12 народних їдалень. Щоденно їдальні видають безробітним і біженцям 6000 безплатних обідів. Крім цього працюють ще дві народних їдальні відділу соціального забезпечення. На грудень народним їдальням буде відпущено 108 тисяч карбованців.
Безробітні та біженці одержують також і грошову допомогу. На протязі останнього місяця їм видано біля 50 тисяч карбованців. Бувші політв'язні одержали 10 тисяч карбованців допомоги. Всі біженці розміщені в 56 будинках і забезпечені квартирами. 