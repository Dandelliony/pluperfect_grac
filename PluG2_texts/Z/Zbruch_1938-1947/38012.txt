◦ ◦ ◦ ◦ ◦ ◦ ◦

Зведення німецького командування
БЕРЛІН, 22. (ТАРС). Німецьке інформаційне бюро передає таке зведення ставки верховного головнокомандуючого озброєними силами Німеччини: "В Бретані взяті порти Сен-Мало і Лоріан, які мають важливе стратегічне значення. В нижній течії Луари зайнято ще кілька передмостових укріплень. Зайнятий Зонар. В Лотарингії і Вогезах в результаті наших атак відрізані один від одного оточені загони ворожих військ. Взятий Жерармер. Кількість військовополонених, захоплених у цьому секторі за останні дні, перевищує 200 тис. чоловік. Зокрема, взята в полон ціла бригада кольорових військ. В інших секторах фронту кількість військовополонених весь час збільшується. Серед них знаходиться командуючий північними морськими силами і інші адмірали, а також один командуючий армією генерал і кілька дивізійних генералів. Крім великих воєнних трофеїв у вигляді озброєнь і всякого роду боєприпасів нами захоплено на аеродромах 260 літаків противника. Авіазагін німецьких бомбардувальників і пікіруючих бомбардувальників атакував ворожі укріплення, скупчення військ і транспорти на захід від Страсбурга і на південний захід від Віссембурга, а також на південь від Луари. У гирлах Жіронди і Луари потоплений один торговий пароплав тоннажність в 8.000 тонн і пошкоджений пароплав тоннажністю в 4.000 тонн. Крім того, знищені два гідролітаки. В результаті успішних нальотів на східне побережжя Англії зазнали бомбардування важливі воєнні об'єкти, в тому числі воєнний завод в Біллінгамі. Втрати противника в повітрі за 21 червня становлять 25 літаків. Один німецький літак не повернувся на свою базу. За відомостями, одержаними пізніше, стало відомо, що з 4 по 20 червня знищено 63 ворожих літаки, крім тих, про які вже повідомлялось. Таким чином, за цей відрізок часу противник втратив всього 765 літаків. Загальна кількість ворожих літаків, знищених зенітною артилерією від початку наступу на західному фронті до 15 червня, становить 854 літаки. Німецький підводний човен під командуванням капітана Резінга знищив судна противника тоннажем 2.686 тонн. Іншому німецькому підводному човнові вдалось торпедувати англійський транспорт "Етрік" тоннажністю приблизно в 11 тис. тонн. Третій німецький підводний човен успішно атакував англійські транспортні судна. В ніч з 21 на 22 червня ворожі літаки зробили польоти над північними і західними районами Німеччини і в перший раз атакували околиці Берліна. Як і досі, бомби заподіяли тільки незначні пошкодження і до того не воєнним об'єктам. Є деяка кількість убитих і поранених серед цивільного населення.
Бомбардування Берліна
БЕРЛІН, 22 червня (ТАРС). Газети сьогодні знову повідомляють про нальоти англійських літаків на німецькі міста. В повідомленнях вказується, що бомбардування зазнали Франкфурт-на-Майні, Дюссельдорф, Гамбург і багато інших міст Німеччини. Вчора вперше за всю війну англійські літаки бомбардували Берлін. О 2 годині ночі пронизливе виття сирен розбудило жителів міста. Почулись вибухи бомб і стрільба зенітної артилерії. Англійські літаки кинули кілька запальних і осколочних бомб в західному передмісті Берліна. Воєнні об'єкти, згідно з повідомленнями, не потерпіли. Є жертви. Через 30 хвилин було дано відбій повітряної тривоги.
Зустріч Гітлера і французької делегації в Комп'єнському лісі
БЕРЛІН, 21. (ТАРС). Німецьке інформаційне бюро повідомляє, що акт передачі умов для укладення перемир'я, про яке просила Франція, відбувався у тому ж самому салон-вагоні, в якому маршал Фош 11 листопада 1918 року продиктував ганебні для Німеччини умови перемир'я, виставлені, Францією.
Начальник штабу верховного командування озброєними силами Німеччини генерал Кейтель зачитав від імені Гітлера такий вступ до умов перемир'я:
"В листопаді 1918 року німецька армія, яка повірила в запевнення, дані Німеччині президентом США Вільсоном і підтверджені союзними державами, склала зброю. Це було кінцем війни, якої не бажали ні німецький народ, ні його уряд і в якій противники, не зважаючи на перевищуючу їх чисельну перевагу, показали свою нездатність завдати вирішальної поразки німецькій сухопутній армії, німецькому морському флотові і німецькій авіації — з моменту прибуття німецької делегації, яка повинна була підписати перемир'я, ці держави почали порушувати ті урочисті обіцянки, які вони самі ж дали. Таким чином у цьому самому салон-вагоні почались страждання німецького народу. Всі страждання, яких тільки можна заподіяти народові, все образливе і принизливе почалось у цьому місці. Зрада слову і клятвозлочин були спрямовані проти народу, який після 4-річного героічного опору проявив єдину слабість — повірив слову своїх учорашніх ворогів. У вересні 1939 року, через 25 років після початку великої війни, Франція і Англія знову без усякої причини оголосили війну Німеччині. Тепер зброя вирішила результат війни. Франція переможена. Французський уряд звернувся до німецького уряду з просьбою повідомити німецькі умови перемир'я. Якщо для вручення цих умов був вибраний історичний Комп'єнський ліс, то це зроблено для того, щоб раз на завжди актом відновлення справедливості стерти спогад, який аж ніяк не є славною сторінкою в історії Франції і який німецький народ сприймав як найбільше безчестя усіх часів. Франція переможена і пала після героїчного опору в результаті кривавих боїв. Німеччина не має намірів надати умовам або переговорам про перемир'я образливого характеру по відношенню до такого сміливого противника. Німецькі вимоги переслідують такі цілі:
1. Забезпечити неможливість відновлення боротьби.
2. Надати Німеччині умови повної безпеки для продовження нав'язаної їй війни проти Англії.
3. Створити попередні умови, необхідні для встановлення нового миру, суть якого полягатиме у виправленні несправедливості, заподіяної Німеччині шляхом застосування сили".
Після зачитання цього вступу Гітлер покинув Комп'єнський ліс під звуки німецького гімну.
До франко-німецьких переговорів
ЛОНДОН, 22 червня (ТАРС). Як повідомляє агентство Рейтер, вчора ввечері французське радіо повідомило: "Ми не можемо дати ніяких точних відомостей ЩОДО нинішньої фази переговорів про перемир'я. Обставини примушують нас застерігти громадськість проти брехливих відомостей. Французський народ одержуватиме відомості від свого уряду, який, як і раніше, знаходиться в Бордо".
ЛОНДОН, 22 червня (ТАРС). Агентство Рейтер повідомляє, що докладних повідомлень про умови миру до цього часу нема. Згідно з повідомленнями з Бордо, там вчора ввечері офіціально оголошено, що ці умови перелічені в обширних документованих і докладних пропозиціях, які вимагають тривалого вивчення.
Переговори в Комп'єнському лісі
БЕРЛІН, 22 червня (ТАРС). Німецьке інформаційне бюро повідомляє, що вчора після від'їзду Гітлера і вручення генералом Кейтелем французським представникам умов перемир'я, останні пішли о 16 год. 25 хв. для наради у відведений їм намет. Вони мали можливість зноситись з урядом Франції по телефону і радіо. О 18 годині 10 хв. французські представники повернулись і продовжували розмову з представником Гітлера — начальником штабу верховного командування озброєними силами генералом Кейтелем.
Наказ Гітлера
БЕРЛІН, 22. (ТАРС). Німецьке информаційне бюро передає, що, повернувшись в ставку, Гітлер видав такий наказ: "Історичний вагон, меморіальний камінь і пам'ятник тріумфу французів доставити в Берлін. Всі інші ознаки подій в Комп’єйському лісі знищити, крім пам'ятника Фошу, який буде залишений на своєму місці". 