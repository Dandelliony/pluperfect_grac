◦ ◦ ◦ ◦ ◦ ◦ ◦

Привитання Молотова в Берліні
БЕРЛІН, 13. XI. — На ангальтському двірці зявилися 12. XI. передполуднем визначні представники державної влади, партії й армії. Міністр фон Рібентроп привитав комісаря закорд. справ СССР В. М. Молотова. При звуках почесного марша перейшов Молотов попри почесну сотню. Разом з мін. Рібентропом поїхав ком. Молотов самоходом до замку Бельві, де замешкав з членами своєї делєґації.
Мін. Рібентроп прийняв вполудне ком. Молотова як гостя Німеччини.
Довша розмова канц. Гітлєра з Молотовом
БЕРЛІН, 13. XI. — У вівторок пополудні канц. Гітлєр прийняв в новій канцлерській палаті голову ради народ. комісарів СССР та народнього комісаря закордонних справ Вячеслава М. Молотова, у прияві німецького міністра закордонних справ фон Рібентропа, й відбув з ним довшу розмову. З Молотовом був заступник народнього комісаря закордонних справ Деканосов.
Катастрофа в Ґібральтарі. В каналі Ґібральтару анґлійське торпедне човно зударилося з анґлійським підводним судном, причому оба судна поважно ушкоджені так, що їх треба було притягнути до гібральтарської пристані.
Буревій в Америці. Недавно середньо- й полуднево-американські стейти З. Держав навістив надзвичайно сильний буревій, що гнав зі скорістю 100 км. на годину. Погибло 8 осіб, ранених було 70. Буревій зірвав багато домів, вирвав дерева з корінними, знищив багато менших будівель і телєґрафічних проводів.
Анґлійська преса домагається від Черчіля енергійного виступу проти Ірляндії. Анґлійці підкреслюють, що це смішне, щоб Ірляндія як член імперії не причинилася до її оборони.
Чілійский уряд виступив з домаганням цілої антарктичної области між 63 і 90 ступнем західної довжини.
На Гавайських островах відбулося всенародне голосування за прилученням їх як союзної держави до Зл. Держав П. А. За цим заявилось дві третини населення.
Перенісся анґлійський парлямент. Внаслідок безпереривного німецького бомбардування анґлійський парлямент мусів перенестися. Про новий не згадують.
Задовження Америки. Державний секретар Злучених Держав Морґентав заявив, що американський уряд хоче підвищити державний довг. Це довело до підвищення курсів.
Вмер Асаня, б. президент червоної еспанської республики. З його іменем звязана епоха кривавої громадянської війни в Еспанії.
В еспанському місті Пампелюна арештували вломника, що підчас громадянської війни вбив більш як 1.000 осіб. У Барсельоні арештували іншого злочинця, що у часі еспанської революції був секретарем Народнього Труду ч. 1 та присудив до смертної кари поверх 300 осіб.
Бельґійські університети в Брісселі, Лієжі, Ґенфі, та в інших місцевостях відкрили 12. листопада.
Проти корупції в Румунії. Новий румунський закон вважав активну й пасивну корупцію злочином і передбачує за це кару 3—15 літ вязниці.
Італійці знищили 20 км. морського кабля, що сполучує Ґібральтар з Мальтою.
Німецька бомба вдарила в лондонський клюб "Карлтон", коли в ньому якраз обідало 40 послів палати громад.
Ліквідація французьких проф. союзів. Розпорядком французької влади розвязано всі союзи працедавців і робітничих професійних союзів. Майно розвязаних орґанізацій переходить на державу. Таким чином зліквідовано досі великий вплив проф. союзів на закордонну політику Франції. 