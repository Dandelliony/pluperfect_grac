◦ ◦ ◦ ◦

  По Львову і області   Масові культпоходи на прем'єру. З ініціативи комітетів комсомолу медичного інституту та держав його університету ім. Івана Франка днями були організовані масові культпоходи студентів до театру ім. Заньковецької на прем'єру п'єси Леоніда Смілянського «Мужицький посол». Культпоходи пройшли організовано. В них взяли участь 600 студентів медичного інституту та 800 — з університету. Зараз комсомольські організації цих вищих учбових закладів жваво провадять обговорення п’єси.   Комсомольська кімната. На Винниківській тютюновій фабриці силами комсомольців і молоді обладнано хорошу комсомольську кімнату. Тепер в ній кожного вечора збирається молодь. Тут провадяться голосні читки газет і журналів, цікаві бесіди та лекції.   Вивчають карту світу. Працівники Шевченківського райкому комсомолу м. Львова раз на тиждень збираються для навчання, яким керує секретар райкому ЛКСМУ тов. Стретович. Крім біжучих питань з газет та журналів, які розглядаються на заняттях, слухачі вивчають політичну карту світу. В заняттях, крім працівників райкому, беруть активну участь секретарі первинних комсомольських організацій.   Агіткімната «На допомогу молодому виборцю». В приміщенні Львівського міського комітету комсомолу обладнано кімнату «На допомогу молодому виборцю». Кімната оздоблена гаслами, плакатами і географічними картами. Тут є багато газет та виборчої літератури. В цій кімнаті молодий виборець може почитати доповідь товариша Сталіна на VIII надзвичайному з їзді Рад, виступ товариша Сталіна перед виборцями Сталінської виборчої округи міста Москви 11 грудня 1937 року, Конституцію СРСР і УРСР. Кожного дня після роботи в кімнаті чергуватимуть комсомольці-активісти, які даватимуть консультації молодим виборцям і агітаторам. Робота в агіткімнаті провадитиметься за спеціально розробленим планом.   Тракторист Яцунда — переможець в змаганні. Серед трактористів Печихвостівської МТС, Куликівського району, які працювали на піднятті зябу, було широко розгорнуто соціалістичне змагання. Першість в змаганні здобув кращий тракторист цієї МТС Федір Іванович Яцунда, який достроково виконав наданий йому план оранки. Відзначивши хороші показники в роботі тов. Яцунда, дирекція МТС преміювала його грішми в сумі 1000 карбованців.   Політшкола сільського активу. В селі Воля Висоцька Винниківського району для сільського активу організовано політщколу. Заняття школи активно відвідує 26 чоловік — працівники сільської Ради, вчителі, демобілізовані воїни Червоної Армії та сільська молодь. Школа працює за спеціальною програмою двічі на тиждень. Керує нею директор неповної середньої школи тов. Леоненко. Всі слухачі школи працюють агітаторами на виборчих дільницях села.   Міжобласні курси працівників фізичної культури. При Львівському технікумі фізичної культури, за рішенням українського Комітету в справах фізкультури і спорту при Раднаркомі УРСР, 26 листопада розпочнуть свою роботу курси перепідготовки голів міських і районних комітетів фізкультури Львівської, Дрогобицької, Станіславської, Тернопільської та інших західних областей України. Навчання на цих курсах триватиме протягом двох місяців.   Пільги сім'ям військовослужбовців. Радянські і партійні організації Краковецького району повсякденно виявляють піклування про сім'ї військовослужбовців. Тут багато сімей військовослужбовців тільки з сільськогосподарського податку одержали пільги на суму 305 тисяч карбованців. Крім пільг багато з них також одержують допомогу грішми та продуктами харчування.   Вийшов з друку черговий номер журналу «Радянський Львів». Вийшов з друку, поступив в продажу і надсилається передплатникам черговий четвертий номер журналу львівської організації спілки радянських письменників України — «Радянський Львів».   Вільна Україна 