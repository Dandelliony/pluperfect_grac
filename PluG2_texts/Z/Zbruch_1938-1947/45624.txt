З українського життя

Сходини делєґатів і мужів довіря в Холмі
Щоб УДК міг якслід розгорнути свою працю і щоб вона дала якнайбільші успіхи мусить істнувати якнайтісніша співпраця між УДК та українським громадянством. УДК мусить знати все, що діється в терені, мусить постійно інформувати та давати інформації. Тому УДК в Холмі відбуває часто конференції зі своїми делєґатами та мужами довіря, щоб знати про всі потреби, побажання та болячки холмського села й інформувати широкий загал про всі важні справи. Такі сходини делєґатів і мужів довіря відбулись в Холмі в неділю 15. грудня ц. р. в год. 2-ій в силі Технічної Школи. Нараду відкрив голова УДК проф. Мостович. Зчерги делєґати та мужі довіря складали звіти з дотеперіш. своєї праці, висловлюючи болі холмського села, обговоривши справи статистики, шкіл, УОТ, кооператив, курсів, континґентів, взуття для шкільної дітвори і т. п. По звітах говорив голова УДК та орґанізаційний референт Микита торкнувшись найпекучіших питань села та зясували: завдання й обовязки делєґатів і мужів довіря. Далі забирали голос: інж. Романенко про сільсько-господарські курси та про ремісництво на селі, та Сергій Наїдко про кредитову кооперацію. Чергові сходини відбудуться 12. січня 1941 р. Праця в селі Кобиляни
Реєстр культурно-освітньої та громадянської праці в селі Кобиляни, біля Тересполя над Бугом, уже чималий. Слід згадати, що зпоміж численних зруйнованих поляками на Підляшші церков осталась тут одинока мурована церква, що приміщує в собі багато памяток з повалених сусідніх церков. Завдяки поставі населення вдалося відібрати з рук поляків гарний шкільний будинок, що призначений тепер не тільки на науку для шкільної дітвори, але також для влаштовування різних імпрез, курсів, вистав тощо. Заходом місцевого учителя Івана Павлічка відбулося в січні 1940 р. свято Крут. Після цього селяни радо взялися до праці над відродженням села. Вже в неділю 4. лютого 1940 р., при великому здвизі місцевих і довколичиих селян, відбулося посвячення української народньої школи в Кобилянах і святочна академія в салі тієї школи. Деклямації шкільних дітей і гомін рідного слова викликали у приявних сльози радости в очах.
Захоплення до дальшої праці огорнуло не тільки шкільну дітвору, але і молодь та старших. Зорґанізовано самоосвітний гурток молоді і вечірні курси для неграмотних та німецької мови. Передана п. Шведом з Лубачева мала українська бібліотека кружляла з рук до рук і розпалювала селянські душі. Зорґанізований місцевим учителем хор виступив 11. лютого з концертом українських народніх і стрілецьких пісень. Українська пісня зробила на селян і німецьких гостей незабутне вражіння. Опісля 17. березня влаштовано Шевченківську академію з різноманітною проґрамою. Місцевими силами вдалося також влаштувати Шевченківське свято при кінці березня в сусідньому спольщеному містечку Тересполі. Промову в українській мові виголосив д-р Василь Дмитрюк, в німецькій мові Пришкалюк з Тересполя. З черги під проводом вчительки Мих. Голинки шкільні діти віддали поклін мамі і відсвяткували величаво Свято Матери дня 26. травня ц. р. У проґраму ввійшло вступне слово, продукції хору, дитячі деклямації, вільноручні вправи, прапорцями й віночками, а вже правдивою перлиною проґрами були вязанка гагілок, яку вивели старші дівчата.
Літом, підчас вакацій, місцева учителька провадила дитячий садок, на закінчення якого при кінці серпня відбувся гарний попис, який доказав вартість дитячих садків на цьому терені.
Дня 27. жовтня ц. р. з нагоди "Днів пропаґанди Української Книжки і Преси" в салі місцевої школи влаштовано "Свято Української Книжки і Преси". Два реферати на тему "Книжка і ґазета" і "Найкращий приятель молоді" виголосив учит. Іван Павлічко. Опісля селяни мали змогу познайомитися зі всіми майже виданнями "Українського Видавництва" у Кракові. В цей спосіб започатковано популяризаційно-пропаґандивну кампанію в користь українського друкованого слова. Рецитацією кількох віршів, відспіванням пісень і Національного Гимну закінчено це вдатне свято.
Напередодні Листопадових роковин шкільна молодь висипала біля церкви в Кобилянах могилу, прикрасила ї і відспівала кілька стрілецьких пісень. Останньою найкращою імпрезою було Листопадове Свято. Дня 10. листопада ц. р. парох о. І. Яцюк відправив торжественне Богослуження в наміренні українського народу, з черги панахиду за поляглих Героїв. Посвячення символічної могили і патріотична промова священика надали цим роковинам святочний характер. В год. 2-ій попол. в салі місцевої школи відбулася академія. В селі істнує кооп. "Зоря", що обєднує біля 50 членів і добре розвивається. Зпоміж селян найбільше активними є Федір і Василь Соболевський, І. Панасюк та С. Ластовський.   