◦ ◦ ◦ ◦

Верховне Командування Німецьких Збройних Сил повідомляє:
Як повідомлено у надзвичайному звідомленні, німецькі і румунські відділи збройних сил під начальним проводом генерал-полковника фон Манштайна при співучасті сильних летунських з'єднань під командою ген.-полк. Лєра та барона фон Ріхтгофена, переслідуючи розбитого ворога, осягнули на всій ширині перешийок Керчі. Останні сильно укріплені мостові позиції по обох сторонах міста Керчі після пролому завзятого спротиву взято продовж сьогоднішньої днини приступом.
Коли спроби большевиків проломити німецькі позиції на півострові на північний схід від Феодосії і здобути знову Крим, що повторялися постійно від кінця лютого, не довели до нічого, приступила сконцентрована тут німецько-румунське армія 8-го травня до атаки. У першому наступі прорвано сильно боронені і розбудовані становища, а дальше у боях та в погоні окружено і знищено масу большевицьких сил.
Тимсамим закінчився офензивний бій і погоня, які довели до знищення 3 совєтських армій з 17 сов. дивізіями, 3 стрілецькими бригадами і 4 панцирними бригадами.
Серед високих кривавих втрат залишили большевики в німецьких руках 149.256 полонених, 258 панцирних возів, 1.133 гармат, 372 міномети, 268 танків, 3814 механічних поїздів, багато тисяч коней та непроглядну масу легкої зброї і воєнного матеріялу. Ще тільки совєтські недобитки веліли осягнути побережжя по другій стороні морського проливу.
Особливо велику участь в осягненні цієї величної перемоги мають сильні з'єднання летунської зброї, що стоять під командою ген.-полк. Лєра і барона фон Ріхтгофена. Вони підпомагали безупинно боротьбу сухопутніх відділів, розторощуючи втікаючого ворога і поборюючи його летунство. У повітряних боях втратив ворог 323 літаки. На водах півострова німецька авіяція затопила 16 кораблів, разом 13.600 брт., один виловлювач мін і 21 малих прибережних кораблів, 10 дальших кораблів середнього тоннажу сильно пошкоджено бомбами.
У районі Харкова відбито у завзятих боях нові атаки большевиків. Тут знищено знову дальші 34 ворожі танки. Підчас особливо важких хвилин у бою брала участь з успіхом летунська зброя зі з'єднаннями бойового та лікуючого летунства. Вона розбила вихідні становища большевиків і знищила або пошкодила 29 танків. Большевики втратили вчора 36 літаків. Один власний літак пропав.
На решті східного фронту власні зачіпні акції мали успіх. Поодинокі випади ворога були відкинені.
На Мальті обкинено цільними бомбами поля старту і летунський майдан Ля-Венеція.
У повітряних боях над Північною Африкою зістрілено два британські ловецькі літаки.
У бою проти Великої Британії сильніші з'єднання летунства обкинули минулої ночі розривними і запальними бамбами пристаневу область Гел при гирлі ріки Гембер. Завважено чимало пожеж. Легкі з'єднання бойових літаків бомбардували за дня з успіхом британське полудневе побережжя і фабричні споруди. На побережжі Каналу зістрілили німецькі ловецькі літаки без власних втрат з англійських ловецьких з'єднань 7 літаків типу "Спітфайр".
Британські бомбовики налетіли минулої ночі кілька разів без ніякого військового значення, на полуднево-західні області Німеччини. Вони скинули бомби переважно на мешкальні дільниці. Втрати незначні. Нічні ловецькі літаки та протилетунська артилерія струтили 11 англійських літаків.
Італійське воєнне звідомлення
РИМ, 20 травня. — Верховне Командування Італійських Збройних Сил повідомило 19 травня:
Висунені панцирні відділи та жвава артилерійська діяльність відкинули кілька сильних ворожих розвідних відділів у Кіренайці. На південний схід від Ель-Мекілі взято в полон ворожий відділ під командою старшини. Протилетунські гармати наших більших відділів збили два англійські літаки. Розвідні літаки взяли під успішний скорострільний вогонь ворожі самоходи на терені пустині. Німецькі ловецькі літаки знищили в повітряних боях над Мальтою 4 "Спітфайри". Інший літак типу "Брістоль Бленгайм", що вів завзятий двобій з одною розвідною машиною італійської фльоти, звалився на схід від острову в море. Один з наших літаків пропав.
Індійська провінція Ассан під бомбами
ТОКІО, 20 травня. — Згідно з повідомленнями з Бірми, великі ескадри японських літаків наземних військ атакували в понеділок пополудні вперше Багадурпур і Сільхар, два важні комунікаційні вузли на залізниці Індія — Чункін в індійській провінції Ассан та понищили двірці, магазини й поїзди. Зокрема поцілено один транспорт відступаючих англійських вояків на двірці у Сільхар. — Багадурпур лежить 21 км. на захід від Маніпуру, що його вже нераз обкидували бомбами японці. Сільхар лежить 100 км. на захід від Маніпуру при залізниці, що йде з Індії у гори.
ТОКІО, 20 травня. — Беручи під увагу щораз більше значення летунства в сучасній модерній війні, японське міністерство війни вирішило створити головну кватиру летунства наземних військ, що буде найвищою командною станицею над повітряними дивізіями, створеними вже 15 квітня ц. р. Шефа цієї нової головної кватири, що зачне діяти 1 червня, вибиратимуть кожночасно з-поміж генералів чи генерал-поручників; іменуватиме його безпосередньо цісар. Усі стратегічні інструкції нова головна кватира діставатиме від шефа генерального штабу. Шефові нової головної кватири будуть придані 6 вищих старшин.
ТОКІО, 20 травня. — На сьогоднішньому засіданні японський уряд вирішив поширити ще більш раду для відбудови великої Азії, що її недавно покликали до життя та до якої належать провідні політики. Передбачують іменування 10-ох нових членів ради, яка матиме 547 членів. Незабаром подадуть до відома прізвища цих нових членів ради. 