◦ ◦ ◦ ◦ ◦ ◦ ◦

Повідомлення верховного командування німецької армії
БЕРЛІН, 10 листопада. (ТАРС). Німецьке інформаційне бюро передає слідуюче повідомлення верховного командування німецької армії: "На західному фронті в районі між Мозелем і Пфальцським лісом спостерігається більш жвава діяльність розвідувальних частин, ніж в попередні дні. В останньому ж тільки на окремих участках фронту відмічено активний вогонь артилерії. Німецький літак, про який у вчорашньому зведенні повідомлялось, як про пропавшого без звістки, був збитий поблизу Лідерсдорфа на німецько-французькому кордоні французькими винищувачами".
Безробіття в Англії.
ЛОНДОН, 10 листопада. (ТАРС). Як повідомляє агенство Рейтер, опубліковані останні дані про стан безробіття показують, що на 16 жовтня 1939 року в Англії числиться 1,430.638 безробітних, тобто на 99.710 більше, ніж було в середині вересня цього ж року.
Німецька преса про вибух в Мюнхені.
БЕРЛІН, 10 листопада. (ТАРС). Німецькі газети друкують статті про вибух в Мюнхені. В передовій статті газета "Фелькішер Беобахтер" пише: "Безсоромний замах, вчинений через 20 хвилин після промови Гітлера, є наочним доказом жорстокої боротьби, яка нав'язана Німеччині". "Підготовка і проведення цього замаху, — пише далі газета, — показують моральний розклад ворогів Німеччини і одночасно безідейних людей, які виступають проти німецького народу. Ми знаємо, хто являється нашим ворогом. Замах в Мюнхені викрив цих ворогів і їх методи. Якщо англійська таємна служба надіється таким чином захистити справу Англії, то вона помилилась в своїх розрахунках". "Замах на Гітлера, — підкреслює газета, — залишиться ганебною плямою на вже і без того темній політичній історії Англії. Німецька нація приймає до відому це самовикриття своїх ворогів і готова зробити з нього відповідні висновки".
Газета "Берлінер Берзенцайтунг" в передовій пише: "Не пройшло ще й двох місяців з того часу, як Чемберлен заявив, що він надіється дожити до того дня, коли Гітлер буде знищений, як ці слова стали лозунгом для ворогів Німеччини".
Газета "Дейче Альгемайне Цайтунг" пише: "Англічане ненавидять Німеччину. Тому їх агенти вчинили злочин. Наші зовнішні вороги кинули нам виклик". "Англічане, — закінчує газета, — в своєму високомір’ї і своїй ненависті відкинули мирну політику Гітлера. З ними будуть говорити віднині тільки тією мовою, яку вони розуміють".  