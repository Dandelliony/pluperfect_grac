◦ ◦ ◦ ◦ ◦ ◦ ◦

Спеціалістів — на виробництво. У відповідності з наказом НКЗ СРСР Наркомзем України відкомандировує для роботи в МТС, колгоспах і зооветдільницях 286 висококваліфікованих спеціалістів сільського господарства, які працюють нині в сільськогосподарських науково-дослідних закладах УРСР. Серед відкомандированих — інженери, агрономи, агролісомеліоратори, зоотехніки, ветеринарні лікарі і ін. Із навчальних сільськогосподарських інститутів і технікумів відкомандировується на виробництво 200 спеціалістів. (РАТАУ).
Пам'ятники В. І. Леніну. Пам'ятники В. І. Леніну споруджуються в селах Липняжка, Ново-Лутківка, Станковата, Трояни, Ново-Станковата, Юр'євка і Водяна, Добровеличківського району, Кіровоградської області. Скульптури для пам'ятників, які виготовлювалися в Москві, вже завезені на місця. (РАТАУ)
Агітколектив на Левандівці. 20 жовтня 45 агітаторів будівництва НКШ гуртом пішли на Левандівку. Агітколектив розподілив між собою вулиці, ознайомився з людьми. Керівник агітколективу тов. Давидович підшукав приміщення для занять гуртків. До агітаційно-масової роботи включилися також учителі школи по вул. Бастира, 12 — тт. Левицька і Качоровська. Наш агітколектив поставив перед собою почесне завдання — охопити все доросле населення дільниці агітаційно-масовою роботою. 