◦ ◦ ◦ ◦

Повідомлення. Уповажнений Військової Управи Галичини на місто Львів, повідомляє: В неділю, 2-го травня ц. р. в год. 10-ій відбудеться у великій залі Інституту Народної Творчости при вул. Францішканській ч. 7 нарада українських комбатантів в справі утворення С. С. Стрілецької Дивізії Галичина. В нараді беруть участь українці, які служили в УГА, в ц. к. австрійській армії або в якійнебудь іншій армії.
Проблема вартости в мистецтві. В неділю, 2-го травня ц. р., заходом Спілки Українських Письменників при УЦК, відбудеться в Світлиці Співробітників Відділу Культурної Праці УЦК — в Літературно-мистецькому Клюбі — при вул. 29-го Червня ч. 10, І. пов., доповідь д-ра Княжинського п. н.: "Проблема вартости в мистецтві". Початок в год. 6-ій вечором (18-ій).
Нова відпочинкова оселя У. Ц. К. Український Центральний Комітет, Відділ Суспільної Опіки, повідомляє: З днем 1-го травня ц. р. буде відчинена відпочинкова оселя У. Ц. К. в Заліщиках над Дністром (б. вілля "Аріядна"). Оселя є призначена для дорослих та буде чинна тільки в літньому сезоні. Відпочинковий побут в оселі триватиме згідно з зарядженням Правління ГГ. два тижні. Особи що потребують довшого відпочинку (3—4 тижні) мусять предложити відповідну лікарську посвідку, що ствердила б це. Прохання про приняття треба вносити через УОК, УДК, Делеґатури на окремих формулярах з лікарською посвідкою, до УЦК в Кракові, вул. Зелена ч. 26. Оселя призначена на відпочинок для урядовців Комітетів, учителів, урядовців державних і українських установ, дальше в міру вільних місць і для інших українських громадян, що потребують відпочинку. Для дітей буде незабаром відчинене в Заліщиках окрема оселя.
Акти і документи. Акти й документи Університету, Педагогічного Інституту і Академії Закордонної Торгівлі у Львові перенесені до будинку монастиря ОО. Бернардинів при Бернардинській площі, II. поверх.
Дижури міських аптек. Нічну й недільну службу від понеділка 3. V. вечора до понеділка 10. V. рана, мають такі аптеки: аптека під Соколом (вул. Личаківська 57): аптека під Короною (пл. Бернардинська 1): аптека "Щасть Боже" (пл. Теодора 3); аптека Святоюрська (вул. На Байках 23); аптека під Ескуляпом (вул. Зелена 33); аптека Надвірна (вул. Листопада 75) і аптека під Звіздою (вул. Казимирівська 31).
Обов'язок негайно подавати зміну адреси. Львів, 30 квітня. Господарська група будівельного промислу інформує, що не всі її члени стосуються до проголошених групою комунікатів про обов'язок скоро повідомлювати про зміну адреси. Це спричинює труднощі в доручуванні обіжників. У зв'язку з цим пригадуємо, що на випадок зміни осідку підприємства, його власник повинен у власному інтересі повідомити про це заздалегідь властиву обласну господарську групу, щоб вона могла висилати правильно свої повідомлення. 