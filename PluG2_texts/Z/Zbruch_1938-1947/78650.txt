◦ ◦ ◦

В Колюмбії (Південна Америка) був землетрус. В деяких містах поробилися в землі щілини, о яких запалися мешкальні доми. Населення повтікало в поля.
У Франції була велика пожежа, що знищила коло 600 гектарів ліса.
У Норвегії згинуло 6 робітників, що пили деревний алькоголь, призначений до автомобілевих моторів.
Новий рід скла винайшли німецькі вчені. Це скло можна назвати панцерним, бо його не можна розбити. Цей винахід має велике значіння.
У Швайцарії знайшли новий поклад соли: верства соли широка на 21 м.
В Австралії плянують випустити внутрішню позику на 100 міліонів фунтів стерлінґів, що її мають підписати впродовж 5-ох тижнів.
У Франції створили Господарську Національну Раду, що відбула своє перше засідання в Парижі під проводом міністра хліборобства Боннафу.
Італія заключила торговельний договір з Румунією.
В Румунії зловили в часі від 1-го квітня 1942 р. до березня 1943 р. 53 міліони кільоґрамів риби.
Один британський військовий поїзд наїхав на лінії Алеппо—Гама на вантажний поїзд. Було понад 200 вбитих і ранених британських вояків.
Зливи спричинили розлиття річок в середній Португалії, передусім річки Тейо. В наслідок повені мешканці були примушені покинути численні місцевості.
У Пекіні відбулося свято під опікою північно-китайської політичної ради, з нагоди третіх роковин повороту китайського національного уряду до Нанкіну і створення північно-китайської політичної ради.
Від кількох днів стація дослідів землетрусів в Атенах слідить за численними легкими і сильними потрясеннями, що їх відчуто в заливі Коринту, на віддалі яких 130 км. від Атен. Землетрус продовжувався, нових вісток з тих сторін нема.
Манджурська преса вітає з приїздом премієра Тойо та підкреслює одноголосно важливість цих відвідин, які означають посилення духу співправці між Японією і Манджукуо.
Еспанські пресові кореспонденти повідомили із Ла Лінеі, що вночі на п'ятницю до Ґібральтарської пристані прибув із Середземного моря один великий транспотрний пароплав з важкими пошкодженнями. Пароплав, на якому підчас плавби через Середземне море наступив з невідомих причин сильний вибух, висадив на берег численних убитих і важко ранених.
Помер останній син англійського дослідника природи, Чарлеса Дарвіна, майор Леонард Дарвін, у віці 93-x років. Л. Дарвін мав 8 років, коли його батько написав свій славний твір "Про те, як повстали роди".
У Барселоні, в Еспанії виконано смертні присуди на 7-ох большевицьких вбивниках із часів громадянської війни.
Португальський президент Кармона святкував 25-го березня 15-річчя урядування.
В одному вишкільному таборі американської армії в Текасі експльодував вибуховий матеріял, внаслідок чого згинуло 7 вояків.
Большевики знищили в Ірані 60 сіл за ворожі виступи.
З Голяндії виїхало коло 300 тисяч робітників на працю до Німеччини. Це число має ще збільшитися.
Відкликано весняний ярмарок, що мав відбутися при кінці квітня ц. р. у столиці Хорватії Загребі.
Бельґія обмежує вирощування квітів. На те місце мають городники засаджувати ярину, що потрібна для прохарчування населення.
Повітряну сполуку встановили між Токіо і Шонаном.
  