◦ ◦ ◦ ◦

Як повідомляють урядово, маршал Антонеску перебував перед Великодними Святами в Одесі, щоб там таки на місці виробити собі образ про працю цивільного управління в здобутих теренах по той бік Дністра.
Моряки різних країн відмовляються служити на кораблях, що пливуть до ЗДА. Залоги уругвайських пароплавів "Президент Терра", "Роха" та "Кольоніяль" домагаються тричі великої платні, як досі.
Беручи під увагу дошкульний брак гуми, перуанський уряд заборонив вивіз гуми-сирівця та гумових товарів. Відкликано також великі самоходові перегонн за національну нагороду, щоб оминути зайвого попиту на гумові колесні опони.
Німеччина зуміла завдяки своїй організації та своїй технічній науці витворити невичерпані запаси воєнного матеріялу. Господарська блокада Німеччини по суті збанкротувала та втратила свою ціль. Так стверджує португальський часопис "Новідадес" у Лізбоні, який пригадує, що англійці завжди вірили у слабість Німеччини щодо сирівців та воєнно-матеріяльної продукції. Англійці вірили, що господарська блокада зломить Німеччину, тимчасом виявилося, що ця блокада своїм вістрям звернулася проти Англії.
Унаслідок браку тоннажу знову зменшується вивіз пшениці з Аргентини. В січні 1942 року вивезено 25 тисяч тонн, коли того самого місяця минулого року експорт осягав ще 134 тисячі тонн. В тому самому місяці до Буенос Айрес прибуло 40% менше кораблів, як у 1941 році. Англо-американські власті відмовляються контрольним експортерам давати до розпорядимості тоннаж.
Унаслідок втрати багатьох кораблів-цистерн, що їх потопили німецькі підводні човни, у Британській Західній Індії проявляється щораз більша недостача бензини. Це спаралізувало всяку комунікацію самоходами.
Фінське звідомлення
ГЕЛЬСІНКИ. 8 квітня. — Фінське бойове звідомлення з Великодної Неділі стверджувало розмірно незначну бойову діяльність на всіх відтинках східного сухопутнього фронту. Воно згадувало ширше про успіхи фінського артилерійського вогню та про діяльність фінського летунства. Бойове звідомлення Верховного Командування фінської армії з понеділка Великодня говорило про розпорошення совєтських лещетарських стежних частин у Карелії. Фінська артилерія з успіхом обстрілювала совєтські укріплення. З понеділкового фінського бойового звідомлення найцікавіша була подробиця про захоплення ще одного острова у фінському морському заливі. Акцію фінських висадних частин піддержувало фінське летунство.
Експлозія в Суеці
СТОКГОЛЬМ, 8 квітня. — Райтер повідомляє з Каїро, що внаслідок експлозії, яка трапилася в суднобудівельних верстатах коло Суецу, згинуло 8 британських вояків і 22 єгипетських робітників. 80 інших робітників зовсім не віднайдено. Експлозія трапилася в хвилині вивантажування амуніції.
Японці здобули нову випадову базу
ТОКІО, 8 квітня. — У зв'язку з капітуляцією залишків аліянтських сил на Суматрі подають до відома, що бої, які попередили здачу, відбувалися здебільшого в районі портового міста Кота Раджа. Військові кола прив'язують велику вагу до здобуття цього міста, тому що Кота Раджа враз з Шонаном (Сінгапуром) із новими японськими базами на Андаманських островах відограватимуть важливу ролю в дальших операціях на Індійському океані.
Італійці сторпедували есмінець
РИМ, 8 квітня. — Італійське бойове звідомлення з вівтірка говорило про обабічну живу стежну діяльність у Кіренайці. Підчас ворожого налету на Бенгазі, де англійці заподіяли лише малі шкоди, протилетунська артилерія збила два англійські літаки. При спробі ворожого налету на Дерну збито 7 ворожих літаків. Італійський бойовий комунікат говорив також про великі безупинні атаки на Мальту.
Кілька днів тому англійський підводний човен сторпедував один італійський транспортний корабель недалеко побережжя Греції. Рятункова акція італійців врятувала частину вояків, що були на помості того корабля. Зате італійські воєнні кораблі запалили та затопили англійський есмінець "Гевок".
Такий зміст італійського бойового звідомлення з останнього вівтірка. 