По широкому світі.

Б. бельґійський премієр Ван Зелянд виїхав до Анґлії та Америки.
Міжнародня комісія контролі евакуації добровольців виїхала до Барсельони.
Румунський військовий суд у Білгороді (Бесарабія) засудив 4-ох комуністів української народности.
У Бельґії дійшло до сутичок підчас комунальних виборів. Один сенатор убитий.
У болгарському місті Казанлик відкрили фабрику літаків.
Литва будує нову радіостанцію від 60 до 120 кільоватів.
Ливанський президент звернувся до прем. Чемберлєна з проханням мирно полагодити палестинську справу.
Турецький премієр виїде в листопаді до Румунії.
До Палестини вернувся бритійський верховний комісар. 