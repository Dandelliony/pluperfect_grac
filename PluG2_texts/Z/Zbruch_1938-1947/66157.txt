◦ ◦ ◦ ◦

У відповідь на бльокаду німецького капіталу в Зєдинених Державах Північної Америки (з островами й кольоніями включно), видав німецький уряд розпорядження, на підставі якого всі підприємства й заводи, що є власністю, або під рішаючим впливом американських горожан, переходять під німецький заряд.
В Анкарі заключено турецько-болгарський договір, що має на меті збільшити виміну товарів між обома державами.
Між Америкою та Мексико ведуться переговори в цілі якнайтіснішої господарської співпраці. Як подають деякі американські часописи, ЗДПА мають на меті створити в Мексико цілий ряд важливих для війни індустріяльних осередків.
Дня 3 травня ц. р. наладнано залізничу комунікацію між Балканом та Італією. Пущено в рух потяги, які вже знову йдуть від Туріно до Люблянів, Загребу, Білгороду, Софії та Сальонік.
Американ. прокурор Віддль заявив пресі, що американський уряд має на днях інтернувати ще 1.302 чужинців, головно горожан держав осі. Досі американці забрали в концентраційні табори 8.332 людей, в більшості італійців.
6 тисяч тон харчів прибуло на днях до Греції з Болгарії й Сербії. Дотепер розділено вже між грецьке населення понад 2 мільйони харчів, що їх одержала Греція від сусідніх країв.
Американський уряд зареквірував 2 мільйони 700 тисяч мішків, які закупила Франція в Америці ще до початку сучасної війни (1939 р.).
Австралійський парлямент відкинув проєкт уряду висилки поза територію краю австралійської міліції.
Ірляндський уряд видав розпорядок, на підставі якого вводиться примусовий побір до ірляндської національної ґвардії.
Офіційна арґентинська статистика подає, що Арґентина нараховує тепер 13 мільйонів 518.239 мешканців. У порівнянні до р. 1940 населення Арґентини зросло на 1.5%.
Ніппонська аґенція "Домеї" подала вістку, що деякі анґлійські моряки послуговуються револьворовими набоями "дум-дум".
З початком травня ц. р. запроваджено в Америці картки на деякі харчові продукти, а особливо на цукор, який обкроєно на 250 ґр. на особу тижнево.
У Мексико вибух страйк 2500 робітників, які працювали на плянтаціях цукру. Мотив — невистачальна заробітня платня.
Мексиканський уряд відкинув прийняти на свою територію 237 европейських утікачів, головно поляків і москалів, які підчас еспанської горожанської війни служили в т. з. "інтернаціональній бригаді".
За час перших трьох місяців війни ніппонці здобули впятеро більшу територію, ніж виносить територія Японії, Кореї і Формозів разом.
Бразилійці подарували урядові 270 літаків. Цей жест має улекшити бразилійському урядові вишколення військових летунів, на випадок, коли б Бразилія була примушена вступити в війну.
Французького епископа Жансона, який перебував у Чунґ-Кінґу, замордували хінські бандити.
Лондонський кореспондент шведського часопису "Афтон Тіднінґен" подає, що в Лондоні кружляють вістки, наче б американський президент Рузвелт мав у короткому часі відвідати Черчіля.
Франція визнала "де юре" Словацьку Державу.
Між Німеччиною й Румунією запроваджено знижений поштовий тариф. Всі посилки до Румунії оплачуються таксамо, як і в Німеччині. 