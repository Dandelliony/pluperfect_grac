Розбудовуймо господарську культуру

Краків, 5. квітня 1940.
Чуже і вороже українському народові польське господарювання на наших відвічних землях дало відомі наслідки. Міста і містечка штучно обсаджувані жидами і поляками ставились вороже до правдиво народньої культури міста і села. Чужа, галапасна культура міста дбала про польськість господарського життя, а не про його правдивий, народній по духові, поступ. Місто, замість опіки над розвитком народу, дбало про його звихнення, про позбавлення його віри й рідної мови, позбавлення питомих рис характеру, дбало про обсаду господарських становищ чужинцями. Ворожа вузько-еґоїстична, "культура" викопала велику прірву між завданнями міста і села. Чужинецьке, галапасне місто по своїй істоті не могло бути приязним для українського села, що потребувало правдиво-культурної опіки. Село, що не мало змоги віддавати нормальний надмір свого населення до фабрик, до торговлі, до залізниць, до міських урядів чи установ, що-раз більш перенаселювалось. Парцеляція земель йшла не на користь населення, а проти його інтересів. Земля, яку орали батьки, діди і прадіди місцевих селян попадала в руки польських зайдів-кольоністів. Чужинецька кольонізація села мала докінчити те, чого не потрапило виконати вороже місто, а саме довершити знищення українсько-народнього характеру. У висліді маємо занедбане і перенаселене село та галапасне, чужинецьке місто.
У нових змінених умовинах українське активне громадянство має перед собою два провідні, великі завдання: 1) привернути містам на наших відвічно-народніх землях український характер; 2) зміцнити народню українську культуру села.
Для привернення містам, у можливо короткому часі, правдиво народнього характеру, треба насамперед приглянутись до дна складових частин міського господарського життя, які творять основу цього життя. Для міста підставовими елементами його життя є промисл, ремесло, торговля, різні уряди та школи. Хто опановує промисл, торговлю, хто обсадив ремісничі станиці та господарські установи, той вже міцно тримається міста. Перші кроки, як відомо, вже робляться: наша кооперація творить повітові та окружні торговельно-господарські осередки по містах, наші куп ці та невелика кількість ремісників починає розміщуватись у малодоступному раніш місті та містечку. Деякі околиці позбулися частини жидівського торговельного і ремісничого елєменту. Одначе відчуваємо велику недостачу професійно підготовлених купців і ремісників. Зокрема недостає нам реставраторів, готелярів (навіть добрих кухарів і кухарок), що має особливе значіння для таких місцевостей як Криниця, Іванич, Романів (Риманів), Ярослав, Холм. Іншими словами наше місто потребує українських ремісників, купців і промисловців, а перенаселене село радо відступило б свої невикористані національні резерви, як-би тільки вони були підготовані до нових завдань у місті. Для підготовки необхідних нам кваліфікованих працівників різних ступнів, мусимо зорґанізувати відповідну сітку шкіл і курсів коротко- і довго-речинцевих. Ці курси і школи повинні бути чотирьох типів: 1) промислові; 2) торговельні; 3) сільсько-господарські і 4) збірно-домового та хатнього господарства. Професійне шкільництво, як відомо, є нижчого, середнього і вищого типу. Курси можуть відноситись до всіх типів і до всіх родів професійної освіти.
З чотирьох типів шкіл професійної освіти три призначені для обслуги господарського життя міст, один для потреб села. Наша господарська культура має міський характер, бо в місті концентруються найважніші артерії і нерви господарського життя, орґани, що для своєї обслуги вимагають найбільш кваліфікованих сил; тут находиться мізок новітньої господарської культури. Одночасно з піднесенням господарської культури тих елєментів села, що хотять чи мусять перенестись до міста і тому переходять відповідний для нових завдань професійний вишкіл, мусимо не занедбувати, а підносити культуру села. Професійний сільсько-господарський вишкіл уже започаткований в Ярославі і розвинеться з ½ річних курсів у 1½ річну нижчу сільсько-господарську школу. Денеде повстають курси сільських господинь і інструкторок для цих господинь.
Професійне шкільництво, крім фахового знання та вправи, має дуже поважне завдання виховувати, суспільно-розвинутих, національно та солідаристично свідомих громадян. Виховання і села і міста повинно мати велику спільну мету: служити українській нації. Це завдання піднесення суспільної культури мусить бути поважно підготовлене. Не можемо забувати, що професійне шкільництво має обслуговувати фабрики і міста, де винятково є загострені антагонізми.
Тому то для тривкого опанування міст і міської культури, для зміцнення нашої сільської професійної освіти мусимо змобілізувати всі наші моральні і матеріяльні засоби. Ми повинні обєднати зусилля наших головних суспільних чинників з національно-допомоговими комітетами. Моральні сили і професійних учителів повинні дати інжиніри та учителі. Творча співпраця наших активних громадянських організацій повинна набрати у нових обставинах нового поважного розгону, глибшого змісту і нових метод. Вся громадська освітна праця, все наше суспільницьке шкільництво повинно скупчуватись в одній освітній організації "Просвіта", яка повинна перебрати ролю правдивого опікуна народньої освіти. Всі ж наші активні громадянські чинники повинні обєднатись коло новітнього українського брацтва "Просвіти" й орґанізуючи масовий та обовязковий вступ в її члени створити спеціяльний фонд професійної освіти. Здобуваймо міста, піднесім культуру села при допомозі професійної освіти, — ось гасло нашого часу, що жде на приспішене здійснення. Орґанізатори громадянської самодіяльности, всі до нових великих зусиль, до нового життя у нових обставинах сучасности. Село і місто жде на Вас!
Петро Стельмашенко. 