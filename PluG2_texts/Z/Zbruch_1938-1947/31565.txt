Спростування штабу Ленінградського Військового Округу

За другу трьохтижневку бойових операцій у Фінляндії не відбулося на фронті істотних змін. Якщо за першу трьохтижневку мали місце серйозні операції, які закінчились створенням плацдармів на фінській території для радянських військ, то за період другої трьохтижневки справа обмежилась в більшості випадків, звичайними сутичками розвідувальних і невеликих піхотних частин. Сильні морози, які настали раптом, значно полегшили становище фінських військ. Не зважаючи на це, останні не зуміли серйозно використати сприятливої обстановки. Але зате іноземна преса, особливо французька і, насамперед, французьке агентство Гавас встигли за цей період розвинути великі операції в частині фабрикації наклепницьких вигадок у відношенні радянських військ. В штабі немає часу спростовувати щоденно кожну брехливу вигадку представників іноземних агентств. Але штаб вважає, що було б не безкорисно час від часу підводити підсумок наклепницької кампанії цих панів і викривати їх справжнє обличчя.
1. Іноземні агентства посилаючись на міфичні "джерела" з Женеви, Хельсінок, Риги, запевняють, — не запевняють, а кричать до хрипоти, що фінські війська про рвали фронт у всіх напрямках, перейшли радянські кордони і ведуть свої операції на території СРСР. Це справжня брехня причому брехня мерзенна, нерозумна, сміхотворна. Справді ні на жодному напрямку фінські війська не проходили до радянських кордонів. Та навряд чи ставили вони собі таке завдання. На Виборзькому напрямку фінські війська стоять від радянського кордону на 70 кілометрів, на Середобольському напрямку — на 80 кілометрів, на Петсамському напрямку — південніше Петсамо — на 130 кілометрів, на Улеаборгському напрямку вбік Рованіомі — на 120 кілометрів і вбік Стомуесалмі — на 10—15 кілометрів.
2. Іноземні агентства, особливо ж агентство Гавас, посилаючись на ті ж "джерела" твердять, що в боях в районі Суомуссалмі 44 радянська дивізія "втратила" 14 тисяч чоловік. Це твердження являє надприродну фантазію його незадачливих авторів. 44 дивізія всього — то мала на фронті не більш десяти тисяч чоловік, — як же могла вона втратити 14 тисяч чоловік? Справді радянські війська мали тут втрати не більше 900 чоловік, при чому втрати ці пояснюються більше несподівано наступившими морозами, ніж діями фінських військ. Але іноземні плетуни старанно замовчують про те, що фінські війська втратили тут вбитими і пораненими не менш 2 тисячі чоловік, причому фінські "шуцкори" по звірячому добивали своїх поранених, щоб не лишити "язика" в руках радянських військ.
3. Іноземні агентства твердять, посилаючись на ті "джерела", що фінські війська перервали сполучення по Мурманській залізниці і що ця залізниця тепер "зовсім паралізована". Це така ж брехня, як і попередні твердження. Це видно вже з того, що як сказано вище, фінські війська ні в одному пункті не доходили до радянських кордонів, що фінські війська стоять від радянських кордонів на десятки кілометрів, а від Мурманської залізниці — на сотні кілометрів. Справді Мурманська залізниця ні на жодну хвилину не переривала своєї роботи.
4. Ті ж іноземні агентства, посилаючись на ті ж нікому невідомі міфичні "джерела", твердять, що "руські втратили Петсамо", що "руські закликали німців на допомогу", що не то 20, не то 40, не то 140 "німецьких воєнних інструкторів приїхали в СРСР для реорганізації радянських військ". Вважаємо потрібним заявити, що ця надприродна плітка переважає по своїй брехні всі інші плітки панів з іноземних агентств. Петсамо з 1 грудня знаходиться в руках радянських військ. Радянські частини разом з частинами Першого фінського Народного Корпусу, що недавно прибув в Петсамо, не тільки займають Петсамо, але висунулись ще південніше Петсамо на 130 кілометрів. Що ж стосується "німецьких воєнних інструкторів", які нібито прибули в СРСР "для реорганізації радянських військ", то нам ніяково навіть спростовувати це фантастичне і дурне базікання. Нам здається, що тільки тваринний страх перед перспективою воєнного блоку між Німеччиною і СРСР міг продиктувати панам з французького агентства цю нерозумну надприродну брехню.
Ми розуміємо, що іноземним агентствам доручено їх хазяями вести пропаганду проти радянських військ. Вони і ведуть цю "пропаганду" нагромаджуючи купу брехливих вигадок, щоб виправдати своє існування. Але чого варта пропаганда, основана не на фактах, а на обдурюванні? Систематично обдурювати громадську думку — чи не в цьому полягає "пропаганда" захисників "цивілізації"? Ми не думали, що представники іноземної преси можуть впасти так низько. 