◦ ◦ ◦ ◦

Статистика в другій половині ц. м. ЛЬВІВ, 28-го червня. У зв'язку з зарядженням Головного Відділу Прохарчування й Сільського Господарства і Статистичного Уряду в Кракові пригадуємо всім зацікавленим, що в другій половині ц. м. мають устійнити поверхню таких городин: капуста вчасна, біла, осіння, зимова, червона й волоська, зелена (ярмуж), бруксельська, каляфіори (ранні й пізні), каляріпа, салата (рання, літня, осіння, польова), шпінат, мангольц, морква, червоні буряки, їстивна бруква, хрін, селера, пори, цибуля, часник, шпараги, ревень, зелений горошок, зелена й жовта квасоля, (тична й піша), біб, огірки, дині, баклажани та інші гатунки городини. Цю поверхню має устійнити громадська влада. Незалежно від цього громади мають устійнити поверхню городини, призначеної для продукції насіння, кількість і поверхні теплиць та парникових вікон.   Взуття в крамничних вікнах. ЛЬВІВ, 28 червня. Відповідна реміснича влада вже подавала до відома, що згідно з обов'язуючими приписами не вільно виставляти нове взуття в крамничних вікнах. Це не обов'язує майстрів що виконують контингентове взуття для Обов'язань Праці. Все ж таки тоді треба виразно зазначити, що виставлене взуття можна купити тільки за набувними картками.   Концерт бандуристів. Сьогодні, в четвер, 29 червня, в год. 18-ій в залі І.Н.Т. при вул. Францішканській 7 відбудеться Концерт капелі бандуристів ім. Т. Шевченка у складі 15 осіб.   Доповідь. Старанням Спілки Українських Письменників у Львові 30. ц. м. (в п'ятницю) в годині 18.30 в домівці при вул. 29-го Червня ч. 10. м-р Володимир Шаян буде говорити на тему: "Про перуна — знання таємне". Письменників, Членів і прихильників Клюбу просять взяти чисельну участь.   Посвячення нового мосту у львівській окрузі. ЛЬВІВ, 28 червня. Воєнна хуртовина, що перекотилася через Галицьку область, спричинила багато шкіл у ділянці комунікації. Їх треба було усунути, щоб господарське життя могло відбуватися і розвиватися. Відповідні чинники присвячують цій справі багато уваги: не зважаючи на воєнний час, вони не жаліють труду ні видатків, щоб лиш комунікаційні засоби — шляхи, дороги, мости якнайкраще виконували своє завдання. Недавно в одній місцевості львівської округи віддано до вжитку новий дерев'яний міст, який у зразковій співпраці місцевої цивільної адміністрації й місцевого населення з військовими чинниками побудував відділ піонірів за 10 днів. Урочистіть передачі нового моста до вжитку населення й війська використав місцевий повітовий комісар на те, щоб у промові до зібраних учасників посвячення моста, в якому взяли участь представники влади, армії, самоуправи й мешканців міста підкреслити вагу співпраці місцевого населення з німецькою адміністрацією й збройними силами при розбудові життя в Галичині. Рівночасно підкреслив значення нового моста для пожвавлення господарського життя міста й околиці. Новий міст у великій мірі усправнить здачу й довіз контингентів до магазинів заготівельної станиці й залізничої стації, приспішить звізку дров і т. п., а це має вуличезне значення для господарки у воєнний час. Представник Збройних Сил у своєму слові, підкреслюючи вагу співпраці запілля з армією, сказав між іншим, що "лиш той буде могти користати з благ мира після цієї війни, хто тепер працею бере в ній активну участь". Після віддання трикратним окликом "3іґ Гайль" почести Фюрерові, представник Збройних Сил на просьбу повітового комісара перетяв символічну ленту й довершив акту передачі моста до вжитку населення.   Львівські вісті   