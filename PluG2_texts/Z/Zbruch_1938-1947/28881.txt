За п'ятьдесят днів

У Львові стали до роботи 23 підприємства легкої промисловості і 54 підприємства Облмісцевпрому. — В Дрогобичі пущено всі фабрики зруйновані війною. Тимчасове Управління виділило 60 тисяч карбованців на допомогу безробітним.
***
До початку війни у Львові було 37 тисяч безробітних. Зараз на ріжні роботи послано 20 тисяч чоловік. Багато безробітних поїхали працювати на Донбас.
***
У Львові розпочато будівництво нових трамвайних колій. На будівництві працюють 650 робітників. Будуються 10 нових трамвайних вагонів. Раніше на лінію виходило 100 вагонів, тепер щодня курсує 150 вагонів.
***
Незабаром 100 квартир робітників одержуть електричне освітлення. По місту додатково обладнується 150 нових електроточок. Проводиться газифікація гуртожитку робітників трамваю, де живе 107 сімейств.
***
Раніше багато робітників жили в підвалах і тісних, сирих квартирах. Тимчасове Управління м. Львова переселило вже 160 сімей трудящих в хороші, світлі квартири.
***
У Львові розгорнуто ремонт будинків, які потерпіли від бомбардування. Незабаром будуть повністю відремонтовані пошкоджені будівлі шкіл, театрів, музеїв та ряд житлових будинків. На ремонт і будівництво відпущено пів міліона карбованців.
***
Найближчим часом у Львові передбачаеться збудувати ряд нових будинків. Проектується будову великого робітничого будинку на околиці міста. В центрі міста буде збудовано головний вокзал для автобусів. На будівництво відпущено 17 міліонів карбованців.
***
Тимчасове Управління м. Львова відпустило 50 тисяч карбованців допомоги безробітним та біженцям. В місті працюють 30 їдалень, які щодня видають велику кількість безкоштовних обідів. Для найбідніших біженців закуплено одяг та взуття на 10 тисяч карбованців.
***
У Львові було багато безробітних вчителів. Відділ народної освіти надіслав вже на роботу 1600 вчителів. Протягом кількох тижнів всі безробітні вчителі одержать роботу.
***
Якщо раніш польська влада не відпускала жодної копійки для утримання дитячих будинків та дитячих садків, то зараз для цього відпущено 1 міліон 800 тисяч карбованців.
***
У Львові організована обласна бібліотека для дорослих і бібліотека для дітей. Бібліотекам відпущено 125 тисяч карбованців на закупівлю літератури. Для організації клубів, хат, читалень, витрачається 249 тисяч крб.
***
Тимчасове Управління м. Львова відпустило 288 тисяч карбованців для допомоги жінкам, чоловіки яких не повернули з війни. Хворим видано 46 тисяч карбованців, пенсіонерам 58 тисяч карбованців.
***
Організований при Тимчасовому Управлінні відділ постачання почав розподіл палива серед установ і населення. Для Львова вже одержано 1500 тон вугля, 600 тон дров.
***
Серед безземельних селян Дрогобицького повіту розподілено 5300 моргів поміщицької землі. Селянам, які не мали худоби, роздано 526 корів, 56 коней та 14 свиней. Батрак Очкус Вашко з села Рахтичі одержав 2 морги землі і корову. Бідняк Городиський Петро одержав 1 морг землі, 1 свиню і житловий будинок.
***
Раніше торгівля була скупчена в центрі міста — на околицях не було жодного магазину. Зараз на фабриках і заводах відкрито 7 магазинів. З радянського Союзу завезено 12 вагонів махорки, 6 вагонів сірників і 3 тисячі тон соли. 