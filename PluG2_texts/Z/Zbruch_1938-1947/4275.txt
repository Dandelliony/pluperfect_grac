Польський націоналізм та чужі аґентури.

(З польської преси.)
Редактор „Бюлетину Польсько-Українського", В.Бончковський умістив в останньому числі цього тижневика цікаву статтю п. н. "Благовидный предлог".
„Чи знаєте, Панство, цей досконалий російський вислів? На польську мову можна його перекласти тільки довгим, незграбним зворотом: притока, що її обосновується якоюсь ідейною метою. Але є в мові народу, що видає з себе й консервує явище большевизму, ще один зворот, який дає скорот вислову „благовидный предлоґ". Він звучить: „под всякую подлость можна надвести идеологію“ — всяке лайдацтво можна умотивувати якоюсь ідеєю. Той, що знає російську літературу, хочаб з „Преступлениєм і наказанієм" Достоєвського на чолі, зрозуміє який специфічно московський зміст міститься у цих коротких і ядерних висловах, як величаво відслонюють вони російські методи, такі самі в часах Івана Лютого, Петра І., як і в.(иконуючого) о.(бовязки) царя Сталіна, які казали ГПУ за часів Івана Лютого (т. зв. оприччині) вбити митрополита Филипа і самому малощо не статися знаряддям секти "жидовствуюшіх“, що опановувала царський двір, які безбожному Петрові І. наказали почати боротьбу з церквою та підпорядкувати її світській владі, що стало підвалиною для влекшення  боротьби большевиків з реліґією.
„Ці самі методи підступної боротьби, убиваний зза вугла, попихання одних ворогів на других, знаменитого використовування істнуючих антаґонізмів, бачимо й сьогодні, не тільки через досвід останньої взаємної совітської різні, але й у явищах більш закритих та більш завуальованих. Нагадаймо собі тільки кілька прикладів. В 13 днів після травневої революції вбивають Симона Петлюру під притокою помсти за „жидівські  погроми" на Україні в 1918-1920. р. „Местником" є тайний аґент ГПУ, жид  Шварцбарт. „Помста“ чудово зійшлася в часі з остаточною поразкою червоних в Італії і наростанням японської офензиви на Далекому Сході. Переворот у Польщі і факт, що до влади дійшов творець київського походу, сполошили борців за світову революцію, смерть Петлюри, невдалі атентати на Мусоліні, скріплення комуністичної акції в Японіі, мали врятувати кровавий рай диктатури пролетаріату перед небезпекою одночасного нападу зі сходу і заходу.
"Так само сталося зі смертю особистого ворога Сталіна — бувшого міністра Рамішвілі, вбитого в 1930-ому році, причому вбив його, аякже, партійний «опозиціонер". Рамішвілі був одним із найгарячіших грузинських патріотів і пропагаторів спільного виступу поневолених народів СССР проти Росії, з Польщею та іншими що їм загрожує російський імперіялізм.
Всюди і завжди "благовидний предлог", завжди і всюди "ідеольогія" що закриває скритовбивства офіціяльно признаних "бандитів, шпийонів, провокаторів, вбивників", що носять прізвища Яґоди, Крестінського, Бухаріна, Тугачевського та інших совітських достойників, яким на імя большевицький лєґіон".
В дальшій частині статті автор показує, що сьогодні так само як в 1920-му році, тобто в часі польсько-большевицької війни, і потім після травневого перевороту в 1926. році, большевицька аґентура "урухомлює свої найбільш скриті комірки, найбільш завуальовані контакти найбільш віддалених ідейно приятелів". Ця большевицька аґентура звернула тепер головну свою увагу на терен східних окраїн Польщі. І тут теж знайдеться "блаґовидний предлоґ", яким большевики можуть приєднати собі, деякі польські кола, використовуючи їх до боротьби з українським життям. Таким „благовидным предлогом“ може бути й магічний вислів про „стан посяданя".
"Якби того „стану посяданя" не можна було творити без фільосовітської у політичних наслідках боротьби з українським життям, якби ідеї життя-боротьби не можна було інтерпретувати інакше, як тільки у протименшинному розумінні, інакше, як тільки співпрацею в реалізації основного гасла ОУН: витворити якнайбільшу пропасть між польським та українським громадянством“.
Ред. Бончковський має на увазі цей „стан посядання", яким польські політичні партії та орґанізації, що мають себе за націоналістичні, послуговуються у боротьбі з українством.
"В цьому всьому, що ми сказали, одне може на перший погляд видатися неймовірним: яким чином явище, яке виступає під прапором польського націоналізму, що опановує польське життя, може вплинути відємно на польський інтерес і стати малощо не знаряддям чужої агентури?
„На початку мале вияснення. Говоримо не про польський націоналізм як такий, в якого актуальність віримо і не сумніваємося, тим більше, що самі зараховуймося до польських націоналістів, які хочуть завязати протиросійські стосунки з конструктивним українським націоналізмом. Висловлюючи наш острах маємо на думці: а) псевдонаціоналістів, що пустими націоналістичними фразами хочуть замаскувати свою політичну дезорієнтацію і давню політику вести по давньому у давньому безуспішному напрямку щораз більшої анархізації окраїнних відносин, б) змогу використання польського націоналізму через чужі аґентури.
„Це останнє твердження зовсім не фантастичне ані нереальне. Чи мало маємо прикладів такого використовування націоналізму навіть у великих і політично дуже культурних народів?
«Тому, реасумуючи наші думки, мусимо ствердити, що у всіх наших потягненнях на «кресах» треба зберегти незвичайну обережність. Ця обережність повинна зясовувати собі факт, що нема такого «закону», що замикав би агентурі доступ та змогу використовувати «народовонаціоналістичні» групи, що діють в імя найбільших святощів, але саме завдяки агентурі часами діють зле.
«Обережність і всесторонній дослід ґенези кожного потягнення, обережність, особливо супроти всього, що окраїнні відносини еспанізує і з найбільш лєґалістично думаючої «галицької» дільниці робить довоєнну Альбанію – повинна бути прикметна для кожного кроку відповідально думаючого громадянина і державного мужа, що займаються окраїнними справами». 