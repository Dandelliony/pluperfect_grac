Цікаві літературні вечори. — Підготовка до ювілею В. В. Маяковського

Цікаві літературні вечори
Львівський клуб письменників влаштовує у цьому місяці ряд цікавих літературних вечорів.
Зокрема відбудуться авторські виступи польського поета Юрія Путрамента, угорського письменника Карла Колача, єврейських письменників — Вебера і Кайтельмана.
Цікавою має бути доповідь академіка К. Й. Студинського на тему: "Творчість Василя Стефаника".
"Світогляд письменника" — з такою дискусійною доповіддю готується виступити письменник Юрій Борейша. З доповіддю "Про українську літературу за 22 роки під гнітом панської Польщі" виступить Степан Тудор, доповідь про єврейську літературу зробить Альтер Кацизна. Підготовка до ювілею В. В. Маяковського
14 квітня минає 10 років з дня смерті великого радянського поета Володимира Володимировича Маяковського.
Літературна громадськість м. Львова діяльно готується відзначити цю дату.
Для проведення підготовчої роботи, оргкомітет письменників м. Львова утворив ювілейну комісію з польських, українських і єврейських письменників.
Як повідомив голова республіканського урядового ювілейного комітету поет-орденоносець Микола Бажан, у дні свята до Львова відряджається бригада письменників для виступів у клубах, на підприємствах і учбових закладах. В клубі письменників намічено провести серію доповідей і літературних вечорів, присвячених пам'яті великого поета нашої епохи.
14 квітня — в день роковин, в Москві відбудеться ювілейне Засідання правління Спілки радянських письменників СРСР.
За запрошенням правління Спілки у Москву для участі в роботі ювілейного засідання виїжджає група письменників Львова на чолі з орденоносцем Петром Панчем. 