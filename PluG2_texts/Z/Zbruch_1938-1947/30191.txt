Виступ піаніста-орденоносця Еміля Гілельса і державного квартету

До Львова приїхали на гастролі лауреат Міжнародного та Всесоюзного конкурсу піаністів — орденоносець Еміль Гілельс і заслужений ансамбль УРСР — державний квартет ім. Вільома.
Квартет ім. Вільома відомий в радянській країні і поза її межами, як один з кращих струнних ансамблів. Еміль Гілельс — молодий радянський піаніст, нагороджений орденом Союзу РСР за видатні успіхи в справі розвитку радянської музики.
До складу квартету ім. Вільома входять артисти Михайло Сімкін (перша скрипка), Олександр Старосельський (друга скрипка), Ізяслав Вакс (альт) і Петро Кутьін (віолончель).
Талановиті майстри радянського мистецтва підчас своїх концертів виконуватимуть твори визначних композиторів — Бетховена, Шопена, Баха, Ліста, Чайковського і інших. Цікавими будуть також виступи лауреата Міжнародного конкурсу піаністів в Брюсселі Еміля Гілельса. Він виконає твори відомих композиторів — 32 варіацію Бетховена, баладу №2 Шопена. заключну сцену з опери "Тристан і Ізольда", III сонату Прокофєва, арабески Шумана і багатьох інших.
Концерти Еміля Гілельса і квартету ім. Вільома починаються сьогодні у Великому театрі м. Львова. 