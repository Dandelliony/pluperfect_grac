Український господарський солідаризм

За нами вже пять років від часу, як розпочато в нас акцію, щоб прищепити на українському ґрунті нову ідею Українського Господарського Солідаризму. Ця ідея, що її заініціовано у Львові, з практичним здійснюванням у Перемишлі, має тепер велике значіння. Акція почалась у жовтні 1936 р. завдяки праці головного ініціятора інаж. Миколи Деревянка по його порозумінні з редактором тодішнього двотижневика "Торговля і Промисл", інж. Володимиром Несторовичем. Ще в 1936 році виголосив інж. М. Деревянко два відчити на дискусійних вечорах філії "Союзу Купців і Промисловців" у Перемишлі. В цьому самому році склав він інформаційний звіт Українському Технічному Товариству (його комісії розбудови українського промислу) про нову практично-виховну суспільницьку ідею співпраці консументів з купцями та промисловцями. На другому дискусійному вечорі 31 грудня 1936 р., крім представників У. Т. Т. з інж. Рижевським і Міляничем у проводі, були члени Виділу Союзу Українських Купців і Промисловців з головою дир. Скопляком.
Приявні ставилися прихильно до нової ідеї, але практичне зреалізування її мусів брати на себе їніціятор М. Д., бо деяка консервативність перешкоджувала декому з приявних займатись практично господарським солідаризмом. Пропагандивну працю зосереджено в Перемишлі, де жив інж. М. Деревянко. Треба було проломати консерватизм місцевих купців, які не вірили спершу консументам, чи вони щиро підтримають солідаристичну акцію купців, а консументи зі свого боку ставились з недовірям до акції купців. Все ж таки по довгих місяцях удалось інж. Деревянкові прихилити голову філії Союзу Купців П. Марка до того, щоб завести оборотові звороти і творити фонд розбудови торгівлі й промислу за допомогою співпраці Пром. Банку, що мав свою філію в Перемишлі.
Від 1937 р. почалось практичне здійснювання господарського солідаризму, що до нього приєднувались і купці і дехто з представників кооперації. В цьому році відбувалась теж дальша відчитова й дискусійна пропаганда серед організованого громадянства Перемишля. Особливе зацікавлення до українського господарського солідаризму виявив м. і. голова "Української Бесїди" д-р Володимир Загайкевич, відомий громадський і політичний діяч, який в 1938 р. став правним дорадником УГАС-у. Водночас навязано порозуміння з Пром-Банком, що погодився співпрацювати над реалізацією усуспільнення й солідаристичне перевиховання нашого купецтва. Орган купців і промисловців "Торговля і Промисл" поміщував пропагандивні й ідеологічні статті в дусі солідаризму.
Науково-пропагандивна акція відбувалася у траві 1937 року в Українському Науковому Інституті у Варшаві (Економічний семінар), в 1938 році в Науковому Т-ві ім. Шевченка у Львові зі співучастю УТТ і головою інженерів Базилевичем, у 1939 (в січні) в часописі "Українські Технічні Вісті", в 1940 р. в Союзі Українських Інженерів у Кракові.
Душею цього руху, прелегентом на зборах і сходинах, автором статтей на тему українського господарського солідаризму був інж. М. Деревянко, який поясняв, переконував і відпирав усякі закиди та докори. Бо не легко поширити в нас щось нове.
Перша солідаристична організація почала свою працю з днем 1 червня 1938 р. в Перемишлі, а привітали її часописи "Торговля і Промисл", "Український Бескид" і "Діло" (10. IX. 1938). Про нові українські засади купців і промисловців появилась замітка в "Господарсько-Кооперативному Часописі" (ч. 13 з 27. ІІІ. 1938), де наведено уступ з статті інженера М. Деревянка: "Треба так багатіти, щоб із нашого купецького збагачення раділи наші купці-консументи і наші провідники, що дбають про розбудову нашого промислу. Як це зробити? Крім вище зазначеного поступу у взаєминах з покупцями, слід прий няти засаду кооперації про річні звороти та її удосконалити.
Відчити й дискусії на тему господарського солідаризму провадив далі інж. Деревянко в 1938 і 1939 році в "Учительській Громаді", у "Взаємній Помочі Українських Учителів", в Народньому Домі для ширшого загалу і в Т-ві наукових викладів ім. П. Могили.
З купців треба зазначити як прихильника УГАС-у, крім згаданого вже П. Марка, також Євгена Бориса, (мануфактура на Торговиці), а з кооперації філію "Маслосоюзу" в Перемишлі. Були ще інші купці й кооператори, що підтримували цю акцію.
У висліді першого акційного року праці Угасу з дрібних одно- і двовідсоткових знижок-зворотів (по річнім обороті у Пром-Банку, для розбудови промислу) створився фонд у висоті понад тисячу золотих, а крім цього Угас спроваджував ще вагоново вугілля й жарівки для збірних консументів, як Духовна Семинарія, Хлопячий і Дівочий Інститут, де матеріяльна користь перевищила суму тисячу золотих. Вони були б ще більші і не тільки матеріяльні, але й моральні, коли б ідея солідаризму зустріла щиріше відношення нашої суспільности, коли б духова культура була вища... Але для цього треба перевиховуватись, треба змінити наставлення цілої егоїстичної психіки, що врешті не є ані державно-творча, ані розумно-суспільницька... Треба нам творчих ідей, а ще більше тих пробудників-організаторів, що відчувають дух часу, коли місце під сонцем може мати тільки все сильне, здорове духом і тілом.
Український національний моноліт повстане тільки тоді, коли національний солідаризм буде опиратись на господарському солідаризмі, на побратимстві, на суспільно-господарській справедливості. Без глибокого ідейного солідаризму не може бути сильної нації, перейнятої духом поступу, завзяття й віри у своє високе призначення, у своє краще й тривке завтра.
Д-р Є. Грицак. 