Анґлія ставить останню пересторогу і мобілізує.

Комунікат про засідання бритійського уряду. — Мобілізація? — Господ. санкції?
ЛЬОНДОН. 22 8. ПАТ. Сьогодні проголошено такий комунікат урядовий: Бритійський уряд розглянув на сьогоднішньому засіданні точно міжнародню ситуацію та переглянувши додаткові звіти, що їх саме дістав, які торкаються військових ходів у Німеччині, уряд заняв становище у справі вісток про пакт неаґресії, який мають заключити Німеччина й Совіти Бритійський уряд рішив без надуми, ЩО ТАКА ПОДІЯ НЕ МОЖЕ В НІЯКІЙ МІРІ ВПЛИНУТИ НА ЗОБОВЯЗАННЯ ВЕЛИКОЇ БРИТАНІЇ У ВІДНОШЕННІ ДО ПОЛЬЩІ, ПРО ЯКІ БАГАТО РАЗІВ ГОВОРЕНО В ПРИЛЮДНИХ ЗАЯВАХ ТА ЯКІ БРИТІЙСЬКИЙ УРЯД РІШЕНИЙ ВИКОНАТИ.
Парлямент скликано на найближчий четвер. Уряд хоче перевести того дня в обох палатах закон про надзвичайні повновласти, що торкаються оборони. Внаслідок тих повновластей уряд може видати найконечніші розпорядки, якщо того вимагатиме ситуація.
Одночасно ухвалено чергові розпорядки, що їх наказує обережність. Ті розпорядки відповідних pecoртів торкаються напр. ПОКЛИКАННЯ ДЕЯКИХ КАТЕҐОРІЙ ПЕРСОНАЛУ ВІЙСЬКОВОЇ МАРИНАРКИ АРМІЇ, ЛЕТУНСТВА, ПРОТИЛЕТУНСЬКОЇ ОБОРОНИ ТА ЦИВІЛЬНОЇ ОБОРОНИ. ОДНОЧАСНО ВИДАНО ТЕЖ РОЗПОРЯДКИ, ЩО ОБХОПЛЮЮТЬ ДЕЯКУ КАТЕҐОРІЮ СПРАВ, ЯКІ ВЯЖУТЬСЯ З АНҐЛІЙСЬКИМ ЕКСПОРТОМ ГОЛОВНИХ СИРІВЦІВ ТА ПРОМИСЛОВИХ ПРОДУКТІВ.
Ухваливши такі розпорядки, що їх наказує обережність у теперішній хвилині, бритійський уряд обстоює погляд, що у труднощах, які зродилися між Польщею та Німеччиною, нема нічого такого, що оправдувало би вжиток сили та у висліді европейську війну з її всіми наслідками. Нема в Европі справ, як уже заявив премієр — що їх не можна було б полагодити мирно, якщо лиш удалося би привернути умовини взаємного довіря. Бритійський уряд є, як і завжди був готовий причинитися до того, щоб такі обставини створити. Одначе коли би інші все таки обстоювали на вжиття сили, тоді Велика Британія готова тому протиставитися аж до остаточности. 