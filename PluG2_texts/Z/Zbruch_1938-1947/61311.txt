◦ ◦ ◦ ◦ ◦

Харчеві картки на лютий. Уже тепер іде підготова до видачі харчевих карток на лютий. До 19 січня повинні були всі домоуправи внести списки населення. Видача карток мешканцям відбудеться ще з кінцем цього місяця так, щоб вони могли з початком наступного місяця зареєструватись у відповідних харчових крамницях. Харчеві картки для німців (Райхс- і Фольксдойчів) видає уряд при вул. Пекарській 1 в поазбучному порядку від 22 до 31 січня ц. р.
Малярська вистава продовжена. Вистава праць малярів, графіків і різьбарів, членів Спілки Українських Образотворчих Мистців у Львові, продовжена до 1 лютого ц. р. Виставу можна відвідувати щоденно від 9—16 год., Марійська пл. 9, І. пов.
Табеля виграних. Під час тягнення в дні 17 січня 1942 р. впали так вигри: перше викликання: 71 (сімдесять один); друге викликання: 85 (вісімдесят п'ять); третє викликання: 35 (тридцять п'ять); четверте викликання: 49 (сорок дев'ять); п'яте викликання: 84 (вісімдесят чотири). У львівській лото-колектурі ч. 320 при вул. Руській 18 впали виграні на такі числа: 35, 49 і 85.
Гроші для залізничних пенсіонерів. Окружна Дирекція Німецької Залізниці Схід у Львові повідомляє, що виплата зачетів на пенсії за місяць грудень 1941 р. для залізничників — персіонерів б. польської держави та вдів і сиріт по них зачалася від 19 січня ц. р. у Львівському Залізничому Пенсійному Відділі, вул. Красіцьких 5 (стара дирекція). Виплата буде відбуватись від 19 січня ц. р. почавши, в годинах від 8-ої до 15-ої після початкових букв прізвищ у такому порядку: 19 січня — для тих, що їх прізвища починаються на букви А і Б; 20 січня — Ц. Д. Е; 21 січня — Ф, Г, X, І, Й; 22-го січня — К; 23 січня — Л, М: 24 січня — Н, О. П, Р; 26 січня — С; 27 січня — Т, В, З. Пенсіонери повинні зголошуватися, придержуючись зазначеного порядку.
Праця для залізничників. Бюро Праці закликає всіх залізничників — працівників колишньої ПКП, а передусім машиністів, кочегарів і ремісників, зголоситись до праці. Вони дістануть працю в паровозівнях у Львові, Дрогобичі, Раві Руській, Самборі та Краснім. 