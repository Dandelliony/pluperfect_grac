◦ ◦ ◦ ◦

Верховне Командування Німецьких Збройних Сил повідомляє:
Як проголошено вже надзвичайним звідомленням, упала суходільна та морська фортеця Новоросійськ, остання важна воєнна пристань, що по упадку Севастополю залишилась ще совєтській чорноморській фльоті. Оцей гордий збройний успіх осягнули віртемберська, баденська, франконська і геська дивізії у співдіянні румунських кавалерійських з'єднань у денних завзятих фортечних боях серед дуже тяжких теренових умовин. Добичу годі покищо обчислити.
У битві за Сталінград німецькі та румунські відділи знову здобули терен у завзятих боях. Ворог при введенні в дію сильних піхотних та панцирних з'єднань поновлював свої важкі відтяжуючі наступи з півночі проти німецьких запорових становищ. Усі наступи криваво відбито і знищено 108 ворожих танків. Вирішну участь мали в тому дивізії танків та змоторизовані піхотні дивізії, піддержані з'єднаннями літаків та зенітної артилерії. Денні та нічні налети літаків були спрямовані на терен міста. Крім того бомбардовано вночі летовища на схід від Волги.
На північний захід від Медина відбито частинно протинаступом поновлювані ворожі наступи. Підчас нічних бомбових атак успішно поцілено споруди летовищ на північний захід від Москви, як теж постачальну комунікацію ворога.
На південь від Ільменського озера заломилися місцеві наступи ворога. На південь від Ладожського озера відкинено знову декілька ворожих наступів серед високих кривавих втрат. У протинаступі замкнено ворожі сили і знищено. Совєти втратили при тому понад 1.200 вбитих. На Ладожському озері потоплено поцілом бомб одне сторожеве судно один буксир, а одно дальше сторожеве судно і 3 буксирі пошкоджено.
У середньому відтинку єгипетського фронту відбито один ворожий наступ. Бойові та пікуючі літаки атакували теж учора з добрим успіхом британські становища артилерії та скупчення танків і авт, як теж одне летовище в Арабському заливі. Німецькі винищувачі зістрілили у повітряних боях 15 ворожих літаків. Один дальший ворожий літак збито на морі на південь від Корфу.
Після безуспішних поодиноких денних виснажувальних налетів заатакували минулої ночі з'єднання британських літаків Західну Німеччину. Цивільне населення мало втрати. В мешкальних дільницях декількох міст, передусім у Дюісбургу, повстали матеріяльні шкоди та пошкодження в будинках. За дотеперішніми повідомленнями зістрілено 11 атакуючих літаків, а дальших 7 втратив ворог підчас налетів на зайняті західні області.
Легкі німецькі бойові літаки атакували вчорашнього дня бомбами важкого калібру воєнноважливі об'єкти в південній та в середній Англії, як теж пристаневі споруди на англійському північно-східному побережжі. Вночі бомбардували бойові літаки верфоспоруди в Сандерленд. Завважено численні вибухи.
Як оповіщено вже надзвичайним звідомленням, потопили німецькі підводні човни з конвойних валок як теж підчас поодиноких операцій біля східних берегів Америки, на Атлянтику і перед західним побережжям Африки в завзятих боях 17 кораблів разом у 108 тисяч брт.
Большевицький налет на Будапешт
БУДАПЕШТ, 7. вересня. — Вніч під суботу Будапешт пережив свою першу летунську атаку. За урядовим повідомленням кілька совєтських літаків перелетіло через місто на висоті 5-ох тисяч метрів та скинуло доволі багато бомб на терен міста. Спричинено деякі матеріяльні шкоди. Між іншим, знищено одну церкву.
Італійське воєнне звідомлення
РИМ, 7. вересня. — Крім тих вістей з єгипетського фронту, згаданих у німецькому воєнному звідомленні, італійське звідомлення подало до відома, що летунство держав осі бомбардувало скупчення британських панцирних стежних танків та самоходів. При цьому  запалено 40 машин. У повітряних боях збито 6 британських літаків. 