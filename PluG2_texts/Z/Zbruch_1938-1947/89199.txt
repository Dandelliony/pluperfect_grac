◦ ◦ ◦ ◦

Оперний Театр. Сьогодні, в середу, 10. травня, в год. 16.30 "Аїда", опера на 4 дії Дж. Верді в постанові В. Блавацького. Гостинний виступ соліста Мюнхенської опери Ореста Руснака. Диригент: А. Копп. — Післязавтря, в четвер, 11-го травня, в год. 15.30 "Пестрий вечір". — У п'ятницю, 12-го травня, в год. 17.30 концерт відомого тенора — соліста Мюнхенської опери Ореста Руснака. У програмі пісні й оперні арії. При фортепіяні І. Козловська. — В суботу, 13-го травня, в год. 17.30 "Циганський барон", оперета Й. Штравса в постанові Й. Стадника. Диригент: Я. Барнич. Танки О. Суховерської.   Українські радіопередачі. Львівська радіовисильня надає українські передачі в понеділок, середу, четвер і п'ятницю від год. 17.10 до 17.45.   Навчання в Хем. Школі. Державна Хемічна Фахова Школа з українською мовою навчання у Львові провадить навчання при вул. Різницькій ч. 14 (бічна вулиці Станислава).   Сходини студентів. Чергові ширші сходини членів Об'єднання Праці Українських Студентів ім. А. Коцка відбудуться в середу, дня 10-го травня, в годині 16.15 в Студентській домівці при вул. Анни 1/І.   Праця Комітету на Львів-місто. Український Комітет на Львів-місто повідомляє громадянство Львова, що Комітет працює від години 8-ої до год. 17-ої з одногодинною перервою на обід від год. 13-ої до 14-ої. В пополудневих годинах, то є від год. 14-ої до 17-ої полагоджується тільки справи евакуованих і пошкодованих.   Допомога найбіднішим. Допомогова Комісія при Українському Комітеті на Львів-місто прохає мешканців міста Львова складати пожертви в одягу, харчах і грошах на допомогу для найбідніших і найбільш потребуючих громадян Львова. Пожертви приймаються в год. від 9-ої до 15-ої кожного дня, в будинку УЦК при вул. Словацького ч. 18, II. поверх.   Львівські вісті 