◦ ◦ ◦ ◦ ◦ ◦ ◦

Наліт німецької авіації на Ліверпуль
БЕРЛІН, 13. (ТАРС). За повідомленням німецького інформаційного бюро, в ніч на 13 березня кілька сот німецьких літаків скинули бомби всіх калібрів на Ліверпуль.
Особливо інтенсивно було бомбардоване розташоване поруч з Ліверпулем м. Беркенхед, де зосереджені численні зерносховища, великі млини і продовольчі склади. В результаті бомбардування один великий млин зовсім знищений, ряд амбарів з зерном загорівся. Пожежа поширилась також на холодильники і бійні, розташовані в районі ріки Мерсей. Англійська зенітна артилерія відкрила спочатку сильний вогонь, проте через деякий час її дії значно ослабішали, і світло прожекторів майже зовсім зникло.
НЬЮ-ЙОРК, 13. (ТАРС). Кореспондент агентства Юнайтед Пресс, який знаходиться в Ліверпулі, повідомляє, що в ніч на 13 березня 200 німецьких бомбардувальників протягом кількох годин бомбардували район ріки Мерсей. Хороша робота загонів протиповітряної оборони в Ліверпулі запобігла великим зруйнуванням. Сьогодні ранком транспорт в Ліверпулі працював нормально. Людських жертв в місті небагато.
Лист Рузвельта голові палати представників
ВАШІНГТОН, 13. (ТАРС). Рузвельт звернувся до голови палати представників Рейберна з листом, в якому закликав конгрес негайно схвалити асигнування 7 міліардів доларів на здійснення програми, передбаченої законом про передачу озброєння в позику або в аренду.
В додатку до листа Рузвельт вказує, яким чином він має намір витратити запропоновану суму в 7 міліардів доларів. 2.054 міліони доларів призначаться на авіацію і різні авіаційні матеріали, 1.343 маліони доларів на артилерію, броню і боєприпаси, 1.350 міліонів доларів на сільськогосподарські, промислові і інші товари, 362 міліони доларів на танки, броневики, автомобілі, грузовики і запасні частини до них, 629 міліонів доларів на різні судна, кораблі, а також устаткування і матеріали до них, 260 міліонів доларів на різне воєнне спорядження. Далі Рузвельт пропонує витратити 752 міліони доларів на будівництво і експлуатацію воєнних підприємств, 200 міліонів доларів на випробування, інспектуваня і ремонт озброєння для будьякої країни, "оборона якої, на думку президента, є життєво важливою для оборони США". 40 міліонів доларів передбачено на різні дрібні витрати і 10 міліонів доларів на адміністративні витрати.
Рузвельт просить конгрес уповноважити президента змінювати витрати на одну категорію озброєння на користь іншої в межах 20 процентів, передбачених асигнуваннями.
За повідомленням вашінгтонського кореспондента агентства Ассошіейтед Пресс, пропозиція про асигнування 1.350 міліонів доларів на сільськогосподарські, промислові і інші товари свідчить про те, що Рузвельт має намір відправити велику кількість продовольства в Англію. За повідомленням агентства Юнайтед Пресс, представники міністерства землеробства заявили, що США можуть зразу ж відправити в Англію велику кількість продовольства.
Арешти сатьяграхістів в Індії
КАБУЛ, 13. (ТАРС). Індійська газета "Трібюн" опублікувала офіціальні дані керівництва індійського національного конгресу про кількість арештованих сатьяграхістів. З часу початку кампанії Сатьяграха всього арештовано 5.099 чоловік. Одночасно на арештованих накладений штраф загальною сумою в 237 тис. рупій. Найбільше число арештованих припадає на сполучені провінції (1.495 чоловік). 