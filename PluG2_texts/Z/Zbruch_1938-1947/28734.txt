◦ ◦ ◦ ◦ ◦ ◦ ◦

Виступ Чемберлена в палаті общин
ЛОНДОН, 2 листопада. (ТАРС). Агенство Рейтер передає, що сьогодні на засіданні палати общин Чемберлен зробив черговий недільний огляд воєнних дій. Протягом останньої неділі, сказав Чемберлен, дії на франко-німецькому кордоні обмежувались лише сутичками аванпостів і незначною артилерійською перестрілкою. Не дивлячись на холод і дощі, наші війська продовжували виконувати своє завдання, зміцнюючи оборону свого сектору.
Війна на морі не ознаменовалась великими подіями. Ми успішно продовжували боротьбу з підводними човнами ворога, але з другого боку загубили ряд своїх торгових суден. Проте не трапилось нічого такого, що могло б підірвати нашу упевненість в можливості перебороти загрозу підводної війни.
Чемберлен дальше відмітив, що протягом цієї неділі сталося декілька боїв в повітрі з німецькими літаками, які або робили розвідувательні польоти або намагались напасти на конвойні судна. Під час цих сутичок англійська авіація, також англійський військовий флот не зазнав ніяких втрат.
Дальше Чемберлен заявив: "В міжнародній області великою подією на цьому тижні був виступ 31 жовтня народного комісара закордонних справ СРСР". "Повний текст цієї промови, сказав Чемберлен, ретельно вивчено англійським урядом, який з інтересом відмітив оприділення майбутніх цілей радянського уряду". Чемберлен далі суперечив проти даної в доповіді товариша Молотова характеристики цілей союзників в теперішній війні. "Ми, — сказав Чемберлен, — цілком ясно самі заявили про наші міркування".
Заключна частина промови Чемберлена була присвячена питанню притягнення домініонів і колоній до участі в війні.
Французьке повідомлення про воєнні дії
ПАРИЖ, 2 листопада. (ТАРС). Агенство Гавас передає, що протягом вчорашнього дня на різних ділянках фронту відбувались звичайні операції невеликих піхотних частин. "Ніч по всьому фронті пройшла спокійно".
Повідомлення верховного командування німецької армії
БЕРЛІН, 2 листопада.1 (ТАРС). Верховне командування німецької армії передає таке повідомлення: "На заході мала місце тільки слабка артилерійська перестрілка на окремих ділянках".
В Англії вводиться карткова система
ЛОНДОН, 2 листопада. (ТАРС). Міністр харчового постачання Моррісон заявив в палаті общин, що уряд вирішив ввести з половини грудня картонну систему на масло і бекон. Карточки на м'ясо і цукор поки не будуть введені. Проте Моррісон підкреслив, що запасів цукру, що мається в країні, вистачить тільки в тому випадку, якщо кожний покупець обмежиться покупкою одного фунту цукру в тиждень. В даний момент вивіз масла з європейських країн зменшився, а збільшити цей недостаток імпортом масла з інших, більше відокремлених, країн не вдалося. По картонкам буде відпускатись по 4 унції бекону і масла в тиждень. (Унція дорівнює 29.8 грамів). 