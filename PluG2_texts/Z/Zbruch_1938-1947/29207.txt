Непереможна сила

Трудящі Західної України, гнучи спину у панському ярмі, завжди мріяли про з'єднаная з своїми братами, що жили у вільній сім'ї радянських народів. За з'єднання українців в одній державі на словах були і українські буржуазні націоналісти. Але вони, ці підлі зрадники, на ділі робили все, щоб якнайбільше набрехати на Радянський Союз, на його щасливий народ.
Я не раз виступав на мітингах з доповідями про Радянську Україну, про її культурні надбання, про нове, вільне життя трудящих. Робітники і селяни з таким захопленням слухали мене, так бурхливо вітали перемоги своїх радянських братів, що я переживав величезну радість.
Цей рух ставав небезпечним для Польської держави. Пани сполошилися. Мене почали переслідувати. А коли в 1929 році я повернувся з Києва, польська влада остаточно розправилась зі мною, позбавивши мене роботи. Це була розправа особисто наді млою. Але я розумів, що справа йде не тільки про мене. Польська влада хотіла цим самим ліквідувати мої зв'язки з Радянською соціалістичною Україною.
Українські буржуазні націоналісти не тільки не виступали проти репресій польської шляхти, а навпаки підтримували панів. Коли почалася широка хвиля "пацифікації", тобто прямого винищення трудящих Західної України, вони робили так, як того хотіла польська влада.
У мене, як і в кожного трудящого Західної України, стискалося серце, коли ми дивилися на нові варварські знущання польських панів над нашим народом.
Поміщик, осадник, — ось хто загарбав землю, що належала українським селянам. І не даром така ненависть і злоба у селян була до панів, до правителів польських.
Будем тебе, Польщо, завжди проклинати
Що не дала нам спокою працювати.
Так співали українські селяни і журба їхня стелилася степами, переходила через Збруч, доходила до наших братів з Радянської України.
Бачачи люте знущання панів над селянами, я зрозумів по-справжньому, чому у XVII сторіччі воював народ український на чолі з Богданом Хмельницьким проти польської шляхти, чому народ споконвіків боровся проти польських панів.
Пани — ці одвічні вороги українського народу — щоразу вигадували нові й нові способи пригнічування трудящих. Ще недавно шляхта намагалася переселювати гуцулів — гірців з їх прегарних, живописних Карпатів на Полісся. Шляхта планувала виселяти українських селян з багатого Поділля, забирати в них рештки землі і розміщувати там своїх вірних псів осадників. Ліквідація українських шкіл, заборона рідної мови, переслідування літератури, насильна полонізація, тюрма, розстріли, каторга, — все це один ланцюг злочинів, що спрямовані були на винищення українського народу.
Та пани помилилися. Народ непереможний! І коли йому, народові, загрожувала найбільша небезпека фізичного знищення, на допомогу прийшов могутній, богатирський, рідний брат — народи великого Радянського Союзу. 17 вересня 1939 року кордони Польської держави перейшли героїчні полки Червоної Армії. Вони прийшли, щоб врятувати трудящих Західної України і Західної Білорусії від загибелі, захистити їх від польських катів, дати їм волю, дати право на нове, щасливе життя.
Червону Армію на визволення своїх братів і сестер послала велика більшовицька партія, послав вождь, вчитель і рідний батько наш — великий Сталін. І в цьому історична заслуга єдиної в світі партії, що вийшла з народу, захищає народ, веде його до світлого майбутнього, — заслуга комуністичної більшовицької партії.
К. Й. Студинський — депутат Народних Зборів Західної України. 