◦ ◦ ◦ ◦ ◦

Підчас наступу німецьких морських сил на півночі Льодового моря затопили есмінці біля Ведмежого острова один совєтський торговельний корабель. Підчас дальших операцій зістрілено 3 британські торпедні літаки.
У Північній Африці обостороння розвідувальна діяльність. Бойові і мисливські літаки розпорошили британські військові скупчення й атакували летунські майдани ворога у східній Кіренайці та на захід від Олександрії.
У порті Тобрука пошкоджено важко бомбами більший торговельний корабель.
На Мальті заподіяли бомбовики великі пошкодження споруд летунських майданів.
Німецькі підводні човни затопили на західному побережжі Африки 4 ворожі торговельні кораблі, разом 27,000 рбт., між ними 2 танкери.
Британські бомбовики атакували минулої ночі декілька місцевостей західної Німеччини. Цивільне населення мало втрати в убитих і ранених. Зістрілено один ворожий літак.
Зміна уряду Мадярщини
БУДАПЕШТ, 11 березня. — Учора подався уряд Бардоші до димісії. Сам прем'єр Бардоші тепер хворий і перебуває в санаторії.
БУДАПЕШТ, 11 березня. — Прем'єром Мадярщини став Н. фон Калей. Всі інші міністри залишилися ті самі, що і в уряді Бардоші. Портфель міністра закордонних справ не обсаджений. Його веде також Калєй. Новий уряд продовжує без змін курс попереднього.
Після перемог у Рангуні, на Яві і в Новій Гвінеї
ТОКІО, 11 березня. — Головна Цісарська Кватира повідомляє: Японські збройні сили, що оперують проти головних сил аліянтів коло Сурабаї і Бандоенг, примусили аліянтів, числом 93.000 голяндських і 5.000 австралійських, британських й американських вояків 9 березня в 15-ій год. (8-ма вечором на наш час) до безоглядної капітуляції. Капітуляція відбулася після 9 днів від хвилини, коли японські війська висадилися на Яву.
ТОКІО, 11 березня. — "Токіо Нічі-Нічі" стверджує, що столиця Бірми здобута японцями 51-го дня від початку воєнних операцій. Зі здобуттям Рангуна війська Чанкайшека тратять свою постачальну базу, а рівночасно загрожена англійська Індія.
ТОКІО, 11 березня. — У Батавії заведено військову управу. Всі розпорядки проголошено по японськи і по маляйськи. Населення дістало релігійну свободу. На ринку курсує ще голяндський гульден крім японського військового єна.
ТОКІО, 11 брезня. — Післязавтра підчас зборів японського парляменту виголосить деклярацію прем'єр Тойо, а також міністри війни і фльоти прочитають адреси до армії.
НЮ-ЙОРК, 11 березня. — Вояки ЗДА висадилися в морській базі Пунта Заліназ (Еквадор). На півострові Санта ель Елєнз причалили літаки.
БУЕНОС-АЙРЕС, 11 березня. — Адміністраційна комісія Панамериканської Унії скликана на 23 травня до Буенос-Айрес.
Протианглійські заворушення в Єгипті
ТЕГЕРАН, 11 березня. — Совєтсько-англійські тертя і совєтський терор в Ірані довів до того, що уряд Фуруджія уступив. Новий уряд в Ірані створив Суеїлі, знаряддя Москви.
БЕРЛІН, 11 березня. — У Каїро трапилися великі заворушення; 50 англійських офіцерів було вбитих. Англійці розстріляли 300 єгиптян.
СТАМБУЛ, 11 березня. — Новий американський амбасадор у Туреччині Штайнгард представився президентові держави Ігмедові Ільону.
БЕРЛІН, 11 березня. — Вчора пополудні над побережжями Бельгії і Франції зістрілили німецькі летуни 5 британських літаків. Крім того збили 6 бальонних запор перед Англією.
БУДАПЕШТ, 11 березня. — Сюди прибуло 35 політичних емігрантів з Іраку, між ними також рідня іракського прем'єра Рашіда ель Кайляні.
БЕРЛІН, 11 березня. — Жінка президента ЗДА збирається їхати до Лондону. Кажуть, що п. Рузвельтова їде в політичних справах. 