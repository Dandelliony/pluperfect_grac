◦ ◦ ◦ ◦

Українські радіопередачі. Сьогодні, у четвер, 14-го січня від год. 10.30 до 11-ої передає Львівська Радіовисильня пісні і фортепіянні твори українських композиторів. Виконавці: Лідія Черних (меццосопран), Роман Савицький (фортепіян) і Юрій Лаврівський (баритон). — Завтра, у п'ятницю, 15-го січня у тому самому часі концерт української народної лірики у виконанні вокального октету під управою Е. Козака та Юрія Сінгалевича (бандура).
Прем'єра у "Веселому Львові". У днях 16-го, 17-го та 18-го січня ц. р., в 18-ій год., в залі інституту Народної Творчости у Львові, вул. Францішканська ч. 7, відбудеться прем'єра нової (3-ої) програми театрику "Веселий Львів" за участю артиста Львівського Оперного Театру, реж. Йосифа Гірняка та вокального квартету О. Курочки. У програмі: спів, музика, балет, скетчі. Програму веде: Сергій Дубровський. Мистецький керівник: ред. Зенон Тарнавський. Балетмайстер: М. Вєжинський. Мистецьке оформлення артиста-маляря Володимира Ласовського. Передпродажа квитків вступу в Концертному Бюрі — Львів, Ринок ч. 9, І. пов., в часі від год. 8-ої до 15-ої. В день вистави продаж квитків у касі ІНТ, вул. Францішканська ч. 7, від год. 16-ої. Дітям до 14-ти років вступ на вистави заборонений.
У справі вивозу сміття. Справу коштів за вивіз сміття у багатьох випадках різно коментували. У цій справі Господарський Децернат Уряду Міського Старости додає таке вияснення: вивіз сміття з подвір'я мешкальних домів належить до обов’язків домовласників чи домоуправителів, які з того приводу не можуть обтяжувати льокаторів якиминебудь оплатами. Якщо б одначе таке трапилося, треба про це повідомити вище згаданий уряд.
Шахові першенства. ЛЬВІВ, 13 січня. Ланка спортових гор Реф. Тіловиховання УЦК назначила у львівській групі такі гри у шахових першенствах краю на неділю, 17-го січ. ЛЬВІВСЬКИЙ ТЕАТР — УКРАЇНА у читальні Театру в год. 12-ій. Суддя п. Загайкевич (УССК). ТРИЗУБ — УТТ І в домівці Тризуба (Церковна 2 — Богданівка), в год. 15-ій. Суддя п. Кучер (УССК).
Увага! ЛЬВІВ, 13 січня. Ланка спортових гор Реф. Тіловиховання УЦК повідомляє, що суддів до шахових змагань і столової ситківки назначують ті окружні референти тіловиховання, на терені яких відбуваються змагання (прим.: на змагання у Дрогобичі, судія з Дрогобича, а не зі Стрия).
Денники Розпорядків для Ґ.-Ґ. Денник Розпорядків для Ґенерал-Ґубернаторства ч. 102 з 10.XII.1942 р. містить: Тарифову ординацію для робітників і робітниць в лісогосподарстві. (Тарифовий реєстр ч. 12/3) з дати 28.X.1942 р. Зарядження про будівельні заходи повітряної охорони в Ґенерал-Ґубернаторстві, з дати 19.XI.1942 р. Оголошення про ціни перейому за сирий спирт з сільсько-господарських і промислових ґуралень на промисловий рік 1942/43, з дати 9.XI.1942 р. — Денник Розпорядків для Ґенерал-Ґубернаторства ч. 103 з дня 12.XII.1942 р. містить: Розпорядок для зміни розпорядку з 20 грудня 1940 р. про ношення орденів та відзначень у Ґенерал-Ґубернаторстві і для введення цього розпорядку в Області Галичині, з дати 30.XI.1942 року. Перше зарядження до розпорядку з 14 липня 1942 р. про кордоно-переступальний самоходовий товаровий рух поміж Німецькою Державою, Ґенерал-Ґубернаторством та Протекторатом Чехії і Моравії, з дати 13.XI.1942 р. 