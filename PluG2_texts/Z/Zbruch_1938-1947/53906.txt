◦ ◦ ◦ ◦

Лінія Сталіна всюди проломана
ГОЛОВНА КВАТИРА ВОЖДА, 12, 7. — Головне Командування Німецьких Збройних Сил подає:
Німецькі війська проломили у відважному наступі на східньому фронті лінію Сталіна на всіх рішальних місцях. Німецько-румунські армії, наступаючи з Молдавії, відкинули ворога на широкому франті через Дністер. Німецько-словацько-мадярські війська з Галичини переслідують ворога, який втікає. На північний схід від Дністра німецькі війська стояли вже під Києвом. На півночі від багон Припяті проломлено смугу сильних твердинь над Дніпром. Тим самим середній відтинок німецьких фронтових атак пересунувся на 200 км на схід від Мінська. Серед багатьох ворожих військових частин замітні прояви розпаду і розкладу. Вітебськ уже від 7. липня у німецьких руках. На схід від озера Пейпус машерують німецькі панцирні відділи на Лєнінград. Німецька летунська фльота вибила противникові з рук нищенням ворожих залізничих шляхів уже тепер дальші можливості спротиву на більші розміри. Необхідні запасні бази для переведення операцій німецьких панцирних армій вже підійшли аж до недавньої лінії Сталіна. — Ось так німецькі війська, розбиваючи твердий спротив большевиків і поборюючи всі природні труднощі, поступають у такому швидкому темпі, що світ знову просто не може вийти з дива, як німецька армія у такому короткому часі змогла здобути нові терени на сотні кільометрів. Сьогодні вже перейшли німецькі війська через Естонію і машерують на Лєнінград, на Сході вже мають у своїх руках Вітебськ і посуваються на Москву, зі Східиьої Галичини вдерлися фронтовими атаками під Київ, а клином з Молдавії дійшли до Дністра. Є це досяги, які світ приймає до відома з подивом, а англосаксонський світ мусить, хоч не хоч, примиритись із тією твердою дійсністю, що така надійна лінія Сталіна сьогодні вже не існує.
Вирішні дії на Сході
ГОЛОВНА КВАТИРА ВОЖДА, 15. 7. — Головне Командування Німецьких Збройних Сил подає:
Вирішні операції на східньому фронті відбуваються пляново.
Фінляндські збройні сили під проводом марш. Манненгайма приступили до атаки по обох берегах озера Ладоги. Контрторпедовці затопили два розвідчі совітські кораблі.
Боєві літаки заатакували один транспорт на анґлійських територіяльних водах і кинули бомби, викликуючи пожежу на двох товарових кораблях та поцілили ще два інші торговельні кораблі.
Ескадри боєвих літаків бомбардували впродовж минулої ночі з добрими вислідами портові обєкти на південному й південно-східньому побережжі Анґлії.
Минулої ночі ворог налітав слабими силами на терен північно-західньої Німеччини й скинув декілька бомб, не осягнувши своєї цілі. Нічні ловецькі літаки зістрілили один анґлійський бомбовик.
Японська амбасада покинула Москву
ГЕЛЬСІНКИ, 15. 7. — 16 членів японської амбасади в Москві приїхало минулої пятниці до стадії Манджулі. В найближчому часі виїдуть із Москви до Манджуко інші урядовці японської амбасади в Москві в числі 10 і три цивільні особи з японської колонії.
Нова монархія
Чорногора незалежною державою. ЦЕТИНІЯ, 15. 7. — На національних установчих зборах Чорногори відчитали грамоту проголошення незалежности Чорногори.
З огляду на те, що Чорногора не має голови держави, установчі збори рішили створити регенцію і звернутися до короля і цісаря Віктора Емануїла ІІІ-го, щоби призначив регента королівства Чорногори, який надав би новій державі конституцію.
Большевицький уряд покинув Москву
АНКАРА, 15. 7. — Згідно з вістками московських дипломатичних кол, уже багато дипльоматичних місій покинуло Москву. Також і совітський уряд покинув Москву. Дипльоматичні кола Москви звернули увагу, що в совітській столиці перебувають численні військові групи без ніяких призначень, які потратили звязок із своїм командуванням.
Рузвелт не дістав повновластей
НЮ-Й0РК, 15. 7. — Як це вже загально відомо, між американськими робітниками і фабрикантами зброї дуже часто приходить до конфліктів, що очевидно шкідливо відбивається на американському воєнному промислі. Щоби це припинити, Рузвелт зажадав уповноважень від американського парламенту — конгресу, щоби він міг безпосередньо виступати супроти тих фабрик воєнного матеріялу, які не хотять звертатися за рішеннями в робітничих справах до комітету оборони держати. Цих уповноважень він не дістав. 