◦ ◦ ◦ ◦

Друга програма в "Веселому Львові". Сьогодні, в неділю, 3-го січня 1943, в год. 13-ій в залі ІНТ, Францішканська ч. 7, відбудеться вистава другої програми "Веселого Львова". У програмі виступи Теа-Джезу, солісток: Ф. Слоневської та Г. Ільницької, ревелерсів О. Курочка, балету балетмайстра А. Вєжинського та солістки балету Янішевської. Веде програму Зенон Тарнавський. Художнє оформлення В. Ласовський.
Малярська вистава. Відкриття III-ої Вистави Спілки Українських Образотворчих Мистців відбудеться у Львові, сьогодні, в неділю, 3 січня 1943, в год. 12-ій вполудне у виставових залях Спілки, пл. Марійська ч. 9, І. пов. Вистава відкрита щоденно від 10-ої до 15-ої год., крім понеділків.
Вищий диригентський курс. Відділ Культурної Праці УЦК організує при Інституті Народної Творчости Дириґентський Курс ІІ-го ступеня. На цей курс можуть бути прийняті кандидати, які вже перейшли один дириґентський курс, або, які здадуть вступний іспит із теорії музики, сольфежу й основних відомостей з дириґування. Принимається лише здібних кандидатів, або кандидаток, зі слухом. Курс триватиме два місяці (від 15-го січня до 15-го березня 1943 р.). Вступний іспит відбудеться 15-го січня 1943 р., в год. 10-ій рано. Зголошення висилати до 14-го січня 1943 р. на адресу Інституту Народної Творчости, Львів, Францішканська, ч. 7. Вписове 10.— зол. Шкільну оплату, яка виносить 120.— зол. за цілий курс, платиться згори. Курсанти можуть мешкати за дрібною оплатою у гуртожитку ІНТ. Наука відбувається п'ять разів у тиждень так, що на суботу і неділю могтимуть курсанти виїхати додому. Дешеві обіди у кухні ІНТ.
На полонених. З нагоди вінчання п. мгр. І. Лучковського з п. С. Кущаківною в Сяноці, зібрано на весіллю квоту 501 зол. (п'ятсот один зол.) на допомогу полоненим українцям. 