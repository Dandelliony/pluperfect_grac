За прикладом колгоспів східних областей

Нещодавно Горянський райком КП(б)У скликав нараду колгоспників і одноосібних селян — екскурсантів Всесоюзної сільськогосподарської виставки.
Екскурсанти виставки поділилися своїм враженням. Селянин села Брусно Нове тов. Величкович, який ще за царату працював в Росії і був у Москві, з великим хвилюванням розповів і про зміни, які сталися в нашій країні.
— Я розмовляв з колгоспниками Омської області, — говорить т. Величкович. — Їх розповідь про заможне щасливе життя мене надзвичайно схвилювала. В Омську я працював до революції 8 років. Старе жалюгідне життя селян того краю мені відоме досить добре. І ось того життя, злиденного і безпросвітного, вже немає.
Селянин тов. Зубрицький говорить:
— На виставці мене особливо захопила механізація. Я був на заробітках у Франції, але там не бачив таких складних машин, які має тепер Радянський Союз.
Колгоспники з великим задоволенням заявили, що й колгоспи Горинецького району, використовуючи досвід колгоспів східних областей, мають не абиякі успіхи за перший рік свого існування.
В районі організовано 5 колгоспів. Сотні селян стали на шлях нового життя. Артіль ім. Сталіна вже вивершила план осінньої сівби. Увесь посів проведено перехресним способом. Таким чином, колгосп уже практично застосовує досвід учасників Всесоюзної сільськогосподарської виставки.
Цей колгосп першим у районі закінчив жнива. На трудодень тут припадає по 7 кілограмів хліба.
В. Ковальчук. 