◦ ◦ ◦ ◦ ◦ ◦ ◦

Виступ Чемберлена в палаті громад
3 жовтня в палаті громад виступив прем'єр-міністр англійського уряду Чемберлен.
Згадавши про спільну радянсько-німецьку заяву про відповідальність Англії і Франції за продовження війни і про німецько-радянські консультації, Чемберлен сказав: "З того, що сталося я не бачу нічого, що заставило б Англію змінити позицію, яку вона вважає в праві займати".
З приводу пропозиції про припинення війни Чемберлен заявив, що він не може угадувати наперед, якого характеру можуть бути такі пропозиції. Якщо такі пропозиції будуть зроблені, уряд зможе їх розглянути і вивчити. Разом з тим Чемберлен підкреслив, що уряд має намір продовжувати війну доти, поки не буде досягнуте завдання, яке він перед собою поставив. (ТАРС)
Заява ЦК англійської компартії
ЛОНДОН, 4 жовтня (ТАРС). В зв'язку з вчорашньою промовою Чемберлена в палаті громад Центральний Комітет Комуністичної партії Англії опублікував заяву, в якій зазначається, що Чемберлен по ворожому віднісся до предложення про те, щоб англійський уряд оприділив своє відношення до мирних пропозицій, які можливі в наслідок нещодавньої радянсько-німецької угоди.
"Заява Чемберлена про те, що уряд розгляне першу-ліпшу пропозицію супроводжувалась такою кількістю оговорок так, що немає ніякого сумніву в тому, що мирні пропозиції, який би характер вони не мали, зустрінуть з боку уряду надто ворожий прийом".
В заяві ЦК англійської компартії зазначається, що нові обставини, які виникли за останні дні, відкрили великі можливості для миру і безпеки. "Війні в Східній Європі, — зазначається в заяві, — був покладений кінець. Ініціатива Радянського Союзу звільнила народ Західної Білорусії і Західної України. Пригнічені народи східної частини Польщі вже одержали національне і соціальне звільнення, якого вони не знали за час всієї своєї історії. Вони не хотять встановлення очолюваної Беком машини пригнічення.
Продовження війни в західній Європі, — говориться далі в заяві, — є смертельною небезпекою для інтересів народів всіх країн. Реакціонери — імперіалісти Англії і Франції направляють головний удар проти народів своїх країн, проти робітничого руху, проти демократичних свобод.
Ми вимагаємо, говориться в заключенні, негайно почати переговори про встановлення миру в Європі. Ми вимагаємо негайно вжити заходи про встановлення миру в Європі. Ми вимагаємо негайно вжити заходи проти спекуляції.. Ми вимагаємо зменшити ціни на предмети першої необхідності, підвищити заробітну плату, пенсії і допомогу безробітним, знищити безробіття".
Дозвіл Мосціцькому на виїзд у Швейцарію
Швейцарський уряд дозволив в’їзд у Швейцарію колишньому президентові Польщі Мосціцькому і його дружині, які знаходяться зараз в Румунії. Як повідомляють з Парижа, Мосціцький "є швейцарським громадянином з 1908 року, оскільки він має в Швейцарії нерухому власність". (ТАРС).
Реакційні заходи французького уряду
Пропозиція французьких комуністів-депутатів парламенту
Комуністична фракція французького парламенту, яка носить тепер назву "Групи партії французьких робітників і селян" звернулась з листом до голови палати депутатів Ерріо, в якому пропонує поставити на обговорення парламенту питання про проблему миру.
У зв'язку з опублікуванням цього листа буржуазна преса вимагає від уряду позбавлення комуністів депутатських повноважень і вжити проти них суворих санкцій. (ТАРС).
Конфіскація майна Французської компартії
Німецьке інформаційне бюро повідомляє, що все майно Комуністичної партії Франції конфісковане французькими властями і розпродується з молотка.
Одночасно повідомляється, що французькі профспілки виключили комуністів із складу правлінь і профспілок. 