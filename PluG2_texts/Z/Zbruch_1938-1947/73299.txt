◦ ◦ ◦ ◦

Французький ґубернатор Кохінхіни заявив пресі, що він під кожним оглядом долучується до заяви ґенерального ґубернатора французького Індокитаю, Деку, якою висловлено непохитну рішучість скріпити союз французького Індокитаю із Японією та поглибити співпрацю з державами осі після англо-американського нападу на французькі посілості в Північні Африці.
Згідно з повідомленням аґенції Ройтера, також Бразилія і Панама зірвали дипломатичні взаємини з Францією.
Згідно з повідомленням часопису "Автонтіднінген" з Мексикошті, упав один мексиканський транспортовий літак, який правдоподібно попав на тайфун, над Караібським морем. При цьому згинуло 7 осіб, а них 3 члени залоги.
Часопис "Афгонблядет" повідомляє з Гельсінків, що один совєтський бомбовик втратив орієнтацію та осів на одному фінському летовищі. Побачивши свою помилку, совєтські летуни намагалися знову піднятися в повітря, але літак зістрілено, при чому згинуло 6 осіб залоги.
Кореспондент морських справ часопису "Дейлі Телеграф" висловлюється про посилену діяльність німецько-італійських підводних човнів у Середземному морі. Не можна заперечити факту, стверджує він, що воєнні й торговельні кораблі аліянтів, які оперують перед північно-африканським побережжям, переживають тепер дуже важкий час, бо вони є під постійними атаками.
З нагоди 4-тих роковин дня смерти турецького президента Ататюрка німецький амбасадор фон Папен зложив на могилі Ататюрка віно к із жалібними лентами від всіх держав осі. При цьому німецький амбасадор заявив таке: "Маю честь зложити цей вінок  імені держав осі і їх приятелів на знак незабутньоїї пам'яті великого державного мужа Ататюрка".
Близький співробітник Рузвельта Гансон Балдвін закинув Австралії, що вона замало піддержує Мек Артура і взагалі рівнодушно ставиться до війни. Мек Артур цею статтею Балдвіна був приневолений відкликати цю нібито обиду Австралії та заявити, що він не має на що нарікати. Часопис "Сідней Морнінґ Ґералд" заявляє у зв'язку з тією справою таке: "Цими непорозуміннями між аліянтами можна програти війну на Тихому океані".
Після полудня, 12 листопада, три британські бомбовики типу "Бостон" намагалися заатакувати північно-західну частину французького побережжя в околиці Шербургу. Негайно напало на них з'єднання ловецьких літаків "Фоке-Вульф". Прийшло до короткої перестрілки. Британські бомбовики звернули на захід, щоб втекти в сторону моря. При цьому німецькі ловецькі літаки зістрілили два бомбовики. Третій британський літак попав у зосереджений вогонь німецької артилерії і впав горіючи.
Турецький премієр Сарачоглю виголосив промову перед турецькими національними зборами. Турецький премієр говорив у своїй промові головно про важку господарську ситуацію Туреччини, яка внаслідок війни щораз погіршується. Всі засоби в справі стабілізації цін і забезпеки постачання покищо завели. Турецький премієр заповів, що уряд дбатиме про поправу ситуації верстви державних урядовців і службовиків, яких є в Туреччині на 1,5 міліона.
Згідно з повідомленнями, що наспіли з Ріо де Жанейро, поліція округи Ріо де Жанейро видала розпорядок, яким забороняється всім чужинцям, якої б вони національности не були, покидати без особливого дозволу столицю. Щоб дістати дозвіл, треба подавати причину їзди. 