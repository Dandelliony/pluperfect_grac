◦ ◦ ◦ ◦ ◦

В Іраку прийшло до голодових заворушень, наслідком нестерпного харчового положення, яке викликали там англійці. Британські вояки стріляли безоглядно до вимучених голодом арабів.
До Туреччини прибуло багато втікачів з Феодосії, Криму, які оповідають про часові безпланові вбивства большевиків. Чергою замучено агентами НКВД всіх мешканців, які були підозрені.
Колишній японський консуль в місті Давао на Філіппінському острові Мінданао іменований політичним дорадником нового верховного начальника Манілі. Новий верховний начальник столиці Філіппін походить з філіппінських урядовців, які предложили японцям свої бажання співпрацювати.
В Ірані були знову виконані напади на англійський транспорт. Для забезпеки транспорту іранський уряд мусить ужити нових загонів жандармерії.
Англійська адміраліція призналася до того, що англійський крейсер "Галятеа" з екіпажем 450 людей затонув. Його сторпедував один німецький підводний човен.
Дефф Купер одержав доручення від Черчіля покінчити свою місію в Сінгапурі, як "міністр для Східної Азії" і вернутися в Англію.
Англійці віддали без бою столицю союзних маляйських держав, Куаля Лампер. Японці вмашерувалн вчора до цього міста.
Японський висаджений корпус звільнив 50 японців і 15 німців, які були інтерновані на філіппінському острові Гасбате.
З Стокгольму повідомляють, що в Лондоні тепер підтверджують чутки про відкликання Дафф Купера з його поста представника британського воєнного кабінету на Далекому Сході. Пригадуємо, що це призначення одержав Дафф Купер тільки 10 грудня м. р. "Дейлі Телеграф" вже давніше висловив був думку, що призначення генерала Вейвелла головнокомандувачем приведе до деяких змін у компетенції Дафф Купера. Тепер англійське міністерство закордонних справ повідомляє, що Дафф Куперові доручено ліквідувати свої справи у Сінгапурі і повернутися до Англії. В урядовому повідомленні про те сказано, що ця зміна сталася у зв'язку з рішеннями, які прийнято у Вашінгтоні.
Японська преса займає становище до Рузвельтового звернення до північно-американського конгресу. Вся японська преса бачить у тому новий доказ Рузвельтових перебільшень і блефу. Жодні астрономічні цифри — пише газета "Тайріку Шімпо" — не будуть досить великі супроти дійсних потреб Сполучених Штатів. Але це ще велике питання, чи можливо зреалізувати всі цифри, які стоять на папері. Це тимбільш сумнівне, що завдяки японському наступові союзники втратили важливі джерела сирівців у Південно-східній Азії, а шляхи судноплавства на Тихому океані перервані, і японський військово-морський флот дбає про те, щоб вони не були відновлені. Супроти такого фактичного стану не треба навіть займатися дальшими протиріччями о бюджеті Сполучених Держав Америки, бо сама недостача сирівців робить неможливою реалізацію цих планів.
На маляйському фронті збільшується кількість індійських утікачів. Індійці, яких примусила Англія до військової служби, в багатьох випадках не ставлять жодного опору. Як повідомляють з японського боку, цей стан спричинює британському верховному командуванню дуже великі клопоти.
Вояки Імператора — як уже повідомлено, осягнули велику перемогу, здобуваючи місто Куаля Лампер. Це місто має дуже велике значіння в стратегічному, політичному, політичному і господарському розумінні. Воно є столицею Сполучених Малайських Держав і має світову славу найбільшого центру гуми. Про бої перед здобуттям Куаля Лампер повідомляють з японського боку, що там британці ставили завзятий опір. Бій за Куаля Лампер вважають найтяжчим від початку операцій на Маляйському півострові. Британській обороні дуже допомагав догідний терен. Ворог приготовив собі сильні оборонні позиції і японцям треба було знищити сім ліній. Коли японці перемогли всі теренові труднощі в Тайгонг-Малім, то тоді Куаля Лампер вже було відкрите для японських змоторизованих військ.
Війська СДА перед своїм відступом з Давао на Філіппінському острові Мінданао, застрілили 30 японських цивільних людей. Крім цього важко поранено 40 японців, між якими були також жінки і діти. В Японії ця дика поведінка військ СДА викликала незвичайно велике обурення, бо громадяни СДА і Англії, які живуть в Японії, зовсім ненарушені. Вони тільки з конечних причин мають обмежену свободу рухів. 