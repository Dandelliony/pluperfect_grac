Гехт і його "бригада". — Зачароване коло

Гехт і його "бригада"
Довгий час у Львівському шляхобухівельно-ремонтному тресті погано був налагоджений облік. Велика вина в цьому лягла на головбуха тресту т. Гехта.
Ще в жовтні минулого року Гехт задумався над тих, як усунути недоліки і вирішив запросити спеціальну бригаду, очолювану якимсь Іваном Івановичем Заборовським, якому зобов'язався виплатити 5 тис. крб. Згідно з договором ця бригада повинна була скласти баланси.
Як потім виявилось, у Заборовського ніякої бригади не було. Довелося включити до неї увесь бухгалтерський апарат тресту. Бригаду утворили і стали чекати на баланси. Чекали жовтень, листопад, грудень, січень, лютий. Заборовський вже встиг одержати 7 тис. крб., а балансів і досі нема. Звіт не складено.
Можна подумати, що це бентежить Гехта або Заборовського. Ні. Заборовський задоволений, що знайшов гарну поживу в державній установі, а Гехт задоволений, що добре влаштував справу. Адже Заборовський одержує по п'ять карбованців на годину за безділля, а Гехт — 600 карбованців на місяць за "керівництво". За цей час вся "бригада" одержала 15 тис. крб.
Коли запитати головбуха Гехта, з яких джерел бере він кошти для оплати "праці" Заборовського, той відповідає: "За рахунок економії". Подаємо точну довідку самого Гехта. Фонд зарплати адміністративно-господарського персоналу на 1940 рік затверджено в сумі 160,2 тис. крб, 4 фактично витрачено 163,7 тис. крб.
Чи знав про це завідуючий міськкомунгоспом тов. Глуховський?
Бродський, Маяцький. Зачароване коло
Ще в травні минулого року при переїзді до Яворова я направив в цьому напрямку залізницею свої домашні речі. Вантаж повинен був прибути через декілька днів на місце призначення. Насправді ж сталося щось інше. Три місяці чекав я його. Не дочекавшись, звернувся на ст. Яворів з просьбою оголосити розшук. Працівники товарної контори запевнили мене, що вони вже подали телеграму про розшук, і що багаж скоро буде одержаний.
Довго чекав я наслідків телеграми, та так і не дочекався. В листопаді написав скаргу до обласпого прокурора. Той переслав її по належності до прокурора Львівської залізниці. Останній — начальникові вантажної служби залізниці. Там вона й зникла. Почекавши ще деякий час, я сам відправився на розшуки речей по станціях. З станції Здолбуново повідомили, що багаж відправлено у Львів ще 9 червня 1940 року. На ст. Львів-головна мені видали копію комерційного акту, який свідчив, що в вагоні, в якому повинен був бути багаж, його не виявлено.
Після цього я звернувся на ст. Підзамче. Там мені показали вагонний аркуш, згідно з яким мої речі були направлені на ст. Клепарів для перевантаження. На вагонному аркуші, як і належить, стоять підписи вагарів і особи, що накладала пломби. На ст. Клепарів сказали, що вагон, в якому повинен був бути мій багаж, перевантажував вагар Бурий, а чи був там цей багаж — нічого невідомо.
Я вирішив, що багаж пропав і звернувся до прокурора Львівської залізниці з просьбою допомогти одержати відшкодування. Прокурор залізниці на мою заяву відповів, що ця справа належить до компетенції дільничного прокурора. Звернувся до дільничного. Той, в свою чергу, скерував мене до залізничного відділку міліції на ст. Клепарів. Лише сержант міліції тов. Тесленко серйозно взявся за цю справу, і 20 лютого ц. р. мої речі були знайдені на ст. Підзамче. Не багато залишилося до року, поки я, нарешті, одержав свій багаж.
Наведені мною факти непоодинокі на львівських станціях. На ст. Львів-головна і ст. Клепарів багато складено комерційних актів на втрачені багажі. Фактично ж буває так, що багажі є, але їх не можуть знайти через поганий облік і безвідповідальне ставлення до своїх обов'язків працівників, що провадять багажні операції.
В. Андрусенко. 