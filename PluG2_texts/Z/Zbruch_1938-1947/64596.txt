◦ ◦ ◦ ◦

Літературний суд. В наступному тижні, в суботу, 18-го квітня, відбудеться в Літературно-Мистецькому Клюбі у Львові Літературний суд над п'єсою К. Гупала п. н. "Тріюмф прокурора Дальського", що його організує Спілка Українських Письменників. З цієї нагоди відбудеться у вівторок, 14-го квітня вистава "Тріюмфу" в Оперному Театрі, щоб у цей спосіб пригадати цю п'єсу учасникам Літературного суду.
Режисерські курси. Інститут Народної Творчости — Відділ Культурної Праці УЦК у Львові, вул. Францішканська 7 улаштовує два режисерські курси, а саме: 1) Заочний режисерський курс для тих, що не можуть учитись безпосередньо (учасників із дальших повітів), та 2) Постійний режисерський курс у Львові з двомісячним планом викладів. На заочному курсі навчання вестимуть дорогою кореспонденції. Для замісцевих слухачів постійного курсу забезпечене приміщення. Зголошуватись треба до 25-го квітня ц. р. в дирекції Інституту.
Диригентський курс. З уваги на велике заінтересування диригентським курсом кандидатів з подальших околиць повітів Львова Інститут Народної Творчости — Відділ Культурної Праці УЦК поширює дотеперішній курс, призначений для Львова і підльвівських околиць, на ввесь край. Кандидати повинні зголоситися 14 квітня ц. р. в 8-ій год. рано в приміщенні Інституту, Францішканська 7. Навчання відбуватиметься щоденно. Для кандидатів з дальших околиць забезпечені приміщення.
Новий торговельний шлях Захід—Схід у переході через Львів. Львів, 9 квітня. У великодньому числі газети "Лємбергер Цайтунг" появилася стаття міністеріяльного радника з Райхсферкерміністеріюм, яка з'ясовує незвичайно інтересну проблему побудови великого торговельного шляху, що мав би сполучувати Захід із Сходом та мав би переходити через Львів. Цей шлях мав би сполучувати західні кордони Німеччини і через Генерал-Губернаторство доходити аж до східних кордонів України. Лінія, яка мала б сполучати Схід із Заходом виминає важливі осередки промислові і торговельні, які лучаться з нею тільки бічними шляхами, а натомість переходить з Роттердаму почерез Берлін, Прагу, Відень аж до Одеси, Києва, Харкова і Дніпропетровська. Центральним етапом цієї великої комунікаційної магістралі є Генерал-Губернаторство із Краковом, Перемишлем і Львовом. 