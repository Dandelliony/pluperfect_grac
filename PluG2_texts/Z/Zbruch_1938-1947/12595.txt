„Чистка" між адвокатами в Бесарабії. — Пяниць арештуватимуть на вулиці. — Ріжні вісти. 

„Чистка" між адвокатами в Бесарабії. Румунська влада ствердила, що 60 проц. адвокатів у Басарабії веде свою діяльність безправно, бо не має відповідної освіти. Усунені адвокати виєднували дозвіл на ведення канцелярій при допомозі несовісних свідків, кажучи, що їм акти загинули в Росії під час революції. І на цій основі вели далі свою практику без перешкод.
Пяниць арештуватимуть на вулиці. Префект риської поліції видав розпорядок, що всі нічні льокалі, як нпр. дансінґи, нічні ресторани і т. д мусять бути замкнені в год. 2-ій попівночі. За невиконання розпорядку каратимуть великими грошевими карами, в’язницею і відібраням концесії на ведення льокалю. На вулицях поліція буде арештувати п’яниць, які нарушують публічний спокій.
Ріжні вісти. Італійський король і цісар Абісинії згодився на заручини кн. Анкони з княжною Л. Бурбон. — Молода королева Єгипту Фаріда сподіється потомка з початком листопада ц. р. Тому візиту короля Фарука І. в Туреччині відложено до весни. — Негайно по старті впав військовий літак коло Льондону і згорів. Два летуни згинули. — В Ленінграді урухомили першу висильну телєвізійну стацію. — На площі вправ під Фочані в Румунії вибухло гарматнє стрільно і зранило чотирьох вояків. — Цьогорічний збір кукурудзи в Румунії обчисляють на 450.000 вагонів.  