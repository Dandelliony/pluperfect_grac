◦ ◦ ◦ ◦

Американці про тегеранські умови   Американський журнал "Тайм" пише, що на випадок перемоги аліянтів Совєти були б панівною силою в Европі. Вже перед нарадами в Тегерані і підчас них обговорено справи Балтійських держав, Польщі й Бесарабії. Совєтський Союз погодився становище Балтійських держав поставити після війни під прилюдне народне голосування. Большевики переконані в тому, що народи цих країн голосуватимуть за прилученням їх до Совєтського Союзу. Чи Румунія і Фінляндія загалом дальше будуть існувати, це ще питання. Фінляндія буде мати до вибору, або захоче тепер зовсім підкоритися Совєтському Союзові, або пізніше буде повністю включена у його склад.   Японці відбили атаку на Новій Ґвінеї   Фронтове повідомлення з південної частини Тихого океану подає, що в джунглях Нової Ґвінеї і далі проходять завзяті бої. 28-го січня ворожа частина заатакувала японські становища над річкою Мотт. Після завзятого змагання, яке тривало поверх 14 годин, відбито ворога серед кривавих втрат.   Третя сильна атака на Лондон впродовж 14-ти днів   Німецьке летунство — як вже повідомлено в німецькому воєнному звідомленні — в ранніх годинах дня 4-го лютого заатакувало британську столицю. Німецькі бойові ескадрилі, перелетівши між 5-ою і 6-ою годиною вранці Канал при сприятливих умовинах, повели зосереджену атаку на Лондон. Тисячі розривних і запалювальних бомб, у тому запалювальних бомб найважчого калібру, спричинили великі пожежі і значні спустошення. Таким чином німецьке летунство від 22-го січня, виконало впродовж 14-ти днів третю сильну атаку на британську столицю.   "Еспанія рішена залишитися невтральною"   В останніх днях еспанське радіо в низці заяв зайняло становище до англо-американських атах на еспанську невтральність. Заяви покликуються на факт, що Еспанія від самого початку війни зайняла невтральну поставу та рішена не дати себе звести зі свого шляху, хоч би не знати якими погрозами. Якщо є щось, то Еспанія не розуміє, то це лукавство і дволичність — сказано в одній радіопередачі. Якщо Еспанія вдержується на краю цієї світової війни, то це вона робила в повній свідомості свойого історичного обов'язку. Немає найменшої речі, якою можна б доказати будьякий промах Еспанії. Але на цьому факті спирається право Еспанії домагатися пошанування її прав, як суверенної держави. В іншій радіопередачі підкреслено між іншим ось що: "Найкращий доказ нашої невтральности це те, що ми ніколи не діяли, як сторона, що веде війну. Останні вісті з-закордону потверджують, що наша лінія невтральности не нарушена. Не може статися ніщо, що зламало б це однодушне бажання еспанського народу. Еспанія є нейтральною та невтральною рішуче залишиться.   Скріплення сторожі палацу Папи   Сторожу палацу Папи збільшено на 2.300 людей. Збільшено також кількість старшин і підстаршии ґвардії. Викуплено всі запаси одягових матеріялів в магазинах Ватикану, щоб зодягнути ватиканське військо. Замість дотеперішньої зброї (барди), сторожа Папи дістала тепер кріси, автоматичну зброю і навіть легку артилерію. Створено також змоторизований корпус та інформаційну службу. Скріплено також охорону ватиканських домів, розкиданих в Римі. Для цієї мети, вжито яких 800 людей.   Жінка Ґандія, яку ув'язнено разом з її чоловіком, важко захворіла на серце.   Тайна державна рада на своєму засіданні з минулої середи, удобрила одноголосно рішення створити японське посольство в Хорватії.   Аргентинський уряд зірвав дипломатичні взаємини з Віші — Францією, Болгарією, Румунію і Мадярщиною. Про це подано офіційно до відома в Буенос Айрес.   Тижневик "Канадас Віклі" приносить довгі списки поляглих і пропавших без вістки канадських вояків. У часописі підкреслено, що в списку знаходяться імена понад 200 поляглих і пропавших без вістки канадійських летунів. Великі втрати мала також канадійська піхота.   Японський амбасадор Тані відбув з президентам Ванчінвеєм нараду про співпрацю Японії з Національним Китаєм. Нарада тривала понад годину.   У Болгарії віддано до вжитку евакуованим всі мінеральні купелеві оселі, курорти і гірські оселі.   Віце-адмірала Віллі іменовано на місце адмірала Вайтворта другим лордом адміраліції.   Часопис "Ля Премса", який появляється в Буенос Айрес, повідомляє, що серед населення середньо-американських країв є 82% неграмотних.   Большевицька агенція "Тасс" подає, що рада народних комісарів Совєтського Союзу усунула заступника комісара закордонних справ з його посту.   400 старшин колишньої італійської армії, які ще перебувають в Греції, попрохали італійський уряд, щоб їх прийняли до нової республіканської армії.   У Братиславі відкрито Інститут для хворих на рака. Новий будинок прилучено до університетської клініки.   Рідна земля 