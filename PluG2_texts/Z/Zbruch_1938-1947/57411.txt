◦ ◦ ◦ ◦ ◦

Державний переворот у Панамі
Берлін, 15 жовтня. Мала південно-американська республіка Панама пережила саме державний переворот, якого підложжя залишається покищо невиясненим. На місце дотеперішнього президента др. Аріяса, якому приписувано антиамериканську поставу, вступив новий президент де ля Гуардія. Ця зміна відбулася з усіми признаками намаганого перевороту. Дотеперішній президент подорожував якраз поза межами республіки, коли ж повернувся до краю, застав зовсім змінену політичну ситуацію. Тепер добачується в цілому перевороті інтригу американців. Президент др. Аріяс був невигідним для імперіялізму СДА внаслідок своєї приязної Німеччині постави. Американські кола ще більше зненавиділи його, тому що він не погоджувався з тим, щоб зброїти всі панамські кораблі. Американський уряд зарядив перетягнути війська і матросів з Панами до полоси каналу і тоді свобідно проголосив нового президента. Др. Аріяс дав в тому ж самому часі інтерв'ю представникові Рейтера. В ньому заявив він, що добачує в ініціятиві цих заворушень інтригу Вашінгтону. Участь Вашінгтону в тому тимбільше правдоподібна, що в Білому Домі дуже прихильно говорили про зміну уряду в Панамі, який напевно потягне за собою співпрацю республіки з СДА.
Сплетня про перемиря з Совєтами
Берлін, 15 жовтня. Американське пресове бюро Ассошіейтед Пресс пустило в світ сплетню, що Німеччина запропонувала Совєтам завішення зброї. Ця побрехенька, як заявляють урядові кола, може викликати тільки сміх, коли подумати про те, які величезні успіхи осягнула на Сході Німецька Армія.
Брехня про мобілізацію в Болгарії
Софія, 15 жовтня. Рейтер розсіває вістку, яка мала прийти з Анкари і в якій говориться, що нібито в Болгарії має наступити загальна мобілізація. І в цьому випадку йде тут про виключну брехню.
Судять б. шефа ген. штабу Єгіпту
Анкара, 15 жовтня Засуд бувшого шефа єгіпетського генерального штабу, Азіс іль Мазрі, який 16-го травня 1941 р. пробував використати протест Єгіпту проти англійського військового панування і втекти на єгіпетському літаку з країни, але спійманий після трьох тижнів англійськими конфідентами, був вкинений в тюрму, відложено ненадійно до 22-го листопада. Досі немає жодного урядового вияснення в зв'язку з пересуванням речинця засуду. Однак догадуються, що в тому мусять бути заходи національно-єгіпетських кол, які зовсім ясно хочуть не допустити Англію вмішуватися в єгіпетські справи. Ці настрої Єгіпту тимбільше зрозумілі, що англійський військовий уряд домагається кари смерти для єгипетського генерала, приписуючи йому ще й ганебну крадіж військового літака. Ув'язнення єгіпетського генерала стало для англійського уряду щойно тоді можливим, коли він купив собі потрібні інформації за тисячу фунтів винагороди.
Аргентинський протест проти чорних лист
Буенос-Айрес, 10 жовтня. З кол міністерства закорд. справ повідомляють, що у Вашінгтоні мають поробити відповідні заходи проти несправедливого втягнення аргентинських фірм на чорні листи СДА. Заявляють при цьому, що інтереси визначних підприємств є покривджені, та що до міністерства закордонних справ вплинули реклямації від майже 40 фірм.
Москва — полоса боїв
Достача Америки для побитого СССР рівна зерові
Берлін, 15 жовтня В Лондоні поширено саме гідне уваги вияснення, котре вийшло з кол, які стоять близько тамошнього совєтського посольства: "Коли б Совєтський Союз мав вибирати між сповненням планів достави, які зложили демократії під час московської конференції, а між висланням однієї англійської експедиційної армії на континент, на якенебудь місце поміж Нарвіком і Берестем, тоді без вагання зрезигнував би він з американської достави". Цей вислів потверджує, що в Москві не очікують нічого іншого, як тільки негайної допомоги, бо Совєти тепер уже гинуть. Далі говорить він ясно, що обіцянки ніщо не помагають, а дотеперішня достава Америки дорівнює зерові. Московська газета "Правда" зі суботи 11 жовтня пише про "нечувану небезпеку, яка тепер загрожує Совєтському Союзові". В статті говориться далі: "Бої в середньому відтинку фронту стають з години на годину запекліші і кривавіші. Німецьким військам вдається все знову проломлювати совєтські лінії і здобувати все нові терени. Крім цього загрожені є найважніші промислові і господарські центри Совєтського Союзу". Лондонське агентство посувається ще дальше від московської "Правди". В його звідомленні з фронту зі суботи говориться: "Тимошенко стверджує дуже неважне положення здовж цілого фронту і припускає можливість, що сама Москва може в короткому часі стати полосою боїв".
Також американські кореспонденти признають катастрофальні настрої, які панують в Англії. "Ню-Йорк Пост" подає за Лондоном, що оптимізм англійського населення переходить тепер дуже важку крізу, якої не зазнав він від часу Дюнкірхен. Десятки статтей вказують на розпучливу повагу становища на большевицькому фронті. 