Михайло Голинський запрошений до Америки. — Не допустили до парцеляції в Гаях.

Михайло Голинський запрошений до Америки. Як довідуємося, нашого знаменитого співака Михайла Голинського запросили до Америки на низку оперових і концертових виступів. М. Голинського запрошує до Америки Дмитро Чутро, директор опери Українського Театру, яка належить до орґанізації Municipal Opera-Association (віцепрез George Melville Vignetti). Покищо можемо подати ось-які міста, в яких виступить Голинський: Ню Йорк, Філядельфія, Пітсбурґ, Клєвелянд, Огайо, Дітройт, Рочестер, Бостон і також у Канаді: Торонто, Вінніпеґ та ін. Виступи нашого співака устійнені покищо менш-більш у такій черзі: 26. листопада ц. р. перший концерт у Ню Йорку в Townhall, 8. січня 1939 р. виступить Голинський як соліст в авторському концерті українського композитора Павла Печеніги-Углицького в салі Carnegie Holl. З черги виступить Голинський у Лисенковій опері "Тарас Бульба" під дирекцією дириґента Ґріґйтісаз Філядельфії. До Філядельфії запросив нашого співака на 4 оперові виступи в тамошній опері менажер Пельозі. Вкінці виступить Голинський ще в новій опері згаданого композитора Углицького "Козаки". — Михайло Голинський виїзджає до Америки 26. жовтня ц р. кораблем "Ouen Mary". Можемо додати, що в дорозі до Нового Світа супровожатимуть нашого співака найщиріші побажання українського громадянства старого краю.
Не допустили до парцеляції в Гаях. "Слово Народове" з 25. ц. м. помістило більший допис з Гаїв к. Львова такого змісту: До Гаїв приїхала 18. ц. м. спеціяльна комісія, щоб перевести підготовну працю у звязку з парцеляцією місцевого фільварку, що його і сусідній Опорів призначено для селян з Прус к. Львова. По приїзді комісії на відгомін дзвонів зібралася піл фільварком юрба з 1.500 осіб і заняла грізну поставу супроти членів комісії, що довший час не виходили з помешкання. Щойно по довших переговорах удалося переконати провідників юрби, що "влада уступить українцям" і тоді комісія вийшла з дому. Юрба знищила цілий віз деревляних граничників. Особи, які везли граничники, оминули масакри запевняючи, що вони є вязниками й їх наняли до праці. Комісія відїхала з Гаїв першого дня вечором, хоч мала бути кілька днів. "Слово Народове" нарікає, що поліція не провчила якслід юрби. Одночасно запевняє, що одна українська делєґація відвідала сусідні Глуховичі, де шукала за польськими кольоністами, друга їздила до Львова з жалобою до влади. Вкінці "Слово Народове" домагається гострих репресій супроти українців. 