Кольорові світлини. — Дитячий Ярмарок. — Міліон у Львові. — Памятник Коцюбинського. — Вистава українського мистецтва в Москві.

В Т-ві “Молода Громада” висвітлить в суботу 24 ц. м. в год. 7-ій вечором інж. О. Пежанський кольорові світлини (найновіше досягнення фотографічної техніки) з нашого побуту і подорожей. Вступ для членів і введених ними гостей.
Дитячий Ярмарок. Дня 9. жовтня ц. р. відбудеться в салі головної ґімназії при вул. Льва Сапіги традиційний “Дитячий Ярмарок”. До участи в ярмарку запрошуємо всі українські фірми. Інформації подає секретаріат Т-ва “Українська захоронка”, телєфон 242-57, від год. 9-11.
Міліон у Львові. Головна вигра Державної Льотерії у ваготі одного міліонна золотих впала цим разом на льос ч. 92.055, який закуплено в одній львівській колєктурі.
Памятник Коцюбинського в Чернигові. В Чернигові відбудеться незабаром відкриття памятника письменника Михайла Коцюбинського. Виконав його акад. Ґінсбурґ, що перебував колись разом із Коцюбинським на Капрі в Максима Ґоркого.
Вистава українського мистецтва в Москві. У червоній столиці відкрито виставу українського сучасного мистецтва. Вона користується великою популярністю москвичів. На днях виїзджае до Москви з Києва, Харкова й Одеси численна група українських малярів, скульпторів і ґраверів, які візьмуть участь у диспуті про мистецтво з приводу вище згаданої вистави. 