◦ ◦ ◦ ◦ ◦ ◦ ◦

Київські письменники у Львові. У Львів з Києва приїхала група українських радянських письменників в складі поета-орденоносця І. Фефера, поетів Я. Городского, М. Хащеватського, прозаїка А. Кагана.
18 лютого в клубі письменників Львова відбулася зустріч з єврейськими письменниками. Поет-орденоносець І. Фефер розповів про завдання єврейської радянської літератури і прочитав декілька своїх творів. З читанням своїх творів виступили також М. Хащеватський і А. Каган та місцеві письменники А. Кацизна, Р. Жихлінська, Я. Шудрих і Н. Бомзе.
Кілька зустрічей з широкими колами читачів провели прибулі письменники в містах і селах Станіславської області. На честь виборів у Верховні Ради СРСР і УРСР відбудуться ряд зустрічей в містах і селах Львівської області.
Сьогодні в клубі письменників відбудеться зустріч з інтелігенцією Львова.
Оперзведення штабу Ленінградського Військового Округу. Протягом 18 лютого на Карельському перешийку наш наступ продовжував успішно розвиватися. Під натиском наших частин противник продовжує відступати. Наші частини вийшли на р. Салмен — Кайта між озерами Вуоксі — Ярві і Яюряпяян — Ярві, зайняли: укріплений пункт і село Муола, станцію Сомме Приморської залізниці в 10 кілометрах на південь від Виборга, місто Юханнее і станцію Максалахті Приморської залізниці, вийшовши таким чином на західне побережжя фінської затоки на північ від острова Біорке.
За 17 і 18 лютого нашими військами зайняло 313 оборонних укріплених пунктів противника, з них 41 залізобетонну артилерій ську споруду, а всього, починаючи з 11 лютого по 18 лютого включно, нашими частинами взято 475 оборонних укріплених пунктів противника, з них 92 залізобетонні артилерійські споруди. На решті ділянок фронту без істотних змін.
Наша авіація вела активні бойові дії по військах і воєнних об'єктах противника. В повітряних боях, яка відбулися, збито 21 літак противника.
***
Протягом 19 лютого на Карельському перешийку продовжували розвиватись успішні дії наших військ. Наші частини продовжували очищати від противника Бьоркський укріплений район і зайняли острів Рівон—Саарій, в 5 кілометрах на південний захід від станції Аяхтеенмякі і станції Хумоліокі Приморської залізниці. На решті ділянок фронту без істотних змін. Наша авіація вела активні бойові дії по військах і воєнних об'єктах противника. В повітряних боях, які відбулися, збито 14 літаків противника. 