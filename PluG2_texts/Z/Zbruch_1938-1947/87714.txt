◦ ◦ ◦ ◦

Американський сенат признав воякам право голосу у виборах президента.   Валія (провінція Англії) домагається такої самоуправи (автономії), яку має Шотляндія.   Китайцям уже вільно в'їздити до Злучених Держав Північної Америки, бо заборону скасовано.   У Лондоні відбулося засідання так званої "Чеської Державної Ради", на якому Бенеш заявив, що в Москві радо погодилися на плян створення тісного союзу (унії) між Чехословаччиною, Польщею, Україною й Білорусю.   У Швеції випустили на волю з причини злого стану здоров’я колишнього керманича совєтського бюра подорожі Сидоренка, що був засуджений на 12 років тюрми за шпіонажу. На тій самій основі, також звільнили з тюрми якось Рікмана, що в 1940 р. був засуджений на 8 років тюрми за шпіонажу з користь Англії.   Совєти відкинули прохання уряду Бадолія про звільнення італійських полонених.   Ісляндський парлямент (альтінґ) ухвалив зірвати союз з Данією, що основувався на договорі з 1918 р.   Єгипетські державні урядовці домагаються замість платень харчів та одягу, яких вони з причини дорожнечі не можуть набути.   Совєтське посольство в Каїрі (Єгипет) має тепер 300 співробітників.   Віднова німецьких летунських атак на Лондон викликала різкий спад оборотів на лондонській біржі.   Японський цісар прийняв на авдієнції амбасадора Філіпінської республіки в Японії Варґаса, який передав свої вірчі грамоти.   У Загребі основано хорватсько-японське товариство для поглиблення взаємин між Хорватією і Японією.   Коло Міямі (Півн. Америка) затонув кубанський прибережний пароплав, зударившись з іншим кораблем.   Підчас повітряної атаки на Лондон згинув генерал-лейтенант Джігард Ле Квісн Мартел, колишній командир британського панцерного корпусу і провідник військової делєґації в Москві та парляментарний секретар у британському міністерстві здоров'я.   Маршал Петен прийняв французького посла в Софії, який склав йому звіт.   В Італії вибудовано організацію фашистської молоді "Баліля", яка об'єднує в собі пів міліона хлопців та дівчат. Це черговий успіх народної фашистівської республіки.   Призначений недавно у Фінляндії новий болгарський посол, ґенерал Михаїл Йогов, прибув до Гельсінок в товаристві своєї дружини та членів посольства, пресового аташе Шишманова і секретарів посольства. Досі Болгарію заступав у Фінляндії консул.   В урядовому статистичному повідомленні поданий перегляд про стан населення Італії. Згідно з цим 30-го червня 1943 року, Італія нараховувала 45.809.000 мешканців.   Рідна земля 