36 міліонових міст. — 150 тисяч долярів відшкодування. — Королівські заробітки найкращих боксерів.

36 міст у цілому світі має більше ніж один міліон населення. Таких міст є в Европі 14, в Азії 10, в Америці 9, в Австралії 2, в Африці одне місто. В цих понад міліонових містах у самій Европі живе 35 міліонів населення, себто дещо більше, ніж населення цілої Польщі. Ню Йорк має тепер 11 міліонів мешканців, Льондон 8 міл. 576 тисяч, Токіо 5 міл. 876 тисяч, Париж 4 міл. 889 тисяч, Берлін 4 міл. 196 тисяч.
150 тисяч долярів відшкодування домагається син від батька. Канадийський дипльомат, який перед кількома роками був консулем в одному з промислових міст Злучених Держав, замкнув свого сина до шпиталю для божевільних, щоб унеможливити синові подружжа з донькою одного з американських міліонерів. Консуль хотів одружити свого одинака з донькою одної ґрафині, з чим не хотів погодитися син. Тоді консуль повів так справу, що лікарі признали сина нервого хорим. По виході зі шпиталю син таки одружився зі своєю коханою і почав процес проти свого батька домагаючись від нього 150 тисяч долярів відшкодування. Тепер консуль мусітиме заплатити синові бажану суму, щоб не доводити до скандалу.
Королівські заробітки найкращих боксерів. Американський спортовий часопис обчислив, що найкращі боксери заробляють такі велитенські суми: Таней — 20 міліонів, Рут — 19 міл., Демпсей — 12 міл., Люї — 10 міл., Шаркей — 6 міл., Карнера — 4 міл., Карпентіє і Павліно по 3 міл. та Лердос 2½ міл. Усі ті суми є лише гонорарами за виступи на рінґу. Крім того боксери заробляють великі суми своїми виступами в театрах, кіні і т. п. Одночасно слід згадати, то ще більші суми заробляли на виступах боксерів їхні імпресарії. 