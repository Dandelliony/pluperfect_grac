◦ ◦ ◦ ◦ ◦ ◦ ◦

Англійський наступ в Африці
Англійські війська на єгіпетсько-лівійському фронті розпочали, як повідомляє агентство Рейтер, раптовий наступ. 9 грудня на світанку англійська піхота при підтримці флоту і авіації атакувала італьянські позиції на південь від Сіді-Баррані. Бої тривають. Англійці захопили 1.000 полонених. Відмічаючи важливість цього наступу, агентство Рейтер у той же час заявляє, що він не є генеральним.
Дві італьянські армії, що перебувають в Єгіпті і Лівії, по чисельності значно перевищують англійські сили, пише воєнний оглядач агентства Рейтер. Англійці мають кілька бронетанкових дивізій, одна з яких розміщена в пустині на величезному просторі. Позаду цих сил розташована армія, укомплектована австралійськими, новозеландськими і індійськими частинами. Потім ідуть кращі кадрові частини англійської армії. Оглядач додає, що англійські сили готові завдати ворогові нищівного удару.
Промова Гітлера
10 грудня на зборах, що відбулися на одному з воєнних підприємств у Берліні, виступив з промовою німецький рейхсканцлер Гітлер. Його промова була присвячена, головним чином, питанням внутрішньої політики.
Спиняючись на питанні про причини нинішньої війни, Гітлер навів цифри, які показують співвідношення населення і території Англії, Франції, Німеччини і Італії, заявивши при цьому, що він поставив своїм завданням ліквідацію наявної нерівності в розподілу території, закріпленої Версальським договором.
Далі Гітлер відмітив, що в результаті проробленої роботи по зміцненню озброєних сил, а також створенню необхідних боєприпасів, Німеччина тепер готова до всяких випадковостей, "щоб Англія не робила". Гітлер заявив, що Німеччина має намір завдавати все сильніших ударів по Англії.
Від нас залежить, сказав далі Гітлер, визначити настання рішучої години. Я обережний в цьому. Німеччина безперечно витримав іспитання цього часу і не буде переможена ні зброєю, ні часом, ні економічно. (ТАРС) 