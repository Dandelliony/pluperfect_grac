◦ ◦ ◦ ◦ ◦

Перші бої на совітських кордонах
БЕРЛІН, 22. 6. Головне Командування Німецьких Збройних Сил подає:
Від ранніх годин сьогоднішнього дня йдуть на границях совітської Росії воєнні бої. Спробу ворога налетіти на Східні Пруси відперто серед важких втрат. Німецькі мисливські літаки зістрілили багато червоних боєвих літаків.
У боротьбі проти анґлійських островів, сильні ескадри німецьких боєвих літаків бомбардували впродовж минулої ночі портові уладження в Савтгемтон. У доках, маґазинах і в підприємствах харчевого промислу вибухли великі пожежі. Дальші летунські атаки звернено на летовища північної Шкотії. На північ від Сондерленду потерпів поважне ушкодження від удару бомби великий вантажний корабель.
При налеті двох німецьких мисливських літаків на анґлійські побережжа стрінулися вони з трьома анґлійськими швидкими човнами. Німецькі літаки кілька разів поцілили згадані човни, що були змушені завернути.
У пополудневих годинах вчорашнього дня налетіла невеличка ґрупа англійських боєвих літаків під сильною охороною мисливців на французький беріг каналу Ля Манш. Після завзятих повітряних боїв, німецькі мисливські літаки зістрілили 26 анґлійських літаків. Понадто протилетунська артилєрія, як також артилєрія воєнної маринарки зістрілила два дальші ворожі літаки. У тих боях підполковник Ґаллянд осягнув три перемоги у повітрі.
Впродовж минулої ночі ворог скинув запальні бомби у кількох західніх місцевостях Німеччини, але без ніяких значніших шкід.
Воєнний стан між Італією та СССР
БЕРЛІН, 23, 6. — Італійський амбасадор Лімо Альфієрі приїхав нині передполуднем до німецького міністра закордонних справ фон Рібентропа і заявив йому з доручення свого уряду, що Італія виявляє повну солідарність із Німеччиною в оборонній акції перед загрозою Европи внаслідок концентрації червоної армії на Сході і заявляє, що від нині, себто неділі год. 5.30 рано є в воєнному стані з СССР.
Це рішення італійського уряду подав міністр закордонних справ ґр. Чяно до відома амбасадорові Сов. Росії в Римі.
Нове порозуміння між Москвою і Лондоном
Офіційна заява ТАСС-А
БЕРЛІН, 22. 6. Як повідомляє Німецьке Інформаційне Бюро, англійська інформаційна служба оголосила заяву ТАСС-а про повне порозуміння між СССР та Анґлією.
У звязку з тим стверджують в Берліні, що згадане лондонське повідомлення не було ніякою несподіванкою. Єдиним моментом, гідним уваги, є те, що Лондон уже кілька годин після здемаскування канц. Гітлєром у своїй проклямації підступної, закулісової гри жидівсько-большевицьких володарів подав до публичного відома потвердження урядової російської інформаційної аґенції, виявляючи в цей спосіб перед цілим світом цю зрадливу змову.
Словаччина зірвала взаємини з СССР
БРАТИСЛАВА, 23. 6. — Словаччина зірвала в неділю дипломатичні взаємини з СССР.
Антонеску начальним вождом німецько-румунських військ
БУКАРЕШТ, 23. 6. — Шеф держави видав закон про призначення державного секретаря і міністра пропаґанди проф. Мих. Антонеску віцепремієром ради міністрів. У часі, коли шеф держави виконує обовязки начального вожда німецько-румунських військ у Молдавії, віцепремієр Антонеску виконуватиме одночасно обовязки премієра.
Зістрілено 26 літаків
БЕРЛІН, 23. 6. — Головне Командування Німецьких Збройних Сил подає:
В суботу в полудневих годинах пробували анґлійські боєві літаки дістатися на зайняті нами терени. Вони втекли з поля бою з великими втратами. Німецькі ловецькі літаки зістрілили 24 літаки, а протилетунські гармати 2. Пять німецьких літаків не вернулися до своїх баз.
Затемнення в Кракові
Від неділі 22. червня обовязує у Кракові й околиці повне затемнення від заходу до сходу сонця. В тому часі не вільно ходити по вулицях без окремих перепусток. За недодержання приписів — кара 500 зол. або 6 тижнів вязниці.
Бої у Східній Африці
РИМ, 23. 6. — Головне Командування Італійської Армії подає:
На терені Північної Африки ворожі літаки скинули кілька бомб на Бенґазі й заатакували одну з італійських летунських баз. Під Тобруком гарматна перестрілка з обох боків.
Завзятий опір італійських військ у Сх. Африці примушує ворога до незвичайно трудних рухів і кровавих атак. 