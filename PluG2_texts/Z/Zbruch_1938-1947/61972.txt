◦ ◦ ◦ ◦ ◦

Товариський вечір. Львівський відділ "Жіночої Служби Україні"влаштовує в суботу, 7 лютого ц. р. а 18-ій год. в домівці, пл. Смольки 4, II. пов., товариський вечір із рефератом м-ра Ірини Гургулівної на тему: "Українська народна мистецька культура". Крім цього повідомляється, що жіночий клюб, Львів, пл. Смольки 4, II. п. відчинений кожного дня від 17-ої до 20-ої год.
Книжка в Галичині. У Галичині замітний великий попит на книжку. Це запотребування заспокоює 100 станиць продажі книжок, які одержують їх з  львівської торговельної книжкової централі "Книготорг". Найтрудніше заспокоїти голод на белетристику, бо це, що було на складах, большевики знищили. За п'ять місяців "Книготорг" пустив в обіг около міліона книжок. Місячні обороти, що ступнево зростають, дали: в серпні 40.000 зол., у вересні 100.000 зол., в листопаді 200.000 зол., а в грудні 350.000 зол.
Циркові виступи. В суботу 7 лютого ц. р., починаються в залі Львівського Оперного театру циркові виступи.
Шкілки дерев і овочевих кущів. В евіденції Львівської Хліборобської Палати (Ляндвіртшафтліхе Каммер) є 22 шкілки дерев та овочевих кущів, які отерпіли від руїнницької большевицької господарки. Багато пошкоджень наступило через розбірку огорож і недостачу догляду. Виринає питання недостачі насіння і дичок, на які є великий попит. Звернено особливо увагу на продукцію овочевих кущів, які можна буде висилати до Райху. З весною запасний матеріял випродасться в інших Дистриктах Ген.-Губернаторства. Щоб устійнити програму праці, відбувся в дні 4 лютого ц. р. з'їзд шкілкарів, на якому обговорено працю на майбутнє та устійнено напрямні для матеріялу до висадки, які обов'язують у Генеральному Губернаторстві.
Виноградники в Галичині. Останні два роки большевицької окупації відбилися від’ємно на господарці виноградниками, їх знищено в 75%. На самому Поділлі величина площі під виноградники обнизилася з 500 га на 150 га, а на це зложилося багато причин, як крадіж дротяних огорож, що їх населення зужило на цвяхи, дощева осінь 1941 р., що не сприяла осінній управі виноградників, вкінці шкоди, що повстали через невідповідний догляд виноградників, що їх не скроплювано спеціяльною т. зв. бордівською рідиною. Щоб зберегти виноградники, що ще залишились і піднести їх стан, створено при Хліборобській Палаті (Ляндвіртшафтліхе Каммер) реферат, виноградництва, що по змозі, робить усе, щоб дати добрі умовини розвою такій важній ділянці хліборобської продукції, якою є виноградництво. Другим завданням реферату є піднести теж стан шкілок винної лози, які майже зовсім знищені через те, що большевики зовсім не цікавилися цією ділянкою господарства. Дістати шкілковий матеріал з-поза меж Ген. Губ. дуже важко. Під сьогоднішню хвилину урухомлено три шкілки винної лози, а саме в Заліщиках, Горошеві і Хмелеві. Референт шкілок зі своїм асистентом після об'їздки Поділля ствердив, що лиш спільними силами і при допомозі фахівців Хліборобської Палати буде можна вести працю далі. У програмі відділу виноградників є не лиш удержати цей стан, який зараз існує, але й по можності допровадити його до максімум видатности і збільшити площу під управу винної лози. 