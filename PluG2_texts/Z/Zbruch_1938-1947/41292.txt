◦ ◦ ◦ ◦ ◦ ◦ ◦

Великий успіх кінофільму "Визволення". Лише три дні, як по кінотеатрах міста демонструється з великим успіхом історичний документальний фільм "Визволення" режисера-орденоносця О. Довженка. За три дні в кінотеатрах "Європа", "Касіно" побувало 16 тисяч глядачів. Фільм "Визволення" надісланий до 8 районів Львівської області, де трудящі сіл зможуть побачити історичні події.
Перший колгосп на Гуцульщині. СТАНІСЛАВ, 7. (РАТАУ). Село Кобаки, Кутського району, широко відоме в усій Гуцульщині. Тут жив талановитий гуцульський письменник Черемшина. В це село часто приїжджали польські жандарми, щоб виловити організаторів селянських повстань. Тепер тут організований перший на Гуцульщині колгосп, якій об'єднав 126 господарств. Першим членом колгоспу був прийнятий депутат Верховної Ради УРСР С. Бокатчук. Головою правління обраний Михайло Дупей. Колгоспу присвоїли ім'я письменника Черемшини.
Республіканський комітет охорони пам'ятників культури. За постановою Ради Народних Комісарів УРСР від 31 серпня ц. р. утворено Комітет охорони та збереження історико-культурних і археологічних пам'ятників при Раді Народних Комісарів УРСР. Комітет затверджено в такому складі: 
Голова Комітету — тов. Панч П. Й. Заст. голови Комітету — тов. Воскобойник О. І.
Члени комітету: Бажан М. П., Компанієць М. П., Богомолець О. О., Колесса Ф. М., Бухало С. М., Моргилевський І. В., Бурачек М. Г., Петровський М. Н., Головко Г. В., Славін Л. М., Довженко О. П., Студинський К. Й., Кричевський Ф. Г., Тичина П. Г., Кримський А. Ю., Яновський Ю. І., Козицький П. О.
Рада Народних Комісарів УРСР зобов'язала виконавчі комітети обласних Рад депутатів трудящих та облвиконкоми утворити комітети охорони історико-культурних, архітектурних та археологічних пам'ятників УРСР при виконкомах обласних Рад та облвиконкомах. (РАТАУ). 