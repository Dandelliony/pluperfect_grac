Робітництву до відома. — Посвячення вугольного каменя. — Нові автобусові лінії. 

Робітництву до відома. У справах, що входять до душпастирських обовязків і порад, приймаю українських робітників у середи і пятниці від год 4-ої до 6-ої пополудні, при вул. Пасічній 2. (Реміснича Бурса). — о. д-р. М. Сопуляк, душпастир українського робітництва.
Посвячення вугольного каменя під будову нових будинків механічного та елєктротехнічного виділу львівської політехніки відбулося в суботу 26. ц. м. при вул. Стрийській за кадетською школою. Акту посвячення довершив польський архиеп. Твардовский. На посвячення прибув ректор політехніки з членами сенату, представники високих шкіл, адміністрації, міста і війська. Нові будинки політехніки, що складатимуться з п’ятьох велких будівель, будуватимуть три роки. Покищо будують їх напроти площі "Сокола-Батька" при вул. Стрийській.
Нові автобусові лінії відкриває дирекцція міських трамваїв у Львові з днем 1 грудня ц. р., а саме зі Скнилова і Нового Львова до середмістя і назад. Зі Скнилова автобуси їхатимуть через Левандівку до кінця трамваєвого перестанку лінії ч. 8, опісля вулицями Кордецького, Пєрацького, майданом Бема на вул. ґен. Токажевського, вул. Зиґмунтівською, Мікевича до Гетьманських Валів вул. Сикстуською, Хшановської, Томіцького, Кадецькою, Стрийською, Хрістельбауера, Власної Стріхи на Новий Львів і назад вул. Коперника та Лєґіонів. 