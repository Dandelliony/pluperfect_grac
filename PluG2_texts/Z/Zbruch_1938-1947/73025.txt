◦ ◦ ◦ ◦

Промовляючи перед зібранням 1200 учителів в Кобе, колишній японський амбасадор у Вашингтоні адмірал Дічі-сабуро Номура, сказав між іншим, що Японія мусить вичекати вирішного моменту, щоб завдати удару Великобританії і Злученим Державам Америки та здобути кінцеву перемогу. Номура далі заявив, що Злучені Держави зірвали зі своєю традиційною політикою не вмішуватися в чужі війни та завдали в такий спосіб "удар в лице" доктрині Монроє.
Стиснуті на вузькому просторі, большевики намагалися в суботу завзятими протинаступами освободитися з кліщів словацьких частин. Про це повідомляє спеціяльний кореспондент зі словацького відтринка боїв. Завдяки співпраці військових части усіх родів зброї большевиків відбито з великими для них втратами. Після успішної артилерійської підготови словацькі штурмові відділи і піхотні частини викинули ворога з численних укріплень і бункрів.
В одній зі своїх статтей військовий співробітник "Ню Йорк Таймсу" займається положенням біля Соломонських островів; він перестерігає, що там час та простір діють проти американців. Це буде мати від'ємний вплив на операції біля цих островів. Прийде нова кріза. Аліянти мусять зробити довгий шлях, щоб здобути назад від японців місцевості Буна, Лає та Саламауа на Новій Ґвінеї.
Японці затопили від кінця липня цього року до кінця жовтня 21 підводний човен. У тому самому часі затоплено 34 аліянтські кораблі, разом містоти 252.400 тон. Японці втратили в тому часі 29 кораблів, містоти 122.500 тон.
Вислід останніх американських виборів матиме вплив на розвиток внутрішніх політичних подій у Злучених Державах. Американські часописи передбачають, що республіканські посли і сенатори об'єднаються з консервативною частиною демократів та спільно виступлять проти господарської політики Рузвельта. Вже тепер деякі чільні республіканські політики у Злучених Державах домагаються припинити так звану "Ню Діль—Політік" Рузвельта та змінити цілу низку господарських законів, що торкаються праці і заробітків. Таким чином, хоч останні вибори не мають покищо впливу на зміну закордонної політики Злучених Держав, проте вони можуть стати причиною поважної внутрішної кризи у Злучених Державах.
Японський парлямент збереться на надзвичайне засідання 24-го грудня цього року. На тому засіданні парляменту будуть обмірковувати виключно лише справи, що стоять у найтіснішому зв’язку з теперішньою війною.
Тенно прийняв в понеділок японського амбасадора при китайському національному уряді в Нанкінгу, Мамору Шігемітсу. Він має скласти цісареві звідомлення про положення в Китаю.
Як повідомляє аґенція "Ройтер" з Калькути, в неділю післяполудня, у північній частині цього міста вибухла велика пожежа. При цьому 119 осіб згинуло, а 100 було ранених.
У Канабалі біля Барселони злетів у море в неділю післяполудня британський чотиромоторовий літак. 7 членів залоги літака встигло ще скочити на легкопаді, 3 інших поранених виловила еспанська прибережна сторожа.
На південний схід від Ільменського озера в останніх днях численні місцеві наступи німецьких частин довели до пересунення становищ в корисніший відтинок терену. Бої з 6-го і 7-го листопада, що про них згадувало Верховне Командування Збройних Сил, принесли частинні успіхи в акціях, що ще тривають. Змагання в багнах і лісах в цьому терені боїв важкі.
У Ляйпціґу відкрито в святочний спосіб у прияві цісарсько-японського амбасадора ґен. Ошіми філію німецько-японського товариства.
Згідно із повідомленнями з Вашінгтону, особистий дорадник Рузвельта Гаррі Гопкініс у заяві про воєнну участь американських робітників повідомив, що під теперішню пору в ЗДА є 6 міліонів безробітних. 