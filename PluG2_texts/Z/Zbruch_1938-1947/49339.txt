Перед зїздом наших купців

Можемо сміло сказати, що на торговельному відтинку панувала до війни на українських землях ҐҐ повна пустка. Ніхто з українців не важився відкривати в тутешніх містах чи містечках торговельного підприємства, бо знав, що його зруйнує брудна жидівська конкуренція, що польська гуррапатріотична преса нацькує проти нього всіх польських урядовців і т. д. Не було також мови про українську торговельну школу або про те, щоб хтось з жидів чи поляків приняв українського хлопця на практику. На щастя, часи змінилися. Перед нами широкі можливості на всіх господарських полях, зокрема на торговельному. Велике завдання сповнюють уже по селах місцеві кооперативи для загального закупу й збуту. Їх число досягає вже тисячки. Добру обслугу дають їм 10 кооперативних союзів з УГАС-кою у проводі. Але кооперація майже всеціло працює для нашого села.
Місто залишається ще майже без української обслуги, бо ж біля 190 купців усіляких бранж на Холмщині й Підляшші та біля 250 на Лемківщині і Засянні це ж надто мала кількість на наші міста й містечка. Правда, деякі містечка, як Белз, Варяж, Чесанів чи Перемишль або Ярослав мають сьогодні більше українських купецьких фірм. Але є також і такі міста, що не мають ні одної. Отже це дуже слабе заступництво в нашому купецькому житті.
Можемо лише потішити себе іншим, наскрізь додатнім, явищем, а саме маємо вже на нашому етноґрафічному терені 7 торговельних дворічних шкіл, а саме:
1. Ярослав — 56 учеників
2. Сянік — 44 учеників
3. Белз — 102 учеників
4. Грубешів — 100 учеників
5. Володава — 155 учеників
6. Біла Підл. — 123 учеників
7. Тарногород — 30 учеників (ця школа у стадії орґанізації).
Разом ходить до тих шкіл 610 учеників. Це вже, як на наші відносини й на перші по чатки немаловажна кількість учеників, з яких мають вирости нові кадри наших майбутніх купців. Слаба у них підготова, бо до торговельної школи вимагане покінчення 7-клясової школи, а в нас по селах таких шкіл не було. У багатьох школах недостає ще шкільних підручників. Зате учителі добре дібрані, фахові, а що найважніше — ідейні. Вони докладають усіх зусиль, щоб дати змогу доповнити загальне знання.
Одначе й це невеличке число наших купців, очевидно тих, що мають краще поставлені підприємства, могло би причинитися до поширення числа підприємств вишколом практикантів.
Дня 23. березня ц. р. відбудеться в Кракові заходами Господарського Відділу УЦК зїзд українських купців, перед якими аж надто багато питань до розвязки, як напр.: питання гуртівень, кредитів, чи спільного для всіх інформаційного бюра в усіх справах, що торкаються приватного купецтва. І там також преважним повинно бути питання практичного вишколу молодого нарибку. Не менше важною також справа підтримки істнуючих торговельних шкіл. Не йде може про фінансову підтримку цих шкіл, як радше про вивінування їх у належні зразки товарів для навчання, безпосередні звязки нашого купецького стану з цими школами, бо для неодного з наших купців також треба ще доповнення свойого фахового знання.
Вони повинні застановитися також, чи не слід би завести курси заочного навчання ДЛЯ них самих, бо неодин з-поміж них є щойно початкуючим купцем, без теоретичного знання.
Кидаючи цих кілька думок перед зїздом ми не вичерпуємо всіх питань, що їх треба буде на зїзді обговорити й вирішити, щоб наше господарське життя на цій ділянці стало рухливішим, більше успішним ніж досі та щоби зростало число наших підприємств. 