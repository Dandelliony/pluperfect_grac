Саботажника хлібоздачі покарано. — Порочний стиль господарювання

Саботажника хлібоздачі покарано
В селі Хоросно, Щирецького району "господарював" на 36 гектарах землі куркуль Чичкевич Василь. Під час польових робіт в нього завжди працювало 5—6 найманих робітників. Їх руками він і в цьому році зібрав великий урожай, вщерть наповнивши клуні хлібом.
Коли ж довелося здати частину хліба державі, куркуль задумав ухилитися. З цією метою він всіляко відволікав молотьбу і замість перших 4-х центнерів хліба, які повинен був здати в липні, привіз на приймальний пункт 2 серпня лише 1 центнер. Строки хлібоздачі зірвав. За саботаж хлібоздачі народний суд засудив Чичкевича на п'ять років тюремного ув'язнення. Частину його майна конфісковано.
В. Гулько. Народний суддя Щирецького району. Порочний стиль господарювання
Львівський трест приміських господарств має солідну виробничу базу — 723 гектари орної землі, 70 гектарів садів, понад 470 корів і інших тварин. Коли б вміло використовувати цю базу, можна б створити прекрасне, високопродуктивне і рентабельне господарство. Тоді і трудящі Львова дістали б значно більше овочів, молока, м'яса.
Але для цього необхідно, насамперед, мати чітко налагоджений фінансовий облік, необхідно бережно витрачати державні кошти.
Ці неодмінні умови росту і розвитку кожного радянського господарства, на жаль, не в пошані у керівників тресту. Фінансовий облік тут відсутній. Є тільки сотні документів, яких бухгалтерія не опрацьовує вже протягом 6 місяців. Відсутність і занедбаність обліку створюють сприятливий грунт для безконтрольного витрачання грошей.
Авансові звіти підзвітних осіб, за мовчазною згодою головного бухгалтера тов. Рогошевського, списуються без затвердження директором тресту. За два місяці подібних звітів з дефектними грошовими документами було списано більше, як на 20.000 карбованців. За перегін худоби, наприклад, заплачено 19 тисяч карбованців. Так виходить по авансових звітах. Проте, велика частина цих документів оформлена незаконним способом, з невідомими адресами одержувачів грошей.
Практикують у тресті й інші незаконні дії. З одержаних в банку грошей на оплату робочої сили витрачено в червні 11.900 крб. на адміністративно-господарські витрати.
В тресті дуже люблять гроші. Через касу проходять великі суми готівкою, одержані від реалізації продукції. Директор тресту тов. Пелишенко не здає їх в банк.
Факти грубого порушення фінансової дисципліни є тут постійним явищем. Через те банк затримав видачу кредитів трестові до часу, поки фінансовий стан не буде приведений в порядок. При цьому за висновками облфінвідділу прибуткова частина промислово-фінансового плану тресту занижена на 543.000 крб. Постає питання про стягнення з тресту лишків оборотних коштів в сумі 352 тисячі карбованців.
Якжеж при такому, з дозволу сказати, веденні фінансового господарства трест не опинився досі в списку неплатіжно-спроможних? Таємниця цього проста. Трест одержав з місцевого бюджету 300 тисяч карбованців, які вже повністю використав.
Однак і це не вилинуло на покращання виробничої діяльності тресту. Не забезпечивши збирання врожаю робочою силою, директор тресту тов. Пелишенко затягнув збиральну, а також і молотьбу хліба. З скошених 453 гектарів обмолочено лише з 212 гектарів, заскиртовано — з 171 гектара, а останній хліб з 70 гектарів складено в копи. Не створено в господарстві й кормової бази для тваринництва, хоч зима не за горами.
А. Кушніренко. Зав. сектором кредитування сільського господарства Львівської облконтори Держбанку.   