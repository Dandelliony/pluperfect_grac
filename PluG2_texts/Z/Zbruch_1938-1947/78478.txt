◦ ◦ ◦ ◦

Від неділі, 4 квітня, до суботи, 10 квітня, затемнюємо вікна. Початок: 20.00 година; кінець: 5.00 година. Летунський алярм: 3 хвилинний переривний звук сирен і гучномовців. Відкликання: 2 хвилинний довготривалий звук сирен і гучномовців.
Минуло 100 років з дня смерти Поета-Громадянина, Пробудника Галицької Землі, Маркіяна Шашкевича.
Дитячі садки на терені Генеральної Губернії охоплюють сьогодні 80 тисяч дітей: число садків — 2.210 сезонових і 233 — постійних.
В залі Літературно-Мистецького Клюбу, 24 березня, м-р Б. Ольхівський виголосив цікаву доповідь на тему: "Критерій приналежности до українського народу".
У Львівському Оперному Театрі виступив дня 28 і 29 березня мішаний хор із Заліщик. Виступ передадали крізь радіо по цілій Німеччині, а у Львові пісні будуть награвати на ґрамофонні пластинки.
Цими днями минуло сто років з дня народження визначного історика проф. д-ра Юліяна Целевича.
В 1-ій і 2-ій державній ґімназії з українською мовою навчання у Львові письмовим іспитом зрілости дня 31-го березня почалися матуральнІ іспити.
Прохарчування Львова в цифрах. Справи прохарчування Львова веде Міський Уряд Прохарчування і Хліборобства, що приміщується при вул. Пекарській 1 а і б. Засоблення мешканців Львова харчами відбувається на основі харчових карток. Таких карток в м. р. одержало ненімецьке населення около три міліони. Поруч того додаткових харчових карток І видано 53.000, II 25.000. До того треба ще дорахувати 67.000 спеціяльних переказів на закуп. У той спосіб забезпечено харчами 240.644 особи. Харчі купувало населення в 153 крамницях Народної Торгівлі, в 21 крамницях повітової кооперативи, у 19 крамницях приватних власників і в 12 крамницях "Єдносць". Мясо й мясні вироби продає 96 яток. У 41 крамницях купується молоко й масло, у 84 хліб. На 1943 р. прохарчування забезпечене. Карткова система залишиться без змін, усі відтинки будуть зреалізовані. Уряд Прохарчування розвязав успішно проблему засоблення картоплями. Коли в 1941/42 р. мешканці Львова одержали 22.000 тон бараболь, то минулої осени звезено для них аж 59.000 тон.
Інспектові вікна для Галичини. У звязку з постановою Ґенерального Ґубернатора з дня 23. XI. 1942 р. городництво має теж збільшити продукцію. Це завдання можна виконати, підготовляючи ранню продукцію городовини в інспектових скринях і склярнях. З тією метою замовлено 20 тис. інспектових голяндських вікон для Галичини, а Реферат Городництва розділив уже поміж поодинокі Округи 4 тис. вікон зі склом. Дальші 4 тис. надійдуть у найближчому часі. Решту вікон розділиться у ході року. Вікна одержать передусім члени Об'єднання й ті городники, які ведуть раціональне городництво та які здали 100% континґенту в минулому році. Рівночасно розділено деяку кількість приділових карт на дошки, які будуть ужиті виключно до інспектових скрин. Деревного матеріялу не будуть приділювати з уваги на те, що з Кракова прийдуть готові вікна. Зацікавлені повинні зголошувати своє запотребування в інструкторів городництва в поодиноких округах, а вони зголошуватимуть у Обласному Об'єднанні. Зголошення треба предложити якнайранішу, щоб можна було своєчасно відповідно поділити матеріял. 