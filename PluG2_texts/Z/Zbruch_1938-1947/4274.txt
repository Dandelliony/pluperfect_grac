По широкому світі.

Панарабський комітет візвав палестинських арабів бойкотувати бритійську королівську комісію, що цього року виїде до Палестини.
Норвеґія погодилася скасувати консулат у Лєнінграді.
Б[увший] американський президент Гувер був на півгодинній авдієнції у бритійського короля.
Швайцарський суд у Ціріху засудив кількох комуністичних верховодів, що висилали добровольців до червоної Еспанії.
Німецький маршал Ґерінґ приїде до Австрії, щоби виголосити аґітаційні промови перед плєбісцитом.
У Палестині недалеко ливанського кордону дійшло до сутички між 50-ма арабами і 80-ма жидами; втрати по обох боках.
Туреччина купила в Англії 10 найновіших бомбових літаків.
3.000 німецьких робітників причалило на прогульковому кораблі „Дер Дойче" до Триполісу, де їх повитали представники місцевої влади та орґанізацій.
Румунський уряд дозволив вивезти до Польщі 150 вагонів кукурудзи.
Фінська військова влада хоче уставити вдовж кордону СССР скорострільні протилетунські гармати, бо над Фінляндією дальше появляються якісь таємничі літаки — мабуть совітські.
Мадярська і німецька кіннота стрінулась на кордоні та повиталася.
Анґльо-італійські переговори розвиваються добре; тепер вони торкнуться найважнішої справи — еспанської.
Мексиканські робітники увязнили вищих урядовців американських та анґлійських нафтових товариств, що їх уряд сконфіскував.
Румунський уряд заборонив ритуальний заріз. 