◦ ◦ ◦ ◦

Українські радіопередачі. Сьогодні, у середу, 3 лютого від год. 10.30 до 11-ої передає Львівська Радіовисильня концерт творів Василя Барвінського у виконанні Дометія Йохи (баритон), Романа Савицького (фортепіян) та Івана Севастіяна Барвінського (віолончеля). — Завтра, у четвер, 4-го лютого, у тому ж часі концерт народних любовних пісень. Виконавці: вокальний октет під управою Є. Козака, Софія Гаврищук (меццо-сопран) і Зиновій Штокалко (бандура).
"Гормони". В середу, 3-го ц. м., в год. 18-ій, відбудеться в домівці Обєднання Праці Українських Інженерів і Техніків, Львів, Агорнштрассе 9, III. пов., відчит проф. Д-ра Євгена Вертипороха п. н. "Гормони".
Заклик до ґастрономів. Об'єднання Праці Українських Ґастрономів при УЦК на Львів—місто, запрошує своїх членів на продовження реферату про народне господарство, який відбудеться одночасно для купців — в домівці при вул. Галицькій ч. 19, II пов., в год. 18-ій, в четвер, 4-го лютого.
"Вісті". Новий український часопис. ЛЬВІВ, 2 лютого. 3 днем 7-го січня ц. р. у Берліні почав виходити новий український часопис "Вісті". Це тижневик, призначений виключно справам українських робітників з Ґенерал-Ґубернаторства (включно з Галичиною), що працюють на роботах у Райху. Крім цікавого статтейного і інформаційно-політичного матеріялу "Вісті", як читаємо, є "голосником Німецького Фронту Праці, повідомляють про важні постанови та розпорядки, які торкаються закордонного робітництва у Великонімеччині взагалі та українського робітництва з Ґенерал-Ґубернаторства зокрема". Крім того "Вісті" інформують своїх читачів про життя українського робітництва у Райху та про політичне і культурно-суспільне життя в батьківщині. Видавець-редактор "Вістей" — Богдан Кравців, головний редактор д-р Григорій Стецюк. Адреса редакції, Берлін, Шарльотенбург 2, Кнесебекштрассе 28. 