◦ ◦ ◦ ◦ ◦ ◦ ◦ ◦ ◦ ◦

Львівська хроніка. Поліція знову перевела облаву в т. зв. Єзуїтськім городі. Несподівана облава відбулася вночі. Підчас тієї облави поліція придержала 9 вуличниць, з яких одна заражена венеричною хоробою, за одною знову шукав слідчий виділ. — Осипа Савка вибралася до Личаківського парку. Там знайшовся якийсь принагідний незнайомий, який почав із Савківною розмову. Розмова і прохід по парку закінчилися доволі сумно, бо принагідний адоратор украв Савківній із торбинки 16.50 зол. — Антін Лабендзь (Травґута 2) повідомив поліцію, що його 16-літній брат Іван вийшов перед кількома днями з дому й невідомо, де він досі перебуває. — Авто потрунуло на вул. Коперника 17-літню модистку Каролину Штосер, яка потовклася. Шофер Гр. Данилович відвіз жертву випадку на Поготівля та відтак домів. — Також на вул. Міцкевича авто потрунуло 51-літню Берту Кічалєс з вул. Задвірянської, яка легко потовклася.
Краєва хроніка. Давид Ґершон, професійний злодій у Раві Руській, убив ударом Файґу Сесіндер. Причиною вбивства були особисті порахунки. — Перемиська поліція арештувала дві особи, яких підозріває, що вони вели нелєґальну торговлю сахариною. Сахарина приходила до Перемишля в коробках з дактилів. Скарбова влада заквестіонувала більшу скількість сахарини. — Із карної вязниці в Золочеві утік Степан Карпович з Поморян, який відбував кару півтора року вязниці. Карпович утік тоді, коли вязні перевозили пісок до вязниці. — В каменоломах Маріяна Фалендиша в Соснові пов. Підгайці згинув робітник Михайло Вичинський, якого засипало каміння. Жінка Вичинського хотіла його рятувати і при тому сама зазнала ран. — До мешкання Йосифа Зайденфельда, горальника на фільварку в Рудках пов. Копичинці вдерлися перед кількома днями два напасники, з яких один пострілив Зайденфельда в груди і в бік. Зайденфельда відвезли до львівського шпиталю. Напад був грабунковий.
Маєток 40 масонських льож на ліцитації. Ліквідатори масонських льож у Варшаві, Кракові, Лодзі, Львові й Познані закінчили вже свої вступні праці у звязку з оцінкою маєтку. 40 масонських льож, що їх зліквідовано на підставі декрету президента, виставлено на ліцитацію. Речинці ліцитацій визначено на червень і липень. 