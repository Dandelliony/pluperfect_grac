◦ ◦ ◦ ◦

Оперний Театр. Сьогодні, у вівторок, дня 29-го лютого, в год. 16.45 "Гамлет", трагедія В. Шекспіра в перекладі М. Рудницького та в постанові Й. Гірняка. Вистава для українців. — У середу, 1-го березня, в год. 18.30 "Мадам Батерфляй", опера Дж. Пуччіні в постанові В. Блавацького. Диригент: Л. Туркевич. Гостинний виступ: сопраністки Е. Безпалової та баритона З. Дольницького. Вистава для німців і союзників. — В четвер, 2-го березня, в год. 17.30 "Пер Ґінт", балет за твором Ібзена з музикою Е. Ґріґа в постанові балетмайстра Е. Вігілева. Вистава для українців. — У п'ятницю, 3-го березня, в год. 17.30 "Любов на здоровий розум", комедія Кубіє в постанові І. Іваницького. Вистава для українців.   Українські радіопередачі. Завтра, в середу, дня 1-го березня, в часі від год. 17.15—17.45 концерт пісень і скрипкової музики у виконанні скрипачки Лесі Деркач, баритона Олександра Грицика та піяністки Марії Роговської. — В четвер, 2-го березня, в тому самому часі передача ліричних і жартівливих народних пісень у виконанні мішаного та жіночого хору під керуванням Євгена Козака та бандуриста Зиновія Штокалка.   "Бандурист"! Об'єднання Праці Українських Студентів — Студентський Хор "Бандурист" звертає увагу членам "Бандуриста", що проби відбуваються нормально кожного вівтірка та п'ятниці в год. 18-ій в домівці ОПУС-у, Ринок 29. З огляду на близький реченець Шевченківського концерту в Опері закликається членів точно приходити на проби. Всякі спізнення та пропущення проб не будуть оправдані...   Історія режисури. Старанням Спілки Українських Письменників відбудеться в середу, 1-го березня в год. 17.30 в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповідь проф. В. Ревуцького п. наг.: "Історія режисури під Кропивницького до Саксаганського".   Другий Студентський Авторський Вечір. Дня 29-го лютого ц. р. минає реченець віддачі матеріялів на Другий Студентський Авторський Вечір, що відбудеться в перших днях місяця березня. Студенти — присилайте свої твори (проза, поезія, драма) на адресу редакції "Студентський Прапор", Львів, вул. Анни ч. 1/І. Наш клич: Другий Студентський Авторський Вечір — перегляд молодих талантів.   Львівські вісті 