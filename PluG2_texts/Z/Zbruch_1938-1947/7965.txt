Полк. Евген Коновалець убитий?

У пятницю вечором, після замкнення вчорашнього числа, дістали ми з Ротердаму телєґраму такого змісту:
„Полк. Евген Коновалець згинув від бомби чекіста в Ротердамі 23. травня. Пані Коновальцева розпізнала тіло свого чоловіка. УПС (Українська Пресова Служба)".
Цю вістку дістала наша Редакція також телєфонічно зза кордону від якогось анонімового інформатора ще вчора вночі. Крім того подало її в суботу рано берлінське радіо, покликуючись на українську Пресову Службу.
У цій справі закордонна преса принесла деякі подробиці.
"Послєднія Новости" з 25. ц. м. пишуть:
"У центрі Ротердаму коло біржі, що є тепер у будові, дійшло до загадкового вибуху. Недалеко найдено змасакроване тіло якогось німецького громадянина, кількох прохожих ранено.
Є підозріння міркувати, що убитий німець пустив або кинув бомбу. Один з легко ранених голландець Тибер, припускає, що замах був спрямований проти нього. Тибера недавно арештували були у Німеччині як підозрілого у шпигунстві, опісля звільнили.
У кишені вбитого найдено пашпорт на імя ЙОЗЕФА НОВАКА. Поліція міркує, що документ сфальшованнй.
У цій справі переслухують якогось Бору. Його зізнання потверджують здогад, що тут іде про шпигунство."
„Ноєс Вінер Журналь" подає:
„Ротердамські слідчі орґани зберігають мовчанку у справі загадкової експльозії. Дотепер відомо хіба стільки, що при вбитому найшли чеський пашпорт на імя НОВАКА. Тепер поліція намагається ствердити, чи вбитий є ідентичний з власником пашпорту.
При вбитому найшли чимало готелевих рахунків з ріжних европейських столиць. Голяндська преса міркує, що він був членом міжнародньої терористичної орґанізації з осідком у Празі. Зрештою первісний догад, що це большевицька справа, видається щораз то більше правдоподібний.
Поліція арештувала якогось чоловіка, якого в понеділок рано бачили в товаристві Новака".
***
У хвилині, коли віддаємо цю вістку до друку (год. 5. попол.) найближча родина Коновальців у Львові, не дістала ще ніякої, безпосередньої вістки від дружини полк. Коновальця. Тому подаємо вище наведену вістку, тимбільше, що ввесь опис атентату на вулицях Ротердаму і вістка, яка прийшла до нашої редакції, дуже таємнича.   