◦ ◦ ◦ ◦

Українському письменникові. В дні 9-го травня ц. р., на Личаківському цвинтарі у Львові відбулося врочисте посвячення памятника відомому українському письменникові, що вмер на весну м. р., Василеві Пачовському. Памятник, мистецької роботи С. Литвиненка, відслонив посадник Львова, д-р Ст. Біляк, з'ясовуючи у гарно обдуманій промові заслуги Покійного. Після зложення делєґаціями українських установ вінків — Преосв. Кир Йосиф, в асисті духовенства відправив панахиду, підчас якої співав хор "Сурма". На закінчення високопоетичне, пропамятне слово виголосив проф. В. Сімович. В акті посвячення взяла участь велика кількість українського громадянства Львова. Ввечорі цього ж дня, у залі Літературно-Мистецького Клюбу відбулася урочиста Академія, підчас якої мґр. В. Шаян виголосив доповідь про творчість Поета. На дальшу програму склались рецитації з творів Пачовського і музично-вокальні точки.   У Львові, в залі Оперного Театру, 17-го травня відбувся концерт знаменитого тенора Ореста Руснака (Мінхен).   У виставових залях Образотворчих Мистців у Львові відкрита вистава творів О. Кульчицької.   На сторожі здоровя. Через те, що поборювання статтевих недуг виявилося необхідним, звертається увагу лікарям на другу постанову про їх поборювання на терені Генеральної Губернії з дня 4. X. 1940 р. Спеціяльно треба подбати про те, щоб кожний німецький лікар був повідомлений письмом про кожний випадок статевої недуги. Повідомити треба найпізніше 48 годин від хвилини ствердження недуги. у кожному випадку треба вказати джерело недуги. Треба звернути увагу на те, що хтонебудь буде протидіяти цьому зарядженню, буде покараний тюрмою і грошевою карою до необмеженої висоти, або одною з тих кар. Лікарів, які в майбутньому не будуть виконувати своїх обовязків, віддасться до диспозиції спеціяльних судів, які вимірять кару.   Посилка одягів для робітників у Німеччині. Правління Ґен. Ґубернії, Головний Відділ Праці, подає до відома, що немає ніяких обмежень у висилці пачок для робітників у Німеччині. Родина робітників, що працюють в Німеччині, повинна тямити, що в четвертому році війни також у Німеччині трудно за одежу. Багато робітників, що виїхали на працю до Німеччини, не забрали зі собою всіх одягів, білля і взуття та дожидають, що їм пришлють ті речі. Пачки слід віддавати на пошті, тільки в Уряді Праці, неоплачені з докладною адресою. Треба подавати також докладну адресу надавця. Уряд Праці оплачує кошти пересилки та дбає про доручення. Одежу перед висилкою дезинфекують, щоб запобігти переношенню хворіб, і насікомим. Не вільно в тих самих пачках  пересилати споживчих продуктів, бо вони могли б зіпсуватися через дезинфекцію.   Рідна земля   