◦ ◦ ◦ ◦ ◦ ◦ ◦

Нашим визволеним братам. Товари для Західної України
Для забезпечення безперебійної торгівлі і кращого постачання товарів населенню Західної України, торгові організації УРСР відправили в міста Західної України 10.800 тонн солі, 17 вагонів сірників, 1.500 тонн гасу, 36 вагонів махорки.
Зокрема, у Львів відвантажено 3.000 тонн солі, 12 вагонів махорки. 5 вагонів сірників; у Тернопіль — солі — 3.100 тонн, сірників 5 вагонів, гасу — 790 тонн, махорки 7 вагонів; Луцьк одержує — солі 1.200 тонн, сірників 1 вагон, гасу 300 тонн, махорки 4 вагони. Такі ж товари відправлено в Ровно, Володимир-Волинськ, Сарни і інші.
Для організації торгівлі цими товарами Наркомторг командирував в Західну Україну групу працівників торгівлі, які вже відкрили оптові торгові бази у Львові, Тернополі, Луцьку, Ровно, Володимир-Волинському, Сарни. Всі товари вже прибули на станції Волочиськ, Славута, Олевськ і звідци відправляються на пункти призначення для реалізації.
Підручники для шкіл Західної України
Відділ народної освіти при Львівському Тимчасовому управлінні починає за вказівкою Наркомосу УРСР друкування підручників, навчальних планів і програм для шкіл Західної України, загальним тиражем — 7. міліонів екземплярів.
Для редагування старих підручників і створення нових складено комісію, куди входять кращі працівники шкіл міста Львова.
Агентство цивільного повітрофлоту
У Львів, Луцьк і Тернополь виїхали уповноважені українського управління цивільного повітрофлоту для організації нормальної роботи повітряного зв'язку. В цьому їм допомагають місцеві Тимчасові управління.
У Львові і Луцьку вже відкриті міські агентства Українського Управління Цивільного Повітрофлоту. (ТАРС)
Подарунки дітям Західної Білорусії і Західної України
Діти Калінінської області готують подарунки дітям Західної Білорусії і Західної України. Учні 7 середньої школи міста Калініна надсилають цікавий альбом про радісне життя радянських дітей. Піонери Вишнього Волочка вже надіслали велику кількість художньої літератури та іграшки, які вони зробили самі в Будинку піонерів. Учні першої Калінінської середньої школи збираються відправити книги, навчальне приладдя, картини.
Радянські судна на ріках Західної України і Західної Білорусії
Народний Комісаріат Річкового флоту СРСР. одержав повідомлення про те, що до Пінська прийшов з Турова перший пасажирський пароплав Дніпродвинського пароплавства — "Ульянов". Цим рейсом починається навігація радянських суден по ріках України і Західної Білорусії. 