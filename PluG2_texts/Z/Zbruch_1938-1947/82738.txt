◦ ◦ ◦ ◦

Кількість полонених в Японії   Як повідомила аґенція Ройтер із Лондону, представники міністерства закордонних справ і міністерства війни, повідомили, що японський уряд оголосив прізвища 65% воєнних полонених аліянтів, що знайшлися в японських руках. Обчислюють, що японці мають кругло 100.000 анґлійських полонених, крім того 75.000 індійців, 20.000 австралійців, 35.000 північних американців, 100.000 голяндців і 2.000 канадійців. Досі не подавано ніяких відомостей про долю індійських полонених. Одинокий шлях, що надається для поштового зв'язку з далеким сходом, іде через совєтський союз.   Від початку літньої офензиви большевики втратили 11 тисяч танків   Від шостого серпня в наступних семи днях з'єднання німецької суходільної армії знищили дальших 1.800 большевицьких танків, а інших 100 танків знищила німецька авіяція.   Таким чином впродовж всієї дотеперішної літної офензиви большевики втратили разом яких 11.000 танків.   Знову "старшини" в совєтській армії.    Дня 11 серпня ц. р. оголошено наказ найвищого комітету совєтів, згідно з яким знову впроваджено в Червоній Армії назву "старшина". Це слово зліквідовано підчас революції, заступаючи словом "командир". Одночасно вертаються большевики також до "пагонів", що їх так ненавиділи в часі революції.   Жертва японських жінок   Всеяпонський союз жінок звернувся до своїх членів із закликом, щоб вони по змозі звернули назад, чи пак зреклися частини тих одягових пунктів, шо їм належать, щоб таким чином відтяжити текстильний промисл та щоб звільнити з нього деякі сили потрібні для воєнного промислу. Той заклик знайшов голосний відгук серед японських жінок. 20 міліонів членів Всеяпонського союзу жінок звернуло вже 60 міліонів одягових пунктів.   Рідна земля 