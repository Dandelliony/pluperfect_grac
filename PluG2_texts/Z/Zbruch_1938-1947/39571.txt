Авіація у війні

Дії німецької авіації
БЕРЛІН, 26. (ТАРС). Німецьке інформаційне бюро повідомляє, що німецькі літаки і пікіруючі бомбардувальники досягли вчора в другій половині дня і ввечері нових успіхів в Ла-Манші. За повідомленнями, які є досі, з англійського конвойованого каравану суден в складі 23 кораблів німецькі літаки потопили 11 — загальним тоннажем в 43 тисячі брутто-регістрових тонн. Три інших торгових пароплави тоннажністю в 12 тисяч брутто-регістрових тонн загорілись або так сильно пошкоджені, що можна вважати їх загиблими. Крім того, на новому англійському есмінці виникла пожежа. Другий есмінець тяжко пошкоджений.
Повітряний бій над Англією
ЛОНДОН, 26. (ТАРС). Як передає агентство Рейтер, вчора над південно-східним побережжям Англії відбувався великий і тривалий повітряний бій, в якому взяли участь сотні літаків. 80 німецьких літаків намагались атакувати караван англійських суден, що йшли під конвоєм воєнних кораблів. Назустріч їм вилетіли англійські винищувачі. Зенітні батареї підтримували майже невпинний вогонь. Німецьким бомбардувальникам удалось скинути кілька бомб на побережжя. Шкода заподіяна незначна. Ворожі бомби не влучили ні в одно з англійських суден. В результаті бою було збито 20 ворожих літаків — 11 бомбардувальників і 9 винищувачів. Англійська авіація втратила під час цих операцій 5 винищувачів.
Дії англійської авіації
ЛОНДОН, 26. (ТАРС). В опублікованому вчора англійським міністерством авіації комюніке говориться, що, не зважаючи на погані метеорологічні умови, англійські бомбардувальники провели успішну операцію в ніч на 25 липня. Англійські літаки бомбардували доки в Емдені, Вільгельмсгафені і Гамбургу, авіаційні заводи у Вісмарі і Венцендорфі, бази морської авіації в Боркумі і Текселі. Всі англійські літаки благополучно повернулись назад.
Повідомлення англійського міністерства авіації
ЛОНДОН, 26. (ТАРС). Англійське міністерство авіації повідомляє: "під час цілого ряду вчорашніх спроб противника атакувати судна коло південно-східного і південно-західного побережжя Англії чотири ворожих літаки були збиті англійськими льотчиками і зенітною артилерією. П'ятий літак був збитий вчора ранком нашими льотчиками коло північно-східного побережжя Шотландії".
Подробиці потоплення англійського пароплава "Ланкастріа"
ЛОНДОН, 26. (ТАРС). Агентство Рейтер передає подробиці потоплення англійського пароплава "Ланкастріа". Пароплав був бомбардований після того, як уже була закінчена посадка пасажирів. Торпеда, скинута з літака, заподіяла таких серйозних пошкоджень, що пароплав затонув через півгодини. На борту пароплава знаходилось коло 5 тис. солдатів і велике число біженців. Англійські воєнні кораблі врятували 2.477 чоловік. Можливо, що деяким пасажирам удалось приплити до берега.
Газета "Нюс Кронікл" про втрати німецької авіації
ЛОНДОН, 26. (ТАРС). Як повідомляє газета "Ньюс Кронікл", з початку війни 258 німецьких літаків було збито під час польотів над Англією і коло її побережжя. Льотчики англійської авіації збили 213 німецьких літаків, у тому числі 150 бомбардувальників, зенітні батареї збили 28 літаків, 3 літаки загинуло налетівши на повітряні загороди, 8 літаків загинуло з інших причин, щодо 6 нема точних відомостей. 