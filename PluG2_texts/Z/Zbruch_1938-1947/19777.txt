Зміна адреси Музею ВБУ. — Обовязкові табори праці для матуристів. — Буджет міста Львова.

Зміна адреси Музею ВБУ. Музей Визвольної Боротьби України у Празі з початком цього року перепровадився з нанятого помешкання у свій власний Український Дім, придбаний для Музею за жертви українського громадянства. З цієї причини Музей просить надсилати надалі всю кореспонденцію й посилки на його нову адресу. Зокрема Музей просить всі редакції та видавництва перевести на цю адресу висилку всіх їхніх видань. Нова адреса Музею ВБУ: Ukrainske Museum, Praha-Nusle II., Horymirova 6. Czecho-Slovakia.
Обовязкові табори праці для матуристів. Цього року введуть уперше обовязкові табори праці для матуристів. Учнів другої ліцеальної кляси, які у квітні або травні зложать матуру приділять до таборів праці, які триватимуть к. 6 тижнів, щоб абсольвенти середніх шкіл мали ще змогу підготовитися до конкурсових вступних іспитів в університетах і політехніках.
Буджет міста Львова. У львівському маґістраті підчас нарад над буджетовим прелімінарем на 1939/40. р. виголосив промову през. міста Островський, який заявив, що довги міста зменшилися за минулих 5 літ на 1,857.000 зол. Чисте майно міста, обчислене за минулих 4 роки, значить до березня 1938 р. збільшилося на 15.167.000 зол., значить, до загальної суми 186,033.000 зол. Вартість збудованих доріг, не зачислених до майна, піднеслася на 8 міліонів золотих. Прелімінар замикає сума 30 і пів міліона зол., в чому звичайні видатки дають суму 17,460.000 зол., інвестиції 13,000.000 зол. На консервацію доріг призначено 1,013.000 зол. 