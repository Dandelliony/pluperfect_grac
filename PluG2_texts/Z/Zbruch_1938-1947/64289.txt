◦ ◦ ◦ ◦

Дозволи на виконування письменницького звання. Спілка Українських Письменників у Львові як секція УЦК, робить в Уряді Пропаганди старання про дозволи виконувати письменницьке звання для всіх членів Спілки. Для цього повинні всі письменники, члени Спілки заповнити відповідні заяви у двох примірниках і здати їх разом із трьома фотографіями найдальше до 10-го травня ц. р. на руки секретаря Спілки. ред. В. Левицького. Формулярі заяв можна одержати кожного дня від год. 12-ої до 2-ої у того ж самого секретаря Спілки (вул. Техніцька 1). Крім нього члени Спілки повинні скласти в нього по одній фотографії для членських посвідчень.
Зголошення купців і промисловців. Купці та промисловці деревної бранжі, що бажають самостійно працювати, зголосяться негайно у власному інтересі до Українського Комітету Львів — місто Ринок 10, в часі від год. 10-ої до 12-ої.
Нове видання тарифи Східної Залізниці (Остбан). 1-го квітня ц. р появиться друком як частина залізничої тарифи, що обов'язує на терені Генерал-Губернаторства, новодрук клясифікації товарів (Гітерайнтяйлюнг). Це передрук того спису, виданого 10-го липня 1940 р., доповнений пізнішими додатками і змінами. Новістю у тому є спис родів товарів за азбукою та їх поділ на групи.
Введення податкових ставок. Розпорядок з дня 28-го лютого ц. р. вводить у життя на терені Дистрикту Галичина ставки державного податку від зарізу худоби, оплат від гри і державного податку від електричного струму, а теж податкові ставки від спадку і даровизн разом із передбаченими для них податками. Крім цього Денник Розпорядків для Генерал-Губернаторства ч. 22 точно подає окремі дані, що відносяться до цих розпорядків. 