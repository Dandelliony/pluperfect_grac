Волинське "вспулжицє". (НЕ БАЙКИ, А ФАКТИ).

Нам пишуть:
Дня 7. IV. відбулася в с. Лопушні на Кремянеччині  (недалеко від терену, де „працюють" латинські „місіонарі") академія на честь Тараса Шевченка, уладжена аматорським гуртком молоді. Намічене програмою вступне слово виголосив один із поважніших та  інтеліґентніших громадян с. Лопушна. Промову свою уложив він не тільки розумно, а й виголосив її майстерно. Закінчив її приблизно такими словами: „Складаємо Тобі, Батьку наш, щирий український привіт (промовець поклонився в пояс у бік Тарасового портрету) і присягаємо (підніс руку) вірно берегти святі Твої заповіти, ціле своє життя! Слава Кобзареві!"... Присутні одноголосно відповіли: „Слава!".
Свідомість села й вияв його любови до Шевченка не подобалися двом присутнім поліціянтам (що сиділи тут у шапках, навіть підчас "Заповіту") і вони через солтиса наказали промовцеві зявитися до постерунку у Вишгороді. Коли він дня 10. IV. зявився, то командант Мулярський накинувся на нього такими культурними словами: "Вєш, кому ти сєн кланял? – Ти сєн кланял бандице – такему, як ти сам! Ти вєш, кім бил Шевченко? – То бил сьвінопас і льокай!" ...
Далі командант назвав того селянина "сьвіньов" і "псем", "слупем" і "бандитов" та пообіцяв йому "вирваць руде влоси на ґловє" (хоч він зовсім не є "руди", а ясний бльондин) і т. д. і т. д. Селянин мав таким чином нагоду безплатно навчитися вищої культури – західної і латинської.
Пана ґенерала Кордіяна-Заморського просимо зацікавитися методами праці своїх підлеглих та їх відношення до української людности на Волині.
О-са. ДОПИС БУЛО ВИЛУЧЕНО ЦЕНЗУРОЮ:    