◦ ◦ ◦ ◦ ◦ ◦ ◦

Безробітні виїхали на Донбас
Десятки тисяч безробітних було у Львові за часів панування польських поміщиків і капіталістів. Ходили вони з місця на місце, готові за всяку ціну виконувати найтяжчу роботу, щоб не померти з голоду. Та прийшов кінець нелюдським стражданням.
Безробіття більше не буде. Уже зараз на різні роботи послано понад 3.000 безробітних. 21 жовтня на шахти соціалістичного Донбасу виїхало 1.680 безробітних. Серед них інженери, техніки, майстри різного фаху. З величезним піднесенням проводили трудящі м. Львова безробітних на роботу в Донбас, яким радянська влада відкрила шлях до життя. На вокзалі відбувся багатолюдний мітинг. У своїх виступах безробітні дякували Комуністичній Партії і рідному Сталіну за батьківське піклування про них. Вони зобов'язалися бути в передових лавах робітників-стаханівців.
Приїзд українських артистів до Львова
Вчора ввечері прямим поїздом Київ—Львів прибули до Львова народна артистка Радянського Союзу орденоносець Літвиненко-Вольгемут та народні артисти республіки орденоносці Паторжинський і Донець.
У Львові українські артисти дадуть кілька концертів.
Засідання організаційного комітету письменників Західної України
Відбулося перше засідання Організаційного Комітету письменників Західної України.
Головою Оргкомітету обрано письменника П. Панча і введено до складу Комітету відомого польського критика Боя-Желенського.
Повідомлення
В літературно-художньому клубі у Львові (вул. Академічна 13) відбудеться в понеділок 23 жовтня о год. 5 (за місцевим часом) концерт ансамблю Українського фронту. Вхід виключно для письменників і їх родин. 