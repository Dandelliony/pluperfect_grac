◦ ◦ ◦ ◦ ◦ ◦ ◦

Вільгельм, Князь Прусії, згинув. Князь Вільгельм, найстарший син колишнього німецького престолонаслідника помер 26. травня ц. р. в одній полевій лікарні внаслідок важких ран, які одержав нафронті в дні 13. травня ц. р. Князь Вільгельм був поручником і командантом сотні піхотного полку. Похорон відбудеться в Почдамі. В ньому візьме участь родина Гогенцоллєрів, що понесла вже другу втрату в цій війні. У війні в Польщі згинув один син князя Оскара.
Двомовні назви вулиць у Варшаві. Начальник варшавської области на м. Варшаву наказав виписати назви вулиць, площ і парків у Варшаві побіч польської також в німецькій мові. Тому побіч польських появилися вже німецькі таблички. Одночасно перемінено назви вулиць: Фоша, Собєського, Конопніцької і Красінського.
Чайний вечір з участю світової слави співака Зенона Дольницького влаштовує в неділю 2 червня ц. р. Жіноча Секція при т-ві "Просвіта" у Кракові в домівці "Просвіти" Ринок 12/ІІ. Початок в год. 6-ій вечором. Гостям раді.
Подаємо до відома українських лікарів, фармацевтів, лікарів ветеринарії та дипломованих піклувальниць хворих, які живуть на території Ґенерал-Ґубернаторства, що в днях 16 і 17. червня 1940 р. відбудуться орґанізаційні збори лікарів і споріднених професій у Кракові. Прохаємо зацікавлених узяти якнайчисленнішу участь. У справах зборів слід звертатися доканцелярії зїздового бюра, Краків, вул. Шляк 11/ІІ (д-р Лемішка). — За ініціятивно-орґанізаційний Комітет: д-р Лемішка і д-р В. Врецьона. 