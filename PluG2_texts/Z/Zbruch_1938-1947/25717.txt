◦ ◦ ◦ ◦ ◦ ◦ ◦ ◦ ◦ ◦

Реєстрація мужчин уроджених у 1922 р. Управа міста Львова зарядила на підставі закону про обовязкову військову службу реєстрацію мужчин, уроджених у 1922 р., які мають у Львові постійне місце побуту, справді перебувають у Львові та не мають місця замешкання, або їх мешкання невідоме. Всі, що підпадають реєстсрації, повинні зголоситися в год. від 9—12 у виділі (військовім) маґістрату з такими документами: метрикою уродження або метрикальним витягом, з інформаційною катрою Адресового Бюра, свідоцтвом тотожности та шкільним свідоцтвом, в якому поданий ступінь освіти. Реєстрація буде відбуватися кожного дня, за вийнятком свят, від 1—30. вересня ц. р. на підставі азбуки. На випадок, якби хтось не міг особисто зголоситися, може подати зголошення на письмі.
Нова почтова аґенція. Від 30. ц. м. в місцевости Химчин пов. Косів відкривають почтово-телєкомунікаційну аґенцію під назвою Химчин. Нова аґенція буде вдержувати звязок із почтовим урядом в Косові.
Крейда в Товмаччині. В Олеші пов. Товмач відкрито підчас ґеольоґічних дослідів крейдові зложжя, які надаються до продукції найвищого роду цементу. Експльоатацією зложжя займеть ся польсько-анґлійська спілка, яка закупила великі терени та на весну чергового року почне будову фабрики цементу.
Небувала спека в Стрию, де перший дощ від червня упав 26. липня, розігнала майже всіх тих, що мали спроможність виїхати з міста; решта цілими днями пересиджує над рікою, що стала великим скарбом для стриян. 