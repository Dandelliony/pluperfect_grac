◦ ◦ ◦ ◦

Верховне Командування Німецьких Збройних Сил повідомляє:
На південь від долішнього бігу Кубані і в північно-західній частині Кавказьких гір просунулись наші війська в успішному наступі вперед. На побережжі Чорного моря потоплено в повітряних атаках 3 прибережні моторові човни і важко пошкоджено один більший вантажний корабель.
У північно-східному заглибленні у великому коліні Дону знищено ворога і всюди осягнено ріку. Прочищування терену від недобитків продовжується. Таким чином увесь Донецький басейн є в руках німецьких і союзних військ. Німецькі бойові і пробойові літаки бомбардували знову залізничі споруди і постачальний рух ворога в запіллі. На схід від В'язьми і біля Ржева стоять війська всіх родів зброї у важких оборонних боях. Теж учора заломилися численні наступи ворога якого в різних місцях відкинено в протинаступі. В кількох місцях північного відтинку фронту відбито ворожі наступи і розбито зосередженим вогнем вихідні становища.
У північній Африці зістрілили німецькі ловецькі літаки у повітряних боях 14 британських літаків без власних втрат.
На побережжі Каналу обстрілювала найважча артилерія сухопутньої армії військові об'єкти Дувру.
В часі окремих денних і нічних налетів на західну нічну Німеччину і на зайняті західні області зістрілено 4 британські літаки.
Німецькі бойові літаки обкинули минулої ночі воєнно важні споруди середньої і східної Англії розривними і запалюючими бомбами.
Як повідомляло спеціяльне звідомлення, потопили німецькі підводні човни на Північному морі, на прибережних водах північної і середньої Америки, на захід від Африки і на Атлянтійському океані з береженого конвою і в окремій погоні 19 кораблів у 105.772 рбт. і 2 вантажні вітрильники. Три дальші кораблі були торпедними поцілами важко пошкоджені. Їх потоплення не можна було завважити зприводу негайно розпочатої оборони.
Італійське воєнне звідомлення
РИМ, 17 серпня. — Італійське воєнне звідомлення з 16-го ц. м. звучить: Головна Кватира Італійських Збройних Сил повідомляє:
На єгипетському фронті нема ніяких значніших подій. Спроби ворожих порушень у безпосередньому запіллі в ніч на 15-го серпня, зараз зліквідовано. Німецькі й італійські летуни збили в повітряних боях 5 британських літаків. Ще два літаки збиті нашими винищувачами посередині Середземного моря.
Загони літаків держав осі атакували бази на Мальті та знову бомбардували військові споруди.
В ніч на 14-го серпня одно вороже з'єднання фльоти повело обстріл острова Родос та сусідніх островів. Батерії оборони та фльота швидкохідних човнів кляси "Мас" встрянули зараз у бій. Шкоди, спричинені обстрілом, малі. Серед цивільного населення одна особа поранена.
Бозе до індійського народу
ТОКІО, 17 серпня. — Перед сходом сонця ніч завжди найтемніша. Індія не має чого боятися. Індійський народ наблизиться до своєї мети, не зважаючи на британський терор та на англійську брутальність. Ось якими словами звернувся до індійського народу індійський провідник Хандра Бозе, який виголосив по радіо промову, призначену для Індії. Бозе описав ситуацію краю після заведення англійської  диктатури та приготовляв індійський народ до нових та важких репресій з боку англійців. 