◦ ◦ ◦ ◦ ◦ ◦ ◦

Зайняття японцями Тонкіна
КЛЕРМОН-ФЕРРАН, 25. (ТАРС). Агентство Гавас повідомляє, що всупереч заявам представника японського міністерства закордонних справ і в порушення угоди від 22 вересня японські війська, що знаходилися в Гуансі, вступили в Тонкін, відкривши огонь проти наших передових постів. Як відомо, за угодою, японські війська, яким доручена охорона трьох аеродромів, повинні висадитися в Хайфоні".
Китайські відгуки на франко-японську угоду
ЧУНЦІН, 25. (ТАРС). В Чунціні опубліковано повідомлення про те, що китайське міністерство закордонних справ заявило суворий протест французським властям в зв'язку з підписанням франко-японської угоди про Французський Індо-Китай. Китайське міністерство закордонних справ покладає всю відповідальність за можливі наслідки на французські власті, підкреслюючи, що Китай вправі вдатися до будьяких необхідних заходів самооборони.
Японське комюніке про прикордонну сутичку у Французському Індо-Китаї
ТОКІО, 25. (ТАРС). Агентство Домей Цусін передає таке офіціальне комюніке: "Японські війська, натрапивши на опір місцевих військ при переході кордону Французького Індо-Китаю, захопили в полон 240 солдатів і кілька французських офіцерів біля пункту Дондан. Війська Французького Індо-Китая втратили убитими 131 чоловіка. Були захоплені дві гірських гармати, одна швидкострільна гармата, два важких кулемети і 200 гвинтівок. Японські втрати незначні".
Бомбардування Гібралтара
БЕРЛІН 24. (ТАРС). Як передає німецьке інформаційне бюро, з Ла Лінеа повідомляють, що, починаючи з 11 год. 30 хв., Гібралтар був бомбардований невідомими літаками, які пролітали над кріпостю послідовними партіями. Гадають, що це були французські літаки. З Ла Лінеа можна було спостерігати, що бомби попали в англійський воєнний корабель, який стояв у порту, а також у торгові і риболовні судна. Англійська зенітна артилерія діяла енергійно, але безуспішно. Бомби були скинуті на доки, ремонтні майстерні, портові споруди і над самим містом. Відмічені численні пожежі.
Іспанські власті закрили кордон з Гібралтаром.
З Алжесіраса передають, що бомбардування Гібралтара продовжується.
НЬЮ-ЙОРК, 24. (ТАРС). За повідомленням кореспондента агентства Ассошіейтед Пресс з Ла Ліцей (Іспанія), англійська зенітна артилерія в Гібралтарі вела безперервний огонь від 12 год. 40 хв до 14 год. 05 хв.
Повідомляють, що французські літаки скинули 20 бомб на доки в Пунта Єуропа. Спостерігачі заявляють, що це було одно з найсильніших повітряних бомбардувань Гібралтара.
Далі кореспондент вказує, що принаймні 30 французьких літаків, які прилетіли, очевидно, з Французького Марокко, бомбардували Гібралтар протягом півтори години з інтервалами в 10 хвилин. Літаки бомбардували, очевидно, склади бензину, бо над Гібралтаром був видний густий дим.
ЛОНДОН, 25. (ТАРС). Агентство Рейтер передає комюніке воєнних властей Гібралтара, опубліковане ввечері 24 вересня: "Не менше 20 літаків, очевидно французьких, які летіли на висоті 6 тисяч метрів, бомбардували Гібралтар, скинувши коло 100 бомб. Серед населення налічується 4 убитих і 12 поранених. Втрати противника трудно визначити. Ворожі літаки були зустрінуті огнем зенітних гармат. Бомбардуванням пошкоджено кілька будинків, а також дороги. Виникло три невеликих пожежі, які були швидко погашені".
Це був найкрупніший наліт на Гібралтар. З'єднання ворожих літаків атакували Гібралтар з різних боків. Багато бомб розірвалось в морі і в нейтральній смузі, яка відділяє Гібралтар від Ла-Лінеа. Повітряна тривога продовжувалася 4 години 05 хвилин.
Втрати японців у сутичках біля Дондана
ТОКІО, 24. (ТАРС). Як передає агентство Домей Цусін, в результаті вчорашньої сутички з військами французького Індо-Китая біля пункту Дондан японці втратили 100 чоловік.
Становище в Індо-Китаї. Американські повідомлення
НЬЮ-ЙОРК. 25 (ТАРС). Агентство Ассошіейтед Пресс повідомляє, що вчора рано вранці 12 японських літаків пролетіли над Ханоєм і північною частиною Тонкіна. Французська зенітна артилерія не відкривала огню. Скоро літаки зникли. Французські власті заявляють, що створилось надзвичайно серйозне становище.
Завідомостями польового штабу, після відходу з Дондана зайняли нові позиції. Вони готуються до опору в районі залізничного Лансонь. Японці, які просунулись на 10 миль, зустріли упертий опір невеликих французських колоніальних сил в Лансоні. За наявними відомостями, французи збили два японських літаки.
Японці попередили французські власті про свій намір провести 25 вересня атаку на Хайфон і бомбардувати його. Повідомляють що японський флот в складі 8 транспортів, одного крейсера і 3 есмінців направляється на Хайфон.
НЬЮ-ЙОРК. 25. (ТАРС). Як передає агентство Ассошіейтед Пресс, в офіціальних французьких колах повідомляють, що японці після 12 годин порівняного затишшя вчора знову почали атаку в околицях Лансоні (пункт на кордоні Французького Індо-Китая).
Посилаючись на непідтверджені повідомлення, кореспондент вказує, що французські війська чинять японцям опір. За відомостями на 24 вересня, французи захопили в полон 200 японських солдатів, з французської сторони налічується 20 чоловік убитими. В Ханої опублікована відозва, яка закликає населення до евакуації.
США і події у Французському Індо-Китаї
НЬЮ-ЙОРК, 24. (ТАРС). Як повідомляє кореспондент агентства Юнайтед Пресс з Віші, міністр закордонних справ Бодуен заявив американським кореспондентам, що 31 серпня уряд США схвалив французські поступки Японії щодо Індо-Китая За словами Бодуена, Хелл інформував французського посла в США про те, ще американський уряд розуміє утрудненість позиції Франції і необхідність піти на деякі поступки в Японії. Далі Бодуен оголосив про те, що Франція згодилась надати японцям три повітряні бази і право тримання 6 тис. військ у Тонкіні. Бодуен твердив, що японські воєнні кораблі ввійдуть в Індо-китайські води не всі разом, а по одному, Місце розташування 6 тис. японських військ в Індо-Китаї буде обмежене зоною, що знаходиться між рікою Червоною і китайським кордоном.
За повідомленням вашінгтонського кореспондента агентства Юнайтед Пресс, державний департамент США спростував заяву Бодуена про те, що США схвалили французькі поступки Японії в Індо-Китаї.
Як передає далі кореспондент, державний департамент заявив: "Американський уряд ніколи і ні в якій формі не схвалював французські поступки Японії. Позиція уряду щодо подій в Індокитаї сформульована державним секретарем сьогодні вранці і в його попередніх публічних заявах".
Японський флот біля берегів Індо-Китая
ЛОНДОН, 23. (ТАРС). Гонконгські кореспонденти різних агентств передають китайські повідомлення, в яких говориться, що більше двох тисяч японських військ з великою кількістю воєнного спорядження і вантажних автомобілів направляється на воєнних кораблях з району Кантона до острова
ХАЙНАНЬ. Гонконгський кореспондент газети "Чайна пресс" вказує, що 100 японських воєнних кораблів різного класу сконцентровані тепер в Тонкінській затоці або вздовж індо-китайського побережжя. Інші кораблі знаходяться в дорозі з Північного і Центрального Китая. 