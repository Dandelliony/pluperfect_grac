◦ ◦ ◦ ◦

В роковини вибуху війни у Східній Азії в Рангуні появиться вперше щоденник японською мовою. Часопис видаватиме токійське видавництво "Гочі Шімбун" під назвою "Бірма Шімбун". Те саме видавництво видає в Бірмі тижневики вірменською, англійською та китайською мовами.
З уваги на те, що англійські літаки вночі 11, 13 і 15 листопада нарушили швейцарську невтральність, доручено швайцарському послові скласти в Лондоні протест "в живій формі".
За повідомленнями із Бангкоку, в останній жахливій катастрофі повені в Бенгалені згинуло поверх 10 тис. людей.
Про успішні дії німецьких підводних човнів на Атлянтійському океані та перед берегами Західної Африки говорить великий наплив британських і американських моряків, то врятувалися із розбитих кораблів. Вони прибувають на португальський суходіл. І так в останніх 24-ох годинах в порті Лісбони на палубі португальського пароплава "Колоніаль" прибуло 79 врятованих із затоплених британських і американських пароплавів, що їх на висоті Мадейри застукали німецькі підводні човни.
Еспанській поліції вдалося піймати одного з відомих червоних злочинців з часів еспанської визвольної боротьби, Филипа Марка Гарчія, який між іншим брав участь у вбивстві мученика Кальна Сотеля. Поліція зробила список його злочинів, за які він тепер буде відповідати перед відповідним віськовим судом.
Північно-американське міністерство військових справ подало до відома, що ґенерал-майора Генрі Міллєра іменовано командантом летунських сил північно-американської армії на европейському воєнному терені. Далі подають, що Міллєр буде наступником ґенерал-майора Вальтера Франка або буде підлягати головнокомандуючому північно-американськими летунськими силами на европейському воєнному терені — ґенералові Шпацові.
Аґенція "Ефе" повідомляє із Сантіяґо де Чілє, що ЗДА офіціяльно заявили чілійському амбасадорові у Вашингтоні, що вони не можуть доставити для Чілє замовлених літаків. У зв'язку з цією вісткою у Чілє запанувало велике розчарування, бо чілійській народ з великим вахопленням зібрав гроші на 20 літаків, що їх замовлено в ЗДА. Загально вважають цю відповідь незгідною з фактичним станом, бо ЗДА доставили велике число літаків іншим південно-американським країнам, особливо для Перу і Бразилії.
Північно-американський міністер фінансів Морґентав подав до відома, що в грудні північно-американське міністерство скарбу буде мусіти затягнути позику в сумі 9-ох міліярдів доларів, щоб могти сплачувати воєнні кошти, які щораз більше зростають. Ройтер повідомляє з Ню Йорку, що загальна сума, яку мають зібрати з різних джерел, буде найбільшою позикою в історії світу. Вона перевищатиме на більше, як 6 міліярдів долярів т. зв. позику свободи, яку розписано у вересні 1918 року. 