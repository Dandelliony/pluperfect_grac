◦ ◦ ◦ ◦ ◦

1.500 летунських алярмів у Доврі
Стокгольм, 28 вересня. "Дейлі Експрес" подає, що Довер мав 16 вересня вже 1.500 летунський алярм під час теперішньої війни.
Дальші присуди на комуністів у Швеції
Стокгольм, 28 вересня. Стокгольмський суд в Ґетеборгу видав в четвер 6 присудів на особи заплутані в комуністичній шпіонажні справи. Трьох засуджених дістало 8 місяців важкої в'язниці, двох 10 місяців, а один 1 рік важкої в'язниці. Зайняті матеріали сконфісковано.
Большевицькі реквізиції в Ірані
Берлін, 28 вересня. Із звідомлень, які прийшли в Анкару через Багдад, можна пізнати, що большевицький терор в зайнятому іранському районі є ще гірший, ніж досі догадувалися. Большевицькі війська ограблюють систематично іранське населення, називаючи це реквізицією. Недобре діється також з турецькою меншістю, яка є біля турецько-іранського кордону. Кожного турка, який пробує перейти через кордон, стрічають на місці. Кажуть, що большевики спалили поодинокі турецькі села в Ірані і повбивали мешканців.
Лондон признає небезпеку для Харкова
Стокгольм, 28 вересня. В англійській інформаційній службі поширюються здогади про долю Харкова. Вона постійно звертає увагу, що чергова поважна промислова база совєтської армії опинилася у полосі небезпеки. Лондон повідомляє, що це місто надзвичайно важне для Совєтів. Одне англійське звідомлення зі Сходу вичислює з подробицями, що у Харкові є 5 фабрик літаків, велика фабрика тракторів, ціла низка наукових і дослідних інститутів, військових головних кватир, фабрик амуніції і великі летунські гангари, що примушує Совєти прив'язувати велике значення до цього міста.
Японські війська близько Чангча
Шангай, 28 вересня. З Шангаю подають, що японські війська є ще тільки 28 клм. віддалені від Чангча, столиці провінції Гунан. Війська ведуть дальший наступ.
  