"Література і мистецтво" — Франкові

Вийшов з друку п'ятий номер львівського журналу "Література і мистецтво", присвячений пам'яті великого сина українського народу, письменника-революціонера Івана Франка.
В журналі поміщено досі ніде непубліковані вірші Івана Франка: "Ще не пропало", "Привіт", "Всюди нівечиться правда"; композицію Я. Ярославенка до Франкових слів "Всюди нівечиться правда"; новелу про Франка "Біль у серці", О. Десняка; вірші У. Кравченко "Озвалось серце", П. Карманського "Сіяч", Ол. Гай-Головка "Вулиця Франка", М. Мельника "Співцеві боротьби" і Т. Курпіти "В музеї Каменяра".
Багатий в журналі відділ статтей, в яких розповідається про життя і творчість Івана Франка. Маємо тут статтю К. Коцюбинської, "Дружба письменників-демократів" (про дружбу Івана Франка з Михайлом Коцюбинським); І. Романченка "Франко і Бєлінський"; В. Гуфельда "Перші виступи Франка проти декадентів"; спогади Уляни Кравченко "Щирий друг і учитель"; П. Гофмана "Соціальна дійсність у Франковій прозі"; Марії Деркач "Серед блок-нотів і записів Івана Франка"; М. Гудзович "Франко — шекспіролог"; академіка В. Щурата "Франко в боротьбі за український правопис", Д. Лук'яновича "Нові рядки про Івана Франка" і М. Струтинської "Відвідувачі в музеї Івана Франка".
Крім матеріалів про Франка, в журналі поміщено вірш Ю. Шкрумеляка "Пісня про Тимошенка", новелу Я. Вільде "Шукаю праці", оповідання М. Перле "Білі гуси", вірші Е. Шемплінської і Л. Шерешевської, статтю О. Касьянова про соціалістичну реконструкцію Львова і статтю Л. Драйкурса та Н. Бомзе про Львівський єврейський театр.
У відділі бібліографії в журналі надруковані рецензії на нові внижки О. Гаврилюка, Р. Гріна, С. Ашендорфа, П. Бомзе і Я. Шудріха. 