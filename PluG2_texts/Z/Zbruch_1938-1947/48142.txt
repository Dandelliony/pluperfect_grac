◦ ◦ ◦ ◦ ◦ ◦ ◦

Українська православна церква в Позені. Дня 16. II. о. Петро Євсеєвський відправив уперше в місцевій православній церкві Службу Божу в українській мові. Співав мужеський хор під орудою В. Шевчука.
Секція торговельників при Комісії Міста УДК у Кракові повідомляє, що в середу, дня 26. лютого в год. 19.30, в салі "Просвіти", Адольф Гітлєр-Пляц 12, II. п., відбудуться сходини українських купців і тройгендерів. Прохаємо всіх українських торговельників у Кракові у власному інтересі прибути. Справи дуже важні й актуальні. Також взиваємо всіх торговельників чимскорше реєструватися в канцелярії Комісії Міста УДК у Кракові (вул. Льоретанська 18).
Стефаник по німецьки. У щоденнику "Кракавер Цтґ." ч. 43 з ц. р. ред. Ґустав Андрашко помістив дуже гарний переклад новелі Василя Стефаника "Сини" разом з ілюстрацією Е. Козака. Твори Стефаника дуже важко перекладати тому, що вони писані своєрідним покутським говором.
Вовки на Лемківщині. Вже від осени 1940 року поява вовків у Мисцовій біля Змийгороду була щоденним явищем. Місцеві селяни мали великі шкоди. В останніх часах вовки заходили навіть до села. Вночі около 3 год. з 13-го на 14-го лютого ц. р. один вовк зайшов навіть до кухні на приходство в Мисковій. Дружина священика почула стукіт на подвірю, а відтак стукіт той перенісся до сіней. Хвиля пізніше відчинилися зі стукотом двері до кухні й звідси чути було до сусідньої кімнати бійку, на підлозі й гарчання пса. Тоді вибігла дружина священика до кухні, збудився також і парубок, та обоє бачили, як пес і якась друга звірюка кусалися на підлозі. На крик слуги, пес сховався під ліжко, а друга звірюка вибігла дверима на подвіря. Через вікно можна було пізнати, що це темна звірюка, подібна до пса. Щойно рано пізнали по слідах на снігу, що це був вовк, що побіг відтак у сторону ліса. 