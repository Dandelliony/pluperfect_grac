◦ ◦ ◦ ◦

Право зміни місця праці в Україні. Державний Комісар України видав розпорядок про заборону щодо зміни місця праці. У звязку з цим всі підприємства, установи та господарчі організації повнені приймати робочу силу тільки за згодою Відділу Праці. Всі робітники та службовці можуть залишити місце роботи лише за згодою Відділу Праці. Звільнені від роботи робітники та службовці повинні зголоситися у Відділі Праці на другий день після свого звільнення.
Висвячення нових епископів. В Києві висвячено в половині травня ц. р. таких епископів: Мстислава, що у світському стані називався Степан Скрипник і був послом до варшавського сойму, на еміграції перебував довший час у Люблині і Холмі, опісля працював у видавництві "Волинь" в Рівному. Епископ Мстислав призначений для Переяслава. Еп. Фотія (Тимощука) для Чернигова. Еп. Мануїла (Тарнавського) для Білої Церкви. Еп. Михаїла (Хорошого) для Елисавєту. Еп. Степана (Гаєвського) без місця призначення.
Смерть видатних киян. В березні й квітні померли у Києві: 21 березня — проф. Микола Даміловський, талановитий інженер-будівник. Покійний народився як син священика в с. Козацькому, на Чернигівщині. В 1909 році закінчив інститут цивільних інжинерів у Петербурзі, після чого увесь час жив і працював в Україні. В Київському архітектурному інституті був професором від 1919 року, опісля в Київському інженерно-будівельному інституті (від 1930 р.) і врешті в Київському Художньому Інституті.
В "Новому Українському Слові" були згадки про смерть М. Даміловського. Під згадкою підписані професори: О. Вербицький, М. Шехонін, І. Моргілевський, Леонтович. Доценти: П. Юрченко, К. Ретушинський, В. Лобода, М. Громницький та арх. О. Недопака.
19 березня помер у 75 році життя видатний український хірург, проф. Григорій Іваницький. Народився в Собичі на Чернигівщині, закінчив медичний факультет Кіївського Університету, після чого усю свою лікарську й педагогічну працю провадив у Києві.
Під оповісткою про смерть підписані в "Новому Українському Слові" у Києві: Директор Кіївського Музичного Інституту О. Лазуренко, професори — І. Студзинський, А. Зюків, П. Шидловський, А. Левицький, М. Вашенко, Б. Кучеренко, О. Богаєвський, доценти — Д. Мещенко, М. Журко, Л. Гиренко, М. Кекало, О. Сікорський, лікарі та асистенти — Ю. Кучеренко, В. Болдовський, І. Ковадло, А. Карпів та А. Яновська.
Помер також проф. Василь Осьмак. Покійний закінчив Інститут цивільних інженерів у Петербурзі в 1895 році. Побудував у Києві Бібліотеку Академії Наук новий будинок Університету (ріг Володимирської і Бульвару, Шевченка), стадіон "Динамо" та інші.
1 квітня помер один із найстарших професорів-хеміків на високих школах, проф. Михайло Перє. Під посмертною згадкою підписалися професори: К. Штепа, Кикшев, Оскерко, В. Кузьмів, І. Шоровольський, Б. Якубський; доценти — М. Лубенець, О. Роженко, Вишневська. 