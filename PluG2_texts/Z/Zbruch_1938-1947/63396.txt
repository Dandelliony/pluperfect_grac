◦ ◦ ◦ ◦ ◦

Шевченківські роковини у Львівському Радіо. Завтра, в п'ятницю, 13-го березня, від год. 10.30 до 11-ої ранку Львівська Радіовисильня передає з нагоди 81-их роковин смерти Тараса Шевченка концерт у виконанні Одарки Бандрівської (сопран), Олександра Бендерського (рецитації) та хору під орудою Евгена Козака. При фортепіяні Евгенія Курилович-Чапельська.
Шевченківські роковини. Дня 10-го ц. м. відбулося у Львові повторення Шевченківського концерту з 8-го ц. м. Концерт відбувся знову в Львівському Оперному Театрі з програмою з 8-го ц. м. Публики було і цей раз багато.
Відкриття духовної семінарії. Станиславів, 12 березня. Підготовні праці до відкриття Духовної Семінарії при тутешньому Єпископстві йдуть скоро вперед так, що після Великодних свят Семінарія буде відкрита для всіх бувших питомців, які через большевицьку інвазію перервали богословські студії, як також для нововступаючих. Семінарія буде приміщуватися в семінарицькому будинку при вул. Липовій.
Вистави в кінотеатрах. Станиславів, 12 березня. У зв'язку з покращанням справи електричної енергії, станиславівські кінотеатри дають денно по два сеанси, а в неділі і свята по три сеанси: в будні в год. 5-ій і 7.30, в неділі і свята в год. 2.30, 5-ій і 7.30.
Жидівська дільниця в Самборі. Самбірські жиди перепроваджуються до жидівської дільниці. До 12-го березня мусять вони покинути вулиці Рея, Шопена, Ринок, Собінського, Голувка, Длугоша та Костюшка. Мешканнями в жидівській дільниці завідує жидівська рада. Хто своєчасно не переселиться, буде виселений примусово та не отримає ніякого помешкання.
За військові кватири. До понеділка, 16-го березня ц. р. включно можна предложити в Мешканевому Уряді, Львів — вул. Вермахту ч. 1, кімната 10. карти винайму (квартіршайни) за січень і лютий ц. р., дотепер незреалізовані. Речинець виплати на ці карти буде проголошений перед кінцем березня ц. р.
Найшли в трамваях. У львівських міських трамваях найшли від дня 1-го до 10-го березня ц. р. такі речі: рукавичку, нотатку, рукавичку, зарукавок, шапку, зарукавок, документи, мошонку, гроші, рукавичку, шапку, 2 книжки, книжку, мішок, 3 харчові картки, рукавичку, кальош, зарукавок, рукавичка, торба, довідку, портфель, зарукавок, кальош, дитячий капець, ключ, рукавички, портфель, зарукавок, паспорт, мошонку, зарукавок. Всі ці речі можна відобрати в Бюрі Руху, вул. Вулецька 2. 