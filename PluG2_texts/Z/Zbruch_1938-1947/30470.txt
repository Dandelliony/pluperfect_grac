◦ ◦ ◦ ◦ ◦ ◦ ◦

Попередження американського міністерства праці
Газета "Нью-Йорк геральд трибюн" повідомляє, що міністерство праці США опублікувало спеціальне попередження, в якому вказує, що ні заняті робітники, ні безробітні, не повинні надіятися на то, що війна у Європі збільшить контінгент робітників і їх зарплатню до рівня 1914—1917 рр. Міністерство відмічає, що тепер умови зовсім інші, ніж це було у 1914 році. Тоді в результаті війни, що розпочалася, припинився величезний потік імігрантів до США, що дало можливість використати велику кількість робітників у країні. Військова промисловість підсилено розгорталась, тепер же в країні є величезна армія безробітних, а поліпшення техніки виробництва і раціоналізація значно підвищили продуктивність праці. Тому промисловість може забезпечити підвищений попит без збільшення кількості робітників. У зв'язку з цим, продовжує міністерство, не можна чекати, що військові замовлення виявлять такий же вплив на зменшення безробіття, як це мало місце в 1914 році.
Ріст безробіття в Голандії
БРЮССЕЛЬ, 11. (ТАРС). За повідомленням голандської преси, число зареєстрованих безробітних в Амстердамі досягло 40 тисяч чоловік. Особливо різкий зріст безробіття відмічається серед будівельних робітників.
Масові арешти у Хельсінках
СТОКГОЛЬМ, 10. (ТАРС). Як повідомляє газета "Дагенс нюхетер", фінляндські власті і військова поліція за останні дні провели масові арешти осіб, які розглядаються тут як прихильники Народного Уряду Куусінена.
Невдоволення політикою керівництва лейбористської партії
ЛОНДОН, 11. (ТАРС). "Дейлі уоркер" відмічає ріст невдоволення місцевих лейбористських організацій політикою керівництва партії. Зокрема газета вказує, що заступник секретаря лейбористської організації в Боу і Брамлі (східна частина Лондона) Хеймс заявив про своє рішення вступити в компартію. Своє рішення Хеймс мотивував тим, що лейбористська партія не виконує своїх завдань по керівництву рухом робітничого класу і більше, ніж хто інший, робить наклепи па Радянський Союз. Лейбористська газета "Дейлі геральд" очолює антирадянську кампанію буржуазної преси і замовчує факти, про які англійський народ повинен би знати.
На мітингу в Абертилері (графство Монмут) колишній голова виконкому місцевої лейбористської організації Морган заявив про свій вступ до лав компартії. До заяви Моргана приєднався інший член цієї організації Семюєль.
ЛОНДОН, 11. (ТАРС). "Дейлі уоркер" повідомляє, що секретар однієї з місцевих організацій лейбористської партії в Уестхемі (східна частина Лондона) Лейзел разом зі своїм заступником подав у відставку. Вони вирішили вступити до компартії. 