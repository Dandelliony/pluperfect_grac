◦ ◦ ◦ ◦

Післязавтра, в неділю, 24-го травня, в 7-ій год. вечором відбудеться в Українському Літературно-Мистецькому Клюбі у Львові (вул. 29 Червня ч. 1) заходом усіх мистецьких Спілок — секцій Відділу. Культурної Праці УЦК вечір-концерт п. н. "Поклін Франкові". У вечорі беруть участь: дир. Володимир Дорошенко, д-р Станислав Людкевич, солісти: Олена Лозицька та Дометій Йоха і артисти: Л. Добровольська та С. Дубровський. Правління Клюбу запрошує членів усіх мистецьких Спілок і прихильників мистецтва.
Концерт легкої пісні. Сьогодні, в п'ятницю, 22-го травня, в год. 19.30 вечором слухаємо виступу жіночого вокального квартету в залі Інституту Народної Творчости у Львові, вул. Францішканська ч. 7. У програмі концерту українські та німецькі пісні (танго, фокстроти, вальси, гротески). У склад квартету входять: К. Войтіхівська, О. Купчинська, С. Михайлюк і Л. Собота. Програму Концерту доповнять виступи солістів: Б. Шийка (ксильофон) і Р. Кокотайла (бас). Конферує артист Львівського Театру, В. Шашарівський. Квитки в касі, вул. Францішканська ч. 7, телефон ч. 232-23.
Читання нової п’єси. Сьогодні, в п'ятницю, 22-го травня, в 7-ій год. вечором улаштовує Спілка Українських Акторів разом із Спілкою Українських Письменників, як секції Відділу Культурної Праці УЦК, у Літературно-Мистецькому Клюбі у Львові, вул. 29-го Червня ч. 10 творчий вечір, у програмі якого читання та обговорення нової п'єси Е. Кузева, п. н. "Карпо і Марта". Правління обох спілок запрошує своїх членів і тих, які цікавляться здобутками української драматургії.
Установчі Збори Кооперативного Банку "Дністер" у Львові. Дня 17 ц. м. при вул. Руській ч. 20 відбулися установчі збори Кооперативного Банку "Дністер", що після дволітньої перерви відновив свою діяльність ще в листопаді м. р., а тепер згідно з умовинами Банкауфзіхтштеллє Губернаторства скликав Загальні Збори для свого оформлення.
Основним предметом Загальних Зборів було приняття взірцевого статуту Р. С. У. К-у і вибір Надвірної Ради Банку, як теж встановлення найвищої суми кредиту для одного члена і найвищої суми зобов'язань Банку. Згодом нововибрана Надзірна Рада в складі 6-ох членів відбула своє засідання і затвердила склад дирекції Банку, своєчасно назначеної Р. С. У. К-ом. 1 травня ц. р. Кооперативний Банк "Дністер" мав 254 членів із 152,160 золотих уділу; крім цих фондів Банк розпоряджає ще власними резервами. Кооперативний Банк "Дністер" приймає індивідуальні ощадності, веде біжучі і чекові рахунки, виконує переливи, уділяє короткоречинцевих кредитів; його основне завдання фінансувати кредитами торгівлю, промнол, ремесло і рільництво. Він уділяє теж фінансових порад своїм клієнтам у всіх господарсько-фінансових справах. Дирекція "Дністра" робить старання одержати назад майно старого "Дністра" (у формі активів і пасивів), що в великій мірі причинилось би до поширення і скріплення його діяльности в системі сьогоднішнього господарського життя краю. 