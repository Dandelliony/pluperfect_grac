◦ ◦ ◦ ◦ ◦ ◦ ◦

Італійські війська на Креті
РИМ, 30. 5. — Головне Командування Італійської Армії подає:
Італійські війська при співакції німецьких збройних сил висіли в середу на острів Крету.
Ескадри бомбових і торпедних літаків атакували багато разів ворожу фльоту у східній частині Середземного моря. Італійські літаки поцілили торпедами 3 анґлійські кружляки. Один кружляк поцілено бомбами.
В Північній Африці відперто ворожі атаки.
Анґлійські літаки скинули кілька бомб на Бенґазі й Дерну. Італійські торпедівки зістрілили 2 ворожі літаки. Забрано в полон одного анґлійського старшину.
У Східній Африці італійські війська в околиці Ґалля і Сідамо, в районі озер та на лівому березі ріки Омо далі хоробро боряться.
Погром анґлійців під Габбанією
ДАМАСК, 30. 5. — Бій біля Рамаді між іракськими та анґлійсько-індійськими військами 28. 5. належав до найважчих, які досі були в Іраку. Перед боєм б. премієр, що втік за кордон, Гурі-Сайд, вислав до команданта іракських військ лист, у якому домагався капітуляції іракських військ і вільного шляху до Баґдаду. Полк. Полк. Сайд Ягій, командант ґрупи іракських військ, відкинув це предложення. У відповідь на те анґлійське летунство почало нагальне бомбардування іракських становищ, при чому іракське населення мало великі втрати. Зрівняно з землею два села. Анґлійську атаку відперто. У протинаступі іракійці викинули ворога з його становищ. Анґлійці втекли до Габбанії.
На Атлянтику затоплено 5 кораблів
НЮ-ЙОРК, 30. 5. — "Асошіейтед Пресс" довідується з ню-йорських моряцьких кол про затоплення 5 великих кораблів: 2 анґлійських кораблів-холоділень "Форт Bелинґтон" містоти 10.066 тон і "Ситі оф Вінчестер" містоти 7.130 тон, вантажного корабля "Коногрдок" містоти 1.706 тон і 2 китоловних кораблів "Пелаґос" — 12.083 тон і "Ол Веґер" — 12.200 тон.
Анґлійський напад на Туніс
ЖЕНЕВА, 30. 5. — З Віші подають: Як урядово повідомляють, анґлійське летунство заатакувало минулої середи порт Сфакс на терені французького Тунісу, та обкидало його бомбами. Поважно ушкоджено французький вантажний корабель "Раблє", містоти 4.999 тон, що був тоді у пристані. Зранено 15 осіб. Вістка про цей черговий анґлійський напад на французьку територію викликав у французьких колах сильне обурення. Не було ніякої причини до бомбардування. Цей новий ганебний чин анґлійців подібний до чинів у Дакарі, Meрсель-Кебірі та Немур.
В Мадриті в нововідкритім Інституті німецької культури проф. університету в Ляйпціґу Едвард фон Ян виголосив перед численною публикою цікавий виклад про духове споріднення між еспанською і німецькою романтикою.
Ірляндський кардинал Мек Popi ствердив прилюдно, що його останній великопісний пастирський лист задержував анґлійський цензор на кордоні північної Ірляндії протягом 10 днів. 