◦ ◦ ◦ ◦ ◦ ◦ ◦ ◦ ◦ ◦

Фіякри підносять самовільно ціну. Вже не лише деякі купці підносять ціни харчів, але також фіякри. Комісаріят міста Варшави оголосив, що таких будуть карати так само гостро, як харчевнх спекулянтів, себто будуть їх висилати до Берези. Хто довідається про такі зловживання, має зголосити до Городського Староства. Такі накази появляться напевне також в інших містах.
Наплив людей до Львова. В останніх днях приїжджає до Львова дуже багато людей. Виявилася потреба малих і великих помешкань. Львівське воєвідство довідалося, що в кількох випадках власники взяли за винаєм солені гроші. Воєвода остерігає, що в найближчому часі перепровадять контролю помешкань і покарають всіх, що підносять самовільно ціну. Помешкань покищо є ще дуже багато у всіх точках міста. Правдоподібно управа міста незабаром перепровадить спис вільних поміщень і так улекшить справу.
Нову спекуляцію ведуть всякі людці у Львові, які поширюють неправдиві поголоски про конфіскату дорогоцінних золотих і срібних предметів у заставних банках. Одночасно за безцін викуповують заставні картки від наївних заставників. Спекулянтів ждуть гострі кари.
Підвишку дістали робітники у нафтовому промислі в басейні Ясло—Коросно на основі нових збірних договорів, що їх уже зголосили до реєстрації. Нафтові робітники дістануть підвишку винагороди від 4 до 5% в порівнянні з дотеперішніми їх заробітками.  