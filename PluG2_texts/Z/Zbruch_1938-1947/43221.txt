◦ ◦ ◦ ◦ ◦ ◦ ◦

Хроніка. Указом Президії Верховної Ради УРСР міські селища Янів — Янівського району, Новий Яричів — Ново-Яричівського району, Синява — Синявського району, Угнів — Угнівського району, Щирець — Щирецького району, Олесько і Сасів — Одеського району, Немирів — Немирівського району, Краковець — Краковецького району, Куликів — Куликівського району, Рудно і Брюховичі — Львівського району та Олешичі — Любачівського району, — Львівської області — віднесені до категорії селищ міського типу з залишенням за ними існуючих найменувань; міські селища: Лопатин — Лонатинського районну і Дунаїв — Поморянського району — Львівської області — віднесені до категорії сільських Рад з залишенням за ними існуючи найменувань. (РАТАУ).
Здана в набір перша книга ювілейного видання І. Франка. ХАРКІВ, 25. До 85-річчя з дня народження класика української літератури І. Франка, Держлітвидав України випускає ювілейне 25-томне видання його творів українською мовою. В друкарню ім. Фрунзе зданий у набір другий том творів, який друкуватиметься раніше інших. В цей том ввійшло 25 оповідань письменника. Серед них "Цигани", "Ліси і пасовиська", "Хлопська комісія" і ін.
Наукові гуртки. При багатьох кафедрах університету ім. Івана Франка організовано наукові гуртки, в яких студенти підвищують овій науковий рівень. При юридичному факультеті є 11 таких гуртків. Добре працюють гуртки політекономії, міжнародного права, кримінального права та процесу. Тут уже відбулося по два-три заняття. При науковому гуртку з теорії держави і права, яким керує декан тов. Недбайло, проведено два заняття. Наукові гуртки організовано на історичному і природничому факультетах.
Повідомлення ТАРС. В японських газетах опубліковано повідомлення, що 26 жовтня повинна відбутися зустріч японського посла п. Татекава з товаришем Сталіним. ТАРС уповноважений заявити, що це повідомлення не відповідає дійсності.
З 2 до 7 листопада 1940 року в м. Львові на площі Ринок відкривається великий передсвятковий базар, в якому з широким асортиментом товарів беруть участь всі торгові організації Львова. Продуктових і промислових товарів (взуття, готовий одяг, трикотаж, галантерея, посуд, хімікати й інш.), буде завезено на кілька міліонів карбованців. Також буде завезено багато сільськогосподарських продуктів. Управління ринків організувало на базарі для колгоспників і одноосібників заїжджий двір, розрубочні і вагові пункти. Для обслужування трудящих організовані голярні, швацькі майстерні, їдальні, чайні, кімната матері і дитини. Запрошуються колгоспники, одноосібники і всі трудящі області взяти участь у передсвятковому базарі. Міськторгвідділ. 