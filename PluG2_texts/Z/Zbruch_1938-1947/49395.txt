◦ ◦ ◦ ◦ ◦ ◦ ◦

6-годинне бомбардування Лондону
ШТОКГОЛЬМ, 21. III. — Лондон пережив в ночі під четвер таку важку німецьку летунську атаку, що анґлійському міністерству летунства майже відняло мову. "Найзагальніший налет від початку року, багато пожеж, важкі шкоди" — так каже навіть урядовий бритійський комунікат, а це говорить дуже багато. Зараз після того, як смерклося, — подає бритійське повідомлення, — біда впала на місто. Німецькі літаки надлітали ґрупами з різних сторін і "майже безпереривно увихалися над нашими головами" — подавав анґлійський комунікат. Хоч налет тривав годинами, анґлійській протилетунській обороні не вдалося досягти ніяких, гідних згадки, успіхів. Усього, чим анґлійське міністерство летунства могло похвалитися, це те, що із сотні німецьких літаків, що були над Лондоном, поцілили тільки один німецький літак. Далі анґлійці самі признають, що на терені Лондону спалахнуло багато пожеж. Перші анґлійські звіти навіть забули додати звичайну формулу, що пожежі опанували й у більшій частині погасили. Анґлійці призналися, що пожежна сторожа мала ніч майже розпучливих труднощів призналися також до більших шкід "у промислових будинках". Ця ніч мусіла бути для мешканців Лондону тим гірша, що внаслідок безнастанних протилетунських алярмів впродовж останніх ночей вони зовсім не мали змоги спати.
Згаданий німецький налет тимбільше мусів прибити настрій населення Лондону, що анґлійська пропаґанда хвалилася останніми часами, що, мовляв, летунські налети дуже багато коштували противника, бо покращала анґлійська протилетунська оборона і, завдяки загородним бальонам, нічним ловецьким літакам та "іншим таємним засобам" німці мусітимуть припинити або зменшити свої атаки. У висліді того всього прийшли атаки на Ґлезґов, Нюкастл, Гол та інші важні пристаневі осередки. Врешті знову велика атака на Лондон, серце острівної імперії.
Збільшена активність летунства
РИМ, 21, ІІІ. Головне Командування Італійської Армії подає:
На грецькому фронті, особливо в районі 11-тої армії, артилєрійські дії.
Італійські літаки бомбардували в спадних летах шлях, кольони вантажників, військові табори й ворожі маґазини.
Підчас ворожих летунських дій, що зверталися останніми днями проти Вальони, італійці зістрілили ще один ворожий літак. Його останки знайшли на острові Caсено.
У північній Африці італійська артилєрія відкрила вогонь на ворожі відділи біля Джіярабубу, що намагалися підійти до італійських становищ.
Італійські літаки бомбардували ворожу летунську базу в Берці (Бенґазі).
Німецькі летунські відділи атакували різні ворожі становища й обєкти.
Вночі під 19. III. ворог налітав на Триполіс, де було кілька вбитих і ранених та невеличкі матеріяльні втрати. Протилетунська оборона зістрілила один ворожий літак, що впав у вогні. Біля Нуфілії німецька протилетунська оборона зістрілила інший ворожий літак. Пільот попав у полон.
На Егейському морі італійські літаки звели бій з ворожою летунською ловецькою ескадрою. Італійці зістрілила один літак типу Гюрикен. Не вернувся до своєї бази один італійський бомбовик.
У східній Африці продовжуються бої біля Керену. Хоч італійські відділи потерпіли передтим втрати і хоч ворог переводив бомбардування на більшу мірку, італійські війська почали протиатаки. Особливо відзначилося італійське летунство, що обкинуло розривними бомбами ворожу артилєрію і обстріляло скорострільним вогнем військові відділи й вантажники.
Італійські бомбовики атакували ворожу летунську базу в Аґердаті, де спалахнули великі пожежі.
Вчорашній воєнний комунікат повідомив про знищення ворожих літаків. Крім того італійці зістрілили ще дальші 4 ворожі літаки.
У районі Джіджіґи італійські відділи ставлять опір ворожим атакам, що звернені на провал Мардина на північному сході від Джіджіґи.
Чи Рузвелт спровокує інциденти?
РИМ, 21. III. — Італійська преса називає новою провокацією ЗДПА проти держав оси — перемальовування американської атлянтійської фльоти на темно-сірий колір бритійських воєнних кораблів. Вірджініо Гайда запитує в "Джіорнале д' Італія", чи Рузвелт хоче, щоб американських кораблів не можна було відрізнити від анґлійських з тою метою, щоби збройні сили держав оси переочливо заатакували їх та через те викликали інцидент, який дав би Рузвелтові притоку проголосити дефензивну війну. Чи може Рузвелт (запитує Ґайда) хоче очайдушно загнати американську фльоту в війну по стороні бритійської фльоти? Події найближчих тижнів — закінчує італійський часопис — вияснять цю політику.
Дальші великі атаки
НЮ-ЙОРК, 21. III. — Американська пресова аґенція "Есошіейтид Прес" подає, що після великої летунської атаки під четвер, того самого дня пополудні знову був летунський алярм. Покищо ще не подали про те ніяких подробиць.
Далі, за повідомленням анґлійської інформаційної служби, німецьке летунство заатакувало впродовж четверга одно місто на південному побережжі й на південно-східньому побережжі Анґлії. "З жалем треба признати" — кажуть з тієї нагоди анґлійці — "деякі втрати і матеріяльні шкоди". Всі ню-йорські полудневі щоденники помістили обширні описи німецької атаки на Лондон, що її загально вважають за найстрашливішу в цьому році.
Знову 60.000 тон на дні
БЕРЛІН, 21. ІІІ. — Головне Командування Німецьких Збройних Сил подає:
Підводні човни затопили з-поміж сильної охоронної валки 59.500 тон ворожої торговельної фльоти, з того корабель до ловлі китів із поверх 20.000 тон містоти. Інші торговельні кораблі разом на 21.000 тон ми важко поцілили й ушкодили.
Дуже сильні боєві відділи летунства перевели минулої ночі за гарної погоди атаки з велитенськими наслідками на воєнні цілі бритійської столиці. Тут скинули запальні й розривні бомби всіх розмірів передусім на портові й докові уладження. Атака, яка тривала безупинно цілих 6 годин, заподіяла величезні шкоди в доках королеви Вікторії, короля Альберта й короля Юрія V., як також у портових будівлях у гирлі Темзи. Можна було бачити великі простори, залиті вогнем, та далекі вибухи.
Також на фабричні склади на північний схід від гирла Темзи впали бомби. Вогонь обхопив торговельні кораблі на Темзі. — Стежні літаки заатакували вчора сильну охоронну валку кораблів. Затоплено один торговельний корабель містоти кругло 7.000 тон. Два інші кораблі, разом на 10.000 тон, важко пошкоджено бомбами. — При зударі мисливських літаків над південною Анґлією ворог втратив три літаки типу Спіґфайр. — Противник вдерся вночі на 20. березня тільки невеличкими летунськими силами до західньої Німеччини. Від скинених нечисленних розривних і запальн. бомб спричинена тільки невелика шкода в будинках у мешкальній дільниці одного міста. Вчора противник втратив 4 літаки. Втрат у нашому летунстві не було.
Цар Борис на вправах німецьких літаків і повзів
СОФІЯ, 21. III. — Болгарська телєґрафічна аґенція урядово повідомляє:
"На запросини команданта німецьких військ у Болгарії, 17. ІІІ. цар Борис ІІІ-тий прийняв участь у боєвих вправах німецьких відділів панцирної зброї. Крім того 18. ІІІ. цар Болгарії прийняв участь у боєвих вправах німецького військового летунства. У почоті царя Бориса ІІІ. були: князь Кирило та міністр війни ґен. Даскалов. Дня 19. III. були також приявні голова уряду проф. ФІлов, кілька членів уряду, голова парляменту, Лоґофетов, посли Німеччини та Італії і шеф болгарського ґенерального штабу ґен. Геджі Бетков а вищими старшинами".
Південно-американська преса пише, що тамошні держави не тільки, що втратили европейські ринки продажі, але Злучені Держави загрожують також їм втратою суверенности й невральности. 