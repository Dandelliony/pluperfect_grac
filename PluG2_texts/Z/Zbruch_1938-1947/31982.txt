◦ ◦ ◦ ◦ ◦ ◦ ◦

55 промартілей. За півтора місяця Львівське оргбюро промкооперації об'єднало 55 артілей, в яких працюють понад 3 тисячі чоловік. Продукція кустарів дуже різноманітна. Вони виробляють взуття, одяг, радіоапаратуру, електропечі та інші речі широкого вжитку. Великі перемови має промкооперація Львова на 1940 рік. Протягом першого півріччя намічено організувати 120 артілей в містах і районах области. Промартілі вироблять цього року продукції на суму 108,980 тисяч карбованців.
Проводиться набір робочої сили на будівництво та в копальні до вугільної промисловості СРСР. На роботу приймаються кваліфіковані будівельники та чорноробочі — чоловіки і жінки віком від 18 до 40 років. Робота відрядна. Заробіток від 300 до 800 крб. і більше на місяць. Переїзд до місця роботи платний. При виїзді робітники одержують на дорогу добові по 6 крб. на добу та аванс у розмірі 50 крб.
Виїжджаючі повинні мати пашпорт, військовий квиток та довідку від місцевої влади. Звертатися на адресу — м. Львів, вул. 3-го Мая, №2 — II поверх — Контора Уповноваженого Наркомату Вугільної промисловості СРСР. — Перший транспорт відправляється 30 січня ц. р.
Оперзведення штабу Ленінградського Військового Округу. Протягом 22 січня на всіх напрямах відбувалися дрібні сутички розвідувальних частин, в ряді районів мала місце артилерійська перестрілка. Наша авіація провадила розвідувальні польоти.
Протягом 23 січня на Ухтинському і Реболському напрямах шукання розвідників. На Петрозаводському напрямі бойові дії окремих піхотних загонів. На Карельському перешийку артилерійська перестрілка і шукання розвідників. Наша авіація провадила розвідувальні і бойові польоти.
Протягом 24 січня в усіх напрямах відбувались шукання розвідників і сутички невеликих піхотних частин. Наша авіація провела розвідувальні польоти. 