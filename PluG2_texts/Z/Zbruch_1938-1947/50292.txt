◦ ◦ ◦ ◦ ◦ ◦ ◦

Поїздка генерала Арнольда в Англію
НЬЮ-ЙОРК, 10. (ТАРС). За повідомленням "Нью-Йорк Геральд Трібюн", заступник начальника штабу американської армії генерал Арнольд сьогодні на літаку вилітає в Ліссабон, звідки направляється в Англію. Він пробуде кілька тижнів в Англії як офіціальний американський спостерігач.
Передача Англії американських суден берегової оборони
НЬЮ-ЙОРК, 10. (ТАРС). За повідомленням агентства Юнайтед Пресс, уряд США передав Англії 10 суден берегової оборони по 2 тис. тонн водотоннажності кожне.
В офіціальних колах заявили, що ці судна зможуть конвоювати торгові пароплави, їх можна буде також використати для боротьби з підводними човнами.
За словами секретаря Рузвельта Ерлі, кожний з переданих Англії кораблів озброєний однією чотирьохдюймовою гарматою і кількома гарматами меншого калібру. Довжина корабля 175 футів. Всі судна збудовані в період 1928—1932 рр.
Становище в Сїрії
СТАМБУЛ. 10. (ТАРС). Як повідомляє газета "Журнал д'Оріан", в Бейруті четвертий день тривав забастовка протесту проти скорочення денних норм хліба. Деяким сім'ям скоротили норми в порівнянні з тими, що існували до 1 квітня, в три рази. До вулицях роз'їжджає поліція на бронеавтомобілях. Демонстранти негайно розганяються. Поліція пускає в хід зброю. В результаті сутичок, які відбулися, є вбиті і поранені. Населення вимагає усунення властей Бейрута.
Закриття угорських консульств у Канаді
ЛОНДОН, 10. (ТАРС). Агентство Рейтер передає, що 8 квітня канадський прем'єр Маккензі Кінг оголосив у палаті громад про закриття угорських консульств у Вінніпегу і Монреалі. Як повідомляє агентство, закриття консульств викликане тим, що Угорщина перестала бути нейтральною країною і вважається територією, окупованою противником.
Повернення Ідена і Ділла в Англію
ЛОНДОН, 10. (ТАРС). Агентство Рейтер повідомляє, що міністр закордонних справ Іден і начальник імперського генерального штабу Ділл повернулися в Англію.
"Денлі Геральд" про заяву Петена
ЛОНДОН. 10. (ТАРС). В зв'язку заявою Петена, що француський уряд не зробить нічого ворожого проти колишнього союзника Франції — Англії, газета "Дейлі Геральд" пише, що "шляхом використання французських територіальних вод німці змогли доставити свої війська в Тріполі. Шлях між Сіцілією і Тунісом вдвоє коротший шляху по відкритому морю. Це дає можливість перекидати війська під прикриттям темряви. Можна не сумніватися в тому, що німецькі підводні човни, а, можливо, і лінкори "Шадегорст" і "Гнейзенау" використають французькі територіальні води в районі Марокко і Сенегала. Так само не підлягає сумніву, що німецькі і французькі літаки з німецькими екіпажами мають свої бази на побережжі Марокко і Сенегала. Дарлан і його оточення справді стараються створити найкращі умови в двох великих прибережних зонах, де німецькі воєнні кораблі і транспорти можуть знаходитись в безпеці. Щодо англійських літаків і англійських кораблів, то вони не можуть заходити в ці зони без риску".
Спростування агентства ОФІ (Гавас)
ВИШІ, 9. (ТАРС). Агентство ОФІ (Гавас) передає: "Деякі іноземні радіостанції поширюють цілком брехливі повідомлення про те, що французький посланик в Югославії нібито дістав наказ лишатися в Бєлграді і не слідувати за югославським урядом при зміні ним місця перебування. Навпаки, наш представник, як звичайно робиться в подібних випадках, вирушить за урядом Югославії з основним персоналом місії. В Бєлграді залишаться лише один чиновник, уповноважений охороняти в разі необхідності інтереси наших співгромадян".
Англійська преса про становище на Балканах
ЛОНДОН. 10. (ТАРС). Агентство Рейтер заявляє, що англійська експедиційна армія в Греції, яка досі знаходилась в резерві, тепер в повній бойовій готовності розташована на бойових позиціях одного з фронтів, чекаючи вирішальної години.
"Дейлі Мейл" пише: як зараз стало відомо, союзники не мали наміру організувати серйозну оборону Салонік. Цим пояснюється, що англійські війська ще не були введені в дію. В секторі на схід від ріки Вардар, по долині якої німці вели свій наступ, не було англійських військ. З початку війни з Німеччиною греки були готові залишити Східну Македонію і Салоніки. Населення Салонік покинуло місто. Німці знайдуть пусте місто, де їх війська не зможуть одержати продовольство. Командування союзників чекає, якої форми набере друга фаза балканської кампанії.
"Таймс", посилаючись на відомості з достовірних джерел, передає, що югославські війська намагаються відбити у німців Скоплє. Частина югославської армії, що оперує в районі Монастира, встановила контакт з військами союзників.
Американський кореспондент про воєнні дії в Югославії
НЬЮ-ЙОРК, 10. (ТАРС). За повідомленням агентства Юнайтед Пресс, головний штаб югославських військ заявляє, що югославські війська перейшли в контратаку біля Качаніка коло Скопле.
Воєнні дії в Грецїї
НЬЮ-ЙОРК. 10. (ТАРС). Кореспондент агентства Ассошіейтед Пресс, який прибув на останньому пароплаві з Салонік в Афіни, повідомляє, що перед вступом німецьких військ в Салоніки греки знищили в місті всі воєнні запаси, зруйнували аеродром і інші воєнні об'єкти.
Заходи болгарських властей
СОФІЯ, 10. (ТАРС). Газети публікують ряд розпоряджень властей про порядок поведінки населення в Софії. Заборонений пішохідний рух по мостових, читання газет на вулиці, появлення на вулицях дітей до 7 років без дорослих. Не дозволяється збиратися на вулицях групами. З 8 квітня нормальний трамвайний рух триває тільки до 8 год. вечора. Після цього трамваї ходять з 30-хвилинною перервою. З 10 год. вечора трамвайний рух припиняється. 