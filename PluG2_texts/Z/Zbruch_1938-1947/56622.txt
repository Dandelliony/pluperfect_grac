◦ ◦ ◦ ◦ ◦

Залізниці в Галичині. Залізниці в Галичині ще не є доступні для загального користування. Ті поїзди, які вже урухомлено, призначені виключно для війська і для німецьких урядів. Видавати карти дозволу на їзду (Фартгенемігунген) уповажнені тільки місцеві уряди транспорту (Транспортендінстштелен дер Вермахт). Такі дозволи не видає цивільна влада. Східна залізниця (Остбан) відмовляється видавати карти переїзду (Фаркарте) тим, що пред'являють посвідки цивільного уряду.
Робітничі їдальні. Немає сумніву, що справа апровізації утруднена. Причина цього не тільки у відповідному управильнені засобів прохарчування, як радше в нечесності паскарів і хапчивості деяких продуцентів і продавців. Одначе ця справа мусить знайти свою розв'язку, зокрема серед робітників, яке працює на фабриках і заводах та яке мусить мати зорганізоване прохарчування. В багатьох фабриках є робітничі їдальні, де робітник одержує за дуже низьку ціну здоровий і смачний харч. Такі їдальні існують в фабриці "Контакт", "Бачевського" та фабриці взуття, у львівському броварі, на пошті і т. д.
Урядове звідомлення. Дня 15. IX. 1941 р. на вул. Жовківській коло стації Підзамче міським ракаром зловлено собаку-вівчурку, жовтосірої краски. Після ветеринарної обсервації, клінічних спостережень та переведеної секції, виявлено у згаданої собаки скаженину. Тому закликається покусаних людей, власника собаки, а також власників покусаних звірят, щоб негайно зголосилися у власному інтересі в Міській Ветеринарній Інспекції, при вул. Булярда ч. 2. І поверх. Міськ. Ветеринарна Інспектура (Др. Квятковський).
Державне Забезпечення "Держстрах". На терені Галичини діє під цю пору лише одна забезпеченева установа, а саме Державне  Забезпечення "Держстрах", яке веде свою діяльність у двох напрямках: 1) примусового забезпечення будівель, промислових підприємств, худоби і посівів та другого майна від вогню, граду і інших стихійних лих (покищо урухомленнй відділ примус. забезпечень будівель), 2) добровільного забезпечення всяких видів і форм, як: забезпечення майна кооператив, установ підприємств і організацій; забезпечення понад примусову норму; забезпечення хатнього майна, сільськ.-госп. продуктів; забезпечення життя. У всіх забезпеченевих справах слід звертатися до Головного Правління Держ. Забезпечення у Львові, вул. Руська 20 (дім Тов. "Дністер"); до Обласних Правлінь в Дрогобичі, вул. Смольки 3/1., в Станиславові, вул. Більовського 2 і Тернополі, вул. Міцкевича 12/14. Також Районові Інспекції Держ. Забезпечення полагоджують у свойому крузі діяння всі забезпеченеві справи. Що дотичить примусового забезпечення будівель не треба чекати платничого візвання, але самим по змозі найскоріше вплатити забезпеченеву складку в найблищій Інспекції Держ. Забезпечення. Заключування забезпечення деінде, а не в Державному Забезпеченні "Держстрах", є правно неважне. 