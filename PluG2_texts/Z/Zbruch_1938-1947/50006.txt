◦ ◦ ◦ ◦ ◦ ◦ ◦

Арешти німців у країнах Латинської Америки
НЬЮ-ЙОРК, 5. (ТАРС). Кореспондент агентства Юнайтед Пресс передав з Гваякіля (Еквадор), що, за відомостями з Кіто, уряд Еквадора вислав з країни німця Супрас за обвинуваченням у діяльності, спрямованій проти уряду Еквадора.
Кореспондент агентства Юнайтед Пресс повідомляє з Белема (Бразілія), що з Бразілії висланий німець фон Зігінген за обвинуваченням у "підозрілій діяльності в районі гирла ріки Амазонка".
За повідомленням кореспондента агентства Юнайтед Пресс з Камагуел (Куба), там арештовано двох німців, запідозрених у шпіонажі.
Закриття зборочних заводів Форда в США
НЬЮ-ЙОРК, 5. (ТАРС). Як передав з Детройта кореспондент агентства Ассошіейтед Пресс, компанія Форда закрила всі 16 зборочних заводів в США в зв'язку з тим, що забастовка на заводах Форда в Рівер Руж і Дірборні привела до нестачі автомобільних частин. Як гадають, на цих заводах зайнято 44 тис. робітників. Крім того, компанія Форда закрила 18 інших невеликих підприємств.
Указ югославського короля про сенаторів
БЄЛГРАД, 5. (ТАРС). Указом короля Петра ІІ всі мандати призначених і обраних сенаторів та їх заступників втрачають усяку силу з моменту опублікування указу.
Королівським указом буде визначений день виборів і день скликання сенату.
Прийом Рузвельтом угорського і югославського послаників
ВАШІНГТОН, 5. (ТАРС). Рузвельт прийняв нового угорського посланика де Гіка і югославського посланика Фотіча.
До арешту службовця посольства США в Берліні
НЬЮ-ЙОРК, 5. (ТАРС). За повідомленням вашінгтонського кореспондента агентства Ассошіейтед Пресс, державний департамент США оголосив, що він зробив подання німецькому міністерству закордонних справ у зв'язку з арештом Стюарта Германа, службовця американського посольства в Берліні. За словами кореспондента, Стюарт Герман перебував під арештом кілька годин, після чого був звільнений.
Американська нота Італії
ВАШИНГТОН, 4. (ТАРС). Державний секретар США Хелл оголосив, що США в ноті, адресованій італьянському послові, поставили вимогу про негайне відкликання морського аташе у Вашінгтоні адмірала Лаіса. В ноті говориться: "Я маю честь заявити, що деякі факти і обставини звернули увагу американського уряду на зв'язок морського аташе італьянського королівського посольства адмірала Лаіса з діями деяких осіб, яка є порушенням закону США. Президент прийшов до висновку, що перебування адмірала Лаіса у Вашінгтоні як морського аташе посольства надалі небажане для нашого уряду. Тим то президент доручив мені повідомити ваше превосходительство про те, що адмірал Лаос є для уряду США небажаною персоною як морський аташе італьянського посольства у Вашингтоні, і просить ваш уряд негайно відкликали адмірала Лаіса з США. Італьянський уряд, безперечно, зрозуміє, що уряд США, беручи до уваги викладені обставини, не має іншого вибору".
Вашінгтонські кореспонденти агентств Ассошіейтед Пресс і Юнайтед Пресс повідомляють, що уряд США поставив вимогу про відкликання адмірала Лаіса на тій підставі, що він нібито був причетний до актів саботажу на італьянських пароплавах, які знаходяться в США.
Затемнення в Бєлграді
БЄЛГРАД, 4. (ТАРС). Вчора в Бєлграді вперше було проведене затемнення. Бєлградське радіо о 8 год. вечора попередило всіх жителів про те, що місто буде затемнене. О 9 год. вечора бєлградська електростанція виключила світло в усьому місті. Перше затемнення тривало 20 хвилин. Друге затемнення, що почалось об 11 год. 30 хв. вечора, також тривало 20 хвилин.
Заява Мачека
БЄЛГРАД, 4. (ТАРС). Як повідомляє югославське телеграфне агентство, вчора в Загребі відбулась нарада керівних хорватських діячів, в якій взяли участь керівник "Хорватської селянської партії" Мачек, його заступник Кошутіч, генеральний секретар цієї партії Крневич і бан хорватської бановіни Шубашич.
Мачек зробив заяву, в якій відмітив спільність інтересів сербів і хорватів.
Мачек указав, що при теперішньому співробітництві хорватів з сербами всі завойовані раніше хорватами права не тільки поважатимуться, але будуть ще більш розширені.
Після наради Мачек виїхав у Бєлград.
Заява англійського міністра економічної війни Дальтона
про англійську блокаду неокупованої Франції
ЛОНДОН, 5. (ТАРС). Агентство Рейтер передає заяву англійського міністра економічної війни Дальтона з приводу англійської блокади неокупованої Франції. Дальтон твердив, що уряд Віші імпортує з колоній товари, більша частина яких потім направляється в Німеччину і Італію, надсилає товари безпосередньо в італьянські порти на французьких торгових суднах і дозволяє французьким суднам підтримувати зв'язок з окупованою зоною Франції. Далі Дальтон вказав, що, за наявними у нього відомостями, промислові підприємства неокупованої Франції працюють на Німеччину. На неокупованій території Північної Африки є німецькі війська. Англія тому, заявив Дальтон, визнала необхідним використати свої права воюючої сторони проти Франції. Навіть якби Франція була спроможною ефективно забезпечити свою незалежність, продовжував Дальтон, то Англія не відмовилася б від свого права контролю над французькими суднами в цілях боротьби з контрабандою і ворожим експортом. Вона використала б це право, як вона використовує його щодо шведських, іспанських, португальських, японських суден і суден інших нейтральних країн.
Прибуття англійських генералів в Анкару
ЛОНДОН, 5. (ТАРС). За повідомленням кореспондента агентства Рейтер з Анкари, вчора туди прибули генерал-майор Крей, який командував англійськими механізованими з'єднаннями під час їх наступу в Лівії, а також генерал Поллок. В Анкарі перебувають також представники командування англійських сил на Близькому Сході генерал-лейтенант Маршалл-Корнуолл, віце-маршал авіації Елмхерст і особистий представник головнокомандуючого англійським середземноморським флотом адмірал Келлі.
Державний переворот в Іраку
ЛОНДОН, 4. (ТАРС). Агентство Рейтер повідомляв, що в Іраку відбувся державний переворот. Становище в країні залишається ще неясним, відомо тільки, що на чолі нового уряду стоїть Рашід Алі Гайдані, який захопив владу в Багдаді. Наскільки відомо в Лондоні, відставка попереднього прем'єр-міністра генерала Таха Аль-Хашімі не була прийнята регентом і останній нікому не доручав формування нового кабінету.
Захоплення державних установ в Багдаді відбулося в той час, коли парламент був розпущений, а регент виїхав з столиці. Ставлення провінцій до перевороту також ще неясне. Англійський уряд тепер розглядав питання про ставлення до нового уряду Ірака. 