◦ ◦ ◦ ◦ ◦ ◦ ◦

Чергове засідання Наук. Ради відбудеться в середу, 2. IV. ц. р. в год. 19-ій (7-а веч.) при Райхсштрассе 34, І. пов. На деннім порядку виклад Ярослава Падоха на тему "Нарис історії української адвокатури". — Наукова Рада просить зацікавлених темою громадян, зокрема українських правників, прибути якнайчисленніше на це засідання.
Сходини комісії адміністраційного й державного права Правничої Секції при УЦК. Сходини Комісії відкрив в год. 19-ій голова Комісії д-р Павло Лисяк, секретарював м-р Ярослав Мазурак. Сходини вшанував своєю приявністю сеніор українських правників д-р Антін Горбачевський. На порядку нарад був розділ праць між поодинокими членами комісії. При цій нагоді д-р Лисяк зазначив, що з огляду на те, що покищо нема власної бібліотеки — він віддає до диспозиції книжки з власної бібліотеки. Опісля д-р Лисяк обширно зясував найцікавішу літературу, що її треба зреферувати членам комісії. В дискусії забирали голос; м-р Ничай, м-р Яремко, м-р Козак, м-р Яворський, д-р Падох (спеціально зупинився на питанні совітської правничої літератури та методики праці) і м-р Ценко. Чергові сходини відбудуться 7. IV. в год. 7-ій вечором а рефератом д-ра Падоха про "Правні підстави нової Німеччини". Сходини закрив Д-Р Лисяк в год. 21-ій.
Український центральний комітет у Кракові оголошує конкурс на кандидатів господарських референтів УДК. Вимоги: вища, найменше середня освіта з торговельними або аґрономічними курсами, знання німецької мови, орґанізаційні здібності. Платня: за VII. служб. ступнем, з евент. функційними додатками. Для прийнятих, що про це будуть повідомлені індивідуально, передбачений одномісячний перешкіл в УЦК, по закінченні якого дістануть призначення на свої місця. Господарський Відділ УЦК.
На прохання холмської духовної влади уряд Ґенерал-Ґубернаторства видав наказ, щоб православним парохіям повернено книги актів горожанського стану, що їх до 1919-го року провадили православні священики, а по 1919 р. польський уряд передав римо-католицькому духовенству.
Розпочато ремонт церкви в с. Щебречині, білограйського повіту, напівзруйнованої поляками. Ця церква, побудована в XII. CT. українським шляхтичем Гурком, є одним із найдавніших церковних памятників на Холмщині. 