Бої над рікою Ебро і Сегре.

Як подає комунікат еспанського національного командування, цілу пятницю йшли завзяті бої над Ебром. Нац. війська проломили ворожий фронт під Вента Кампосінас. 900 червоних взяли вони в полон, чимало вбили і поранили.
Над Сегре нац. війська відбили ворожий наступ на мостовий причілок та взяли в полон 200 червоних.
У невдатному наступі на кастелльонському фронті згинуло 600 червоних.
Ґенерал Скоблін та його жінка мали звязки з аґентом ҐПУ.
Жінка ґен. Скобліна, яку підозрівають в участи в схопленні ґем. Міллєра, діставала грошеві посилки з Палестини. Виявилося, що посилав їх б. торговельний аґент СССР у Берліні Еттінґтон, якого уважали касієром ҐПУ на Західну Европу. Скобліна твердила, що не бачила Еттінґтона від 2-ох років, тимчасом виявилося, що вона та її чоловік стрінулися з ним безпосередньо перед схопленням ґен. Міллєра.
Князь і княжна Ґльостеру у князя і княжни Віндсору.
В пятницю в год. 12.40 причалив на летунському майдані в Лє Бурже князь Ґльостеру з жінкою. Вони пообідали разом з князем і княгинею Віндсору та провели разом з ними пополуднє в Бульонському ліску. Ці відвідини викликали сильне вражіння в політичних і товариських колах Парижа й Льондону; дотепер бритійський королівський дім не підтримував звязків з князем Віндсору.
Конфіската віллі премієра о. Волошина в Ужгороді.
Пресова канцелярія Карпатської України потверджує вістку — яку ще давнійше приніс ПАТ — що мадяри сконфіскували віллю прем. о. Волошина в Ужгороді та замінили її на народний дім ім. Гортія.
Анкара — Ататюрк.
У турецькій парляменті група послів видвигнула проєкт, щоб столицю Туреччини Анкару назвати в честь її творця Кемаля Ататюрка, іменем — Ататюрк.
Катальонія домагається миру та права самоозначення.
Б. голова катальонського хенералідаду Казанова зложив у Перпіняні представникам преси заяву такого змісту: Всі катальонці мають лиш одно бажання: привернути мир, щоб покінчити біль і терпіння свого краю. Катальонія домагається права самовизначення, бо вона не хоче лучити своєї волі з волею решти населення Еспанії. Не є це еґоїзм, лише бажання миру для Еспанії та Европи, бо незалежна, обєднана Катальонія стане чинником рівноваги і ладу між Піренеями і Середземним Морем.
Болгарський уряд захитаний.
У звязку з недавним голосуванням у болгарському парляменті, підчас якого уряд Косеіванова найшовся в меншині, сподіються політичних змін. Можливо, що уряд уступить або перейде реконструкцію, можливо, що розвяже парлямент.  