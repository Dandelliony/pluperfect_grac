◦ ◦ ◦ ◦ ◦ ◦ ◦

Новий міський комісар у Холмі. З початком червня призначено нового міського комісара у Холмі, а саме п. Остернак. Досі, тобто від жовтня 1939 р. до кінця травня ц. р. на тому становищі був п. Гебер, що поклав чимало праці для упорядкування відносин у Холмі. Шеф уряду при люблинському дістрікті д-р Шміґе подякував давному комісареві за його працю і водночас побажав успіхів новому п. Остернакові.
Книговедення у великих рільних господарствах. Вістник розпорядків Ґенерал-Ґубернаторства з дня 7. ц. м. приносить цікавий розпорядок керманича праці рільничого відділу з дня 31. травня 1940 р. про книговедення у Ґенерал-Ґубернаторстві. Той розпорядок постановляє, що рільні господарства більші як 100 гектарів обовязані вести книги. Це книговедення слід вести згідно з вказівками "Центрального бюра рільного обчислення" у Кракові.
У Замістю будують шпиталь. Будову того шпиталю почали ще в 1937 р., а тепер міський староста доручив його докінчити. Новий шпиталь примістить 100 ліжок і матиме окремі відділи для різних недуг.
Згоріло українське село. В селі Городище біля Холму пожежа знищила 5 господарств, 22 українських і 3 польських. 101 осіб залишилося без даху. Згоріло все майно, разом з кіньми й коровами. Пожежу спричинив 10-літній хлопець, що бавився сірниками у стайні. На місце пожежі прибув негайно холмський староста п. Гаґер і наказав погорільців розмістити по селі, приділити їм якнайскорше будівельний матеріял на догідних умовинах та забезпечити їх харчами.
Воєнні часи. Княгиня Люксембургу надіялась потомства. З цього приводу вийшов клопіт, бо традиція велить при такій нагоді віддати почесний стріл з гармат, яких маленьке Люксембурське князівство не мало і треба було позичити бодай одну у Франції. На прохання Франція позичила, але "тільки на один раз". Командант тієї гармати казав забрати 202 стрілен і вирушив на призначене місце. Він дістав наказ дати 101 стрілів, бо так водиться. "Пощож ми брали аж двісті два стрільна, коли потреба було тільки половина цього?" — дивувались франкські вояки, що обслуговували гармату. — "Ex, дураки з вас — відповів їм на те командант — хтож міг знати, що не буде близнят, це ж воєнні часи".
Тим разом не вдалося. У. С. К. "Сян" розіграв 26. травня ц. р. пополудні мячеві змагання з поліційним клюбом у Ряшеві програючи у відношенні 3:1. Українська дружина, маючи за софою виграні з німецькими дружинами у відношенні 7:1, 4:2 та 9:0 злегковажили собі німецьку дружину і тому програла. Напад "Сяну" був добрий у полі, але під воротами противника не використовував догідних ситуацій. Одиноким вартісним грачем виявився Турко М. у нападі та Зілинський на обороні. Другий оборонець у цих змаганнях був незвичайно слабий. Німецька дружина, підсилена кількома позамісцевими кращими грачами, по програній 11. травня ц. р. у Перемишлі у відношенні 9:0, виявилася тепер твердою та незвичайно амбітною. Найкращими були: провідник, лівий крайник у нападі і лівий оборонець. Українська дружина повинна тепер доложити всіх зусиль, щоб не лише вирішувати змагання у свою користь, але показати, що й українці потраплять бути твердим партнером. 