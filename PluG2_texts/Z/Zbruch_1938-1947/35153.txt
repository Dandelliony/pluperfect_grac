◦ ◦ ◦ ◦ ◦ ◦ ◦

Перехід норвежських військ у Швецію
ЛОНДОН, 15. (ТАРС). Агентство Рейтер передає, що за опублікованим у Стокгольмі офіціальним повідомленням учора коло 3 тис. норвежських солдатів перейшли шведський кордон в районі Корнсьє і Ор'єнг. Норвежські війська були роззброєні і інтерновані. Крім цього в Швецію перейшла також велика кількість норвежського цивільного населення.
Дії німецьких військ у Норвегії
БЕРЛІН, 15. (ТАРС). За повідомленням німецького інформаційного бюро з Осло, німецькі війська, просуваючись на південний схід від Осло, подавляючи опір норвежських військ, захопили 300 полонених, 7 гармат і велику кількість гвинтівок і спорядження.
Німецькі війська зайняли Халден
БЕРЛІН, 15. (ТАРС). Як повідомляє німецьке інформаційне бюро, німецькі війська, що оперують в районі Осло, зайняли Халдей.
Висадка англійських військ у Норвегії
ЛОНДОН, 15. (ТАРС). Як повідомляє агентство Рейтер, сьогодні в Лондоні опубліковане офіціальне комюніке військового і морського міністерства про те, що англійські війська висадились в ряді пунктів Норвегії.
Наліт англійських літаків на Берген
ЛОНДОН, 15. (ТАРС). Як повідомляє агентство Рейтер, учора ввечері англійська авіація вчинила наліт на Берген. В нальоті брали участь 15 літаків морської авіації. В результаті бомбардування на одному транспорті спалахнула пожежа. Інше судно затонуло. Збитий один літаючий човен противника. Один з літаків, що брав участь у нападі, не повернувся на і свою базу.
"Таймс" про умови висадки десанту союзників у Норвегії
ЛОНДОН, 14. (ТАРС). Воєнний оглядач газети "Таймс" пише, що той, хто з нетерпінням чекав повідомлень про висадку союзних військ у Норвегії, очевидно, не врахував усю складність цієї операції. Висадка десанту при наявності опору завжди являє собою складну операцію, навіть коли ті, що обороняються, озброєні тільки одними кулеметами. Але при відсутності абсолютно точних відомостей про силу і розташування противника, вказує оглядач, висадка десанту була б небезпечною грою і могла б привести до загибелі. Визначити місце, де б легко було висадити війська, не зустрівши опору, можна тільки тоді, якщо є повна і найточніша інформація. При існуючому тепер в Норвегії становищі одержати точну інформацію дуже трудно. 