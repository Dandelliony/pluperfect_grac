◦ ◦ ◦ ◦

Наступ на всьому фронті від Ледовитого океану до Чорного моря
ГОЛОВНА КВАТИРА ВОЖДА, 4. 7. — Головне Командування Німецьких Збройних Сил подає:
Плече об плече німецькі й румунські відділи, що вийшли із північної Молдавії, вчора перейшли Прут і продовжують похід у напрямі Дністра. Таким чином обєднані армії почали наступ на всій ширині фронту між Чорним і Північним Ледоватим морем.
Досі совітське командування в очевидний спосіб намагалося спинити поблизу кордону німецький удар, щоби почати власну атаку. Тепер спротив совітської армії зломаний. На всьому фронті можна бачити, що ворог відступає.
Жахливий бій, що лютував на схід від Білостоку, в основі вже закінчений. Як про це говорило надзвичайне повідомлення, наслідки цього бою мають світове значіння. Німці знищили там багато стрілецьких, кавалєрійських і панцирних дивізій совітських збройних сил. У зразковій співпраці відділи німецького війська й летунства здоганяють ворога.
У боротьбі проти Великої Британії німецьке летунство затопило останньої ночі один торговельний корабель містоти 5000 тон і збомбардувало портові уладження південно-східньої і південно-західньої Анґлії.
Над побережжям Каналу знову заломилися атаки бритійських боєвих літаків, які ворог намагався переводити вдень. Ворожі стежні машини супроводили боєві літаки. Ворог утратив там 15 ловецьких і 5 боєвих літаків. Німці втратили тільки один літак.
Останньої ночі ворог скинув у різних місцях північно-західньої Німеччини розривні й запальні бомби. Вони вбили й зранили декілька цивільних осіб. У Бремені й Ольденбурзі ворог поцілив мешкальні будинки. Німецькі нічні ловецькі літаки та протилетунська артилєрія зістрілили 3 боєві британські літаки.
Боротьба проти бритійських кораблів, що довозять товари до Анґлії, також і в червні принесла очікувані великі успіхи. Воєнна фльота і летунство затопили 768.950 тон ворожого торговельного тонажу, при чому самі підводні човни затопили 417.450 тон. До того ще треба додати важкі втрати, які ворог потерпів від мін усякого роду. Крім того німецькі збройні сили поважно ушкодили таку велику кількість ворожих торговельних кораблів, що або взагалі, або на дуже довгий час не можна їх ужити для достав.
Також дуже вдатна була протилетунська оборона в боях проти бритійського летунства. Тільки між 26. 6. і 2. 7. німці зістрілили 109 бритійських літаків, а саме: 56 в летунських боях, 24 знищили нічні ловецькі машини, 22 протилетунська артилерія, 6 одиниці морської фльоти, один піхота. Крім того підчас перелету над зайнятими просторами зударилися 2 ворожі літаки й злетіли у вогні на землю.
У тому самому часі німці втратили підчас дій проти Великої Британії 12 літаків.
У боях на Сході особливо відзначилися команданти полків піхоти, полковники Берґер і Льомаєр, майор Гес і поручник Башта з одного полку піхоти. Підчас боїв на Атлянтійському океані підводний човен під проводом поручника Попа досяг особливих успіхів.
Нові податки на американські зброєння.
ВАШИНҐТОН, 4. 7. — Господарська комісія американської палати послів затвердила 24 нові податки, що їх предложать союзному конґресові.
Ті податки, подібно як 8 дальших проєктованих, мають принести річно 3½ міліярди долярів, що будуть призначені на зброєння.
Зміни у фінляндському уряді.
ГЕЛЬСІНКІ, 4. 7. — Фінляндська преса подає, що на днях наступить реконструкція кабінету. Перодовсім увійде наново до уряду керманич соціалістів Такенев. Він відігравав важну ролю у переговорах з большевиками перед вибухом війни в грудні 1939 року, а після програної війни мусів під натиском Москви уступити зі становища міністра заграничних справ.
Виміна дипльоматів між Римом і Москвою.
РИМ, 3. 7. — В найближчому часі італійський амбасадор покине Москву, совітський — Рим. Вони оба вже приготовані до дороги.
Японія боронитиме італійські інтереси в СССР, Швеція — совітські інтереси в Італії.
Масові масакри в Ризі.
ШТОКГОЛЬМ, 4. 7. — Шведський щоденник "Афтонблядет" помістив звіт власного кореспондента п. з. "Масові розстріли на Лотві", в якому повідомляє, що радіовисильня в Ризі подала в неділю про численні розстріли на Лотві. Багато прізвищ тих "зрадників" відчитали в радіо, але не назвали їх злочинів. Опісля радіовисильня в Ризі заповіла кару смерти для всіх "зрадників" і тих осіб, що втримують звязок із німцями. Одночасно вона закликала подавати прізвища таких осіб.
Італійська атака на Кипр.
РИМ, 4. 7. — Головне Командування Італійської Армії подає:
Італійські бомбовики заатакували летунську базу на Кипрі.
У північній Африці летунство держав оси вдатно бомбардувало становища, склади та протилетунські батерії в Тобруці і спричинило багато пожеж і вибухів. Одночасно італійське летунство бомбардувало летунські бази на схід від Марса Матрук.
Ворожі літаки перевели декілька налетів на деякі місця в Киренайці.
У східній Африці зміцнені артилєрійські дії на фронті Вал Чефит у Ґонзарі.
Великі дощі спинюють боєві дії в районі Ґалля і Сідамо.
Японія готова.
Важні постанови японського уряду.
ТОКІО, 4. 7. — В середу відбулася в Токіо, під проводом цісаря, кабінетова нарада в прияві шефів військових ґенеральних штабів. Вирішено дуже важні постанови, що відносяться до заграничної політики.
Опісля премієр кн. Коноє виголосив у радіо до народу промову, в якій підкреслив, що Японія, знаючи свої сили, піде далі витиченими шляхами. Японський міністер закордонних справ Матсуока закликав нарід бути готовим до великих діл, підкреслюючи при тому, що Японія слідкує із найбільшою увагою за подіями. Він звернувся також із зазивом до народу — виконати якслід свої національні обовязки на поклик цісаря.
Уже перенеслися з Києва до Харкова.
АНКАРА, 4. 7. — До Анкари наспіли вістки, що українсько-большевицький уряд перенісся з Києва до Харкова.
Знову анґлійська невдача.
БЕРЛІН, 4. 7. — У середу пополудні вилетіли анґлійські боєві літаки під охороною стежних літаків на побережжя каналу Ля Манш, але втікли зараз після втрати 15 літаків у повітряних боях і 2, що були зістрілені протилетунською артилєрією. У часі погоні за втікачами вдалося зістрілити ще два, так що разом 19 анґлійських літаків пропало. Німці не втратили ні одного літака.
Японія готова.
Важні постанови японського уряду.
ТОКІО, 4. 7. — В середу відбулася в Токіо, під проводом цісаря, кабінетова нарада в прияві шефів військових ґенеральних штабів. Вирішено дуже важні постанови, що відносяться до заграничної політики.
Опісля премієр кн. Коноє виголосив у радіо до народу промову, в якій підкреслив, що Японія, знаючи свої сили, піде далі витиченими шляхами.
Будуть нищити засіви?!
АНКАРА, 4. 7. — Совітський виділ для оборони краю мав — як подають із Москви — видати наказ до населення, щоби всюди приготовлено вогневі сторожі, які палитимуть зібране з піль добро.
Бритійські літаки над Еспанією.
Протест еспанського уряду.
МАДРИД, 4. 7. В Альхесірасі помітили, що бритійські літаки з Ґібральтару переводять розвідчі лети над еспанською територією. Тому, що це трапляється часто, еспанський уряд вважає, що є це свідомим нарушенням еспанської суверенности.
Коли один бритійський літак появився над еспанською територією, еспанська протилетунська артилєрія стала обстрілювати його й прогнала. Тоді бритійська протилетунська артилєрія з Ґібральтару отворила пальбу на еспанську батерію, яка відповіла стрілами.
Еспанський уряд зложив енерґійний протест.
Чілійський конґрес відкинув проєкт зміни конституції.
САНТЯГО ДЕ ЧІЛЄ, 3. 7. — Конґрес відкинув на плєнарному засіданні проєкт реформи конституції, що обмежував права парляменту щодо диспонування публичним грошем, а поширював повновласті президента й уряду. 