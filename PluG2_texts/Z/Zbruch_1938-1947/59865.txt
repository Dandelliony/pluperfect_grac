Фабрика срібних виробів

Львів, 10 грудня. У кожній ділянці господарського життя можна завважити жахливі сліди стахановської роботи, хоч вона багато горлала про свої досягнення та про "щасливе" життя робітників. Це можна побачити передусім у фабриках і в промислі. Прикладом цього може стати фабрика виробів зі срібла "Платер" при Остштрассе (вул. Личаківська). Фабрику "Ацета", що належала до війни до ювеліра Ціппєра, большевики знаціоналізували й назвали "Ширвжиток", (предмети широкого вжитку). Німецька влада пустила в рух фабрику під назвою "Платер", зремонтувавши вперед машини та варстатне приладдя. Тепер працює в ній кілька відділів: 1) машиновий, 2) ручної обробітки, 3) шліферський, 4) гальванізаційний, 5) лакерування, 6) сортування та пакування. Побільшено теж скількість робітників, усунено жидів, що у більшості працювали у фабриці.
Зразу виробляла фабрика лиш предмети з заліза (галантерію й столове накриття). Згодом уведено виріб папіросниць, пудерничок і відзнак з металю і заліза. Через півтора місяця відновлено продукцію срібних виробів з 50% срібла, а то столове накриття, перстенці і церковні речі, що за большевиків не вільно було продукувати. Фабрика скуповує срібло на приватному ринку, де є ще великі його запаси, які вистануть на довший час. Усі відділи фабрики мають потрібні електричні машини, праси, вальні. У деяких відділах обробляється вироби ручно. В останніх днях розбудовано гальванічний відділ, додано гальванізаційні ванни та застосовано нові методи гальванізації предметів. У фабриці працюють у більшості жінки, що дуже обов'язкові й мають вироблений естетичний смак. Цього місяця відчинять тут харчівню при допомозі "Ернерунгсамту". Працівники одержують зарплату й мають добрі умовини праці. Через те продукція зростає з дня на день. 