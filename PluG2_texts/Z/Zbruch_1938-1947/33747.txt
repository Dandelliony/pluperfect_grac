◦ ◦ ◦ ◦ ◦ ◦ ◦

Курси перепідготовки агрономів і землевпорядників. Львівський обласний земельний відділ організовує курси для перепідготовки агрономів і землевпорядників. На курсах будуть вчитись понад 80 чоловік. Агрономи і землевпорядники ознайомляться з структурою сільського господарства СРСР і колгоспним будівництвом.
Новий книжковий магазин. Днями у Львові відкрито книжковий магазин Академії Наук СРСР. До магазину завезено багато наукової і художньої літератури. В продаж поступили твори великого російського поета О. С. Пушкіна, грузинського поета Шота Руставелі і збірка народного вірменського епосу "Давид Сосунський".
За перші два дні магазин "Академкнига" продав на 5.000 крб. різної літератури. Книжки купують професори, наукові працівники і студенти. Поряд з цим магазин одержав декілька великих замовлень на літературу від шкіл і інститутів, яка незабаром прийде з Москви, Ленінграду і Києва.
Оперзведення штабу Ленінградського Військового Округу. Протягом 6 березня на фронті не відбулось нічого істотного. Наша авіація провадила активні дії по військах і воєнних об’єктах противника. В повітряних боях, що відбулися, збито 3 літаки противника.
***
Протягом 7 березня на фронті не відбулось нічого особливого. На півночі нашими частинами занято місто Наутті, в 153 кілометрах на південь від Петсамо, а на заході від міста Піткеранта, на північному побережжі Ладожського озера, зайнято острови: Максімінсаарі, Тетеясаарі, Тайтіонсаарі і Хонкасаарі.
Наша авіація провадила активні дії по військах противника, при цьому збито 15 літаків противника. 