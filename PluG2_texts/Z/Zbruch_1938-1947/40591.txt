Німецькі бомбовики над Льондоном

Берлін, 17. 8, Начальна команда німецької армії подає: Дня 15. 8. і в ночі 16. 8. німецьке летунство продовжувало свої налети на пристані, фабрики зброї, летовища і запорові бальони. Важко ушкоджено уладження пристаней у Портлянді, Скербору, Брайтдінґтені і Мідлсбору, летунські фабрики в Берчінґені і Бру коло Гал, та ганґари і схороннища на багатьох летовищах в полудневій, полуднево-східній і середній Анґлії. Підчас цих атак прийшло до завзятих повітряних боїв, причому майор Ґаллянд осягнув свою 20-ту повітряну перемогу.
Багато анґлійських пристаней заміновано.
Нічні атаки анґлійських літаків на західню Німеччину не спричинили ніяких поважнійших шкіл.
Загальні втрати ворога в дні 15. 8, це щонайменше 143 літаків, з чого 106 зістрілено в повітряних боях, решту знищено на землі або зістрілено протилетунською артилєрією. Крім нього вдалося зістрілити 21 запорових бальонів — 32 німецькі літаки не вернулися до своїх баз, одначе німецькій морській службі вдалося врятувати в Каналі 9 німецьких летунів і одного анґлійського.
Одно німецьке підводне судно затопило 2 анґлійські озброєні торговельні кораблі, містоти 14.000 тон. Німецькі мінолови зістрілили 4 анґл. літаки типу Спітфайр з загального числа 10, що їх атакували.
***
Загальні анґлійські втрати від 8. до 15. серпня виносять 505 літаків, німецькі втрати 129 літаків. Подані числа вказують наглядно на перевагу й геґемонію німецького летунства в анґлійському повітряному просторі.
Підчас бомбових атаків німецьких літаків над Анґлією 15. 8. вивязалися знову повітряні бої у великих розмірах. Завдяки перевазі німецьких ловецьких літаків — бомбовики могли без перешкод, подібно як і попередніх днів, виповнити свої завдання. Тільки небагато німецьких літаків впало жертвою анґлійської оборони. Німецькі літаки "Мессершмітти" зістрілили в повітрі 98 ворожих літаків, а 8 літаків знищено на землі. Таким чином число знищених анґлійських літаків знову перейшло 100. Крім цього зістрілено 5 запорових бальонів. Німецькі втрати виносять тільки 29 літаків.
***
Берлін, 18. 8. Начальна команда німецької армії подає: Німецьке летунство продовжало боротьбу проти анґлійських островів в дні 16. ц. м. і в ночі на 17. ц. м. Збомбардовано успішно летовища, становища протилетунської артилєрії та бальонові запори в полудневій Анґлії та в дальших околицях Льондону, фабрики зброї в середній Анґлії, портові й надбережні уладження в Кердіфі, Нюпорті й Брістолю. Біля острова Уайт затоплено анґлійський контрторпедовець.
На заатакованих просторах німецькі ловецькі літаки проломали в завзятих повітряних боях ворожу оборону та вможливили через те боєвим відділам доступ до обєктів атаки.
В ночі на 17. ц. м. анґлійські літаки заатакували ріжні місцевості Німеччини, спричинивши невеликі шкоди. Поцілено кілька домів, причому вбито 2 особи, багато зранено.
Загальні втрати ворога виносили в дні 16. ц. м. 89 літаків, з чого 50 зістрілено в повітряному бою. 23 на землі, а 7 в ночі протилетунською артилерією. Зістрілено 22 запорові бальони, які загорілися. Не вернулося 31 німецьких літаків.
Німецькі підводні судна затопили з сильно стереженого конвою численні озброєні торговельні ворожі кораблі, містоти 25.700 тон, в тому один корабель-цистерну, містоти 5.700 тон.
У звязку з останніми повітряними атаками довідуємося, що ціллю бомбових атак були м. ін. доки в Четем. Доки й заведення направи кораблів в гирлі Темзи були успішно збомбардовані. В Бірмінґен-Льонбріджі скинено бомби на фабрику самоходів і моторів. Ця фабрика продукує знані летунські мотори типу Брістоль. У Бру біля Гал обкидано багатьома бомбами фабрику літаків.
***
Берлін, 19. 8. Начальна команда німецької армії подає:
Німецьке летунство осягнуло нові великі успіхи 18. ц. м. Німецькі летунські ескадри з успіхом заатакували важні військові обєкти на терені полудневої та центральної Анґлії, як фабрики зброї, залізниці уладження, становища протилетунської артилєрії, передусім летовища в околиці Льондону та на терені графств Кенту й Гемпшайр. Підчас летунських атак на кораблі, що плили Каналом, вдалося затопити торговельний корабель містоти 4.000 тон, а другий поважно ушкоджено.
В багатьох місцях розгорілися завзяті повітряні бої, в яких противник мав поваж ні втрати від німецьких ловецьких літаків. Ескадра боєвих літаків "Горст Вессель" під командою свого команданта підполк. Гута, зістрілила того ж дня 51 ворожих літаків.
Вночі з 18. на 19. ц. м. німецькі боєві літаки обкидали бомбами великі збірники погінних матеріялів на схід від Льондону, фабрики зброї в Норвіч і Ессекс, портові уладження в Мільдфордгавен, Гавенмавт, Бернмавт і Вімавт та численні летовища в полудневій Анґлії та біля Ліверпуля. На всіх заатакованих обєктах можна було спостерегти великі пожежі й вибухи. У пристанях поцілено бомбами багато кораблів.
Втрати противника виносили 18. серпня ц. р. 147 літаків, з чого 124 зістрілено в повітряних боях, 23 знищено на землі або зістрілено протилетунською артилєрією.
Крім цього знищено 33 запорові бальони. Не вернулося 36 німецьких літаків.
Одно з німецьких підводних суден повідомило про затоплення 32.300 ворожого торговельного тонажу. Закладано дальше міни перед анґлійськими пристанями. 