Арештували кореспондента "Діла".

Дня 13. ц. м. відбувався перед окружним судом в Замості процес проти 10-ох українських селян з Хмілька на Білгорайщині, обвинувачених за непослух владі при розвалюванні православної церковці. На цей процес, про який розписувалася широко і польська преса, Редакція „Діла" вислала свого кореспондента п. Которовича. Наш кореспондент зголосився перед розправою в секретаріяті суду, але не вважаючи на те підчас розправи арештували його функціонарі слідчої поліції та відвели до повітової команди поліції. Тут не взяли під увагу пояснень нашого кореспондента, що він приїхав як справоздавець — перевели у нього докладну особисту ревізію, з переслуханням, що тривало 3 години і після засеквестрування чотирьох друків з його пресових матеріялів (між ними інтерпеляція посла д-ра Барана) та кількох фотоґрафій — по закінченні судової розправи випустили на волю. Зазначуємо, що в справі арештованого на судовій салі нашого кореспондента інтервеніював у влади адвокат Сайонтковський, що боронив наших селян, та деякі польські журналісти, за що всім їм Редакція „Діла" складає подяку. Докладний звіт з процесу подамо в черговому числі. 