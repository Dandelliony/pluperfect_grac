◦ ◦ ◦ ◦ ◦ ◦ ◦

Угода між США і Мексікою
ВАШІНГТОН, 5. (ТАРС). Державний департамент США оголосив, що США і Мексіка уклали угоду про консультацію в питанні спільної оборони. Державний департамент заявив, що уряд Мексіки запропонував своєму військовому, військово-морському і авіаційному аташе у Вашінґтоні обговорити з урядом США плани взаємодопомоги в разі нападу на США або на Мексіку.
Агентство Рейтер про німецьку контрблокаду 
ЛОНДОН, 4. (ТАРС). Агентство Рейтер повідомляє, що, на думку воєнних спеціалістів, німецька авіація за останній час трохи змінила свою тактику і більше не робить масових нальотів на Англію. Протягом останніх кількох тижнів у нальотах на Англію одночасно брали участь не більше 120 літаків. Це пояснюється не тільки метеорологічними умовами, які справді були несприятливі. Німецьке командування, очевидно, звернуло тепер особливу свою увагу на координацію дій військово-повітряного і підводного флотів. Німці використовують тепер літаки з великим радіусом дії для нападу на каравани англійських суден. Вони всяко намагаються виявити і розладнати шляхи, по яких американські воєнні матеріали надходять в Англію. З цією метою німецькі літаки частіше провадять свої польоти над Атлантичним океаном, посилили бомбардування англійських портів, а також мігрування гаваней.
У зв'язку з настанням більш коротких ночей, вказує далі агентство, ворожим літакам трудніше буде провадити масові нальоти на Англію. Проте при нинішній тактиці нальотів невеликих з'єднань німці зможуть в нічні години використати 400—500 літаків.
В результаті денних нальотів англійської авіації значно потерпіли ворожі аеродроми в Північній і Західній Франції, в Голландії і Бельгії. Кілька аеродромів, на яких знаходилися бомбардувальники, сильно пошкоджені.
Заява англійського військового міністра
ЛОНДОН, 5. (ТАРС). Як передає агентство Рейтер, відповідаючи в палаті громад на запитання про кількість італьянських полонених і англійські втрати в Лівії, військовий міністр Маргессон заявив, що, згідно з останніми відомостями, число італьянських полонених становить близько 140 тисяч чоловік. Маргессон зазначив, що він не має відомостей про число убитих і поранених італьянців і не вважає бажаним повідомляти дат про англійські втрати, навіть не зважаючи на те, що англійські втрати в Лівії дуже незначні.
Нові обмеження споживання в Японії
ТОКІО. 5. (ТАРС). Японські газети повідомляють про нові заходи властей, спрямовані до обмеження споживання населенням предметів першої потреби. Газета "Асахі" пише, що токійське монопольне бюро зобов'язало роздрібні магазини столиці з 1 квітня відпускати тільки по одній пачці цигарок (в пачці 10 штук) в одні руки. Газета вказує, що при відпуску цигарок торговець повинен вимагати від покупця повернення порожньої коробки.
Рішення студентської конференції в Лаялпурі
КАБУЛ. 5. (ТАРС). За повідомленням індійської газети "Трібюн", районна студентська конференція, яка відбулася в Лаялпурі (провінція Пенджаб), висловилася за перетворення кампанії індивідуальної громадянської непокори в масовий рух. Конференція осудила політику пенджабських властей, які здійснюють репресії проти студентських організацій, а також доставило вимогу про свободу зборів і спілок.
20 французських офіцерів і чиновників засуджені у Бейруті (Сірія) до тюремного ув'язнення на строк від 5 місяців до 5 років за діяльність, спрямовану на користь генерала де Голля.
На виборах правління профорганізації спілки чорноробів у Швеції кандидати комуністів і опозиції дістали більшість голосів. В склад правління обрані два комуністи.
На мітингу, присвяченому 25-річному ювілеєві літературної діяльності відомого негритянського письменника Майкл Голда, в Нью-Йорку були присутпі понад 3.500 чоловік. Браудер і негритянський письменник Райт, які виступили на мітингу, відмітили літературні заслуги Майкл Голда і його відданість робітничому класові.
Військове міністерство США оголосило, що воно має намір збудувати в штаті Огайо завод по виробництву деревного вугілля для протигазів. Вартість будівництва заводу визначається в 1 млн. доларів.
За повідомленням агентства Ассошіейтед Пресс, відбувається посилена евакуація японців з Голландської Індії.
Міністр по координації оборонних заводів Ейре Айкен вилітає 5 березня в США для закупки зброї.
В січні поточного року експорт авіаційних матеріалів з США досяг рекордної цифри — 40 міліонів 900 тисяч доларів проти 32 міліонів 100 тисяч доларів у грудні минулого року. Основна частина цього експорту припадає на Англію.
На одному з великих стокгольмських хлібозаводів організовано виробництво технічного спирту з хлібної пари. В результаті обробки вловлюваної пари одержують 96-процентний спирт.
Голова комісії у морських справах палати представників США Вінсон вніс у палату законопроект, який передбачає збільшення особового складу військово-морського флоту до 300 тисяч чоловік. Тепер гранична чисельність цього складу — 205 тисяч чоловік. 