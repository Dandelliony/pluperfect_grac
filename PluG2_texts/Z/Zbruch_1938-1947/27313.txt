◦ ◦ ◦ ◦ ◦ ◦ ◦ ◦ 

Оперативне зведення Генерального Штабу РСЧА 24 вересня 1939 року
Протягом 24 вересня частини Червоної Армії, продовжуючи висування до демаркаційної лінії, зайнявши міста Сейни, Августов, Грубешов, вийшли на линию Августов, Книшин, Брянськ, Расно (40 кіл. на північний захід від Брест-Литовськ), Піщац (20 кіл. на південний захід від Брест-Литовськ), Любомль, Грубишов, Унув, Янув (20 кіл. на північний захід від Львова). На південний захід від м. Львова зайняті Комарно, Дрогобич і Борислав.
Продовжуючи операції по очищенню території Західної Білорусії і Західної України від решток польської армії, частини Червоної Армії при ліквідації групи польських військ на південний схід від кріпості Брест-Литовськ роззброїли і взяли в полон понад 10.000 солдатів і офіцерів і в районі на південь і південний схід від Грубишов взяли в полон піхотний полк і частини механізованої бригади.
Перебування письменника-академіка О. Є.Корнійчука у Львові
У Львів прибув пиєьменник-академік депутат Верховних Рад Союзу РСР і УРСР, орденоносець Олександр Євдокимович Корнійчук. Учора тов. Корнійчук зустрівся з письменниками і журналістами міста.
Сьогодні і в найближчі дні відбудеться кілька зустрічей тов. Корнійчука з композиторами, художниками та науковими діячами, які працюють і перебувають в Західній Україні.
Розпочався трамвайний рух
Робітники трамвайного управління дружно почали свою роботу по відновленню трамвайного руху в м. Львові. Вони ремонтують колії, електричну сітку, вагони, впорядковують вулиці.
По вул. Пелчинській—Зибликевича—Баторого—Вали та до вокзалу Головного двірця вчора з першої години дня вже почали ходити трамваї.  