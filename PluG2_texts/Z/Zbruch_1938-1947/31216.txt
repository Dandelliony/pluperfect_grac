◦ ◦ ◦ ◦ ◦ ◦ ◦

Американський протест англійському урядові
ВАШИНГТОН, 3 січня (ТАРС). Державний секретар США Хелл опублікував ноту протесту англійському урядові проти захоплення англійськими властями американської почтової кореспонденції. В ноті говориться, що за відомостями, одержаними державним департаментом США, англійські власті затримують американську почтову кореспонденцію, адресовану в нейтральні країни і піддають її цензурному оглядові.
Уряд США, говориться в ноті, готовий визнати за англійським урядом право цензури на приватне листування, однак воно не може визнати за англійською владою права затримки у відкритому морі американської почтової кореспонденції, яка перевозиться ісуднами США чи нейтральних країн. Уряд США не може також визнати за англійським урядом права розповсюдження цензури на почтову кореспонденцію пароплавів, силоміць приведених в англійські порти.
Зведення верховного командування німецької армії
У зведенні верховного командування німецької армії від 3 січня відмічається незначна діяльність артилерії і розвідувальних частин на західному фронті. Три англійських бомбардувальники при спробі проникнути в німецькі бухти були збиті німецькими винищувачами. (ТАРС).
Додаткові асигнування італійському міністерству внутрішніх справ
РИМ, 4 січня (ТАРС), Опублікований декрет про відпуск додатково 14 міліонів лір міністерству внутрішніх справ на видатки для "політичного розслідування".
Доля англійського крейсера "Ексетер" невідома
В колах голандського військово-морського флоту дуже зацікавились питанням про долю англійського важкого крейсера "Ексетер", який був сильно пошкоджений 13 грудня в бою з німецьким лінкором "Адмірал граф Шпее". Крейсер повинен був стати на ремонт в англійській морській базі на Фалькландських островах. З достовірних джерел відомо, що крейсер досі ще не прибув туди. Виникає питання, чи не затонув "Ексетер" по дорозі до Фалькландських островів? (ТАРС).
Різке зменшення населення Лондона
ЛОНДОН, 4 січня (ТАРС). Газета "Дейлі експресс" пише, що в наслідок евакуації населення, а також мобілізаційних заходів населення Лондона зменшилося більше, ніж на 3 міліони чоловік. Кількість населення міста в теперішний час менша, ніж в Нью-Йорці і Токіо, і складає 5 міліонів чоловік.
Останній внесок за КВЖД проведений
У відповідності з радянсько-японською угодою від 31 грудня 1939 року, японський уряд повинен був забезпечити внесення урядом Манчжоу-Го останнього внеску за КВЖД 4 січня цього року.
4 січня 1940 року в 12 годин ранку в присутності представників посольства Манчжоу-Го японський Промисловий банк передав радянському повпредові в Токіо тов. Сметаніну чек на суму 5.809.565 ієн 81 сен.
Повпред СРСР в Токіо тов. Сметанін вручив банку скарбове зобов'язання Манчжоу-Го на суму 5.981.625 ієн і передав посланникові Манчжоу-Го розписку про одержання від банку чеку на згадану вище суму, а банк дав розписку повпредові про одержання ним зазначеного скарбового зобов'язання.
Таким чином, перший пункт японсько-радянської угоди про сплату останнього внеску за КВЖД від 31 грудня 1939 року виконаний в строк. (ТАРС). 