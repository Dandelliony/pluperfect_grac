◦ ◦ ◦ ◦ ◦ ◦ ◦

Бомбардування дороги Бірма—Китай
ЧУНЦІН, 19 жовтня. (ТАРС). Як передає агентство Рейтер із Чунціна, згідно одержаним в Чунціні повідомленням, японці уже почали і бомбардувати дорогу Бірма—Китай.
Китайські газети повідомляють з Куньміна про те, що 36 японських літаків учора ранком бомбардували ряд пунктів розташованих на цій дорозі, рух по якій учора відновився. 17 жовтня японські літаки зробили розвідувальні польоти над дорогою. Японські літаки, що оперували з нових баз у Французькому Індо-Китаї, піддали Куньмін, а також ряд інших міст провінції Юньнань жорстокому бомбардуванню. Японська авіація бомбардувала також окремі пункти на Куньмін—Ханойській залізниці. Повітряна тривога в Куньміні продовжувалась 17 жовтня протягом 7 годин.
Прибуття шведських журналістів в Берлін
БЕРЛІН 19. (ТАРС). Німецьке інформаційне бюро передає, що вчора за запрошенням відділу преси німецького уряду і відділу преси міністерства закордонних оправ в Берлін прибули 15 шведських журналістів — представники стокгольмських газет і провінціальної шведської преси. Разом з ними прибув заступник начальника відділу преси шведського міністерства закордонних справ Альтквіст. Гості зроблять подорож по Західній Німеччині, окупованій частині Франції і Бельгії.
Крейсер "Аугуста" вийшов з Шанхая
ШАНХАЙ, 19. (ТАРС). Вчора з шанхайського порту вийшов флагманський корабель азіатської ескадри США крейсер "Аугуста". Гадають, що на ньому виїхав з Шанхая командуючий азіатською ескадрою США адмірал Харт. На крейсері знаходиться перша партія, проживавших у Шанхаї американських резервістів, призваних у армію. В Шанхаї лишились адміральська яхта і дві канонерки.
Артилерійська дуель в протоці Ла-Манш
ЛОНДОН, 18. (ТАРС). Агентство Рейтер повідомляє, що 18 жовтня на світанку англійська берегова артилерія відкрила вогонь по французському побережжю. Незабаром після полудня німецькі батареї, встановлені на побережжі протоки Ла-Манш, обстріляли район Дувра. Через півгодини німецька артилерія знову відкрила вогонь.
Операції на морі
ЛОНДОН, 19. (ТАРС). Морське міністерство повідомляє, що англійські воєнні кораблі атакували вчора недалеко від французького побережжя три великих тральщики противника і потопили один з них. 17 жовтня на захід від Бреста було виявлено 4 німецьких есмінці, з якими вступив у бій англійський крейсер. Не зважаючи на переслідування, противникові вдалося зникнути.
Жертви серед цивільного населення в Англії
ЛОНДОН, 18. (ТАРС). Як передає агентство Рейтер, в Лондоні опубліковані офіціальні дані про кількість жертв серед цивільного населення в результаті бомбардувань у вересні. Всього у вересні було вбито 6.954 і тяжко поранено 10.615 чоловік.
Президентська виборча кампанія в США
НЬЮ-ЙОРК, 19. (ТАРС). З наближенням строку президентських виборів крупні політичні партії все більше посилюють свою виборчу кампанію. Вчора Рузвельт заявив, що він має намір виголосити 5 виборчих промов. Коли він погодився липня з висуванням демократичною партією його кандидатури на пост президента, він заявив, що має намір утримуватися від чисто політичних виступів, а відповідатиме тільки на "фальсифікацію фактів". Вчора ж він заявив, що виступить з рядом виборчих промов у зв'язку з тим, що мала місце "свідома фальсифікація фактів". Рузвельт не вказує конкретно, в чому полягає ця фальсифікація.
За повідомленням агентства Юнатейд Пресс, Рузвельт має намір виступити з промовами: 23 жовтня у Філадельфії, 28 жовтня в Нью-Йорку, 30 жовтня у Вашінгтоні або Балтіморі, 2 листопада в Клівленді, 14 листопада в Гайд-парку. Одночасно Уілкі продовжує своє передвиборче турне по країні, виступаючи майже щоденно з промовами. Газета "Нью-Йорк геральд трібюн" повідомляла 17 жовтня, що прихильники Уілкі, крупні промисловці ведуть у Нью-Йорку і в інших містах активну кампанію по збору коштів у фонд виборчоі кампанії на користь Уілкі.
"Інститут громадської думки" повідомляє, що за даними останнього пробного опитування, позиція Уілкі за останні тижні трохи укріпилася. Однак відповіді опитуваних ще свідчать про те, що більшість висловлюється за Рузвельта — 65 проц., а за Уілкі — 45 проц. Інститут твердить, що, згідно з його опитуванням, 414 виборців (з 531) висловилися за Рузвельта і 117 — за Уілкі.
У противагу заявам "Інституту громадської думки", газета "Нью-Йорк геральд трібюн" повідомляла 17 жовтня, що колишній спеціаліст по статистиці національного комітету демократичної партії Еміль Харджа в промові на зборах промисловців у Нью-Йорку заявив, що Уілкі одержить на виборах переважну більшість.
Дуже впливова на середньому заході газета "Пост діспетч", яка виходить у Сан Луі і яка досі виступала рішуче проти Рузвельта і особливо проти його зовнішньої політики, на цьому тижні заявила, що вона підтримує Рузвельта. Знову за перечуючи проти деяких зовнішньополітичних заходів Рузвельта, особлио проти передачі есмінців Англії, газета заявляє, що, на її думку, Уілкі в основному згодний з зовнішньою і внутрішньою політикою Рузвельта. Однак газета заявляє, що вона висловлюється за Рузвельта, оскільки він більш досвідчений, особливо в питаннях зовнішньої політики, в той час, як Уілкі "не має досвіду і може зробити якунебудь помилку більш небезпечну, ніж буде що зроблене Рузвельтом". 