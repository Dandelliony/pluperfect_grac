В Оргкомітеті спілки письменників

Оргкомітет письменників розгорнув жваву роботу. Гарний палац, який раніше належав графам Бельським, впорядковано та обладнано під клуб письменників. При клубі є читальня і організовується бібліотека. Головою клубу письменників обрано академіка Василя Щурата. Організація об'єднує зараз 162 українських, польських і єврейських письменників. Окрема комісія проводить дальше роботу по перевірці творів письменників.
Група поетів до 60-річчя з дня народження товариша Сталіна написала колективний твір "Слово про великого рідного Сталіна". Поема перекладена на російську мову.
Актив українських письменників готує до друку альманах творів українських письменників у зв'язку з звільненням Західної України спід гніту польської шляхти. Окремо письменники готують матеріал для журналу "Дружба народів", один номер якого буде присвячений звільненню Західної України. Приготовлено також матеріал для журналу "Інтернаціональна література". Багато письменників подало заявки на видання своїх творів в державному видав ництві УРСР.
Письменники взяли участь у вечорах художньої самодіяльності по робітничих клубах та червоних гуртках. Зараз організовано бригаду письменників для проведення масово-культурної роботи по селах Львівської області. При оргкомітеті організується секція перекладачів іноземної літератури.
Нещодавно відбувся літературний вечір, на якому польський письменник Борейша виступив з доповіддю про стан польської літератури. Найближчого часу український письменник Степан Тудор прочитає лекцію на тему: "Літературне життя колишньої Західної України за останні 20 років".
При оргкомітеті зараз організовано літературний фонд, який надаватиме матеріальну допомогу письменникам. 