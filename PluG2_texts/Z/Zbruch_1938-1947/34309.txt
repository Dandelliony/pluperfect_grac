◦ ◦ ◦ ◦ ◦ ◦ ◦

Зміна уряду у Франції
У Франції пішов у відставку уряд Даладьє. На зміну йому прийшов уряд Поля Рейно, колишнього міністра фінансів у кабінеті Даладьє.
Уряд Даладьє проіснував коло двох років. Будучи при владі, уряд Даладьє в області внутрішньої політики провів у життя ряд надзвичайних декретів, які позбавили трудящих Франції багатьох завоювань, здобутих в свій час завдяки успіхам народного фронту і мужній боротьбі французької компартії. Послідовно виконуючи волю крупної буржуазії і фінансових королів, уряд Даладьє скасував 40-годинний робочий тиждень, платні відпуски для робітників, знизив заробітну плату і збільшив податки на трудящих. За те були забезпечені величезні воєнні надприбутки капіталістів.
Уряд Даладьє, як відомо, заборонив комуністичну партію і розгорнув шалене цькування комуністів.
Нарешті уряд Даладьє знаменний тим, що він підготовив нову війну в Європі, яка стала неминучим наслідком політики "невтручання", що мала на меті нацькувати Німеччину на Радянський Союз.
І все ж не зважаючи на те, що уряд Даладьє так щиро служив капіталістам, повинен був піти у відставку.
Однією з головних причин, що викликали відставку кабінету Даладьє, є провал його зовнішньої політики. Минулих шість місяців війни не принесли ніяких перемог французькій зброї, більш того, вони вимагали величезних напружень всієї країни. Один за одним руйнувались воєнні плани "союзників". Англо-французький воєнний блок намагався втягти балканські країни у війну проти Німеччини, але це не вдалось. Інтриги на Близькому Сході, зокрема спрямовані проти СРСР, тривають і досі. Роздуваючи пожежу війни, англо-французські імперіалісти намагались використати північні країни, їм удалось підштовхнути Фінляндію на воєнний виступ проти СРСР.
Проте, фінська білогвардійщина була швидко розбита героїчною Червоною Армією і уряд Фінляндії був змушений відмовитись від своєї авантюри.
Укладення радянсько-фінляндського мирного договору є ударом по паліях війни. Воно викликало СІ велике замішання в Парижі і Лондоні. Уряд Даладьє обвинувачувався в нерішучості, в нездатності вести війну проти Німеччини і т. д. На засіданні палати депутатів 19 березня за довір'я урядові голосувало тільки 239 депутатів, а більше 300 депутатів утримались від голосування.
Крім того в країні виявилось невдоволення "нерівністю жертв": Франція мобілізувала вже коло 5 міліонів чоловік, тоді, як англійська армія ледве налічує 300—400 тисяч чоловік. Фактично в цій новій боротьбі за переділ світу Франція знаходиться на послугах у Англії.
Всі ці обставини викликали відставку уряду Даладьє.
Новий французький уряд має в своєму складі трьох соціалістів. Включення цих зрадників робітни чого класу в склад уряду свідчить про те, яке велике невдоволення трудящих Франції, якщо довелось закликати на допомогу випробуваних лакеїв буржуазії. В іншому новий кабінет мало відрізняється від старого. Даладьє ввійшов в нього, як військовий міністр.
Поль Рейно — новий прем'єр-міністр відомий, як один з ініціаторів надзвичайних декретів і інших реакційних заходів, спрямованих проти робітничого класу. У внутрішній політиці кабінет Рейно безперечно продовжуватиме попередню лінію наступу на інтереси трудящих, переслідування комуністів і перекладання всього тягару війни на плечі трудящих.
Яка буде зовнішня політика всього французького уряду — каже найближче майбутнє. В усякому разі, нові міністри досі були запеклими прихильниками продовження і посилення війни проти Німеччини.
Німецько-румунські відносини
БЕРЛІН, 24 березня. (ТАРС). Днями агентство Рейтер, а також англійські і французські газети, розповсюдили повідомлення про те, що Німеччина пред'явила Румунії ноту ультімативного характеру, в якій вона зажадала збільшення румунських поставок нафти, зниження експортних тарифів і встановлення нового курсу марки відносно до румунської леї. Вчора румунське телеграфне агентство Радор рішуче спростувало ці повідомення. Німецьке інформаційне бюро з свого боку також спростувало ці повідомлення.
Сьогодні німецьке інформаційне бюро передає: "Як уже відомо, агентство Рейтер розповсюдило повідомлення про те, ніби Німеччина пред'явила ультіматум Румунії. Відповідними румунськими організаціями це повідомлення було кваліфіковано як брехливе. Міністр пропаганди Джіуреску запросив 23 березня кілька представників преси в Бухаресті і порекомендував їм не розповсюджувати фантастичних чуток, які їм самим доведеться зараз же спростовувати. Він підкреслив далі, що в противному випадку румунські власті будуть змушені зробити відповідний висновок до таких кореспондентів. Говорять, що румунський міністр пропаганди, довідавшись про ці повідомлення, які розповсюджувались також і агентством Гавас, запросив до себе представників обох агентств і запропонував їм зараз же спростувати їх повідомлення, або протягом 24 годин залишити Румунію. Обидва представники вирішили спростувати свої повідомлення".
ПАРИЖ, 24 березня. (ТАРС). Агентство Гавас повідомляє, що кореспондент агентства Рейтер у Бухаресті Ловелл висилається румунськими властями з Румунії. Він повинен залишити країну протягом 24 годин.
Англійська преса про можливість зміни в англійському уряді
ЛОНДОН, 24 березня. (ТАРС) Політичні круги широко обговоріть можливість зміни складу англійського уряду. Перед розпуском парламенту на пасхальні канікули в кулуарах парламенту вказалось на необхідність не лише змінити склад уряду, але і створити менший, але більш ефективний воєнний кабінет. За повідомленням газети "Обсервер", особливій критиці піддався міністр авіації Кінгслі Вуд, міністр торгового судоплавства Гільмур, міністр продовольчого постачання Моррісон, керівник департаменту гірної промисловості Ллойд і міністр транспорту Уоллес. Деякі кола пророкують, що Чемберлен знову запропонує лейбористській і ліберальній партіям взяти участь у воєнному кабінеті. Політичні оглядачі більшості газет чекають, що протягом пасхальних канікул, чи скоро після них, Чемберлен прийме рішення про зміну складу уряду. 