◦ ◦ ◦ ◦

Творчий вечір у Спілці Українських Образотворчих Мистців. Спілка Праці Українських Образотворчих Мистців перед закриттям вистави творів Труша, Новаківського, Холодного і Ковжуна організує сьогодні, 18 липня в год. 6 вечором у виставових залях Спілки, пл. Марійська 9 Творчий вечір, присвячений творчості 4-ьох мистців. Їх характеристиці будуть присвячені окремі синтетичні доповіді. У зв'язку з цим проф. Іл. Свєнціцький прочитає доповідь на тему: "Проблема національного мистецтва". На вечір запрошується членів Спілки і прихильників мистецтва.
Фестиваль української пісні. Краєвий Конкурс Хорів відбудеться 31 липня і 1 серпня 1942, а не 30 липня, як це подавали деякі часописи. Фестиваль української пісні відбудеться 2 серпня 1942 в год. 12-тіґі і 18-тій.
Воєнні події на екрані. Кожної середи і суботи показують у Львові на площі Софії з год. 21.30 вечором фільмовий огляд найновіших тижневих подій на вільному екрані. Праця в У. О. К. Український Окружний Комітет на Львів-місто. Ринок ч. 10/ІІ, потребує негайно до бюра при Переходовім Таборі для українців, що їдуть на працю до Райху: 5 людей до обслуги фотоапаратів (найкраще фотоаматорів-механіків) та 5 осіб до порядкування людей. Крім того 40 людей з чітким і скорим письмом для видавання "довідок". Подання вносити заопінійовані Делегатурами, чи Мужами довір’я.
Важне для абсольвентів гімназій. Український Центральний Комітет у Львові організує в днях 20, 21 і 22 липня 1942 р. цикл викладів, призначених для абсольвентів(-ток) гімназій, п. н. "На порозі нового життя". У викладах будуть порушені справи вибору звання. Виклади відбуватимуться у світлиці УЦК, Львів, Паркова 10. кімната 8. партер. Початок викладів кожного дня в год. 17.30. 