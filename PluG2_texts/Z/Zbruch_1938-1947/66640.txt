◦ ◦ ◦ ◦ ◦ ◦ ◦ ◦ ◦ ◦

Лисенківський вечір-концерт. Сьогодні, в суботу, 30-го травня в 7-ій год. вечором відбудеться в Літературно-Мистецькому Клюбі, як світлиці співробітників Відділу Культурної Праці УЦК, Музичний вечір, присвячений творчості Миколи Лисенка. У програмі вечора доповідь д-ра Василя Витвицького на тему: "Микола Лисенко та його обрібки народних пісень". У концертній частині вечора солісти: О. Лозицька та Д. Йоха виконають низку народних пісень в обрібці М. Лисенка. Фортепіянний супровід обняла донька Композитора п. Мар'янна Лисенко. Правління Клюбу запрошує на цей вечір членів мистецьких Спілок і прихильників мистецтва.
Подорож Єпископа д-ра Й. Сліпого. На похорон сл. п. проф. д-р. Івана Горбачевського, виїхав до Праги Преосвященний д-р Йосиф Сліпий.
Сходини мистців. Сходини згуртованих у Спілці Праці Українських Образотворчих Мистців при УЦК у Львові відбудуться післязавтра, в понеділок, 1-го червня, в приміщенні Спілки, Марійська площа ч. 9. в 17-ій год. після полудня. На денному порядку: Творчі завдання львівських мистців. Приявність усіх згуртованих обов'язкова.
Знання музики. Члени Спілки Праці Українських Музик у Львові зголосяться негайно для виповнення анкети у справі дозволу на право виконування свого звання. Анкетні листи одержати можна у приміщенні Державної Музичної Школи (Львів, Одеон-гассе — Шашкевича ч. 5, ІІІ-ий поверх) в часі від год. 12-ої до 1-ої та від 17-ої до 19-ої. Виповнені анкети враз із трьома світлинами довідкового формату треба зложити найдальше в понеділок, 1-го червня до 11-ої год. ранку.
Зуживання електричного струму. З уваги на те, що міська електрівня може достарчити для міста більше електричного струму, урядово відкликано розпорядок про обмеження його зужиття. 