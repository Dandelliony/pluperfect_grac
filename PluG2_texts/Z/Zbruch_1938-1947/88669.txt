◦ ◦ ◦ ◦

Нове об'єднання праці. Львів, 18-го квітня. У рямках Господарської Групи камінь, земля, скло, й кераміка в Головній Групі Промислової Господарки й Зв'язку основано Об'єднання Праці промислу вапна й гіпсу. Цілі нової організації — збільшення раціоналізації та видайности промислових закладів. На перший плян висувається при тому проблема ощадности робочих сил, транспортних засобів і енергії. В програму діяльности нового Об'єднання входить також справа збуту. Об'єднання зверне спеціяльну увагу на велике запотребування хліборобства.   Нові інструкції влади у справі виставових вікон. Львів, 18-го квітня. Коли сьогодні оглядаємо вистави, бачимо нераз біля виставлених предметів малі надписи: "Продане", "Приватна власність", "Зразок" і т. д. Того роду вистави подибуємо в різних бранжах. Від вибуху війни продукція товарів ЗОВСІМ ЗМІНИлася, в основі немає сьогодні люксусових товарів, які перед війною мали рацію існування. Публика вже навіть привикла до того, що предмети з виставового вікна не є на продаж. А все ж тако не один, оглядаючи таку виставу, поставить собі питання: Чому, властиво, реклямують товар, що Його не можна дістати? Пів року тому Правління Ген. Губернії видало розпорядження про рекламу у виставових вікнах, згідно з яким усі виставлені предмети повинні стосуватися до воєнного положення. Ці приписи говорять виразно про товарі, що їх сьогодні не продукують з уваги на воєнний час і то товари, яких немає на складі. В доповненні вище згаданого розпорядження за згодою Головних Відділів Господарки і Пропаганди, появилися недавно ін CTpукції Господарської Групи Роздрібної Торгівлі в. Головній Групі Промислової Господарки і Зв'язку , в Центральній Палаті. До З1 травня ц. р. всі заклади роздрібної торгівлі мусять ввести в життя постанови цієї інструкції. Згідно з інструкцією у виставовому вікні вільно показувати тільки ті товари, що ними цей заклад торгує І Має їх на складі. Ця постанова не торкається моделів. Колоніяльні артикули не вільно виставляти. Замість них можна виставляти відповідні плякати і т. д. У виставомому вікні можна виставляти такі харчові продукти, що їх видають на харчові картки і що не псуються за склом. Щоб не було непорозумінь, інструкція виразно вичисляє товари, що їх не можна виставляти і подає спеціяльні приписи на випадок випродажу товару, що його зразок є у виставовому вікні. Окружні групи торгівлі мають перевірювати чи всі власники поодиноких закладів роздрібної торгівлі достосувалися до приписів інструкції і увели їх у життя. Нагляд над цілістю виконують обласні групи роздрібної торгівлі.   Обнижка цін фотографічних артикулів в Генеральній Губернії. Львів, 18-го квітня. Уряд Творення Цін у Ген. Губернії урегулював недавно цІНи для фотографічних артикулів, через що ціни дещо обнизилися. Нова регуляція цін торкається артикуцлів випродукованих у Ген. Губернії і артикулів спроваджених з Німеччини. Пий новій регуляції цін в найширших межах брали на увагу охорону інтересів тутешнього промислу і торгівлі. Нові ціни відповідають цінам, що обов'язували в Німеччині до З1 грудня 1942 року. Нова регуляція обов'язує промисел від 16 квітня, торгівлю від 1-го червня 1944 року.   Довідки для лікарів, зубних лікарів та уповноважнених дентистичних техніків. Львів 18. квітня. Як повідомляє Палата Здоров'я у Львові, з днем ЗО. IV. 1944 р. тратять важність всі довідки, видані лікарям, зубним лікарям та уповажненим дентистичним технікам, що живуть у місті Львові. Продовження, або видача нових додаткових довідок відбуватиметься в Палаті Здоров'я (Дістріктс гезундгайтскаммер) у Львові при вУл. Корняктів ч. 3. Порядок видачі (за латинською азбукою): А—Ґ, 27. IV. 44. від год. 9—11-ої передполуднем. І—Р. 28. IV. 44, від год. 9—11-ої передполуднем. С—З. 29. IV. 44, від год. 9-11-ої передполуднем. Посвідки треба відобрати особисто. Для одержання посвідки треба пред'явити: а) дотеперішню довідку Палати Здоров'я, б) для урядових лікарів посвідку працедавця відносно роду, місця та тривання (скільки годин денно) та початок перебрання посади, в) для вільнопрактикуючих лікарів без усякого побічного зайняття посвідку компетентного окружного лікаря.   Відкриття футбольного сезону. Львів, 18-го квітня. В найближчу неділю, 23 ц. м., вступають в цілім краю дружини копаного м'яча в весняну кампанію. Численні симпатики цього найбільш популярного спорту матимуть уперше в цьому році змогу приглядатись боротьбі за м'яч і, починаючи від Томиної неділі, слідкувати за впертими зусиллями найкращих наших дружин за здобуття титулу лершуна. Титулу мистця боронитиме минулорічний переможець УСК "Скала", Стрий. Грізними її конкурентами являють ся відвічні суперники — львівська "Україна" та перемиський "Сян", а і не знати, що покажуть інші футбольні одинадцятки, а саме: УССК, "Лемко", "Тризуб", "Сила", "Дністер" і "Заграва". Крім клюбів, що входять в склад кругу першунів, слід відмітити ще декілька надійних дружин, а саме "Ватри", Дрогобич, "Ропника", Борислав, "Дністра", Миколаїв, яких минулорічні  успіхи ворожать як найкраще майбутнє. Таким чином цікавість прихильників копаного м'яча особливо в цьому році загострена і поставлена на "розвиток подій на футбольному фронті". Зокрема перші змагання викликають спеціяльне зацікавлення з уваги на невідому форму дружин.   Львівські вісті 