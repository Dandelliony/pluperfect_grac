◦ ◦ ◦ ◦

В західній частині Киренайки німецькі стрімкоспадні та легкі бойові й ловецькі літаки, не зважаючи на дуже несприятливу погоду, успішно продовжували вчора свої атаки на британців у районі Аджедабії. Англійці знову пробували перевезти військо й матеріял на своїх постачальних шляхах. Ці транспортні рухи, які вже в ніч під 29-го листопада успішно заатаковано, — 30-го листопада знову поборювано бомбами й бортовою зброєю з приємного та стрімкоспадного льоту. За дотеперішніми обчисленнями запалено при цьому 9 англійських танків та деяку скількість вантажних самоходів. Дальші самоходи важко пошкоджено поцілами бомб. У районі Токра—Бенгазі—Аджедабія бомбами запалено великий британський шатровий табор і склад матеріялу. Денні та нічні атаки в альжирсько-туніській області були спрямовані проти залізничих об’єктів та шляхів. Бомби розторощили рейки, залізничі стації та магазини. Акція німецьких бойових літаків сягала далеко у високорівню, де нечисленні залізничі лінії та шляхи мають велике значення для транспортних і постачальних рухів аліянтів.
Як повідомляють з Лісбони, портуґальський уряд наслідком того, що Велика Британія не випускає цертифікатів для прибрання бензини для Портуґалії, уважав себе примушеним щораз більше користуватися в промисловості алкоголем, як погінним матеріялом. Тому міністерство господарства наклало тепер контролю на всю продукцію алькоголю Інституту для торгівлі вином та веліло видати для продукції алькоголю для промисловості всі запаси, які були передбачені для продукції спиртових напитків. Ясна річ, що припасами алькоголю можна користуватися тільки в найконечніших випадках, з уваги на невеликі припаси алькоголю. 3 другого боку те, що алькоголь держава зареквірувала, визначає одночасно припинення виробництва спиртових плинів, однієї з найбільших ділянок портуґальської закордонної торгівлі. Коли у воєнні роки цей продукт відпаде від експорту, то це позначиться доволі значно не лише тепер, але й у майбутньому на портуґальському експорті спиртових напитків.
У світлі висаду в Північній Африці, особливе значення виявляє стаття полковника Франка Роса в часописі "Таймс" про питання, зв'язані з постачанням для американських збройних сил: "Як приклад подається справу перевозу кораблями 125.000 людей. Для нього потрібно 2-міліонового корабельного тонажу. Ця цифра відповідає приблизно вісткам противника про те, скільки нашого тонажу в акції. Цією фльотою можемо тільки з першою їздою перевести 125.000 людей. Кораблі другої черги мусять забезпечувати постачання й довіз нової зброї для цих 125.000 вояків так, що вільного місця залишиться тільки на приблизно 100.000 людей. Ця цифра буде постійно зменшуватися, аж одного дня більше не буде ніякого місця на покладі для військ. Тому потрібно все більшої скількости кораблів, не тільки з причини можливих втрат у наслідок акції ворога та інших причин, але також внаслідок постійного зменшення вільного місця на кораблях для військ". 