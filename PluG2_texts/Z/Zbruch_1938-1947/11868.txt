Похорон о. Глінки.

Похорон о. Глінки в Ружомберку в неділю 21. ц. м. відбувся дуже величаво. Непроглядні маси народу зібралися на церковній площі, до яких промовляв посадник д-р Медерлі, відтак прем[єр] Годжа, який промовляв по словацьки. Далі промовляв заст. голови словацьких автономістів д-р Тісо та інші. Пізно вечором під звуки жалібних пісень домовина з небіжчиком спочила в могилі.
МАНІФЕСТ ДО СЛОВАКІВ.
Президія словацької народньої партії оголосила в суботу маніфест до словацького народу про заслуги о. А.Глінки і візвала цілий словацький нарід до єдности, згоди та братерства.
"Перед домовиною о. А.Глінки" — кінчиться маніфест — „присягаємо, що сильні і невгнуті, в найбільшій згоді, доведемо до виконання програми о. А.Глінки — здобуття автономії для Словаччини. Переймаємо прапор о. А.Глінки, на який в 5. червня ц. р. присягали підтатрянські й американські словаки і під цим прапором вестимемо боротьбу аж до перемоги. В тій боротьбі дух о. Андрея Глінки буде з нами во віки". 