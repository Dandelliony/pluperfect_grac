◦ ◦ ◦ ◦ ◦ ◦ ◦

Вугіль в селі Потелич. Великі поклади кам'яного вугілля в с. Потелич, Рава-Руського повіту належали раніше поміщикові Потоцькому. Видобуток вугілля провадився примітивним способом, вся механізація базувалась на фізичній силі.
Зараз на вугільних копальнях працюють сотні робітників. Денний видобуток вугілля дорівнює місячному видобутку за часів польської держави.
Завод по виробництву кафельних печей, який міститься тут, був власністю купця Зейлера. Купець не турбувався про розвиток цієї галузі промисловості, часто завод зовсім не працював. Лише за радянської влади завод кафельних печей став до роботи. Тут одержали працю колишні безробітні.
Нові підприємства. За останній час у Львові відбудовані всі старі заводи і утворено ряд нових підприємств. Почала працювати фабрика піаніно. В 1940 році вона дасть продукції на 450 тисяч карбованців. Обладнано також завод друкарських машинок, який даватиме 2600 машинок на рік. Новий велозбірний завод дасть цього року 50 тисяч велосипедів.
Оперзведення штабу Ленінградського Військового Округу. Протягом 16 січня на Мурманському, Ухтинському і Ребольському напрямках відбувалися шукання розвідників. На Петрозаводському напрямку тривали сутички піхотних частин. На Карельському перешийку рідка артилерійська стрільба. Спроба противника провести розвідку на широкому фронті нашими розвідчастинами відбита. Противник поніс великі втрати. Наша авіація провадила розвідувальні і місцями бомбардувальні дії по залізничним вузлам і воєнним об'єктам. 