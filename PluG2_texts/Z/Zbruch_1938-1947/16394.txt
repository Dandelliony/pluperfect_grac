Німеччина дальше усуває жидів з господарського життя.

Німецький міністр господарки Функ видав розпорядок про відживлення німецького господарства. Важніші постанови цього розпорядку такі:
1) Жиди не можуть управляти підприємствами ані господарствами, не можуть їх продавати ні ліквідувати;
2) Жиди не можуть купувати землі ані продавати її без дозволу;
3) Жиди мусять депонувати цінні папери:
4) Жидам, які не є громадянами чужих Держав, заборонено купувати і продавати дорогі метали й каміння.
Син Масарика покидає чехословацьку дипльоматію.
Чехо-словацький посол у Льондоні Іван Масарик, син покійного президента, переходить від кінця цього року у стан спочинку. Він виїде на деякий час до Америки, опісля замешкає в Анґлії.
До праського міністерства закордонних справ приймають словаків.
Як подає АТЕ, до праського міністерства закордонних справ покликали кількох урядовців словацької народності!
Новий румунський міністр освіти.
У понеділок заіменовано румунським міністром освіти Петру Андреї. Дотепер цим ресортом кермував міністр внутрішніх справ Калінеску. 