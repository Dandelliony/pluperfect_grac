◦ ◦ ◦ ◦

  Доповідь про великого Кобзаря. Для вшанування пам'яті великого українського поета-революціонера-демократа Тараса Григоровича Шевченка завтра в Будинку партійної пропаганди Львівського міськкому КП(б)У відбудеться інструктивна доповідь для інтелігенції міста. Кандидат філологічних наук Львівського філіалу Академії Наук І.С. Романченко прочитає доповідь на тему: «Великий український поет-демократ Тарас Григорович Шевченко». Доповідь розпочнеться о 18 годині.   Відбудівники міста. Робітники і робітниці промислових артілей облпромради з великою активністю відгукнулися на заклик колективів нафтоперегінного і газового заводів про взяття безпосередньої участі у відбудові свого міста. — Щоб виховати своя зобов’язання і якнайшвидше відбудувати наше місто, — заявляють у своєму рішенні робітники артілей ім. 8-го Березня та ім. Тельмана, — кожен з нас до 16 квітня 1946 року відпрацює на відбудові не менше як по 75 годин. Робітничим колективам артілей облпромради визначено окреме місце для розчистки зруйнованих будинки на Краківській площі. По 3—4 бригади кожного дня після роботи виходять на відбудову міста. Серед учасників відбудовних робіт розгортається змагання. Кожен робітник і робітниця борються за те, щоб якнайбільше вкласти своєї сили в почесну справу — відродження Львова.   Виробнича перемога. Колектив Львівського електробатерейного заводу одержав нову виробничу перемогу. Виконуючи взяте зобов'язання на честь XXVII роковин Червоної Армії, робітники 23 лютого виконали місячну програму на 101.8 процента. В лютому відзначились стахановською працею робітниці: тов. Невер, яка виконує по три норми і т.т. Винбаровська, Пайзер і Калмук, виробіток яких становить в середньому 250 процентів. Зараз колектив увів в дію цех по випуску електричних лампочок. 24 лютого випущено першу продукцію.   Районний сільський актив. Днями в м. Городок відбулися районні збори сільського активу, на які зібралися 140 чоловік. Серед них — голови сільрад і земельних комісій, агровиконавці та інші активісти сел. Завідуючий райземвідділом тов. Герасімов розповів учасникам активу про стан підготовки в районі до весняної посівної кампанії. Актив намітив ряд заходів щодо покращення підготовчих робіт.   З.М. Гайдай у Львові. До Львова прибула народна артистка Союзу РСР, лауреат Сталінської премії, Зоя Михайлівна Гайдай. Разом з нею прибули заслужений артист Української РСР Микола Платонович Платонов та піаніст Натан Шульман. Вони дадуть у Львові два концерти. Сьогодні перший концерт відбудеться в Палаці залізничників, завтра артисти виступлять в театрі ім. Заньковецької. Зоя Михайлівна Гайдай на концертах виконуватиме: «Думку матері» композитора Фоміна, монолог Ганни з опери «Наймичка», арію Гальки з одноіменної опери композитора Монюшка, арію Маргарити з опери Гуно «Фауст», гуцульську пісню «Темні гори», українську народну пісню — «Повій вітре на Вкраїну» та інші. З.М. Гайдай і М.П. Платонов виконають дуети і сцени з першої дії опери Массне — «Манон», дуети: «Ой зійди, зійди», «Ой у полі верба» та інші. Крім того тов. Платонов виконає арію Ленського з опери Чайковського — «Євгеній Онегін», «Думку Йонтика» з опери «Галька» і інші. Партію фортепіано виконуватиме Наган Шульман. Початок концертів о 18 годині.   Вільна Україна 