◦ ◦ ◦ ◦ ◦ ◦ ◦

Евакуація деяких районів Лондона
НЬЮ-ЙОРК, 1. (ТАРС). За повідомленням агентства Юнайтед Пресс, деякі райони Лондона евакуюються в зв'язку з тим, що німецьке бомбардування викликало вибухи в ряді місць газової магістралі.
Втрати авіації Англії і Німеччини за серпень
БЕРЛІН, 2. (ТАРС). Німецьке інформаційне бюро передає, що, не зважаючи на несприятливі метеорологічні умови, протягом серпня німецька авіація знищила 1.386 англійських літаків, з яких 1.234 були збиті в повітряних боях, 51 — зенітними засобами і 101 літак знищений на землі. За цей же час німецькі літаки знищили 193 аеростати повітряного загородження противника. Втрати німецької авіації за серпень становлять 360 літаків.
Підсумки війни за рік
БЕРЛІН, 2. (ТАРС). Німецьке інформаційне бюро опублікувало повідомлення, в якому підводяться підсумки англо-німецької війни за рік. В повідомленні вказується, що німецька авіація провела понад 3.500 атак, при чому було скинуто майже 5 млн. бомб загальною вагою понад тонн. В результаті німецького бомбардування потоплено понад 500 воєнних і торгових суден загальним тоннажем в 2 млн. тонн. Пошкоджено майже 700 воєнних і торгових суден загальним тоннажем в 3,5 млн. тонн.
Протягом першого року війни знищено 1050 німецьких літаків, збитих в повітряних боях або зенітною артилерією. 3.100 ворожих літаків збито в повітряних боях і 3.850 ворожих літаків збито зенітною артилерією і знищено на землі. Таким чином, загальні втрати противника в цій війні становили майже 7 тис. літаків. Крім того, німецькими винищувачами збито над територією Англії 155 аеростатів повітряного загородження.
Німецька артилерія знищила понад 400 ворожих танків, потопила 10 ворожих воєнних і торгових суден і більше ніж 30 суднам заподіяла тяжких пошкоджень.
За період менший ніж 12 місяців війни загальні людські втрати Німеччини становлять коло 39.000 убитими, 143.000 пораненими, 24.000 пропали без вісті.
Становище у Франції
ВІШІ, 1. (ТАРС). В Клермон-Феррані, що був до війни основним центром гумової промисловості країни, великі підприємства не працюють. Десятки тисяч робітників і службовців лишились без засобів до існування і без перспектив на одержання роботи в найближчі місяці. В місті 150.000 біженців. Більшість знаходиться в так званих "прийомних притулках". Тут кожній сім'ї надається оберемок соломи, на якій вона проводить більшу частину дня.
В Ліможі 400.000 біженців (на 90.000 постійних жителів міста). Будинки, школи, театри, міські сади являють суцільний табір біженців. В багатьох "прийомних притулках" вже десятий день біженці одержують тільки хліб. Ще до світанку тисячі біженців вистроюються у величезні черги для одержання допомоги, якої вистачає тільки на тиждень дуже скромного життя. Запроваджені продуктові картки не можна реалізувати через відсутність продовольства. Запаси деких товарів, наприклад, тютюну, вичерпані. Два тижні тому було оголошено, що тютюнові крамниці більше не відкриються.
Заява графа Парижського
ВІШІ, 1. (ТАРС). Газета "Аксьон Франсез" публікує телеграму сина померлого герцога де Гіза — графа Парижського, в якій останній оголошує себе претендентом на королівський престол Франції.
Повстання у французьких володіннях
НЬЮ-ЙОРК, 1. (ТАРС). Як повідомляє агентство Ассошіейтед Пресс, французське міністерство колоній підтвердило, повідомлення про повстання в Індо-Китаї і у французських володіннях в західній Африці.
Американські повідомлення
НЬЮ-ЙОРК. Як повідомляє агентство Юнайтед Пресс, вчора крупному німецькому з'єднанню літаків удалось скинути на один з найбільш населених районів Лондона 20 бомб. В місті виникли сильні вибухи і пожежі.
НЬЮ-ЙОРК. За повідомленням газети "Дейлі Мірор", німці завдали серйозних пошкоджень крупному воєнному заводові в Брістолі на південному заході Англії. 2 вересня (ТАРС).
Втрати військово-морського флоту Англії за рік війни
БЕРЛІН, 1. (ТАРС). "Національцейтунг", підводячи підсумки першого року війни, повідомляє, ЩО з 1 вересня минулого року по 29 серпня цього року Англія втратила 3 лінкори, 2 авіаносці, 11 крейсерів, 43 есмінці, 23 підводних човни, 5 допоміжних крейсерів, 9 мінних тральщиків і інших суден — всього 96 одиниць загальною тоннажністю в 397,712 тонн.
Текст третейського рішення про Трансильванію
БЕРЛІН, 31. (ТАРС). Німецьке інформаційне бюро передає такий текст третейського рішення в Відні:
1. Остаточним кордоном між Румунією і Угорщиною буде вважатися кордон, вказаний на доданій карті. Проведення точного кордону на місці доручається спеціальній комісії з представників Румунії і Угорщини.
2. Румунська територія, що відходить таким чином до Угорщини, повинна бути очищена від румунських військ на протязі 14 днів і передана Угорщині в повному порядку. Окремі етапи евакуації і окупації і інші умови їх здійснення повинні бути в той же час визначені румуно-угорською комісією. Румунський і угорський уряди повинні вжити заходів до того, щоб евакуація і окупація цих районів проходили в повному спокою і порядку.
3. Всі румунські громадяни, які проживають на сьогоднішній день в районах, що відійшли до Угорщини, переходять в угорське підданство. Вони мають право просити на протязі 6 місяців про оптацію в румунське підданство. Особи, які скористуються правом переходу в румунське підданство, користуються помимо того річним терміном для виїзду з території Угорщини. Румунія зобов'язана приймати їх. Вони вільно можуть взяти з собою все своє рухоме майно. Вони можуть ліквідувати до свого від'їзду все своє нерухоме майно і вивезти кошти, одержані від продажу такого. На випадок, якщо їм не вдається це майно ліквідувати, угорський уряд сплачує їм збитки. Під час вирішення питань, зв'язаних з переселенням оптантів, Угорщина проявить великодушність і попередженість.
4. Мадяри, які стали румунськими підданими в наслідок відходу районів їх проживання в 1919 році від Угорщини до Румунії та живуть тепер на території, що зостається в Румунії, мають право в часі шість місяців старатися про перехід на угорське громадянство. В відношенні тих осіб, які покористуються цим правом оптації діють принципи, складені в пункті 3.
5. Угорський уряд врочисто зобов'язується надати тим румунам, які на основі третейського рішення перейдуть в угорське підданство, рівні з усіми угорськими громадянами права. Румунський уряд врочисто зобов'язується гарантувати ці самі права для осіб угорської національності, що переходять в румунське підданство.
6. Врегулювання інших питань, які повстають з переміни державної приналежності, залишається безпосередньо угорському та румунському урядам.
7. На випадок, коли при проведенні в життя цього третейського рішення повстануть труднощі, або сумніви, то румунський і угорський уряди договорюватимуться один з одним безпосередньо, а якщо вони не погодяться на якенебудь питання — тоді оба уряди представлять їх остаточне рішення німецькому та італьянському урядам. 