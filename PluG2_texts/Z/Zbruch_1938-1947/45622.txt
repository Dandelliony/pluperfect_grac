◦ ◦ ◦ ◦ ◦ ◦ ◦

Анґлійці знехтували Різдво
БЕРЛІН, 27. XII. — Підчас Різдвяних Свят німецьке летунство залишило у спокою анґлійські острови. Тимчасом другого дня Різдвяних Свят анґлійські летуни обкинули в день і в ночі бомбами летовища, портові уладження й міста в зайнятій частині Франції. Серед французького населення є втрати, матеріяльні втрати населення. Військові обєкти неушкоджені. Протилетунська артилєрія зістрілила 1 анґл. літак.
Німецькі гармати обстрілювали Канал
БЕРЛІН, 27. XII. — Головне Командування Німецький Збройних Сил подає:
Німецькі далекострільні батерії сухопутньої армії та фльоти обстрілювали в дні 27. XII. ранком ворожі кораблі в Каналі Ля Манш.
Тоді як німецьке летунство також і в другому дні Різдвяних Свят не перевело ніяких зачіпних акцій проти Анґлії, — анґлійські літаки того ж дня та чергової ночі заатакували бомбами летовища, портові обєкти й міста в зайнятій частині Франції. Серед французького цивільного населення були вбиті й ранені. Воєнних обектів не поцілено. Протилетунська артилєрія зістрілила один анґлійський літак.
Бомбові атаки італійців
РИМ, 27. XII. — Головне Командування Італійської Армії подає:
В сумежному районі Киренаїки тривають дальше артилєрійські двобої і розвідча діяльність. Оживлена діяльність італійського летунства. Переведено бомбові атаки на кораблі у пристанях, на артилєрійські становища й вантажні самоходи. Італійські ловецькі літаки заатакували численну ескадру літаків типу Ґлостер і 3 з них зістрілили. Пропав один італійський літак.
На водах Киренаїки один з італійських розвідчих літаків вистежив вороже підводне судно та обкинув його успішно бомбами.
На грецькому фронті артилєрійська діяльність і місцеві атаки. Італійські бомбові літаки заатакували ворожі портові обєкти і кораблі, що стояли у пристані, як також обєкти, що мали безпосередній звязок з сухопутніми операціями.
Ворожі спроби атаку на одну з італійських баз не вдалися завдяки негайній інтервенції італійських ловецьких літаків. Зістрілено 3 літаки типу Бленгайм. У Східній Африці не було замітніших подій.
Після сильної атаки на Менчестер
Спокій у днях 24. і 25. XII.
БЕРЛІН, 26. XII. — Головне Командування Німецьких Збройних Сил подає:
Ми вже повідомляли, що підчас морських боїв у дні 23. XII. німецькі торпедовці затопили два ворожі кораблі. Крім цього вони затопили тоді ще й третій ворожий корабель містоти 2.500 тон. Ніччю на 24. ХІІ. сильні німецькі летунські відділи заатакували Менчестер. Атака пройшла з великим успіхом, бо ніч була ясна. Про успішність атаки свідчила заграва пожеж, що її було слідно вже здалека. Дня 24. ХІІ. та ніччю на 25. XII. німецьке летунство зовсім не атакувало ворога. Також і ворог не атакував Німеччини.
Осяги італійської фльоти
РИМ, 26. XII. — Головне Командування Італійської Армії подає:
"В Киренаїці жвава артилєрійська перестрілка біля Бардія. Італійці відбили ворожу атаку на одну стежу у пустині.
Ніччю з 24. на 25. xii. та. 25. XII. італійці сильно бомбардували одну передню ворожу базу. Бомби поцілили один корабель. Крім цього італійці успішно бомбардували в Киренаїці менші змоторизовані відділи.
На грецькому фронті італійські війська відбили ворожі атаки. У різних місцях заподіяли ворогові великі втрати та взяли полонених.
Кілька відділів італійських бомбовиків поцілили ворожі морські бази та портові обєкти, що є у звязку з теперішніми воєнними діями. Підчас вчорашнього ворожого налету на Вальону, що ми про нього вже повідомляли, протилетунська артилєрія фльоти зістрілила один ворожий літак.
У Східній Африці на фронті Судану дії стеж та летунства. Італійці заатакували розривними бомбами та вогнем скорострілів ворожі похідні табори і кольони. Не вернувся один італійський літак.
У середині Середземного Моря підводний човен "Серпенте" під проводом надпоручника фльоти Антинія Дотти заатакував ніччю з 20. на 21. ц. м. ворожу морську ескадру. Дві італійські торпеди поцілили легкий кружляк, що пішов на дно. Ствердили це стежні літаки.
Підводний човен "Моченіґо" під проводом капітана фльоти Альберта Аґостінія затопив гарматнім вогнем два кораблі на Атлантійському Океані. Третій корабель поцілила торпеда. 