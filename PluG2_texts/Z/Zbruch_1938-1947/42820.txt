Указ Президії Верховної Ради УРСР

Про затвердження складу обласних виборчих комісій по виборах у Волинську, Дрогобичську, Львівську, Ровенську, Станіславську і Тарнопольську обласні ради депутатів трудящих*)
На підставі статті 29 "Положення про вибори в обласні, районні, міські, сільські і селищні Ради депутатів трудящих УРСР" затвердити обласні виборчі комісії по виборах у Волинську, Дрогобичську, Львівську, Ровенську, Станіславську і Тарнопольську обласні Ради депутатів трудящих у складі таких представників громадських організацій і товариств трудящих:
По Львівській області:
Голова обласної виборчої комісії Крип'якевич Іван Петрович — від Львівської обласної організації професійної спілки працівників вищої школи і наукових установ, заступник голови обласної виборчої комісії Гайдамака Георгій Трофимович — від Львівської обласної комуністичної організації, секретар обласної виборчої комісії Дриль Михайло Іванович — від Львівської міської організації професійної спілки працівників державних установ.
Члени обласної виборчої комісії:
Грицай Стефанія Степанівна — від робітників і службовців Львівської кредиторської фабрики №1,
Щербак Михайло Федорович — від червоноармійців, командирів і політпрацівників Н-ської військової частини,
Єфименко Михайло Тихонович — від Львівської обласної організації Ленінської комуністичної спілки молоді України,
Шемплінська Ельжбєта Зигмунтівна — від Львівської організації Спілки радянських письменників України,
Ставовий Евстафій Ельяшевич — від робітників, службовців і інженерно-технічних працівників Львівського паровозо-вагоноремонтного заводу,
Білецька Параскева Яковлівна — від колгоспників колгоспу "17 Вересня" села Двірці, Велико-Мостівського району,
Дронговський Іван Іванович — від кооперативного товариства села Читки, Винниківського району.
Лема Володимир Петрович — від робітників, службовців і інженерно-технічних працівників Львівського газового заводу,
Гилярович Генріх Йосипович — від Львівського науково-медичного товариства,
Шевчук Євген Григорович — від робітників, службовців і інженерно-технічних працівників Львівського заводу електроламп.
*) Подаємо по Львівській області.
Голова Президії Верховної Ради УРСР М. Гречуха.
Секретар Президії Верховної Ради УРСР О. Межжерін.
м. Київ, 19 жовтня 1940 р. 