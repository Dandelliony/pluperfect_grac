◦ ◦ ◦ ◦

Гуртки по вивченню Батьківщини. З початку учбового року у Львівському фінансово-економічному технікумі працюють гуртки по вивченню Батьківщини. В цих гуртках понад триста учнів технікуму щотижня вивчають історію народів СРСР, фізичну та економічну географію Радянського Союзу і окремих радянських республік. Гуртками керують педагоги та комуністи-слухачі старших курсів. У зв'язку з підготовкою до виборів у Верховну Раду СРСР, члени гуртків приступили до поглибленого вивчення Сталінської Конституції.   На зборах початківців у редакції журналу "Радянській Львів". Днями в редакції журналу "Радянський Львів" відбулися збори початківців разом з письменниками м. Львова. Обговорено питання про створення при редакції журналу літературної студії, в якій молоді письменники зможуть одержувати всебічну допомогу в своєму творчому зростанні. На збори прибуло 40 початківців, з яких більша частина — студенти львівських вузів і технікумів. Літконсультант журналу "Радянський Львів" тов. М. Марченко докладно розповів присутнім про план роботи новоорганізованої студії, про її мету і завдання. Потім активно виступали молоді письменники. Вони внесли багато цінних пропозицій, поділились своїми думками про те, як краще організувати роботу літературної студії. Після жвавого обговорення творчих планів, збори обрали тимчасовий організаційний комітет студії. До складу комітету увійшли тт. Р. Братунь, К. Лемешев, Я. Джансів, Б. Грецький, Я. Волкова та Р. Комишева. Наступні збори початківців міста Львова відбудуться 22 листопада 1945 року в приміщенні редакції журналу "Радянський Львів" (вул. Підвальна, №3).   Документи знову повернули до архіву. Під час тимчасової окупації нашої області, гітлерівці викрали з Львівського державного архіву всі історичні матеріали, починаючи з XIII сторіччя до 1941 року. Гітлерівцями було вивезено 6 вагонів документальних архівних матеріалів. Серед них — акти чолобитних з 1772 по 1774 роки, документальні матеріали про німецьких посадників у Галичині, документи про німецьких колоністів, пергаментні дипломи років 1434–1865. Багато було викрадено матеріалів з архівів про Дідушицьких, Лянцкоронських та Шептицьких. В цих матеріалах докладно розповідалося про закріпачення селян, про взаємовідносини українських гетьманів з Туреччиною. Особливо велику цінність становлять собою матеріали, що відбивали установлені кордони Галичини, матеріали міського суду і російсько-українського братства, метрикальнї книги римсько-католицької та грецько-католицької церквів. Загальні збитки, які були завдані гітлерівськими загарбниками Львівському філіалу центрального та обласному державним архівам, становили півтора міліона карбованців. Після визволення Львівщини від німецько-фашистських загарбників бригада наукових працівників Львівського державного обласного архіву вжила всіх заходів до того, щоб розшукати і повернути ці цінні документи. Колективові Львівського державного архіву пощастило знайти велику кількість своїх документів у Берліні, Кракові, в Празі, в Тропаві, Тинниці та в інших містах. Зараз ці дуже цінні історичні матеріали повернуті до Львівського державного обласного архіву. Ф.Т. ПОЛІТКІН, начальник Львівського відділення держархівів управління НКВС.   Відбудовується ліфтове господарство Львова. Готуючись до Дня Сталінської Конституції, електромонтажники Львова розгорнули широку роботу по відбудові ліфтового господарства міста. Вже проведений технічний огляд 70 ліфтів в найбільших будинках центру. Силами інженерно-технічних працівників львівської контори "Електромонтаж" здано в експлуатацію два вантажних ліфта. Вже в цьому роді буде відбудовано 18 ліфтів, які були зруйновані і пошкоджені німецькими окупантами. На місці з власних матеріалів та своїми силами виготовляються ряд деталей та елементи устаткування для автоматики, відшукуються дефіцитні матеріали. Одночасно конторою "Електромонтаж" провадяться великі роботи по удосконаленню вуличного освітлення. Замінюється арматура, що вийшла з ладу, і встановлюється ще більш удосконалена і архітектурно оформлена. На вузьких вулицях Львова буде встановлена спеціальна стінна електроарматура. розробляється нова система освітлення садових старовинних парків, а також майданів та скверів. Спеціальна комбінація буде підібрана і для архітектурних пам'ятників міста. Найближчим часом передбачена заміна існуючої системи вуличного освітлення на нову сучасну систему з застосуванням фотоелементів.   Видання доповіді В.М. Молотова українською мовою. Видавництво "Вільна Україна" випустило 25-тисячним тиражем брошуру "Доповідь В.М. Молотова на урочистому засіданні Московської Ради депутатів трудящих 6 листопада 1845 року». Доповідь видано українською мовою.   Вільна Україна 