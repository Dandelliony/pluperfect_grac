Спеціяліст від української справи — Польська студентська боївка — „Бий жида, хай живе...“ — Видовбали ложкою мур вязниці. — Клопоти з австрійським гимном.

Спеціяліст від української справи. Варшавський щоденник „АБЦ“ вмістив інтервю з відомим з настанови до українцю польським географом, проф. університету Е. Ромером. На питання, як дивиться на українську справу, проф. Ромер відповів, що у Польщі тільки тому є українська спраза, що польський уряд відноситься до українців як до державної сторони, а не як до звичайних громадян. При цьому професор нагородив цілу купу річей, які стверджують, що він чув, що десь дзвонили. Такі речі, як те, що Преосв. Бучко перебуває тут, за „канадським пашпортом“, що „Боже великий" — це заборонена пісня, що Преосв. Бучко доручив замкнути двері церкви щоб цим примусити старорусинів вислухати згадану пісню, що на Академії з нагоди 20-ліття незалежности України „один з членів комітету дозволив собі у прияві репрезентантів армії на провокаційну політичну промову“ — все те, всі ці очевидні брехні доказують, якими даними оперує той професор університету, що має претенсії бути знавцем української справи.
Польська студентська боївка розігнала просемінар української мови. У лятиицю, 25. ц. м. вдерлася польська студентська боївка до салі у львівському університеті, де проф. Янів вів просемінар української мови з самими українцями. Боївка зажадала припинити просемінар, бо буде „вєц“. Професор зажадав від них леґітимацій, яких вони не показали, тимчасом вдерлося ще 15 боївкарів з протиукраїнськими вигуками. Як українці виходили зі салі, боївкарі побили студ філ. Максима Телішевського. Проф. Янів припинив просемінар, а як виходив з салі, посипалися на його адресу оклики боївкарів.
„Бий жида, хай живе...“ Дня 25. ц. м. відбулося у львівському університеті віче ендецьких студентів, які протестували у звязку з останніми подіями у Вильні проти намагань ввести незгоду між армію та громадянство. Ухвалили також домагання, щоб звільнити студентів, що сидять у Березі. По вічу студенти рушили походом на місто а вигуками „Нєх жиє армія народова“. По дорозі побили 31літньото жида Якова Бавмволя, що переходив біля університету. Демонстранти, що верталися з міста до університету, вибили шиби в одній інституції при вул. Третього Мая, і в крамнці Вайзера, при вул. Сикстуській. В університеті побили одну студентку, але виявилося, що це не жидівка.
Видовбали ложкою мур вязниці. Володимир Романів і Степан Сусь сиділи у вязниці у Винниках за крадіж. А що мур не був дуже грубий, то вони оба ложкою вижолобили діру , в мурі і втекли. Обох злодіїв арештували у Львові і замкнули у Бриґідках, які мають трохи грубші мури, як громадська вязниця у Винниках.
Клопоти з австрійським гимном. У деяких закордонних часописах появилися вістки, буцімто в Австрії, у звязку з останніми політичними подіями, заведуть новий національний гимн.
Старий гайднівськкй гимн мас вже більше як півтора сотні літ. У 1918. р. після розвалу монархії його змінили. Тодішній канцлер, д-р Рениер узявся сам творити новий гимн — слова й музику. Та композиторського таланту в д-ра Реннера не було і гимн вийшов такий млявий і скучний, що ніхто не хотів його співати. Десять літ пропагував і защіплював віденський уряд той нещасний гимн — даремне!
Вкінці знайшли вихід із клопітливої ситуації: до старої мельодії Гайдна підложив хтось слова, в яких замість монархії, прославляли і републику і на превелике вдоволення німців І старий гимн знову почав усюди лунати.
Тепер цікаво, який успіх у творчості матиме наслідник д-р Реннера. Чи його твір дозволить забути стару мельодію Гайдна?
Реннер звертався свого часу, до Ришарда Штравса з проханням помогти йому. Одначе Штравс, оглянувши „архитвір“ високопоставленого композитора, відповів, що він уважав би богохульством змінити в тому творі хочби одну нотку. До своїх товаришів сказав таке:
— Я не мішаюся до урядових актів. 