Зїзд українських купців у Кракові

Дня 23. березня ц. р. відбувся другий з черги зїзд українських купців у домівці УОТ ("Просвіти"), при участи 67-ох купців, представників торговельних секцій при міськтх комісіях УДК і 11 представників українських центральних установ, а саме Ревізійного Союзу, Українбанку, Українського Видавництва, УГАС-ки. Маслосоюзу й представника Внутрішньої Управи полк. Бізанца.
Зїзд відкрив керманич господарського відділу УДК інж. Мілянич привітанням усіх приявних і з признанням підкреслив участь представників українського купецтва з усіх, навіть найдальших сторін українських земель.
Найбільше купців прибуло з Ярослава, аж 14, з Радимна 7, Чесанова 5, решта з инших міст. Між ними було 17 зі споживчої бранжі, 13 мануфактурної, 6 з господарської, 5 з ґалянтерійної, 5 зі скіряної, 4 з гостинно-харчевої, 6 з книжково-паперової, 7 зі залізної і по 2 з деревної і шкляної.
Обіймаючи провід, інж. Мілянич покликав до президії пп. Жука з Чесанова й Данилевича з Ярослава.
Перший реферат виголосив п. Бродович, як звідомлення Центральної Секції Торговельників при УЦК з доцьогочасної орґанізаційної діяльности нашого купецького стану. Референт пригадав постанови першого зїзду українських купців з січня 1940, коли то рішено створити централю для торговельної і кредитової обслуги та централю контролі для купців. Покликанням до життя УГАС-ки як торговельної централі та "Українбанку" — як централі для кредитової обслуги, виконані дві перші постанови, третя ще чекає на виконання. Також слідна співпраця купецтва з Кооперативними Союзами. Сьогодні купці вже зорґанізовані у Секціях при Комісіях Міст кожного УДК, що обєднуються у Центральній Секції Торговельників при Госп. Відділі УЦК. Зпоміж усіх справ, які ця купецька орґанізація має сповняти, перше місце займав підготова самостійних кваліфікованих спеціялістів, бо тільки сильні морально, вартісні, якслід вишколені можуть осягнути належне місце.
Другий з черги реферат м-ра Конюха про приватну торгівлю в Ґ. Ґ., у світлі обовязуючого законодавства, заторкнув питання нового оформлення торгівлі в сьогоднішньому устрою і в його законодавстві та завдання наших купців. Реферат зясував сьогоднішнє торговельне і промислове право, новий декрет про промислово-торговельні палати, векслеве право і деякі податкові постанови, а вкінці орґанізаційну схему сьогоднішніх урядів, що кермують торговельним життям. Подав конкретні вказівки, як закладати і вести підприємства поодиноких бранж, по думці обовязуючих приписів і загального добра.
Опісля Бродович зясував ще нинішній стан вашого купецтва, кількість купців у поодиноких бранжах і місцевостях та їх значіння і ролю. Звернув увагу на те, що ці підприємства повинні бути зразками й школами у вихованні нових кадрів.
У дискусії взяло участь 15 промовців, а саме п. Бак (Сянік), Яблонський (Краків), Гнатюк (Ярослав), Інж. Лучаківський (Краків), Ґера (Криниця), Филипович (Балигород), Квасниця (Люблин), Лещук (Холм), Давидок (Варяж), Савка (Закопане), Заблоцький (Перемишль), Денисенко (Краків), Данилевич (Ярослав), Лаврук (Ряшів) і Вергун (Ярослав).
Червоною ниткою тягнулося у дискусіях питання закріплення існуючих і творення нових підприємств на основах фаховости. Внески і думки, промовців стали предметом нарад бранжевих комісій, які зачали працювати у пополудневих годинах, після загальної дискусії. Працювало сім комісій, а саме: 1) споживчо-кольоніяльна, 2) мануфактурно-одіжева, 3) ґалянтерійна, 4) залізна, 5) гостинно-харчева, 6) господарських потреб, 7) книжково-паперова. У всіх них брали участь відпоручники УГАС-ки. Опісля на повному засіданні були приявні загальні і бранжеві резолюції одночасно.
У кінцевій дискусії виголосив дир. Коцур реферат про вагу книговодства, як вислідну дискусії про труднощі у веденні книговодства та умотивував конечність і створення книговодсько-орґанізаційного бюра. При кінці теплими словами промовив полк. Бізанц, запевнюючи про прихильне відношення німецького уряду ДЛЯ всіх тих, що працюють правильно для добра загалу. Висказав признання за дискусію на високому рівні, як доказ, що український купець знає свої обовязки не тільки як купця, але й громадянина. Щиро також попрощав цей зїзд в імені УЦК діловий керманич Глібовицький у заступстві проф. Кубійовича й пригадав ті обовязки, які наказують кожному купцеві не бути приватником, а дійсним членом спільноти на фронті праці. Дуже прихильне вражіння викликав ремісничий майстер з Кракова Оршак, що вже ломаною українською мовою, зате щирою українською душею просить, щоб УЦК уладив також подібний зїзд для українських ремісників.
Замикаючи зїзд, інж. Мілянич ствердив високий рівень його нарад, тому щиро дякував за висловлені думки, які виявили тягу до орґанізаційного життя.
Вкінці п. Данилевич дякував від купців представникам УЦК за опіку і працю для розвою купецького стану. Зїзд закінчено відспіванням національного гимну. 