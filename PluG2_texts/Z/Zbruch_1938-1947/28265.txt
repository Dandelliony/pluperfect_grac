◦ ◦ ◦ ◦ ◦ ◦ ◦

У Львові розпочалось будівництво 4 нових трамвайних колій. Буде сполучено Богданівку з Скниловом. Трамвваї будуть ходити від Янівської рогатки до Клепарівської станції. На будівництві колій працює 650 робітників. Роботами керує інженер тов. Топерман. Щоб закінчити будівництво до Жовтневих свят, робітники працюють в дві зміни.
Днями до Радянської України виїжджає група інженерів, які ознайомляться з трамвайним господарством м. Києва, одержать технічні інструкції в справі будівництва і замовлять для Львова 10 електромоторів та 10 трамвайних прицепів.
Методична допомога львівському універсітету. При харківському універсітеті створюється бригада професорів, яка надаватиме методичну допомогу викладачам львівського універсітету. У подарунок львівському універсітету комплектується бібліотека. Організується обмін науковими працями універсітетів. (ТАРС).
Постачання міста паливом. З перших днів польсько-німецької війни був припинився довіз палива до Львова. Організований при Тимчасовому Управлінні відділ постачання почав налагоджувати транспортування і розподіл різного палива серед установ і населення.
Населення Львова за минулі два тижні вже одержало 1500 тонн вугілля, 600 тонн букових і соснових дров. Цими днями для Львова відвантажено ще 200 тонн дров. Через короткий час жителі матимуть змогу закупити потрібну їм кількість дров за цінами, що існували до військового часу. 