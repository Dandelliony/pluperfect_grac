Відкриття театру ім. Шевченка

З листопада відкрився перший український радянський театр ім. Шевченка у Львові. На відкриття були запрошені представники від радянських організацій, Червоної Армії і профспілок. Колектив театру під керівництвом Блавацького і Стадника поставив народно-музикальну п'єсу Суходольського "Хмара". В постановці брали участь артисти Стефанія Стадник, Степова, Яковлів та інші. Декорація художника Гаврана.
Творчий колектив київського державного театру ім. Франка висловив бажання взяти шефство над львівським українським театром ім. Шевченка. Обрана шефська комісія в складі народного артиста УРСР орденоносця Гната Юри, заслуженої артистки УРСР орденоносця Н. Ужвій, заслужених діячів мистецтва Ю. Шумського, О. Ватулі, заслуженого артиста УРСР А. Бучми, тов. тов. Абрамова і Борщагівського.
В своєму листі до працівників львівського театру франківці пишуть:
"Дорогі товариші! Тепер ви маєте можливість створювати спектаклі, які виховували б народні маси, показували їм історичні приклади патріотизму, мужності і героізму. Ми, працівники столичного українського театру ім. Франка хочемо допомогти вам і своїм досвідом і знанням в складному процесі відродження народного мистецтва. У більшовиків слово ніколи не розходиться з ділом. Ми хочемо, щоб ви щоденно у вирішенні кожного складного питання відчували нашу братську допомогу". 