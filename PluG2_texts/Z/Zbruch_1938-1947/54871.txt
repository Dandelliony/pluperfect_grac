◦ ◦ ◦ ◦

"Львівські Вісті" — щоденник для дистрикту Галичини, появився у Львові вперше в суботу 9. ц. м.
Український професійний союз робітників і службовиків. Відновлення діяльности професійних організацій. Організаційний Комітет Централі Українського Професійного Союзу Робітників і Службовиків, затверджений Управою м. Львова, приступив до відновлення діяльности давніх професійних організацій, вливаючи в них новий зміст. Згідно з тимчасовим правильником, "Український Професійний Союз Робітників і Службовиків" об'єднує всіх працюючих арійського походження. Закликається всіх керівників підприємств і установ провести негайно таку роботу: 1) Після попереднього порозуміння з працюючим персоналом підприємства чи установи, запропонувати кандидатів до місцевого Комітету, при чому перестерігати таких норм: підприємства, які нараховують до 30 працівників подадуть 3 кандидатів, від 30—100 — 4-ох, від 100 вгору — 5 кандидатів. 2) Негайно зголосити Організаційному Комітетові про пропонованих кандидатів та подати їх ім'я, прізвище, звання, дату і місце народження, національність і місце попередньої праці. Особливо докладні дані подати про наміченого керівника Комітету. Право затверджувати членів місцевих Комітетів прислуговує Організаційному Комітетові централі Українського Професійного Союзу Робітників і Службовиків. Ближчі вказівки щодо дальшої організаційної розбудови подамо пізніше. Звертатись на адресу: Львів, пл. Смольки 3, IV. поверх, в годинах від 9—14. 