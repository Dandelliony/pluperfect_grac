◦ ◦ ◦ ◦

Постачання Англії стає щораз важче
Берлін, 12 вересня. Англійське сільське господарство дуже занепокоєне в останньому часі з приводу браку робочих сил, і вказує на те, що наслідком цього постачання Англії стає щораз важче.
Успішні налети німецької та італійської авіяції
Берлін, 12 вересня. З'єднання німецької та італійської авіяції провели вчора успішні бомбардувальні налети на Мальту і Північну Африку.
Канадійські і англійські війська на Шпіцберген
Берлін, 12 вересня. На островах Шпіцберген висадилися канадійські і англійські збройні сили. Норвежці, які там жили, перевезені в Англію.
Еспанці прибули на східний фронт
Мадрид, 12 вересня. Еспанські добровольці з'єднені в Синій Дивізії прибули на Схід.
Італійці опікуються хорватським побережжям
Рим, 12 вересня. Італійський та хорватський уряди заключили між собою порозуміння, згідно з яким Верховне Командування Збройних Сил Італії перебрало під свою опіку адрійське побережжя Хорватії, щоб забезпечити його зі сторони моря і перед нападами четинських банд. Комендант 2 армії ген. Амброзіо, якому доручено цей мандат, видав наказ, щоб населення впродовж 48 годин видало всяку зброю. Зі сторони хорватського уряду співпрацює в тому з ген. Амброзіо комісар др. Карчіч.
Америка поширює диктатуру над Англією
Берлін, 12 вересня. Сполучені Держави Америки безупинно змагають до того, щоб взяти під свою мілітарну і господарську опіку держави Латинської Америки, хоч вони цієї опіки зовсім не бажатимуть. Одним із чергових етапів тієї експанзії Рузвельта на південно-американські краї є підписання нової господарської умови між СДА і Англією. Згідно з тією умовою Англія резигнує зі своїх господарських інгеренцій в Латинській Америці в користь СДА, які зате зобов'язуються скріпити свою "допомогу" для Англії. Коротко сказавши, СДА ступнево переймають диктатуру над Англією.
Стріляють до німецьких підводних човнів
Вашингтон, 12 вересня. Газета "Ню-Йорк Таймс" ставить Рузвельтові домагання дати розпорядження, щоб усі американські воєнні кораблі в дорозі до Ісландії мали право стріляти, якщо запримітять в поближжі німецький підводний човен.
Англійці покидають Японію
Токіо, 12 вересня. Назріваючий далекосхідний конфлікт між Англією та Америкою з одного боку і Японією з другого — починає проявлятися в конкретних наслідках. Згідно з одержаними повідомленнями англійські громадяни, що проживали досі в Японії, починають виїзджати, ліквідуючи при тому свої торговельні справи. Вони направляються до Індії і в Східну Африку.
Переселення німців знад Волги в Сибір
Берлін, 12 вересня. Найвища Рада Совєтів постановила переселити 400.000 німців знад Волги в Сибір.
Турецький міністр у президента держави
Анкара, 12 вересня. Турецький міністр закордонних справ Сараджоглю прибув до Стамбулу, де мав довшу розмову з головою турецької держави.
Воєнні дії на фронті Тобрука
Берлін, 12 вересня. Італійський воєнний комуніст передав, що італійські бомбовики зробили концентрований наступ на Тобрук. Цільним попаданням бомб та скорострільним вогнем знищено колони англійських військ у Мерса—Матрух і в Сіді-ель-Гарані. 