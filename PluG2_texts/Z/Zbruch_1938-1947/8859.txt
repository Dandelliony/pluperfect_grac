Як провести вакації?

Починається час відпусток і знову, як щороку, треба подумати, де і як провести вакації .
Хворі люди і... запопадливі напевне використають відпускний час, щоб підлікувати себе. Маємо в краю багато знаменитих живців, відомі купелеві заведення і води.
Ті, що потребують відпочинку, соняшних купелів, пливання, проходів, прогульок, можуть вибратися над море чи в гори. В польських надморських купелевих місцях завели цього року такі великі інвестиції, які напевне притягнуть велику кількість звеличників моря, сонця і піску, щоб провести вакації у більше культурних умовинах.
Молодь по цілорічній шкільній науці буде мати змогу відпочити у багатьох таборах, зорґанізованих найріжнішими союзами і суспільними установами, а теж студентськими товариствами, службовицькими союзами, тощо. Таких таборів над морем, у лісах, у горах прибуває щораз більше, де утримання дуже дешеве, а нераз і нічого не коштує.
Влекшено теж виїзд за границю. Завдяки туристичним умовам з Італією, Францією, Югославією, Болгарією, Румунією та ін., багатші будуть мати змогу познайомитися з чужими краями. Туристичні бюра заповіли багато прогульок. Ліґа Морська і Кольоніяльна, студентські орґанізації, ріжні союзи теж організують прогульки за границю, зокрема до тих держав, з якими Польща звязана окремими туристичними умовами. За викупном відповідної акредитиви кожний індивідуально матиме змогу виїхати за границю.
В цьогорічнім сезоні, як і минулих років, будуть зорґанізовані морські прогульки до европейських і заморських країв, однак у дещо меншій кількости, як досі. Як бачимо, вибір великий: море, гори, прогульки, живці. Але щойно тепер кожний, що розпоряджає тільки малими, скромними засобами, що свої малі заробітки буде мусіти видати на щоденні потреби — стане журитися, звідки взяти гроші на виїзд.
Можливе, що в цім випадку, як і в інших, дещо розважить Клясова Льотерія. Тягнення першої кляси 42. Клясової Льотерії починаєтся 22. червня ц. р. Не треба забувати, що тепер вигляди на вигру багато більші, завдяки зменшенню кількості льосів і введенню „пяток". 