◦ ◦ ◦ ◦ ◦

Англо-большевицько-іранський договір
Стамбул, 1 листопада. Англійсько-большевицько-іранський союзний договір, який накинено Іранові після англійсько-большевицького зайняття краю і який має знайти в найближчому тижні своє завершення, має за інформаціями з Стамбулу такі пункти: 1) англійці і большевики забезпечують Іранові господарську допомогу. На випадок нападу третьої держави на Іран вони зобов'язуються дати військову допомогу і вони є готові, якщо цього Іран забажає, загварантувати теперішні кордони; 2) Всі питання, які відносяться до цих трьох країн, мають бути розв'язані у спільній дискусії; 3) Англія і Совєтський Союз зобов'язуються забрати з Ірану свої війська, "якщо на це дозволить загальне світове положення"; 4) Іран повторить свою обіцянку, що, іменно, іранські залізничі шляхи стоятимуть до розпорядимості большевиків і англійців для конечного транспорту.
Англія небоєздатна — стверджує знавець
Лондон, 1 листопада. У газеті "Дейлі Мейль" знавець військових справ, Гарт, зовсім виразно стверджує, що англійська армія не підготовлена якслід до бойових завдань і в ніякому разі не дорівнює німецькій армії. З уваги на те, Гарт домагається повної реорганізації і перевишколу англійської армії.
Болгарія — Мадярщина
Софія, 1 листопада. Прем'єр-міністр Болгарії, Філов, на засіданні болгарського парламенту склав звідомлення з своєї поїздки до Мадярщини, яка мала на меті культурні і господарські взаємини між обома державами.
Замерзло 131 людей
Шангай, 1 листопада. Хвиля зимна, яка несподівано перейшла над цілим Китаєм, потягнула безліч жертв смерті серед безприютного населення. Як подає міська влада Шангаю, в тому місті знайдено в понеділок ввечері 131 трупів. Між ними було 77 дітей.
Одержали кредит в Америці
Ню-Йорк, 1 листопада. У зв'язку з признанням Англії нових американських кредитів у висоті 6 міліардів доларів, міністр закордонних справ СДА, Гелл, заявив, що треба рахуватися з такою можливістю, що Англія мусітиме знову відступити Америці деяку частину своїх імперських володінь. Іншими словами, Англія стає поволі банкротом.
Упав комунікаційний літак, 13 убитих
Ню-Йорк, 1 листопада. Біля Мооргеад в Стейті Міннесота упав комунікаційний літак північно-західної воздушної лінії. 13 пасажирів убитих. Літак є цілком знищений.
Міністр закор. справ Того прийняв закордонних послів
Токіо, 1 листопада. Міністр закордонних справ Того прийняв в четвер усіх закордонних послів в свойому урядовому мешканні. На п'ятницю передбачена гостина для амбасадорів і послів.
Ще тільки 40 дивізій — всіх було 260 большевицьких дивізій
Берлін, 1 листопада. Згідно з дотеперішніми обчисленнями, большевики втратили досі шостиміліонну армію. Коли взяти під увагу те, що вся большевицька армія складалася з трьохсот дивізій, а з них знищено вже під час боїв на Сході — 260, то можна таким чином рахувати, що большевики мають ще тільки сорок дивізій. Знищення цих сорока дивізій не представляє вже таких труднощів, як тих 260, які дотепер знищено. Остаточної їх ліквідації треба ожидати в доволі короткому часі. Таким чином війну на Сході можна сміливо вважати за виграну, хоча вона ще остаточно не закінчена. Справа мається так, як це було під час німецько-французької війни в 1870—1 роках, коли то під Седаном оточено і знищено велику французьку армію, хоч війна ще тривала далі. 