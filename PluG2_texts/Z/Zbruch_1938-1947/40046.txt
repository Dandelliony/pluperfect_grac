◦ ◦ ◦ ◦ ◦ ◦ ◦

Щораз більші втрати Анґлії
Берлін, 4. 8. Начальна команда німецької армії повідомляє, що одно німецьке підводне судно затопило вороже підводне судно разом зі залогою. Це ж саме підводне судно, капітана Рольмана, затопило 12 ворожих, озброєних кораблів 74.000 тон містоти, один анґлійський контрторпедовець та ще одне підводне судно.
У полудневій частині Атлянтійського Океану дійшло до бою між німецьким кружляком і анґлійським, у висліді ворожий кружляк ушкоджено і він утік до пристані Pio де Жанейро.
Німецьке летунство заатакувало 1. серпня ворожі кораблі в гирлі ріки Гамбер, в каналі св. Юрія. Затоплено один корабель, а кілька важко ушкоджено. Бомбардовано і фабрику літаків у Норвіч.
Анґлійські літаки в числі 8. намагалися бомбардувати Шербурґ, та їх усіх зістрілено. Втрати ворога дня 1. серпня — 10 літаків. Один німецький літак не вернувся.
У другому дні, тобто 2. серпня, німецьке підводне судно під командуванням капітана Кречмера затопило 7 ворожих озброєних кораблів 56.118 тон містоти. Це судно затопило в тому дні 117.367 ворожого тонажу. На східному побережі Анґлії перед Гарвіч у гирлі Тамізи бомбардували німецькі літаки ворожі кораблі, та затопили три кораблі 16.000 тон містоти.
В ночі на 3. серпня німецькі літаки бомбардували магазини повзів і артилєрії, спричинюючи великі пожежі. Над морем зістрілено 3 анґлійські літаки. Тої ж самої ночі анґлійські літаки налетіли на північну і західну Німеччину і скинули бомби на невійськові обєкти, вбиваючи кілька цивільних осіб.
Японія скріплює співпрацю з Німеччиною
Міністр Матсуока поїде До Берліна і Риму.
Токіо, 4. 8. Часопис "Ніші-Ніші" повідомляє, що японський уряд рішив скріпити співпрацю з державами оси на довшу мету. У Токіо говорять, що японський міністр закордонних справ Матсуока виїде в тій цілі до Берліна й Риму. Йде про обговорення важливих питань у справі нового ладу в світі.
Румунія відступає полудневу Добруджу
Білгород, 4. 8. У болгарському місті Крайові відбудуться румунсько-болгарські переговори в справі відступлення Добруджі Болгарії. До Софії прибув з окремими повновластями румунський посол у Білгороді Кадере для ведення переговорів. Кадере заприязнений з теперішним болгарським міністром закордонних справ Поповим, бо він давніше був послом у Білгороді.
У Букарешті говорять, що небаром прибудуть тамтуди болгарський міністр закордонних справ Попов та Бошилов. Також цими днями виїде до Букарешту болгарська делєґація.
Болгарське військо стоїть в поготівлі, щоб рушити в полудневу Добруджу, яку по закінченні переговорів Румунія відступить Болгарії.
Ґоль засуджений на смерть
Аґенція Аваса повідомляє, що військовий француський суд під проводом ґен. Фрера засудив позаочно ґен. де Ґоля за державну зраду, дезерцію і втечу за кордон у часі війни, на кару смерти, втрату старшинського ступня і конфіскату майна.
Француський уряд звернувся по радіо з покликом до членів франц. армії, щоб не приймали участи в дальшій війні з Німеччиною. Всі, що не повинуються тому наказові засуджені будуть на кару смерти. Ті, що до 15. серпня ц. р. вернуться до Франції будуть оправдані.
Румунські жиди їдуть до Бесарабії
Букарешт, 4. 8. Урядово повідомляють, що досі переселилося з Румунії до Бесарабії через Ґалац 38.442 осіб. Очевидно, це здебільша жиди покидають Румунію, що втратили тепер там різні урядові становища, тощо. До Румунії прибуде багато переселенців з Бесарабії, які приїдуть туди залізницею з Кишинова до Ясс.
Провід німецької ґрупи в Румунії склав прем. Джіґурті домагання, в якому повідомляють про зловживання румунських урядовців у справі поладнання приступлення німців до національної румунської партії.
Румунський прем. Джіґурту й мін. Мануїлеску склали королівській раді звіт зі своєї подорожі до Зальцбургу і Риму. Вони підкреслили, що наслідки відбутих там розмов позитивні.
У Римі говорять політичні кола, що румунський уряд Джіґурту запросить небаром німецьких й індійських інжинірів, щоб вони прослідили нові джерела нафти в Румунії.
Дня 8. серпня ц. р. відбудеться засідання найвищого француського суду в Ліоні, щоб прослідити справу відповідальности за приступлення Франції до війни.
В Кореї, як повідомляв Райтер, переведено знову арештувавши серед анґлійців. 