◦ ◦ ◦ ◦ ◦ ◦ ◦

Повідомлення Центральної Мішаної Союзу РСР і Литви Прикордонної Комісії. В березні 1940 року закінчені польові роботи по демаркації Радянсько-Литовського державного кордону. Загальний протяг кордону 370 кілометрів. Всього установлено 609 прикордонних знаків (1218 стовпів).
В основному закінчене топографічне знімання нового кордону.
Львівська обласна контора Держбанку СРСР доводить до відома всіх установ, професійних і громадських організацій, що 18 квітня цього року в м. Львові в приміщенні кол. Польського Банку по вул. Міцкевича, 8, відкривається м'ська філія Державного Банку СРСР, яка буде обслужувати бюджетні, громадські і профспілкові організації, ощадкаси, Держстрах.
Всі рахунки, відкриті цими організаціями в Львівській Обласній Конторі Держбанку, передаються міській філії (Відд. № 9157).
Вечірня каса також переноситься в міську філію Держбанку з 18 квітня цього року. Львівська обласна контора Держбанку СРСР.
Слідами неопублікованих листів. В березні гр. Гринчишин повідомив редакцію, що дирекція хліботресту неправильно його звільнила з роботи, та що апарат пекарень цього тресту засмічений ворожими елементами.
Редакція цей лист надіслала на розслідування Сталінському райкому КП(б)У. Як повідомив нас Сталінський райком партії м. Львова факти наведені в листі громадянина Гринчишина повністю підтвердилися. Гринчишин встановлений на роботі. Знято з роботи в хліботресті Градер, Діхдало, Ганасевич, як людей, що випадково потрапили на роботу до хліботресту і вели там ворожу роботу. 