Наші обовязки супроти католицької преси.

Кожна людина, що цікавиться сьогодні бігом світових подій, розуміє, що в сучасному житті народів превелику ролю грає преса.
Силу й небезпеку преси повинні зрозуміти теж і католики, головнож у нас, а зрозумівши це, повинні використати всі засоби, щоб визначно підпомогти католицьку пресу в важких змаганнях про добро й щастя всіх.
Це не пересада говорити, що сьогодні вибиває остання година, полишена нам до оборони й протинаступу. Остання година, коли ще маємо спроможність збудувати греблю проти руїнницьких филь ненависти, зависти, взаїмної відрази й клевет, суспільного вандалізму й зарозумілого безбожництва, що грозять руїною будівлі христіянської культури.
Давно вже церковні керманичі пізнали цю небезпеку й раз-у-раз накликували католиків усіх народів до рішучої оборони, даючи приклад зрозуміння справи й жертвенности для неї.
Якже-ж отже може католик підпомагати успішно пресу?
І. Абонементом (передплачуванням).
Завжди бо клич: „у кожну католицьку хату католицький часопис!" на часі! Вчімось від наших противників! Соціялісти не занехують навіть примусу чи терору, щоб тільки кожний їх приклонник мав соціялістичний часопис.
Оскількиж більше обовязаний католик із переконання пренумерувати такий часопис, що відповідає його вдачі й поглядам.
Ті сотки тисяч католиків, що вірять, начеб не можна обійтись без „байдужих" (на їх думку, а на ділі запроданих жидам і безбожникам) часописів, шкодять католицькій справі, хоча може й несвідомо, дуже важко.
Кожен католик мусить підтримувати свій часопис!
„Скажи мені, що читаєш, а скажу тобі, хто ти".
Хто по силам не підпомагає преси, цей хай не нарікає, коли з тривогою побачить, що захитані підстави всякого суспільного ладу, реліґії, родини, віри й авторитету; цей сам втиснув у легкодушнім незрозумінні сильне оружжя ворогові з руки!
II. Аґітацією.
1) Шири в кружку рідні й знайомих зрозуміння для католицької преси. Найпростіша людина може, якщо тільки поважно хоче, зєднати нашій пресі нових передплатників. Давай часопис іншим, зверни їх увагу на зміст цього й того й говори про це зо своїм окруженням.
2) Головно важне те, щоб наші часописи знаходились у всіх публичних (льокалях) заведеннях і установах і про це мусимо подбати! Це дуже успішний засіб: жадати в гостинницях чи каварнях передовсім католицького часопису. Коли-ж його нема, дай вислів свому невдоволенні.
3) У подорожах, прогульках, головно на стаціях, жадай і купуй тільки католицький часопис. Завдяки незломним пробоєвикам минають нарешті часи, коли жидоворожі часописи пишались усюди на вищих полицях, а католицькі лежали по кутках. Сумна це дійсність, що є ще католики, що в поїзді чи трамваї стидаються витягнути з кишені католицький часопис.
4) Борони завжди непохитно свій католицький часопис перед нападами й безосновними клеветами. Скажи, що часопис, що поважно дбає про добро народу, не має (бо й не може мати!) на меті кормити читачів довго й широко описаними сензаціями чи брудними процесами, про що може завтра ніхто й не згадувати-ме. Деякі речі найкраще поборюємо через те, що їх промовчуємо. Чиж це зрештою не краще, одержувати часопис, що його може безпечно брати до рук кожний член родини?!
III. Анонсами.
Часописи це підприємства, що на своє удержання потребують великих капіталів. Коли вже в довоєнних часах заплати за оголошення виносили майже третю частину впливаючого капіталу, то як же ж скромніше є це саме сьогодні? Фінансово джерело сили лежить і лежало в „сторінках оголошень (анонсах)" Коли отже хочеш щось купити чи продати, знайти чи дати комусь працю й т. д., то використай католицькі часописи. Купуй в цих людей, що оголошуються в твоїм часописі й не забувай зазначити, що ти саме на підставі того оголошення до них заходиш.
IV. Кореспонденцією.
Передавай твойому часописові відомості про важніші випадки, але старайся бути під кожним оглядом правдомовний і скорий. Не гнівайся, коли редакція часом може й зовсім не помістить твойого допису, або помістить у зміненому виді. Редактор може часом мати-ме глибші понуки, щоб краще рішити, чи зміст і форма моглиб викликати в даному моменті бажаний успіх.
V. Жертвенністю.
Будь для своєї преси жертвенний. Звісне, що добрі й конечні діла в ділянці христіянської любови й тому не полишай своєї католицької преси в її так важкій боротьбі без підмоги; вона бо дбає про те, щоб люди не втратили внутрішнього опертя, що його преса нам дає, як овоч постійної, трудної освітньої праці.
Ходить сьогодні про речі великої ваги, як добро Батьківщини і й католицьку карність. Грядуть часи рішальної боротьби! У ній преса відіграє без сумніву одну з перших роль і тому піддержання її це наш обовязок сумління.  