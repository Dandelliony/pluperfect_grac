◦ ◦ ◦ ◦ ◦ ◦ ◦

Будівництво вокзалу. В зв'язку з реконструкцією пошкодженого під час польсько-німецької війни головного Львівського вокзалу, зараз іде посилена робота по спорудженню нового будинку для тимчасового вокзалу. Усі 5 бригад, зайняті на будівництві, зобов'язалися закінчити його до дня великого пролетарського свята — 1 травня.
Загальна місткість приміщення тимчасового вокзалу — 4.000 кубометрів. Крім великого залу, тут будуть буфет-ресторан, торговельний кіоск, кімната матері і дитини, камера схорони багажу та інше. Вокзал матиме власне парове опалення.
Фотозв'язок Львів-Київ-Москва. На Львівському телеграфі закінчено роботи по монтажу фототелеграфного апарату (більдапарату). 24 і 25 березня зі Львова у Київ і Москву було передано ряд виборчих матеріалів. За 26 березня в "Правде" вміщено ряд виборчих фото, які передано зі Львова також більдапаратом. Перші випробування показали хорошу роботу радянського фототелеграфного апарату, конструкції інженерів Куліковського і Захарова.
Як відомо всі існуючі більдапарати здійснюють свою передачу лише по спеціальному фотоканалу. Начальник фотоцеху Київського Центрального телеграфу гов. Ліщинський, який керує монтажними роботами Львівського більдапарату, разом з магістральним інспектором Львівського міжміського телефонного зв'язку тов. Завадіним, при незначній реконструкції деяких частин більдапарату добився успішної передачі більдапаратом також і по телефонним каналам зв'язку високої частини.
Тов. Ліщинський вніс також реконструкцію в окремі деталі, що дає можливість, при неповному завантажені фотозв'язку, завантажувати більдапарат букводрукарським видом роботи, тобто включати телеграфний апарат "Бодо", "СТ-35" (телетайп), "Тремль" і інш.
Нова лінія фотозв'язку Львів— Київ—Москва буде працювати круглу добу, здійснюючи одночасно по одній і тій же ціні прийом і передачу. Зараз завершується капітальний монтаж більдапарату. Днями лінія вступає в нормальну експлуатацію. 