Коли можна звільнити працівника з праці

Бувають випадки, що працедавець звільнює працівника якого-небудь дня без попередньої виповіді та виплачує заплату до того тільки дня, в якому звільнив. Найбільше таких випадків є на селі, де працедавцем є звичайно великий землевласник поміщик. Але такі випадки трапляються і в інших підприємствах де є, або нема комісаричних управ, як у фабриках, крамницях то-що. Чи можна так звільнювати працівника? Отже розпорядок з 22. лютого 1940 р. каже, що приватним і публичним підприємствам та всякого роду управам до комісарських включно, можна приймати, затруднювати чи звільнювати працівників тільки за попередною згодою дотичного уряду праці (Арбайтсамт), 1 працівник також не може відійти, коли хоче і захоче, а мусить дістати від уряду праці дозвіл опустити підприємство. Такий дозвіл на приняття праці чи звільнення з неї може бути безумовний, або під деякими умовами і застереженнями. Дозвіл належить до того і уряду праці, в якого окрузі є підприємство праці, і тільки до нього може звертатися працедавець чи працівник у справі звільнення. Отже приняття до праці і також звільнення без згоди дотичного уряду праці неважне.
Як-же є з винагородою за працю? Уряд праці даючи згоду на звільнення не мусить сам займатися кожним питанням заплати, відшкодування за розвязання договору про працю. Не займаються цим питанням напр. у такому випадку, коли працедавець, діставши дозвіл, з місця звільнює і не додержує речинки виповідження. Уряд праці займеться й тим питанням винагороди тоді, якщо це торкається державно-політичних чи суспільних питань. Одначе якщо це приватні справи обох зацікавлених, тоді уряд праці не мусить, але може занятися цією справою.
Зате цією справою може занятися або суд або повірник праці при обласному (ґуберніяльному) уряді. Суд може бути польський як що обі сторони не є німцями; як що-ж працедавець є німцем, працівник ні, тоді судить німецький суд, придержуючись у цьому випадку польських законів. Отже якщо працедавець приняв до праці умовного працівника на необмежений час тоді обовязує тримісячне виповідження і розвязання не може прийти в середині місяця, лите при кінці, останнього дня місяця, дарма, що виповідження могло наступити в середині якогонебудь місяця. Можна також виплатити за три місяці, як за час виповідження, і негайно звільнити, ненастоюючи, щоб працівник відслужив ще три місяці. Якщо-ж час виповідження не був додержуваний, то працівник має право доходити своїх претенсій за пів року. 