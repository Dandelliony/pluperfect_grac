◦ ◦ ◦ ◦ ◦ ◦ ◦

Дані про програму озброєнь у США
НЬЮ ЙОРК, 31. (ТАРС). Агентство Ассошіейтед Пресс повідомляє, що комітет національної оборони опублікував загальні дані про програму озброєнь США. За цими даними, в Сполучених Штатах тепер виробляється щомісяця 700 літаків, 2.400 авіаційних моторів, понад 10 тисяч полуавтоматичних гвинтівок і 100 танків. Завдяки розширенню програми озброєнь за останні два місяці число робітників, зайнятих у американській промисловості, збільшилось на 1 млн. чоловік. Комітет національної оборони схвалив виробництво озброєнь на суму понад 10 міліардів доларів, з яких 3.300 міліонів буде затрачено на збудування воєнних кораблів, 1,5 міліарда доларів — на виробництво літаків, 600 міліонів — на виробництво боєприпасів, 500 міліонів — на виробництво гармат, 400 міліонів — на виробництво грузовиків і танків. Комітет заявив, що американський і англійський уряди всього надали американській промисловості замовлення на виробництво 60 тисяч літаків, 130 тисяч авіаційних моторів, 9.200 танків і на збудування 380 воєнних кораблів і 200 торгових суден. Крім того, розміщені замовлення на пошиття обмундирування для 1.200 тисяч чоловік.
Комітет також схвалив контракти на будівництво 40 урядових заводів, включаючи завод масового виробництва танків, п'ять заводів виробництва вибухових речовин, шість заводів боєприпасів і п'ять заводів виробництва кулеметів. Програма передбачає спуск на воду одного воєнного корабля кожні 12 днів.
Воєнні дії в Албанії
РИМ, 31. (ТАРС). За повідомленням агентства Стефані, на північ від Корчі італьянські літаки протягом 4 годин обстрілювали з кулеметів колону військ противника на марші, заподіявши їм великих втрат. Бомбардовані були також скупчення ворожих військ в Москополе.
НЬЮ-ЙОРК, 31. (ТАРС). Агентство Юнайтед Пресс передає, що грецькі війська знов зайняли місто Лін. В бою при Лепеніке взяті в полон 5 італьянських офіцерів і 340 солдатів.
ЛОНДОН, 31. (ТАРС). Агентство Рейтер передає, що грецькі війська, успішно продовжуючи просування на північ від Хімари вздовж побережжя Адріатичного моря в напрямі до Валони, подолали ряд вершин гір Керавніа. Італьянці намагаються за всяку ціну вдержати ці вершини, і що панують над Тепелене і Клісурою.
Розвиваючи наступ в горах на схід від висоти Островіце, греки поступово вибивають італьянців з позицій в районі озера Охрід. Володіючи цими позиціями, італьянці утруднюють розгортання широких операцій на правому флангу грецьких військ, що наступають на Ель-басан.
БЄЛГРАД, 31. (ТАРС). Газета "Політіка" повідомляє, що в районі Клісура—Тепелене греки зайняли нові позиції, звідки відкрили артилерійський вогонь проти італьянців. Кільце грецьких військ у цьому секторі все більше звужується.
На центральному фронті грекам удалось зайняти кілька нових важливих позицій.
РИМ, 31. (ТАРС). Агентство Стефані передає зведення італьянського командування:
На грецькому фронті відбувалися бої місцевого характеру. Противник зазнав значних втрат і залишив у наших руках зброю і полонених. Італьянські кораблі успішно бомбардували центри постачання противника, розташовані вздовж греко-албанського кордону. Численні з'єднання італьянської авіації бомбардували порти і воєнні об’єкти Салонік і Превези, а також аеродроми Яніни і Козані. Два літаки противника були знищені на землі. 