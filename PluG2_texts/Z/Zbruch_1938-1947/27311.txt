◦ ◦ ◦ ◦ ◦ ◦ ◦ ◦ 

Болгарська преса про становище в Західній Білорусії і Західній Україні
СОФІЯ, 25 вересня. Болгарська преса щоденно друкує повідомлення про становище в зайнятих Червоною Армією районах Західної Білорусії і Західної України. Газети підкреслюють велике натхнення з яким українське і білоруське населення зустрічає бійців і командирів Червоної Армії.
Відмічаючи швидке встановлення ладу і спокою в занятих районах, газети до дрібниць описують заходи, які проводяться в цих районах. Преса підкреслює, що всі підприємства, колгоспи, громадські, культурні і наукові організації і установи Радянського Союзу активно допомагають населенню Західної України і Західної Білорусі в організації нового життя.
Бої в районі Варшави
ПАРИЖ, 25 вересня. Агенство Гавас передає по радіо, що вчора німецька важка артилерія обстріляла центральні райони Варшави. В секторі Варшави німецькі війська атакували правий беріг Вісли. В районі Моблена йдуть бої.
Промова Мусоліні
РИМ, 24 вересня. Агенство Стефані передає по радіо короткий зміст промови Мусоліні, яку він проголосив вчора ранком. Мусоліні заявив: "Ми зібрались тут в той бурхливий час, коли вирішується питання не тільки про карту Європи, але може й про цілі континенти. Природньо, що ці велетенські події і їх відгуки в Італії викликали хвилювання також серед нас".
Наша політика, заявив Мусоліні, була викладена в декларації від 1 вересня, і в нас не має підстав змінювати її. Ця політика відповідає нашим національним інтересам, нашим угодам і політичним пактам і бажанню всіх народів, включаючи й німецький. Ця політика заключається в тому, щоб в міру можливості локалізувати конфлікт.
Між тим, Польща фактично не була в стані війни. Озброєні маси ще не приходили до сутички. Можна запобігти сутички, якщо засвоїти, що спроба зберегти або — що ще гірше — відновити той стан, який було засуджено, здійснений історією і природнім динамізмом народів, буде пустою ілюзією.
В обстановці подібній сьогоднішній, повної багатьох неясностей, серед справжніх мас італійського народу стихійно розповсюдився лозунг: бути готовими у воєнному відношенні, щоб підтримати всякі спроби встановити мир і працювати, зберігаючи пильність і спокій.
Французький літак над Люксебургом
БЕРЛІН, 25 вересня. З Люксембургу передають про нове порушення Францією нейтралітету Люксембургу. 23 вересня французький розвідувальний літак, повертаючись з польоту над Мозелем (Німеччина), перелетів територію Люксембургу. Літак летів на висоті 100 метрів. В поінформованих кругах Люксембургу заявляють, що подібні порушення кордону французькими літаками відбуваються досить часто.
Заява Рідз-Смігли
БЕРЛІН, 25 вересня. Як повідомляють газети, Рідз-Смігли в розмові з одним з румунських духовних осіб заявив, що на другий день німецько-польської війни він вже бачив, що війна для Польщі втрачена.
Всі зв'язки, сказав він, були перервані, кожна армійська група билася самостійно. На другий день Рідз-Смігли й вирішив заключити з Німеччиною мир. Проте, коли він поставив про це до відома Англію, то йому звідтіль повідомили, щоб він ні в якому разі не робив цього. Одночасно йому було заявлено, що Англія подасть Польщі підтримку на землі, в повітрі і на морі.
Польський уряд, заявив Рідз-Смігли, мав також відомості від англійської влади про те, що англічани воюють на Вестерплатте.
Воєнні дії між Францією і Німеччиною
ПАРИЖ, 25 вересня. Агенство Гавас повідомляє: "Вчорашні воєнні операції дозволили французьким військам поліпшити деякі свої позиції. Французькі воєнні круги підкреслюють, що мова йде не про великі просування французької армії, а про операції, хоча і обмежені, але особливо важливі тим, що вони забезпечили французам наблюдательні позиції в районі річки Бліс і на масиві Гарц.
Французька відповідь на німецькі операції протягом двох останніх днів, здається, привела до паніки противника, який утримувався від всякої активності, обмежуючись артилерійським вогнем в районі, на південний схід від Цвейбрюккена. Французька артилерія просунувши артилерійські позиції на сході, обстріляла німецькі укріплення на лінії Зігфріда.
До цього часу на берегах Рейну відбувався рідкий обмін гарматними пострілами. В різних колах цієї частини фронту відбувається сильна канонада".
Перекидання англійських військ у Францію
Англійське міністерство інформації опублікувало доповідь про перекидання англійських військ у Францію. Кожний день у французські порти прибувають англійські транспорти з військами, призначеними для операцій на західному фронті. Вживаються всі заходи обережності проти можливих нападів підводних човнів. Транспорти військ супроводжуються міноносцями і охоронними суднами до самої Франції. 