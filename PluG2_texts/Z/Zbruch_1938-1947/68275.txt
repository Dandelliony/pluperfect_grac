◦ ◦ ◦ ◦

Концерт О. Руснака. Завтра, в суботу, 11-го липня, в год. 7.30 вечором відбудеться третій концерт визначного співака, соліста Мюнхенської Опери, Ореста Руснака із зміненою та доповненою програмою.
Українське радіопередача. Сьогодні, у п'ятницю, 10-го липня, в часі від год. 10.30 до 11-ої ранку Львівська Радіовисильня передає концертну програму п. н. "Вечір в українському селі". Виконавці: вокальний октет під керуванням Євгена Козака, соліста Львівської Опери, Софія Гаврищук (меццосопран) і Володимир Цісик. При фортепіяні: Євгенія Курилович-Чапельська.
Образотворча Студія. Образотворча Студія при Інституті Народної Творчости у Львові, вул. Францішканська 7 щораз краще розвивається. Лише на заочних курсах є поверх 230 курсантів, які проходять докладний фаховий вишкіл. Кожного дня вечором відбуваються практичні та теоретичні лекції під проводом таких мистців і педагогів, як Осип Курилас, Сергій Литвиненко, Антін Малюца, Віра Свєнціцька і інші. Курсанти мають змогу вивчити якнайкраще образотворче мистецтво, без відірвання від своєї професійної праці.
Вступні іспити. Вступні іспити до 1-ої кляси обох Львівських гімназій відбудуться 20-го липня ц. р., в 8-ій годині рано. Зголошення приймають Дирекції гімназій в урядових годинах. До зголошення треба предложити: 1. Останнє шкільне свідоцтво; 2. Метрику народження. 