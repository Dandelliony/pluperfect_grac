Европа і большевики

Женева, кінець грудня 1941.
Хрестоносний похід проти совітів не викликав там фактично ніяких органічних змін з тої простої причини, що ніяких органічних звязків поміж Московщиною та поневоленими націями нема, а самий московський імперіялізм є лише механізмом поневолення. Коли ж комусь здається, що в СССР якісь зміни відбулися, то цей загалом не здає собі справи з большевицької дійсности. Навпаки, виступило ще яскравіше те, що було реальним у СССР, те що творило й творить далі його основу, себто відвічний хижацький і руїнницький імперіялізм, опертий на рабській покорі мас, які бояться власних сатрапів більше ніж ворога, тому вмирають без опору і протестів десятками тисяч, як совітські старшини і маршалом Тугачевським, розстрілювані на приказ Сталіна, чи мільйонами на фронті.
Коли істерична московська "патріотична" пропаганда має ще послух серед мас, то лише тому, що вона викликає іллюзію самопосвяти та дозволяє не бачити власної ганебної смерти невільників гнаних на фронт. Москалі не бачать свого власного невільництва ще й тому, що вважають себе панами над поневоленими націями СССР, поневолюваними і визискуваними справді без порівнання більше ніж московський нарід своїми власними сатрапами. І немає сумніву, що москалі будуть битися до останнього скоріше, ніж зречуться свого панування над іншими націями. Кожне намагання доказати москалям безглуздість їх поступовання та спонукати виступити проти власного уряду, що тримає їх на рівні худоби, будуть зайві доти, доки вони мають під своєю владою чужі нації.
Кожна спроба вплинути на москалів ззовні, зясувати навіть якійсь частині московського громадянства ідею нової Европи, тимбільш безнадійна, що Московщина має в англьо-саській плютократії союзницю, яка не лише зміцнює її надію втримати владу над поневоленими націями СССР, а й поширити її на інші европейські нації.
Війна не принесла ніякого звороту у відносинах між Московщиною та іншими частинами СССР, але розвиток цих відносин, прямуючи старим шляхом, сягнув дуже й дуже далеко і в межах совітської вязниці народів і поза нею. — Становище, яке зайняли визволені народи СССР, а зокрема українці й білорусини, розвіяло кожний сумнів, який ще міг десь існувати, щодо відносин між Московщиною та тими народами, які залишилися ще під владою Москви. Коли якась з поневолених націй, могла ще раніше сподіватися втримати своє окремішне існування принайменше в обмежених розмірах на культурнім полі, то кожна така надія мусить тепер остаточно зникнути. Перемога Московщини в цій війні була б рівнозначна з цілковитим знищенням і змосковщенням кожної чужої нації, що мала б залишитися під її владою. Кожна така нація стоїть перед вибором — бути вільною чи згинути взагалі. В цім відношенні нема ніякої різниці поміж тими націями, які вже визволені й тими, що перебувають ще в московському ярмі.
Але завдання їх поважно різняться, бо випливають з цілком різних умовин існування. Одним з цих поважних завдань українців та інших визволених націй є поборювати московсько-англійську пропаганду в Европі, метою якої є викликати й поширити переконання, що Московщина основно змінилася та що співжиття інших націй з нею наслідком цього в майбутньому можливе. Другим ще поважнішим завданням є виявляти брехливість московської пропаганди, яка обіцяє гори й доли тим народам, що залишилися ще під московськими сатрапами. Особливої уваги заслуговує московська пропаганда в українській мові, яку провадиться рафіновано та в підступний, огидний спосіб. Один з таких прим. агітаторів, голосить, що "не побачать вони вже визволеної України, не натішаться щасливим життям, не візьмуть участи в її відбудові" і говорить він навіть не про Сов. Україну, а просто про Україну, і звертається до "земляків". Далі йдуть остільки ж гістеричні описи того, як "вороги зганьбили могилу Шевченка, поставивши на ній гармати", перекручується відповідно згадку про "кров ворожу", і кінчиться несамовитими погрозами "ворогам України" та приреченнями помсти. Виступають і українці червоні старшини та вояки з описами своїх геройств і з тими самими закликами. Ця пропаганда не може розуміється мати ніякого впливу на визволених українців, але може робити в окремих випадках деяке вражіння на тих, що ще не бачили світа.
Якщо кожна освітна акція на зовні серед москалів є безнадійною, то зміцнення протимосковського руху чужих народів в СССР є властивим і єдиним засобом внутрішнього знесилення Москви. Від свого старого шляху відійде Московщина не раніше, ніж поневолені нею нації попрямують своїм власним шляхом.
М. Данько. 