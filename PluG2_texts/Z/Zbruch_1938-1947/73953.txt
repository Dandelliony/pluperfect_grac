◦ ◦ ◦ ◦

Українська радіопередача. Сьогодні, у п’ятницю, 4-го грудня, від год. 10.30 до 11-ої передає Львівська Радіовисильня концерт популярних українських пісень у виконанні хору Є. Козака, Льва Рейнаровича (баритон) і Євгенії Курилович-Чапельської (фортепіянний супровід).
Сходини філятелістів. Перші сходини Об'єднання Праці Українських Філятелістів при УЦК відбудуться завтра, у суботу 5-го грудня, в 18-ій год. в льокалі УОК на Львів—місто, Ринок 10. II. пов. Правління Об’єднання просить усіх філятелістів конечно прибути.
Денник Розпорядків для Ґ.-Ґ. ч. 100. Денник Розпорядків для Ґенерал-Ґубернаторства для Ґ.-Ґ. ч. 100, виданий дня 19 листопада 1942 р., містить: Сьомий девізовий розпорядок для Ґенерал-Ґубернаторства — з дати 7. XI. 1942 р. — Розпорядок у справі нового устійнення максимальних цін за дерево до гонення ґенераторів на деревний ґаз (погінне дерево) — з дати 6. XI. 1942 р.
Жидівська дільниця у Бібрці. БІБРКА, 3 грудня. Згідно з поліційним розпорядком про творення жидівських дільниць в областях, Радомі, Кракові і Галичині від дня 10 листопада 1942 року, в Бібрці буде створена жидівська дільниця. У зв'язку з тим у місяці листопаді переселено до Бібрки жидів зі Стрілиськ Нових і з Миколаєва коло Гаїв.
68.000 обідів в місяць. Акція доживлювання дітей. СТРИЙ, 3 грудня. Широко розгорнена УОК-ом в Стрию акція доживлювання дітей по школах стрийської округи являється визначною допомогою населенню. Почалось доживлювання ще в половині місяця жовтня, а до 15. XI. вже всі школи вели кухні. Те саме і по інших містах округи: в Болехові, Скольому, Ходорові, Жидачові. Доживлюванням охоплено в першу чергу бідну, головно селянську і робітничу молодь, якої батьки є членами УОК. Видається щодня (в дні навчання) гарячу страву: яринову зупу з хлібом, молоко з хлібом (тільки в місяці жовтні), чай чи каву з хлібом. В місяці листопаді доживлювалось в Стрию 3092 дітей. Від 25. X. — 25. XI. 1942 р. видано 68.392 обідів — з того безплатних 9.631; решта за малою оплатою 20—30 гр. 