◦ ◦ ◦ ◦ ◦ ◦ ◦ ◦ ◦ ◦

Номінація в церковній Єрархії. З нагоди свого ювилею 40-ліття епископства — їх Ексцелєнція Митрополит Андрей іменував соборним Крилошанином Митрополичої Капітули о. Омеляна Ґорчинського, сотрудника Успенської церкви у Львові. Почетними Крилошанами Митрополичої Капітули іменовані: сеніор духовенства, о. шамб. Михайло Цегельський з Камінки Струмилової, о. канцлєр Микола Ґалянт, о. Степан Рудь, духовник Духовної Семінарії, та о. Йосиф Дяків, парох Бібрки.
Перші магістри в Академії Закордонної Торговлі у Львові. 15. VI. ц. р. титул магістра економічно-торговельних наук одержали: Цегельська-Попович Ольга, Шаршаневич Володимир Мирон, Орищук Ярослав.
Вступні іспити до ґімназій і ліцеїв. Кінець шкільного року і роздача свідоцтв відбудуться в середу 21. ц. м. По роздачі свідоцтв будуть безпосередньо вписи до ґімназій та ліцеїв. Вступні іспити до І. кл. ґімн. у всіх школах Рідної Школи будуть 22. червня, до 1. кл. ліцеїв письменний іспит 24, усний 26; вступні іспити до педаґоґічних ліцеїв відбудуться 22 ц. м. Вступні іспити до кляс від 11. до IV. ґімн. і 11. кл. ліцею будуть відбуватись в чергових днях починаючи від 22. червня. Всі ті речинці іспитів торкаються також і державних шкіл. — Референтура шкіл Р. Ш.
Львівська хроніка. У брамі камяниці при вул. Пішій покинула якась жінка 2-літнього хлопчика. Заплаканого хлопчину відвела принагідна прохожа на поліційний комісаріят. — Робітник Петро Мацько знайшов підчас копання підвалин при вул. Жпірнадській кости в землі на глибині 2 м. Дільницевий лікар, якого покликали на місце тієї макабричної знахідки, велів відставити кістяк на Янівський цвинтар. — Від довшого часу поліцію засипували наріканнями, що в т. зв. Єзуїтськім городі постійно якісь авантурники напастують прохожих. Тому поліція перевела передучора вночі (між год. 23—24) облаву у згаданому городі. Підчас тієї облави поліція придержала 7 реєстрованих вуличниць та одного пяницю. — Вантажне авто наїхало при Казимирівській вулиці на Едмунда Кіселя, який падаючи потовк собі сильно ноги.
Ручні гранати в поїзді. 14. ц. м. знайшов кондуктор у поїзді, який приїздить із Львова до Тернополя в год. 11.07, між стаціями Глубічком та Тернополем, на полиці ваґону ІІІ. кляси дві ручні ґранати (яйцеваті) без запальників. У тому місці, де був запальник, гранати були спиловані. Поліція переслухала пасажирів того переділу й повела слідство. 