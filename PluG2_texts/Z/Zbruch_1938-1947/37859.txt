◦ ◦ ◦ ◦ ◦ ◦ ◦

Природні багатства. Великі природні багатства має Кам'янко-Струмилівський район. Біля села Батятичі є поклади нафти, а в селі Полонична багато високоякісного торфу. За рішенням пленуму районного партійного комітету, в районі організовується дві артілі по видобутку торфу.
Ремонт шляхів і мостів. По районах області розпочали ремонт місцевих шляхів і мостів. Там, де районні і сільські ради добре взялися за цю справу, вони вже мають певні успіхи. Так, у Синявському і Угнівському районах добре йде поточний ремонт шосейних шляхів. Замість плану полагодити по 7 кілометрів, у першому з цих районів вже відремонтовано 42 клм., а в другому — 44 клм. Перевищили план поточного ремонту шосейних шляхів і в Рава-Руському, Ново-Яричівському, Ляшківському і інших районах.
В Угнівському районі також вже закінчено поточний ремонт 10 мостів і збудовано понад план один новий міст.
В Камянко-Струмилівському районі було заплановано полагодити 18 погонних метрів мостів. Але пізніше виявилися ще дефектні мости і тут свій початковий план виправили та відремонтували 46 метрів мостів.
У Золочівському, Радехівському, Бібркському та інших районах проведено очистку кювет, зрівняно грунтові шляхи, заготовлено матеріали для будівництва нових шляхів, мостів. (ОблРАТАУ).
На іподромі. Вчора на Львівському іподромі відбулися великі змагання рисаків на приз обласного земельного управління. Понад 1000 глядачів заповнили трибуну і широке поле. На бігову доріжку вийшли 4 найкращі рисаки державних кінзаводів з наїздниками т. т. Акімовим, Кущовим, Козаком і Соболевим. За встановленою нормою вони повинні пройти дистанцію 2400 метрів.
Піднявся стартовий шар. Наїздники натягнули поводи. Помах прапорця судді і коні вихром помчали доріжкою. Спочатку рисаки йшли поруч, час від часу переганяючи один одного. Потім вперед вирвався кінь "Парк" з наїздником т. Соболевим. За ним майже не відставав кінь "Затон", але першості вони не поділили. Після фінішу приз Львівського обласного земельного управління одержав рисак "Парк", (Державний кінзавод №12). Премії облземуправління вручені наїздникові і тренерам. 