◦ ◦ ◦ ◦ ◦

Теоретична конференція професорів. Професори і викладачі Львівського університету жваво готуються до своєї першої теоретичної конференції з питань марксизму-ленінізму. Конференція присвячена висвітленню марксистсько-ленінського вчення про національне питання. На цю тему буде прочитано понад 10 наукових доповідей. Доповідачі — професори з великим інтересом готують свої реферати. Професора К. Кораного захопила тема про національні та багатонаціональні держави у висвітленні класиків наукового комунізму Маркса, Енгельса, Леніна, Сталіна. Цікаву тему розробляє професор Кройц. Він готує доповідь "Марксистсько-ленінське вчення про самовизначення націй". Особливо цікаву тему взявся підготувати професор Крип'якевич. "Становище національних меншостей в колишній Австро-Угорщині та Польщі" — так називається доповідь його на теоретичній конференції. Тема ця актуальна тому, що висвітлюватиме недавній історичний період у світлі марксистсько-ленінського вчення. Теоретична конференція почнеться 16 червня і триватиме два дні. В обговоренні доповідей готуються взяти участь ряд наукових працівників університету.
Освоїмо нову культуру. Кок-сагиз — нова культура в нашому селі. Раніше її ніхто не знав. Цього року ми вперше посіяли його в себе в колгоспі ім. XXIII роковин Жовтня. Росте і розвивається кок-сагиз добре. Вже приступили до обробки грунту. На плантації немає жодної стеблинки бур'яну. М. Кузнярський. с. Батятичі, Кам'янко-Струмилівського району.
До радянсько-фінляндської торгівлі. На 1 червня ц. р. Фінляндія поставила Радянському Союзу товарів всього лише на 85.600 ам. доларів в той час, як за той же період Радянський Союз поставив Фінляндії товарів на 3.559.200 ам. доларів. Якщо взяти до уваги, що згідно з діючим торговим договором між СРСР і Фінляндією, загальний товарооборот між обома країнами на перший рік дії договору визначено в сумі 7.500.000 ам. доларів з кожної сторони, то це означає, що СРСР поставив Фінляндії біл 47,4 процента товарів, а Фінляндія поставила Радянському Союзу 11.4 проц.
Незадовільне виконання Фінляндією зобов’язань по товарообороту не могло, звичайно, сприяти дальшому розвитку торговлі між СРСР і Фінляндією. Враховуючи, однак, існуючі у Фінляндії продовольчі утруднення, Голова Раднаркому Союзу РСР тов. Сталін Й. В. 30 травня ц. р. обіцяв посланикові Фінляндії в СРСР п. Паасіківі відвантажити в найкоротший строк у Фінляндію 20 тис. тонн зернових хлібів, зверх раніше поставлених 15.578 тонн, не рахуючись у даному випадку з тим, що Фінляндія погано виконує свої зобов'язання по поставці товарів Радянському Союзу. Народний Комісар Зовнішньої Торгівлі СРСР тов. Мікоян А. І. 31 травня ц. р. повідомив посланика Фінляндії п. Паасіківі, що ним віддано розпорядження Експортхлібові негайно приступити до відвантаження у Фінляндію згаданої вище кількості зернових хлібів. По 6 червня включно вже відвантажено у Фінляндію в рахунок цього по залізниці 7.514 тонн. 