Жидівська кооперація відрікається жидівських псевдо-кооператив з „Ревіз. Союзу Русских Кооператив".

У найновішому ГКЧ читаємо:
Орґан Союзу жидівських кооператив "Рух Спулдзєльчи“, що виходить у польській і жидівській мові, приносить у ч. 6. за червень ц. р. в „Огляді преси" нотатку п[ід] з[аголовком]: „Жидівські кооперативи" в Русскім Ревізійнім Союзі". Подавши короткий зміст статті І.Ольхового в ч. 20. „ГКЧ“ п. з. „Русскі кредитові кооперативи", редакція додає такий свій коментар:
"До повищих, у засаді слушних уваг хочемо дати деяке спростування. Жидівські  "кооперативи", про котрі мова у згаданій статті, є псевдо-кооперативами, що їх постійно поборює наш Союз з огляду на їх характер. Ці кооперативи належати свого часу до т. зв. "Центрального Союзу Самодопомогових Кооператив" у Львові, який тільки з формальних оглядів був кваліфікований як Союз жидівський, але ніколи жидівське громадянство не трактувало його як складову частину жидівської кооперації.
Ані в 1934 р. підчас переговорів у справі консолідації кооперативного руху, ані в 1935, після розвязання „Центрального Союзу“ ми не годились на приняття тої групи кооператив до нашого Союзу і навіть не хотіли вести розмов на цю тему з огляду на характер цих псевдокооператив".
Як бачимо, Жидівський Союз Кооператив навіть говорити не хотів про приняття у свої члени жидівських кредитових псевдокооператив, що їх „Русский Ревіз. Союз“ приняв з отвертими раменами, щоб пізніше їх статистикою підрепаровувати „блестящій стан русских кооператив“.