Занепад експльоатації вугля в Донбасі.

"Ізвєстія" з 4. квітня писали: "В лютім та березні копальні Донбасу працювали знову гірше. План першого чвертьрічча виконано на 98,6 прц. Недодано протягом цього часу 290.000 тон. З 22 трестів лише 9 виконали цілком квартальний плян. В лютім виказано плян на 97,2 прц., а в березні згідно з тимчасовими обчисленнями на 96,6 прц. Понад 190 шахт не виконали в березні означеного пляну; в січні таких шахт було лише 118. Такі явища пояснювано тим, що псуються машини, валяться штольні, хитається число робітників, не виконано приготовчих робіт і т. і. В березні полишило Донбас 4000 робітників. Причина лежить у тому,що про робітничі мешкання ніхто не дбає та не вимагається, щоб робітники підписували довгоречинцеві умови. Зрештою робітники їх і часто не додержують. В січні було 28.000 стаханівців, які виконували подвійні і навіть більші норми, було 5.500 робітників, які заробляли до 1000 руб. місячно. В лютім число перших зменшилося на 3.600, других на 2000. В порівнанні з груднем минулого року довжина експльоатованих штолень зменшилась на 3.000 метрів. Це свідчить про зменшення фронту роботи і загрожує дальшим зменшенням скількости добутого вугілля... (Офінор.) 