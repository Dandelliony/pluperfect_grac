Привіт композиторів Західної України композиторам Радянського Союзу. — До робітників мистецтва Радянської України!

Привіт композиторів Західної України композиторам Радянського Союзу
Композитори Західної України, що були об'єднані у спілку Українських Професійних Композиторів у м. Львові, з радістю зустріли хвилину, коли за допомогою героїчної визвольної Червоної Армії об'єдналися в єдину сім'ю українці і білоруси. Зараз настав час зміцнювати дружбу народів Західної України з народом Радянської України для спільної творчої праці на відбудову культури звільненої від панів-ляхів української землі.
В ці історичні дні, вступаючи в нове життя, ми заявляємо, що готові стати до спільної роботи з нашими братами-композиторами Радянського Союзу та передаємо вам від себе палкий привіт. За вашим прикладом ми будемо невтомно працювати на благо великої країни Рад і її мужнього народу.
За дорученням від спілки композиторів Західної України: д-р С. Людкевич, проф. В. Барвінський, д-р Н. Нижанківський До робітників мистецтва Радянської України!
Дорогі Товариші! Працівники мистецтва Західної України, що об'єднані в Асоціацію Українських Незалежних Мистців у м. Львові, шлють вам свій палкий привіт.
Ми сповнені безмежним щастям, що його принесли останні незабутні дні усім працюючим Західної України і Західної Білорусії, бажаєш поділитись з Вами невимовними почуттями радості, свободи працювати вільно для любимого народу.
Українське пластичне мистецтво напротязі довгих часів переживало у нас занепад, не мало змоги вільно розвиватись. Прихід героїчної Робітничо-Селянської Червоної Армії звільнив нас від капіталістичного гніту і дав нам змогу плодотворно працювати.
Ми будемо йти в ногу з великою багатонаціональною сім'єю Радянського Союзу до кращого майбутнього та невсипущої праці над піднесенням культури наших трудящих мас.
Хай живуть визволителі Західної України та Західної Білорусії героїчна Червона Армія і великий вождь всіх народів Сталін!
За дорученням Ради Товариства: Олена Кульчицька, Ярослава Музика, Михайло Осінчук, Микола Голубець, Сергій Литвиненко, Іван Іванець, Володимир Гаврилюк, Володимир Ласовський, Едвард Козак. 