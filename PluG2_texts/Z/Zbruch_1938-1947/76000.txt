◦ ◦ ◦ ◦

Зброя, яку Рузвельт обіцяв вислати з північної Америки до французької північної Африки, досі не прибула. З тієї причини Жіро був примушений звільнити уже змобілізованих 5-річників.
Британська адміраліція подає до відома імена старшин і вояків, які втратили життя підчас затоплення есмінця "Кінтін" протилетунського корабля "Тінволт" та рибальських човнів "Алсвейтер", "Бенгалі", "Кенеа", та "Спеніярд". З них есмінець "Кінволт" мав 2376 рбт.
В рямцях торговельного договору між Японією і Французьким Індокитаєм підписано також в Сейгоні торговельну умову, яка нормуватиме експорт рижу та кукурудзи.
Північно-американський та канадійський уряди іменували спільну "комісію для студій над розбудовою Юкону та північно-колюмбійських теренів". Як відомо Юкон та північна Колюмбія творять запілля Злучених Держав на прибережній смузі Аляски.
Японія наладнала наново маляйські копальні цинової руди. В загальному працює 110 шибів.
Австралійський міністер торгівлі заявив, що Австралія може негайно доставити до Індії 100 міліонів бушлів пшениці, та, на жаль, Анґлія не може доставити потрібної кількості кораблів.
Папа Пій XII велів архієпископові Турину скласти докладний звіт про британські налети.
В понеділок розпочалася в Пекіні конференція, що тривала два дні і на якій обговорено засоби та шляхи, якими можна б посилити торговельну виміну між східно-азійськими теренами. У цій конференції брали участь також представники Манджуко.
У Болгарії вийшов закон, що тамошні жиди не сміють носити болгарських прізвищ, ані теж вживати у своїх прізвищах закінчень типових для болгар. Лиш охрещені жиди можуть зберегти болгарські прізвища.
Тенно й японська цісарева зробили прийняття в честь німецького амбасадора, що покидає Токіо. При цій нагоді Тенно й цісарева висловили німецькому амбасадорові сердечні слова признання за його визначні заслуги.
Департамент фльоти ЗДА подав до відома, що на початку січня на південному Атлянтійському океані перед східним побережжям Південної Америки якийсь ворожий підводний човен сторпедував і затопив один британський торговельний корабель.
Як повідомляє лондонське Інформаційне бюро, у північній Африці згинув канадійський радіокореспондент, Едвард Бальдрі. Літак, в якім він був, збився з дороги і попав над еспанське Марокко, де його збила протилетунська артилерія.
Командувач північно-американської фльоти підводних човнів на Тихому океані, контр-адмірал Роберт Інгілш пропав підчас одного льоту.
Союзна Рада в Швайцарії рішила не впроваджувати в 1943-ому році літнього часу. Умотивовано це тим, що відношення до інтернаціональної комунікації вже не обов'язує тепер Швайцарію, як колись а крім того, у швейцарському сільському господарстві виринула сильна опозиція проти літнього часу.
Колишній американський посол в Болгарії, Жорж Ірль, прибув до Туреччини.
Румунські часописи обговорюють дальше обширно, на підставі військових звідомлень. ситуацію на східному фронті. При чому часописи видвигають оцінку, що німецькі й румунські союзні війська, які боряться плече об плече, у боях і духом пожертви, записують в історії листок невміручої слави.
В невеликій віддалі від місцевости Кікаха (Перу) знайдено розбитий північно-американський літак. Одинадцять пасажирів і залога складена з трьох чоловік спопеліли.
В місцевості Сальо і на всій італійській Рівієрі відчуто сильний землетрус 4-го і 5-го ступня за скалою Меркаль. За людської пам'яті в цій околиці, яка не привикла до землетрусів, не було такої катастрофи. На щастя, нема ніяких жертв, ані матеріяльної шкоди. 