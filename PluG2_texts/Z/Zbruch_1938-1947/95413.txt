◦ ◦ ◦ ◦

  Про Помістний Собор Руської Православної Церкви. 31-го січня — 2 лютого ц. р., в Москві відбувся Помістний Собор Руської Православної Церкви, скликаний за рішенням Собору Єпіскопів від 23 листопада 1944 р. для вибрання Патріарха Московського і всієї Русі та прийняття Положення по управлінню Православною Руською Церквою. В роботах Собору брали участь: Митрополіт Ленінградський і Новгородський АЛЕКСІЙ, Митрополіт Крутицький МИКОЛАЙ, Митрополіт Києвський і Галицький ІОАНН, Митрополіт Північно-Американський і Алеутський ВЕНІАМІН, Архієпіскоп і Єпіскоп та 126 представників парафіяльного духовенства і мирян. Як почесні гості на Соборі були присутніми: Патріарх ОЛЕКСАНДРІЙСЬКИЙ, Блаженніший ХРИСТОФОР, Патріарх Антіохії і всього Сходу Блаженніший ОЛЕКСАНДР III, Католікос-патріарх всієї Грузії, Святіший і Блаженніший КАЛЛІСТРАТ, представник Вселенського Констянтинопольського Патріарха Митрополіт Фіатирський ГЕРМАНОС, представник Ієрусалімського Патріарха Архієпіскоп Севастійський АФІНОГОР, представник Сіноду Сербської Православної церкви Митрополіт Коплянський ЙОСИФ, представник Румунської Православної церкви Єпіскоп Аржешський ЙОСИФ і митрополіти, єпіскопи, протоєреї та інші особи які їх супроводжали. Помістний Собор відкрився молебством і вступною промовою голови Собору Патріаршого Місцеблюстителя Митрополіта Ленінградського і Новгородського АЛЕКСІЯ. Від імені Уряду Союзу РСР Помістний Собор вітав голова Ради у справах Руської Православної церкви при Раднаркомі Союзу РСР Карпов. За пропозицією Митрополіта МИКОЛАЯ, Помістний Собор одноголосно прийняв звернення до Уряду Союзу РСР. Собор заслухав доповідь Патріаршого Місцеблюстителя Митрополіта АЛЕКСІЯ про діяльність Православної Руської Церкви в дні Великої Вітчизняної війни і прийняв відповідне рішення. Собор обговорив і одноголосно прийняв Положення по управлінню Руською Православною Церквою і заслухав доповіді: Мандатної комісії про склад Собору і Ректора Православно-Богословського інституту Протерея Тихона Попова про духовні учбові заклади. Потім Собор приступив до виборів Патріарха Московського і всієї Русі. Помістний Собор одноголосно обрав Патріархом Московським і всієї Русі Патріаршого Місцеохоронця, Митрополіта Ленінградського і Новгородського Алексія. Собор прийняв звернення до христіан всього світу і до Руської Православної церкви. 4 лютого в Богоявленському Патріаршому Кафедральному Соборі за урочистою літургією відбулася інтронізація новообраного Патріарха Московського і всієї Русі. (ТАРС).   Зустріч українських письменників з письменником-академіком К. Гамсахурдія. В клубі радянських письменників України, у Києві, відбулась братерська зустріч київських письменників з видатним письменникам Грузії, академіком Костянтином Гамсахурдія, автором історичних романів «Десниця великого майстра» і трилогії «Давид-Будівник». Вечір відкрив письменник Петро Панч, який у своєму вступному слові, вітаючи шановного гостя, підкреслив, що дружба між українським і грузинським народами стала за часи Вітчизняної війни ще міцнішою, ще глибшою. Ця дружба зміцнена кров'ю, що її пролили сини сонячної Грузії в боях за визволення квітучої Радянської України від німецьких загарбників. Академік О.І. Білецький дав високу оцінку творчості видатного письменника і зокрема його нових творів — історичних романів, які виховують національну гордість. — Герої романів Костянтина Гамсахурдія, — говорить академік Білецький — це великі люди минулого, які відігравали прогресивну роль у розвитку Грузії в всієї східної культури. Письменник Петро Панч і Галина Павленко прочитали уривки з роману "Десниця великого майстра" в своїх перекладах. Академік Гамсахурдія, палко дякуючи українським письменникам за дружній і щирий прийом розповів про свої творчі праці і про те, над чим працюють грузинські письменники. В Києві тов. Гамсахурдія пробуде кілька днів.   Вечірні школи сільської молоді.  В Львівській області створено коло 200 вечірніх шкіл сільської молоді, в яких навчається понад 18.000 чоловік. Викладання ведуть кращі вчителі області. Силами сільських комсомольців для вечірніх шкіл забрано понад 5000 підручників і заготовлено паливо.   Вільна Україна   