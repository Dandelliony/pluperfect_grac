◦ ◦ ◦ ◦

День Львова   Львівський пункт кінохроніки. Вже більше року у Львові працює кореспондентський пункт Київської студії кінохроніки. Кірооператори тт. Безвіконна та Гольдштейн зняли багато цікавих кадрів. На кіноплівці зафіксована велика творча робота трудящих Львівщини по відбудові зруйнованого німцями народного господарства. Знято роботу підприємств, установ, шкіл, життя визволеного селянства. Кадри зняті на Львівщині увійшли в чергові номери кіножурналів «Радянська Україна». Зокрема, кадри про святкування у Львові дня Перемоги використані в документальному фільмі «День Перемоги». Кінооператори зняли також святкування дня авіації, виставку літаків у парку ім. Костюшка, всесоюзні змагання по плаванню на першість СРСР, зразковий поїзд Львів–Вільнюс, першу червону валку з хлібом від селян Львівського сільського району, здачу хліба державі селянами Магерівського району, парникове господарство артілі ім. Першого Травня. Зняті були картини заслуженого діяча мистецтв Української РСР львівської художниці Олени Кульчицької, які вона підготувала на Всесоюзну художню виставку. Зараз Львівський кореспондентський пункт кінохроніки поповнюється новою апаратурою. Намічено цікавий план кінозйомок, які будуть здійснені до кінця цього року усіх західних областях України.   Продукція мирного часу. Колектив Львівського заводу металовиробів облмісцевпрому розгорнув виготовлення продукції мирного часу. Зокрема, на заводі для потреб населення виготовляються: ножі, виделки, ложки. Зараз розпочалося опанування виробництва срібних виробів. В середині цього кварталу завод розпочне в масовому порядку виготовлення срібних портсигарів, виделок, ложок тощо. Кращі стахановці заводу тт. Ларіон, Сокол, Полікарпов, Кошель і інші на пресовці продукції виконують по дві норми за зміну.   Педагогічний клас при 36 середній школі. Згідно рішення радянського уряду в ряді міст створюються педагогічні класи при середніх школах. При 36 жіночій середній школі м. Львова з 15 жовтня розпочинає свою роботу додатковий (одинадцятий) педагогічний клас. В педагогічному класі навчатиметься 25 дівчат. Приймаються без іспитів дівчата, які успішно закінчили середню школу і виявили нахил до педагогічної роботи. Вже подано 5 заяв. До викладання в педагогічному класі запрошені кращі педагоги Львові.   Новий відділ в історичному музеї. У Львівському історичному музеї відкрився новий відділ, присвячений героям-танкістам, які боролися за визволення Львова. Відділ має цікаві експонати: картини, фотографії, військові трофеї. Представлені також матеріали про героїчні подвиги Героїв Радянського Союзу танкістів Удалова і Михайлова, які відзначилися в боях за Львів.   Нові вкладники ощадних кас. В період підготовки до проведення чергового тиражу виграшів Третьої Воєнної позики, який провадився в Києві 5–6 жовтня, значно збільшилися вклади трудящих нашої області до ощадних кас. Тільки за минулий місяць до ощадних кас Львівщини від трудящих поступило нових вкладів на суму — 3 міліони 103 тисячі карбованців.   Великі виграші по позиці і лотереї. За вересень ощадними касами області було виплачено 427 тисяч карбованців виграшів по державних позиках. Зокрема великий виграш в 50 тисяч карбованців по першій воєнній позиці на облігацію в 500 карбованців припав тов. К. Працівниця евакогоспіталю тов. С. на облігацію цієї позики в 100 карбованців виграла 5 тисяч карбованців. Великі виграші одержали трудящі Львівської області і по четвертій грошево-речовій лотереї. Селянин села Зарудці Львівського сільського району тов. Н. виграв золотий годинник. Офіцер Червоної Армії тов. Н. та громадянин міста Львова тов. П. по квитках цієї лотереї виграли по 25 тисяч карбованців кожний.   Лекції для львов'ян. До Львова прибув з Києва для читання лекцій працівник Академії наук УРСР кандидат філологічних наук тов. С.М. Шаховський. Він прочитає кілька лекцій про видатних українській поетів Миколу Бажана і Максима Рильського. Сьогодні, о 6 годині вечора, в приміщенні міського Будинку партійної пропаганди (вул. Академічна, 13) відбудеться перша лекція про М. Бажана.   Перша група демобілізованих другої черги. Днями через Львів пройшов ешелон з демобілізованими другої черги. На перові львівського вокзалу зібралося багато трудящих міста, бійців і офіцерів Червоної Армії, які тепло вітали демобілізованих. На батьківщину в райони Київської області виїхало 300 демобілізованих воїнів. Серед них двічі орденоносці старшина Шаповалов, молодший сержант Іголкін та інші.   Вільна Україна 