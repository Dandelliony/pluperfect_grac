Українська дебата в соймі.

Телефоном з Варшави.
Сьогоднішнє перше засідання повного сойму було знову під знаком української справи. Не було атаки — якої польське громадянство сподівалося — т. зв. незалежних польських послів у справі виборчої ординації, промова шефа Озону ґен. Скварчинського поза виявом прихильности до уряду, не дала нічого нового. На перше місце вийшла українська справа, шо стала предметом дискусії і гарячої полєміки цілого соймового дня.
Засідання почалося повідомленням маршала про відповіді премієра на українські інтерпеляції. Внедовзі потім дійшло до першого інциденту, коли озонівський посол Хмєлінський закинув послові Скрипникові демаґоґію і заявив, що ціла Волинь перейнята озоновим духом.
Промова представника УПР мала бути щойно завтра. Але з огляду на програмовість нинішніх посольських заяв посол Витвицький рішився промовляти сьогодні. При заповнених урядових трибунах з премієром Складковським у проводі і при виповненій салі посол Витвицький ствердив, що уряд не має програми в українській справі, заявив, що сила української національної свідомости сьогодні велика і повторив домагання, що його зголосив голова УПР на першому засіданні цього сойму.
Промова посла Витвицького викликала помітне вражіння. Польські посли реагували численними окликами і вигуками. Маршал Маковський мусів майже без перерви напоминати і дзвонити пригадуючи, що такі вигуки, як "холєра" і "до Берези" не на місці.
Польські посли Санойца, Жиборський і Цсадек зареаґували промовами. Останній заіменував себе репрезентантом півтора міліона "рускоґо народу" і від його імени склав торжественну деклярацію льояльности. Гумористична промова того посла викликали з черги веселість на українських лавах.
Закінченням української програми дня була заява посла Бури, заступника голови Волинської Української Парляментарної Репрезентації, що Волинська Українська Парляментарна Репрезентація солідаризується з виступом посла Скрипника. Ця заява зробила велике вражіння.
КТВ. 