◦ ◦ ◦ ◦ ◦

Засідання членів Спілки Письменників. Завтра, в середу, 6-го травня, в год. 6.30 вечором відбудеться в домівці Літературно-Мистецького Клюбу творче засідання членів Спілки Українських Письменників — Секції УЦК. У програмі читання та обговорення п'єси Евгена Іванцева п. н. "Байда Вишневецький". Правління Спілки запрошує всіх членів обов'язково явитись. Раді бачити теж членів інших мистецьких Спілок, передусім членів Спілки Українських Акторів, як ближче зацікавлених предметом засідання.
Доповідь про М. Лисенка. Завтра, у середу, 6-го травня, в год. 17-ій після полудня відбудеться в виставовій залі Спілки Українських Образотворчих Мистців у Львові, Марійська площа ч. 9, доповідь про життя і творчість М. Лисенка для учасників Українського Національного Хору та чоловічого хору "Сурма". Явка всіх співаків обов’язкова.
Турне "Бандури". Хор "Бандура" з Підгаєць під дирекцією п. К. Лозинського відбуває турне по Підгаєччині та відвідав уже такі місцевости, як Литвинів, Рудники, Завадів, Вербів та інші. Гарбарня — Станиславів [збірна] 6:3 (5:1). Станиславів, 2. травня. — В суботу гостювала в Станиславові львівська футбольна дружина Гарбарні, яка зустрілася з збірною Станиславова. І цим разом львівські копуни виявилися кращими, осягнувши високу перемогу. Та здобуті станиславівською дружиною ворота вказують на те, що гра була емоційна. Глядачів коло 1000 осіб.
Біг навпростець копунів. В неділю 3. травня відбувся у Львові дружиновий біг навпростець копунів. Біг подуманий був у такий спосіб, що клюби зобовязані були виставляти дружини, зложені неменше з 9-ти змагунів. Траса — 2 км. На диво львівські клюби злегковажили біг і не прислали своїх змагунів. З деяких клюбів було по три-чотири грачів, одначе вони не могли брати участи, тому що не було потрібного для дружини комплету. Участь взяла тільки дружина України. Першим прибіг Конрад Б., осягнувши час 8:20:00. Друге місце зайняв Кутний. Для всіх товариств, що мають копаному м'ячі. Вистане пригадані хочби недавню перемогу над Вермахтон у відношенні 7:2.
Спортові імпрези в травні місяці. Референтура Тіловиховання Українського Центрального Комітету намітила на травень м-ць у Львові такі спортові імпрези: Дня 3 ц. м. дружиновий біг навпростець копунів. Дня 17 ц. м. приладовий тризмаг для членів львівських товариств. Організує Українське Тіловиховне Товариство ч. 1. Дня 24 ц. м. окружний гуртковий біг навпростець. Організує Українське Тіловиховне Товариство ч. 4. На кінець місяця — точнішу дату устійниться пізніше — проєктується відбути плавацькі змагання. В днях 17—24 ц. м. окружний однотижневий легкоатлетичний курс. Організацією займається Реферат Тіловихования на Львів—місто. 