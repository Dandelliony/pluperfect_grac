◦ ◦ ◦ ◦ ◦ ◦ ◦

Фельдмаршал Картель, шеф німецької начальної команди армії, переслав на руки італійського маршала Бадолія телєґраму з сердечними побажанням з приводу перемоги італійців у східній Африці.
Болгарський міністр торговлі Заґоров відвідає ярмарк в Липську та у Відні.
Совіти звертають терени Фінляндії. Підчас пограничних переговорів між Совітами й Фінляндією, — Совіти згодилися звернути Фінляндії смугу, довгу на 8 км, широку на 2 км. В Гельсінках підкреслюють, що всі справи, звязані з визначенням кордонів, полагоджено шляхом взаїмних уступок і порозуміння.
Здержання всіх відпусток у грецькій армії. Всі грецькі старшини одержали наказ негайно зголоситися до своїх гарнізонів.
Дипльоматині взаємини між Японією та Австралією. Міністерство закордонних справ Японії подає, що між японським і австралійським урядом прийшло до порозуміння щодо дипльоматичних представників. Першим австралійським послом в Токіо має бути Лятем.
Уступив Воллес, американський міністр хліборобства, демократичний кандидат на становище заступника президента Злучених Держав Північної Америки.
Летунська катастрофа в Югославії. Двомоторовий комунікаційний літак, що курсував на лінії Ваґрам — Спліт, впав на землю підчас бурі та зовсім розбився. Всі 11 подорожннх згинули.
Судно вікінгів. В Данії на ютляндськім півострові, в копальні брунатного вугля робітники найшли 2½ м. під землею дубовий пень 8 м. довгий і1,5 м. широкий. На ньому вирізьблено судно вікінгів з маштом і парусами. Нахідку передали до музею.
Плавба до Англії — це смерть
PIO ДЕ ЖАНЕЙРО, 26. 8. З пристані Pio де Жанейро, столиці Бразилії, мали виплисти два кораблі до Анґлії. Одначе з огляду на проголошення тотальної бльокади Анґлії моряки заявили, що не вирушать в дорогу, бо не хочуть наражуватися на небезпеку смерти. Подібні вісті надходять з Пернанбуко, Багія й Манао. Серед моряків усіх країн почалася велика аґітація за наслідуванням Америки. Скрізь домагаються моряки, щоб уряди заборонили невтральним кораблям з невтральною залогою відбувати подорожі до Анґлії.
Загострення на зах. границі Литви
КОВНО, 26. 8. З днем 15. 8. ввійшов в життя на Литві новий розпорядок мін. внутрішніх справ у справі руху в замкненій смузі здовж німецької границі. Перебування в цій смузі вимагає окремого дозволу. Погранична сторожа й міліція мають право лєґітимувати всі особи в пограничній смузі, широкій на 30 км, причому особи задержані без документів можуть бути придержані в арешті на довше як 24 години, для ствердження тотожности. Перебувати над самою границею вільно тільки за дозволом військової пограничної влади.
Нова німецька зброя проти Анґлії.
Представник "Ассотієд Пресс" в Німеччині, Льокнер, повідомляє з Брюсселі, що німецька фльота випробовує нову зброю для підготови наступу на Анґлію. Вона заскочить ввесь світ, як тільки вжиють її вперше. Рід цієї зброї, та місцевість, де її випробовують, тримають в тайні. Серед німецьких військ на бельґійсько-француському побережжі, що очікують на велику офензиву проти Анґлії, панує атмосфера великої певности й довіря. Льокнер пише: "Моя триднева подорож переконала про певність німецьких військ, що зайняття Анґлії це тільки справа часу. На основі вражінь, які я відніс з німецьких приготувань, можу сказати, що ця певність самозрозуміла, хоч треба вставити до рахунку кожну можливість".
Турки мали воювати за Анґлію
СТАМБУЛ, 26. 8. Предметом багатьох тайних розмов ґенеральних штабів Анґлії, Франції й Туреччини від весни 1939 р. в Анкарі, Льондоні, Парижі, Алеппо й Бейруті була військова допомога Туреччини для Анґлії й Франції на Близькому Сході. Туреччині пропонували створення армії з 200.000 вояків для оборони Суезького Каналу й Палестини. Анґлія пробувала зєднати Туреччину територіяльними обіцянками в Сирії та Іраку та мандатом над анґлійсько-француським Лєвантом. Турецький маршал Чакмак мав обняти начальну команду над турецько-францусько-анґлійською армією. Хоч Туреччина прилучилася договорами до західніх держав, одначе не виявила охоти вислати свої війська для оборони Суезького каналу.
Щоденник "Ікдам", обговорюючи військове положення, потверджує, що Анґлія мала поважні пляни втягнути до своєї служби турецький помічний корпус, бо вона занедбала зорґанізувати відповідне число військ для оборони своїх кольоній. Одначе приступлення до війни Італії перекреслило всі анґлійські пляни на Близькому Сході.
Наслідки тотальної бльокади
В останніх днях затоплено два шведські торговельні кораблі, "Кантон" і "Варіяс", що плили під анґлійським конвоєм. — Німецькі гармати обстрілювали з побережжя один анґлійський конвой в Канаді.
Втрати Греції на морі
АТЕНИ, 26. 8. Від початку теперішньої війни Греція втратила 40 кораблів, 200.000 тон містоти. Це все здебільша торговельні кораблі.
Німецько-совітські переговори
БЕРЛІН, 26. 8. Цього тижня пічнуться в Москві німецько-совітські переговори у справі всіх питань, які повстали внаслідок влучення балтійських держав до СССР. З німецької сторони вестимуть переговори посол Шнур, що причинився до заключення німецько-совітського договору, і державний надрадник Тернеден з міністерства господарки, що одночасно є керманичем бюра німецько-совітського товарового обороту.
Предметом мають бути справи узгіднення торговельних умов з німецько-совітським торговельним договором, переміни маєтків, запевнення німецької власности на терені Литви, Латвії та Естонії, та пристані в Мемелі, яку недавно використовувала Литва як вільну пристань. Совітська сторона мала висловити засадничу згоду на німецькі предложення.
Ще один політичний замах у Греції
ТІРАНА, 25. 8. Альбанський щоденник Томорі повідомляє, що недавно в Джамурія відкрили нове вбивство на політичному тлі, якого жертвою впав ще один альбанський патріот. Йде тут про б. альбанського державного урядовця Така, який не міг погодитися з політикою уряду б. короля Зоґу, й тому повернувся до свого родинного міста Джамурія, де його вбили.
Крім цього цей щоденник повідомляє, що грецька влада здержала комунікацію т. зв. мало пограничного руху. Таким чином унеможливлено альбанському населенню, що має значні простори рілі по другому боці кордону, управу своєї ріллі та спричинено йому поважні втрати.
Англійці інтернували 200 чехів
ПРАГА, 26. 8. Чеські часописи подають за "Рейнольд Нюз", що в анґлійських концентраційних таборах примістили 200 чехів, які відмовилися служити в т. зв. чеськім лєґіоні. По вісткам зі Штокгольму — серед чехів, що їх анґлійці примусили до військової служби, панує велике невдоволення. На денному порядку трапляються відмови послуху й некарности, що має вплинути на дальші інтернування чехів. 