◦ ◦ ◦ ◦ ◦ ◦ ◦

Розпочалось нормальне навчання в школах
У Львові працює 80 народних шкіл, в яких навчаються 27.599 учнів. Число учнів в порівнянні з довоєнним часом зросло майже на 20 процентів. Всі народні школи укомплетовані учителями.
Середніх шкіл є 35. В них навчається близько 18 тисяч дітей. Українських народних шкіл організовано 10 і охоплено навчанням 2343 учнів. В місті вже немає безробітних учителів.
При школах організовано методичні об'єднання для ознайомлення учителів з новою програмою навчання. Крім цього міський відділ народної освіти організовує семінар по підвищенню кваліфікації вчителів. На семінарі буде про читано лекції з питань марксизму-ленінізму та історії народів СРСР. Семінар триватиме два місяці. Семінаром буде охоплено 700 учителів.
Розширення торговельної сітки
Обласний торговельний відділ і відділ постачання при Тимчасовому Управлінні Львова організовували забезпечення міста продуктами, промтоварами та паливом. До міста завезено 907 вагонів соли, 3000 ящиків тютюну, 3 вагони сірників і 13 вагонів шкла.
В місті розширяється сітка магазинів народної торгівлі та центроспілки. Набільше їх в робітничих кварталах — Богданівці, Левандівці, Скнилові та Жовківській дільниці. Організовуються також торговельні пункти на околицях Львова і в центрі міста, при великих фабриках, заводах і установах. Місто забезпечено хлібом і мукою. Вже працюють 125 пекарень, яким щоденно відпускається 150 тонн борошна.
Маслосоюз налагоджує постачання трудящим молока і масла. Організований зв'язок з сільськими молочними кооперативами, від яких місто щодня одержує 10.000 літрів молока та 700 кілограмів масла. Магазини почали продавати рослинну олію. В місті працюють три фабрики, які виробляють рослинну олію. 