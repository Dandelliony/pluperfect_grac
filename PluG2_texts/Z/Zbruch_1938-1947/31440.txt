◦ ◦ ◦ ◦ ◦ ◦ ◦

Указ Президії Верховної Ради УРСР Про присвоєння Львівському Державному Університету імені Івана Франка.
Задовольнити клопотання студентів та наукових працівників Львівського Державного Університету та громадських організацій. м. Львова і присвоїти Університету ім'я Івана Франка.
Голова Президії Верховної Ради УРСР М.Гречуха.
Секретар Президії Верховної Ради УРСР О. Межерін.
М. Київ 8 січня 1940 року.
Указ Президії Верховної Ради УРСР Про присвоєння Українському Державному Театру в місті Львові імені Лесі Українки.
Задовольнити клопотання працівників Українського Державного Драматичного Театру та громадських організацій міста Львова і присвоїти Театру ім'я Лесі Українки.
Голова Президії Верховної Ради УРСР М.Гречуха. 
Секретар Президії Верховної Ради УРСР О.Межерін.
М. Київ 8 січня 1940 року.
В Запоріжжя на роботу. В Жовквівському повіті провадиться вербування бажаючих працювати на фабриках і заводах в Запоріжжі. Багато трудящих вже дали згоду їхати на будівництво доменних і мартенівських печей металургійного комбінату "Запоріжсталь" імені Серго Орджонікідзе.
Добування бурого вугілля. У Львівській області розпочались роботи по добуванню бурого вугілля. Протягом останніх двох місяців в області закладено 3 шахти і 4 штольні бурого вугілля. Копальні відкрито в Потиличі, Рава-Руського повіту, а також в Золочівському повіті. Вони будуть давати пересічно 100 тонн бурого вугілля на добу. Видобуте вугілля йтиме на електростанції і промислові підприємства Львова. На всіх копальнях працюють зараз 206 робітників. Цього року заплановано збільшити видобуток, вугілля з 142 тисяч тонн до 600 тисяч тонн.
Геологічна база, яку організовано в місті, проводить розвідки бурого вугілля в Мокротині, Жовківського повіту, та Раві Руській. Найближчим часом там будуть закладені копальні. Організовано також розвідку торфових покладів в Дублянах, Стоянові, Лопатині і Олеську. Буде розроблятись 80 торфових ділянок для забезпечення паливом спіртової промисловості. 