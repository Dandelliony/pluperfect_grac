Суспільні обезпечення в Ґенеральному Ґубернаторстві. — Вибори президента Зєдинених Держав 

Суспільні обезпечення в Ґенеральному Ґубернаторстві
Ґенеральний Ґубернатор видав недавно розпорядок про суспільне обезпечення українського й польського населення. По думці цього розпорядку признаватимуть взад від дня 1. IX. 1940 р. в обезпеченні вразі недуги засадничо знову повні передвоєнні чинитьби. В рентовому обезпеченні виплачуватимуть місячно причинки до 200 зол. Одночасно підвищено низькі інвалідські ренти навіть понад передвоєнні ставки.
Внаслідок цього розпорядку Ґен. Ґубернатора положення широкого загалу населеня значно покращало. Тому рік суспільні обезпечення в б. Польщі були зовсім спараліжовані. Майно суспільних обезпечень, що складалося з вартісних паперів у квоті 700 міліонів зол. частинно вивезено або знищено. Всю готівку забрано. Відбудовано новий апарат суспільних обезпечалень. Тому можна було вже від листопада мин. року в усіх галузях сусп. обезпечень платити причинки. Переводиться від місяців лікування сухіт для кількасот обезпечених. У найближчих днях відкриють у краківському дистрикті лікарню для хворих на груди. В поодиноких випадках керманич відділу праці при Уряді Ґен. Ґуб., якому підлягають суспільні обезпечення, уділює надзвичайні причини. В жовтні всі, що мають ренту з суспільного обезпечення одержали одноразовий причинок у висоті 50 зол. Вибори президента Зєдинених Держав
НЮ-ЙОРК, 6. XI. — Згідно з приписами конституції дня 5. XI. управнені до голосування мешканці всіх 48 північно-американських стейців, що творять Зєдинені Держави П. А., віддали свої картки до виборчих урн. Того дня крім президента вибирається також новий конґрес, 435 послів до сойму (палати репрезентантів) і 1/3 частину зпоміж 96 членів сенату. В безпосередніх виборах голосують на президента тільки в чотирьох стейтах: Ейва, Уіскенин, Небраска й Ілліннойс. В останніх 44 стейтах виборець має на своїй виборчій листі тільки назвища елєкторів (правиборців). Американська конституція з 1787 р. постановляє: "Кожний стейт, у спосіб, в який вирішить його парлямент, має іменувати число кандидатів (елєкторів), рівне числові сенаторів і послів, яке стейт має право вибирати до конґресу". Постанова конституції, що на її основі мають вибрати 531 правиборців, як сказав Рузвелт, походить ще "з часів волових запрягів", — має на меті виключити виборчу боротьбу і вплив масових партій, щоб правиборці на основі дбайливого розважання та вільного рішення вибрали на президента людину, найбільш відповідну в цілому краю.
Одначе тепер зосім інакше, як це бажали собі творці конституції, вибори переводять дві великі партії, демократична й республиканська, що виставляють кандидатів на президентів і правиборців. В кожному стейті перемагає ця партія, що здобула абсолютну більшість голосів. Отже якщо прим. у ню-йоркському стейті демократи здобудуть тільки один голос більше ніж республикани, то автоматично переходить тут 47 демократичних правиборців, а республиканські голоси пропадають. Число правиборців в кожному стейті інше. Ню-Йорк вибирає 47 правиборців, а стейт Делевер тільки трьох. При цій системі виборів може статися таке, що голоси правиборців впадуть на кандидата, що не дістав абсолютної більшости всіх голосів, відданих при виборах. В 1932 р. Рузвелт одержав 22.8 міл. голосів, його противник Гувер здобув 15.8 міл. голосів. Одначе Рузвелт мав за собою 472 правиборців а Гувер тільки 59. Правиборці, вибрані у своїх стейтах 5. листопада, зберуться 16. грудня, щоб вибрати президента.
50 міл. голосувало в Америці
НЮ-ЙОРК, 6. Xl, — При величезній участи й серед неописаного зацікавлення всього населення відбулися у Зєдинених Державах Півн. Америки вибори президента. До 5. год. попол., себто до 24. год. середньоєвропейського часу в Ню-Йорку вже віддало голоси 85% виборців. Виборчі льокалі з приводу величезного числа виборців були відкриті 3 год. довше ніж давніше і замкнули їх щойно в 9. год. веч. Каліфорнія, що має 3 год. пізніший час від східніх стейтів, замкнула свої виборчі льокалі щойно в 11. год. веч., себто 6. год. ранку середньо-европейського часу. Заки обчислять висліди виборів потриває ще яикйсь час, бо голосувало біля 50 міліонів, ненотоване досі число виборців в Америці. Рішальне значіння для висліду виборів президента мають не віддані голоси, але число вибраних правиборців (елєкторів).
Напруження, з яким населення очікує висліду, незвичайно сильне. На вулицях і площах ведуть скрізь оживлені дискусії про вислід виборів. Як повідомляють, ніде не дійшло до поважніших інцидентів. Арештова но кілька осіб за намагання фальшувати вибори.
В Ню-Йорку ще перед вечором зібрала ся в центрі міста багатотисячна юрба, щоб вислухати комунікатів з різних сторін краю про частинні висліди виборів. Аж до пізних пополудневих годин обі партії розвивали на вулицях живу пропаґанду, з самоходами, з голосниками, летючками, тощо. Також радіостації надавали заклики до виборців. Особливо живий рух був на Бродвею, бо в його околиці проводи обох партій мали свої головні штаби. Вечором рух на Бродвею ставав щораз живіший. Вкінці вуличний рух біля будинку редакції "Ню-Йорк Таймс" треба було замкнути й перенести на інші вулиці. Замкнено рух трамваїв. Перед будинком редакції вижидали багатотисячні юрби в густій масі на оголошення виборчих вислідів, подаваних до відома публиці афішами, елєктричними реклямами на хмародерах, голосниками, радієм, надзвичайними виданнями щоденників і оповістками на екранах кін.   