◦ ◦ ◦ ◦

Сесія районної Ради депутатів трудящих. В Заложцях відбулася перша після закінчення Вітчизняної війни сесія районної Ради депутатів трудящих. Сесія розглянула питання: підсумки роботи за 1944 рік і про завдання сільських Рад у відбудові господарства району в 1945 році, про підготовку до збирання врожаю, організаційні питання.   Семінар профспілкових працівників. Монастириський райком КП(б)У провів семінар профспілкових працівників. Учасники семінару прослухали доповіді: перемога Об'єднаних націй над фашистською Німеччиною; організація соціалістичного змагання; оплата праці; допомога сім'ям військовослужбовців та інвалідам Вітчизняної війни; охорона праці; зміцнення трудової дисципліни; як проводити культурно-освітню роботу.   Підготовка кадрів. При Товстенському райземвідділі закінчили роботу курси мірщиків землі. З першого червня тут розпочав роботу десятиденний семінар по підвищенню агротехнічних знань агровиконавців.   Збори інвалідів Вітчизняної війни. Керівні органи Пробіжнянського району провели районні збори інвалідів Вітчизняної війни. На зборах було присутніх 90 чоловік. Представник ЦК КП(б)У т. Рибальченко зробив на зборах доповідь: "Перемога над німецько-фашистськими загарбниками, мирне будівництво і завдання інвалідів Вітчизняної війни". Завідуючий районним відділом соціального забезпечення зробив доповідь про піклування партії та уряду про інвалідів Вітчизняної війни. За ініціативою наради було утворено районну самодіяльну касу взаємодопомоги інвалідів Вітчизняної війни. Обрано правління і ревізійну комісію каси.   Допомога переселенцям. Взимку я переселився з Польщі у Велико-Глубочокський район. Поселились ми в селі Прошеча. Нас тут зустріли дуже привітно. Всі ми одержали землю, посівний матеріал, безкінним господарствам було подано допомогу в проведенні весняної сівби. Держава нам відпустила позику по 5.000 карбованців. Двоє з переселенців зараз вчаться на курсах трактористів. Живемо ми в достатку. Спасибі радянській владі і нашому батькові великому Сталіну.   Допомога студентів Дніпропетровська. Студенти Дніпропетровського Державного університету зібрали для Кременецького учительського інституту 1000 різних книжок, 5 мікроскопів, устаткування для хіміко-фізичних лабораторій. Днями група студентів Кременецького учительського інституту виїжджає за цими подарунками, а також для запозичення досвіду організації навчання у вищих учбових закладах Дніпропетровська.   Молодь готується до спартакіади. Молодь міста Заліщики енергійно готується до спартакіади. Упорядковано стадіон, відремонтовано 20 човнів, ведеться підготовка до масової здачі норм на значок ГПО. В різних спортивно-фізкультурних командах беруть участь понад 300 юнаків і дівчат міста.   Футбольний матч. 10 червня в Чорткові відбувся футбольний матч між чортківською командою "Динамо" і збірною Теребовлянського району. Матч закінчився з рахунком 3:2 на користь теребовлян.   Нова музична школа. В місті Збаражі відкрито музичну школу. В школі зараз навчається 50 дітей робітників та інтелігенції міста.   Вільне життя   