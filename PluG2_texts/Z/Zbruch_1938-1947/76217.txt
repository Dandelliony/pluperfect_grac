◦ ◦ ◦ ◦

Верховне Командування Німецьких Збройних Сил повідомляє:
У західному Кавказі, в області Кубані та у районі долішного Дону відбито ворожі випади та окремі сильніші наступи.
На фронті Дінця танкові з'єднання атакували становища мостового причілка, що його збудував ворог, та знищили великі ворожі сили. Знищено або здобуто 46 панцирних бойових возів та 33 гармати.
У триваючих важких оборонних і рухомих боях проти сильних ворожих з'єднань, що їх доповнено дальшими новими силами, відкинули наземні війська, при допомозі сильних летунських з'єднань, між Доном і горішним Дінцем всі спроби окруження.
Битва над Ладожським озером, що після впровадження нових ворожих сил знову розгорілася з усією запеклістю, довела до значного оборонного успіху. Наші війська могли на широкому фронті відбити з високими втратами для ворога численні важкі наступи, піддержувані артилерією і танками. Скупченим артилерійським вогнем розбито становища вигідні для дальших наступів.
У місяці січні знищено 832 совєтські літаки. З них 690 літаків зістрілено у повітряних боях, 99 літаків збила зенітна артилерія летунства, 22 літаки зістрілили з'єднання наземного війська, інші знищено на землі.
У Тунезії відбито криваво поновлені місцеві наступи ворога. Німецькі штурмові та швидкі бойові літаки продовжували атакувати ворожі становища і колони та заатакували з добрим успіхом ворожі летунські майдани. При втраті 3-ох власних літаків зістрілено у повітряних боях 14 ворожих літаків та знищено на землі 9 інших літаків.
Денні налети комбінованих з'єднань британського летунства на деякі місцевості французького району Каналу, спричинили численні жертви у вбитих і ранених серед населення. Внаслідок тих військово безуспішних атак та внаслідок бомб, що їх скинено минулої ночі на район міста Гамбурга, населення мало втрати. За дотеперішніми звідомленнями зістрілено щонайменше 28 британських літаків.
Після денного налету швидких німецьких бойових літаків на воєнно-важні об'єкти у південній Англії, бомбардувало летунство минулої ночі портові споруди у східній Англії.
В оборонних боях між Кавказом і Доном особливо визначився 57-ий танковий корпус під проводом генерала панцирних військ Кірхнера.
Згідно з повідомленням агенції Домеї з Рангуну, цільним вогнем японської протилетунської артилерії збито 30 британських і американських літаків, що намагалися провести атаки на Бірму з індійських та китайських баз. Як заявляють, залізна оборонна війна, що її японські частини ведуть у Бірмі, звела на ніщо всі спроби бомбардувати важливі бірменські бази.
Француза д'Астіє де ля Віжері, брата відомого мужа довір'я де Голя — поставлено — як повідомив кореспондент в Північній Африці часопису "Нюз Кронікл" — перед воєнний суд під замітом причасности в убивстві Дарляна, д'Астіє мав би бути близьким приятелем вбійника Дарляна. Характеристичне для положення в Марокко, що генерал Ног знову волів арештувати віцепрезидента товариства старих французьких бійців.
Вранці 31-го січня над східно-атлантійськими водами дійшло до повітряного бою між німецькими розвідувальними літаками і трьома британськими машинами типу "Бюфайтер". Німецькі летуни на висоті 20-ти метрів завважили британські літаки й зараз же заатакували їх. У короткому запеклому повітряному зударі збито дві машини типу "Бюфайтер". Третій літак, тяжко влучений у правий мотор, утік від дальших атак залітаючи в хмари.
Вніч під 31-го січня важкі німецькі бомбові літаки знову збомбомбардували пристань у Бон. Не зважаючи на пожвавлену протилетунську оборону, пляново проведено атаку кількома хвилями. Вона тривала приблизно пів години. Особливо поцілено магазини та якорні місця в південній частині пристані. Ще з далекої віддалі можна було бачити заграву великої пожежі, яка вибухла на західній окраїні південної пристані.
У другій половині січня анґлійське летунство втратило у повітряних боях над Індією і Бірмою 70 машин. У тому самому часі японці втратили на тому самому терені 6 власних літаків.
Офіціяльні кола в Злучених Державах називають боротьбу підводних човнів поважною нерозв’язаною проблемою цієї війни. Вони висловлюють думку, що проблема транспорту — це один з рішальних чинників, що має велике значення для успішного продовжування війни.
Згідно з фронтовими повідомленнями, славна золота нагода в Рангуні стала жертвою летунської атаки. В понеділок появилося над бірменською столицею 7 бомбовиків, які скинули бомби на буддійську святиню, що є відома під назвою пагода Шведагон. Одна з бомб попала в північно-східну частину святині і знищила пагоду. 10 осіб втратило при цьому життя. Цей наліт на найбільші святощі Бірми, відомі в цілому світі, викликав серед бірменського населення велике обурення. 