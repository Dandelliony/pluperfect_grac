Водосвяття на Ринку

Львів, 19-го січня.   Столітній календар віщував на цьогорічний Йордан сильний мороз. Тимчасом був тільки приморозок... Користаючи з такої пригідної погоди, на цьогорічне водосвяття на Ринку у Львові прибуло дуже-дуже багато українського народу і взагалі вірних. Прибуло багато процесій з хоругвами з львівських церков. Після врочистої Архієрейської Служби Божої у храмі Преображення Господнього, відбулося традиційне водосвяття на Ринку. У святочному поході — крім згаданих процесій з львівських церков — ішли богослови, дальше хор "Сурма" під управою дир. Плешкевича, дальше з Високопреосвященим д-ром Йосифом Сліпим численне духовенство з пралатом Л. Куницьким. Від Українського Центрального Комітету бачили ми заступника Провідника д-ра Костя Паньківського і д-ра Голінатого, від Львівської Міської Управи д-ра Степана Біляка та багато представників усіх наших установ.   Взяв також участь у поході і в водосвяттю більший відділ Української Поліції.   На Ринку зібралися тисячі українського громадянства, які вислухали врочистої відправи. Водосвяття довершено коло святочно прибраної криниці напроти вул. Гродзіцьких і Домініканської.   Після водосвяття похід пройшов довколо ринкової площі, а архієпископ покропив вірних свяченою водою.   Цьогорічний Йордан у Львові залишиться гарним спомином.   Львівські вісті 