Розпорядок ч. 17

Всі власники недвижимостей, ті що користуються, чи заряджують недвижимостями, є зобов'язані держати постійно вулицю до половини їздні в чистоті і порядку, так перед своїми забудованими, як і не забудованими парцелями.
В націоналізованих домах управитель дому має обов'язок зарядити очищування вулиць.
Передусім належить держатися слідуючих вказівок:
а) Хідники, дощепроводи і їздні треба замітати, оскільки необхідно щоденно, а при найменше на протязі тижня в середи і суботи після полудня до год. 18-ої.
б) Сміття треба сейчас усувати. Заборонюється вкидування сміття до каналізаційних допливів.
в) В часі сніжних опадів треба найдальше до 8-ої год. рано очистити хідники, а в часі гололедиці треба хідники посипати піском чи попелом, щоби забезпечити перед поховзненням. На дорогах, які не мають хідників, треба очистити з обох сторін дороги пас шириною 1½ м., що служив би за перехід для піших.
г) В часі відлеги слід безумовно улекшити відплив води до каналу.
д) Льодові наморозі, які звисають з дахів зі сторони вулиці, треба негайно збивати.
2. Власники, ті що користуються, управителі чи повновласники, зобов'язані негайно повідомляти Міський Уряд будови і Відділ будови доріг про ушкодження поверхні вулиць чи уряджень публичної ужиточності.
3. Хто не повинується цьому розпорядженню, буде караний гривною до 5.000 крб., а в разі нестягальності арештом до 3-х тижнів. Незалежно від цього відповідальні особи, поносять всякі наслідки за зроблені шкоди для міста чи третіх осіб внаслідок непідчинення цьому розпорядкові.
Львів, дня 3 вересня 1941 р.
Der Stadthaupfmann (Kujath) 