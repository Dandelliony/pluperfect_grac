◦ ◦ ◦ ◦ ◦

Пересторога. Перестерігаємо перед нелегальним Д-ра Вайгля, бо досліди, доконані в Інституті, виказали, що приватно продаються фальсифікати, які не тільки не надаються до вжитку, але є шкідливі. Вакцину, закуплену вже у приватних осіб, треба принести до Інституту для дослідів над сипним тифом проф. Вайгля, Львів, Потоцького 45 або Миколая 4 для безкоштовної перевірки. Всякі оригінальні вакцини, які ще може є в аптеках, лікарнях та інших санітарних установах, можуть бути також в Інституті перевірені або в певних випадках замінені свіжими.
Хліб і мешкання. Багато мешканців Львова, змінивши місце замешкання, має труднощі з одержанням хліба. Подаємо до відома, що із зміною мешкання, зокрема до інших дільниць міста, рівночасно зміняється апровізаційні картки. Щоб скористати з відповідного апровізаційного пункту, треба піти до Міської Управи, де на ІІІ-му поверсі міститься Уряд карткової системи. Предкладаючи свою нову адресу, уневажнюється тут старі апровізаційні картки і одержується нові. Для орієнтації подаємо, що мешканці першої дільниці полагоджують ці справи в кімнаті 111, мешканці II і IV дільниці в кімнаті 114, а мешканці III дільниці в кімнаті 109. Урядові години від 9-ої до 13-ої. Транспортова Кооператива. Хто змінює мешкання, здебільшого користується послугами транспортової кооперативи, яка перевозить меблі та інші тягарі і приміщеня при Марійській площі ч. 10. Щоб могти перевезти свої меблі з одного мешкання до другого, користуючись при тому згаданою транспортовою кооперативою, слід полагодити деякі формальності: Мешканевий Уряд (Баторого 26), який видає дозвіл на перепровадження, видає рівночасно уповажнення до перевозу меблів. Це уповажнення, видане на окремому бланкеті, слід предложити транспортовій кооперативі, яка займеться перевозом меблів. — Крім перевозу меблів транспортова кооператива ч. 2 займається перевозом збіжжя до млинів і муки до пекарень, а також перевозить щоденно около 100 тон каміння, піску і цегли для відділу відбудови доріг та каналізації. — Місячний оборот тієї кооперативи виносить від 40—50 тисяч золотих, вона має 60 коней і 40 возів різного типу.
Виміна грошей. Перехідний час для зміни грошей проминає зовсім спокійно, а це для життя кожного ринку є дуже важливе. Виміна совєтських грошей на золоті відбувається нормально. Завдяки прекрасній організації Українбанків у цілому краю в касах не подибуємо жодного натовпу. Дванадцятиденний термін, призначений для зміни грошей виявився зовсім вистарчальний. Всі вспіють позбутися рублів і одержати золоті, не наражуючи себе при тому на жодну втрату, як це було, наприклад, за большевицького панування. Виміна грошей і перехід на золотову валюту причиниться до уодностайнення господарського життя.
"Народна Торговля". У Львові відновляється стара і всім добре відома українська кооперативна фірма "Народна Торговля", яка довгі роки обслугованими і дешевими товарами. Треба надіятися, що по урухомленні численних крамниць "Народної Торговлі" заосмотрення населення в товарі першої потреби піде організованим і кращим шляхом. Населення не буде вистоювати довгі години під крамницями, в яких не завжди одержує товари, а в означеному часі, без труднощів одержить назначений йому приділ. 