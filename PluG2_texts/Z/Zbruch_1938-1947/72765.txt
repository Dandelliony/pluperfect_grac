◦ ◦ ◦ ◦

Сходини лікарів Українського Медично-Санітарного Об'єднання Праці при УІК з рефератом д-ра Дмитра Лушка на тему "Дисентерія і її бактеріофаг", відбудуться сьогодні, в п’ятницю, 6 листопада ц. р., в год. 18.30, в приміщенні Туберкульозного Диспансеру Львів, вул. Лінде ч. 5.
Сходини фармацевтів. В неділю, дня 8 листопада 1942 року, в 10-ій год. рано, в будинку УЦК. вул. Семінарії (Словацького) ч. 18. II. поверх, відбудуться чергові сходини фармацевтів, зорганізованих у Медично-Санітарному Об'єднанні Праці при УЦК. В програму сходин входить реферат мгр І. Гнідця на тему "Виробництво інєкцій" (частина ІІ). Участь всіх фармацевтів (аптикарів, магістрів, асистентів і практикантів) обов’язкова.
Доклад для вчителів. В неділю, дня 8 листопада 1942 року, відбудеться в год. 11-ій передполуднем в приміщенні Українського Комітету на Львів—місто, Ринок ч. 10/ІІ пов., доклад проф. Івана Сітницького на тему: "Українська математична термінологія". Доклад особливо важний для учителів всіх типів шкіл, які навчають математики.
Сходини працівників домоуправ. Сходини Об'єднання Праці Українських Домоуправителів при Українськім Комітеті на Львів—місто, відбудуться 7 листопада 1942 р., в год. 17-ій, в домівці Комітету, Ринок 10/ІІ. пов.
Сензацїї на Персенківці. 13-ий день кінних перегонів. Дуже цікаво пройшов 13-ий день кінних перегонів на Персенківці. Несподівано перемогли ті коні, яким ніхто й не віщував перемоги, не привели вони однак великих виплат тоталізатора. Окремі висліди бігів такі: І-ий біг — 1) Міссісіпі, 2) Тешин. ІІ-ий біг — 1) Острава, 2) Цецмір, ІІІ-ий біг — 1) Джок, 2) Гребля, IV-ий біг — 1) Лопушанин, 2) Дивізія. V-ий біг — 1) Мельоман, 2) Гопляна. V1-ий біг — 1) Аякс, 2) Дідич, VII-ий біг — 1) Альвеоля, 2) Ізан. VIII-ий біг — 1) Готовальня, 2) Мотор. Тоталізатор пор.: 176 зол. Загальний оборот тоталізатора: у Львові — 199.990, у Варшаві — 483.570 зол. Глядачів около 3000. Найближчі перегони відбудуться у суботу, 7-го та в неділю, 8-го листопада ц. р.
Діти підчас забави спричинили пожежу і шкоду. Батьків потягнуть до відповідальности. Останніми часами трапилися два вкладки, що мають стати осторогою для всіх управнених до виховання. В одному випадку бавилися вогнем діти недалеко від стіжка соломи так, що солома зайнялася, а вогонь поширився на хати, що стояли також недалеко. Другим разом унаслідок необережности дітей у поведінці з вогнем зайнялася шопа, а полум'я перекинулося на стодолу, де селянин держав запас збіжжя на зиму. В обох разах зазнали згадані люди важких втрат. Унаслідок неосторожности дітей стали вони нараз бідними. Дістати новий матеріял на відбудову сьогодні дуже важко; до того перед нами зима, а втрати хліба заступити нічим не можна. Кожний селянин вдоволений, що добрі жнива вирвали його зовсім з скрутного становища щодо харчів і що йому залишилося зі збіжжя так багато, що він може знову управляти ріллю. Шкода б'є його і його сім'ю двічі важко. Тому обов'язком батьків то управнених до виховання звертати пильнішу увагу на своїх дітей, як в інших часах, щоб ті діти не спричинювали біди. За всяку шкоду, що повстає спричинена їх дітьми, батьки будуть безоглядно потягнені до відповідальности; вони мусять за те відповідати. 