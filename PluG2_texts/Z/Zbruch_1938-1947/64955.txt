◦ ◦ ◦ ◦

Американський мінолов затоплений перед Кореджідором
ТОКІО, 18 квітня. — Підчас одного важкого японського летунського наступу на твердиню Кореджідор поцілянням бомби затоплено американський мінолов "Фінч". "Фінч" мав водовипорність 840 тонн. Його залога складалася з 72 людей.
Верховне Командування Німецьких Збройних Сил повідомляє:
На сході відкинено поодинокі місцеві наступи ворога. На Чорному морі німецькі бойові літаки затопили один ворожий торговельний корабель на 7 тисяч брт. На середньому та північному відтинках східного фронту власні наступальні підприняття були успішні, хоч були важкі теренові утруднення. Авіяція знищила позиції груп і танків ворога та заатакувала з успіхом відвертаючі з'єднання совєтів.
Підчас знищення одної ворожої групи, про що було вже повідомлення 16 квітня, розбито частини 33-ої совєтської армії та в багатоденних боях при 10-тьох ворожих випадах здобуто 45 місцевостей та около 1-ої тисячі бункрів. При цьому втратив ворог понад 6 тисяч полонених, 8 тисяч убитих, 160 гармат, 269 гранатометів і кулеметів, як теж 10 літаків, що їх здобула або знищила німецька піхота.
В часі від 21 березня до 10 квітня 1942 р. втратила совєтська авіяція 872 літаків, з того 631 в повітряних боях, 96 у вогні протилетунської артилерії та решту знищено на землі. В цьому самому часі власні втрати на східному фронті винесли 88 літаків.
У східній частині Середземного моря німецькі підводні човни затопили один британський есмінець на 4 тисячі брт., 6 транспортних вітрильників, як теж один озброєний пароплав.
Легкі німецькі бойові літаки атакували вдень різні портові споруди на південному англійському побережжі та з'єднання бойових літаків порт Саусгемптен, спричинивши важкі шкоди. Вчорашнього дня налетіли британські бомбовики під сильною охороною ловецьких літаків на західні окуповані полоси. Їх викрили німецькі ловецькі літаки та в завзятих повітряних боях збили 17 британських літаків, в цьому числі певну кількість 4-моторових бомбовиків. При цьому ще одна ескадра ловецьких літаків здобула на заході свою тисячну повітряну перемогу.
Вчора, у вечірних годинах невелике число британських літаків налетіло на промислові уладження в Аусбургу. Були невеликі втрати в людях і матеріялі. Протиповітряна артилерія збила 3 споміж нападаючих літаків.
Останньої ночі британські бомбовики скинули бомби на мешкальні райони в Гамбургу. Цивільне населення зазнало втрат у вбитих і пропавших. Знищено або пошкоджено ряд домів. Протиповітряна артилерія та нічні ловецькі літаки зістрілили 7 британських бомбовиків. Британська авіяція втратила вчора та останньої ночі 27 літаків.
Ляваль прем'єром, Дарлян — головнокомандувач.
БЕРЛІН, 18 квітня. — Ляваль іменований прем'єром французького уряду. Адмірал Дарлян став головнокомандуючим французьких збройних сил. Прізвищ членів французького уряду ще не знати.
У Бразилії трапилася велика катастрофа: 3 бразильські літаки згоріли у повітрі разом з 27 вояками залоги.
Єгипетський король Фарук, на авдієнцію в якого зголосився вертаючий з Індії до Лондону Кріппс тому три дні, досі не прийняв Кріппса на розмову. 