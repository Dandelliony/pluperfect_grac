◦ ◦ ◦ ◦ ◦ ◦ ◦

Чергове засідання наукової ради при УЦК відбудеться в середу 7. травня в 19-ій год. в салі Українського Видавництва. На порядку виклад проф. Богдана Лепкого на тему: "До джерел Шевченкової творчости".
Дирекція української державної ґімназії в Холмі повідомляє, що наука у клясах І., II., III. і IV., після короткої перерви, починається в четвер, 8. травня. Наука у клясах V.—VIII. відбувається правильно, без перерви. — Управа.
Ґорґонова знову перед судом. Відома з процесу в справі вбивства Зарембівної у Брюховичах під Львовом Ріта Ґорґонова, засуджена львівським наглим судом на кару смерти, а судом присяглих у Кракові на 8 літ тюрми, після втечі підчас війни з тюрми у Фордоні, замешкала в Варшаві у захисті для виселенців. Там пропала торбинка з 108 зол., документи й біжутерія вартости 50 зол. Сильне підозріння впало на Ґорґонову. Одначе суд звільнив її від вини й кари, бо не було конкретних доказів, а тільки самі познаки. 