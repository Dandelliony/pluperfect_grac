Самоуправні вибори.

В неділю 22. січня ц. р. відбулися вибори до міських рад: Любачеві, Мостах Великих і Чорткові.
В Любачеві українці здобули 3 мандати (втратили 2, раніше мали 5), поляки 14 і жиди 4.
В Мостах Великих українці здобули 4 мандати (раніше 2), а поляки 8 мандатів.
У Чорткові українці здобули ледви один мандат, поляки 18, жиди 5.
Палестинські араби таки не візьмуть участи в конференції круглого стола?
Ще в суботу пополудні твердили в добре поінформованих колах, що палестинські араби візьмуть участь у льондонській конференції. Тимчасом з Каїру наспіла вістка, що в ночі з пятниці на суботу араби таки рішили не брати участи в тій конференції.
Князь Абд ель Монейм — претендентом на палестинський престіл?
Як подає "Парі Суар", в арабських колах є мабуть концепція запропонувати палестинський престіл князеві Абд ель Монеймові, синові б. єгипетського хедива (віцекороля) Аббаса Гільмі. Він здається належатиме до арабської делєґації на конференцію круглого стола.
Наслідник іранською престолу іде до Єгипту.
Наслідник престолу Ірану виїде небавом до Бейруту, відтіля до Єгипту. В недалекому майбутньому він одружиться зі сестрою єгипетського короля.
Постепенний "аншлюс" Гатаю до Туреччини.
Уряд Гатаю (санджаку Александрути) звернувся до турецького уряду з проханням дозволити уживати в Гатаю турецькі поштові марки.
Недавно турецький уряд дозволив своїм консулям давати турецькі пашпорти громадянам Гатаю.
Міністерство пропаґанди в Естонії.
В естонському уряді утворено міністерство пропаґанди та поручено його редакторові Ойдерманнові, який рівночасно став віцепремієром. 