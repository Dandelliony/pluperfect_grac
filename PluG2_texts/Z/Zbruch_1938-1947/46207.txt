Своєчасно розрахуватися з державою. — Міська конференція вчителів

Своєчасно розрахуватися з державою
Виконання плану обов'язкової поставки м'яса є одним з перших обов'язків кожного селянина, кожної сільради.
Більшість селян Перемишльського району свідомо зрозуміла цей обов'язок і дотерміново розрахувалися з державою, виконавши повністю план м'ясопоставки за 1940 рік.
Багато сіл нашого району, не чекаючи плану м'ясопоставки, уже почали здавати авансом м'ясо. Ось, наприклад, селяни сіл Тисова здали авансом 40 центнерів м'яса, Зоротовичі 32 цент., Грушатичі 29 цент., Негрибка 21 цент., Пикуличі 19,5 цент., Ніжанковичі 14,5 цент., Міжинець 12 цент. і ряд інш. В цих селах селяни добре зрозуміли, що зараз далеко вигідніше здавати м'ясопоставку тому, що селяни мають зайву худобу і можна її продати в план м'ясопоставки.
Але є частина селян, які ще не розуміють великого значення розрахування перед державою і до цього часу ще не виконали плану м'ясопоставки за 1940 рік. Такі села, як Кругель Великий, Горохівці, Вітошинці, Боратичі, Библо до цього часу ще не виконали плану м'ясопоставки за 1940 рік.
Всім селянам району, слід зрозуміти, що здача м'яса державі справа великого державного значення. Треба домагатися своєчасного, дострокового розрахування з державою.
І. Зеленський Міська конференція вчителів
Вчора, 7 січня, в приміщенні драматичного театру розпочала свою роботу міська конференція вчителів. По першому питанню була заслухана доповідь завідуючого міськнаросвіти тов. Тарана: "Підсумки навчально-виховної роботи шкіл м. Перемишля за І півріччя 1940/41 навчального року і завдання на II півріччя".
За перше півріччя навчального року школи м. Перемишля досягли значних успіхів. Успішність всіх шкіл становить 90,5%. З загальної кількості учнів 4576 встигає 4304, відстають 452 учні. Відмінників учоби є 918 учнів, що складає 20,5%.
Успішність по кожній школі зокрема. Школа ім. Леніна — 97,6%, ім. Орджонікідзе — 94%, ім. Кірова — 93,99%, ім. Ворошилова — 92,94%, ім. Франка — 92%, ім. Шевченка — 91,91%, ім. Чкалова — 91%. В школах ім. Ш. Алейхема, Сталіна, Фрунзе, Міцкевича, Молотова трохи нижче загально-міської успішності — від 89%—83%.
Багато вчителів, керівників класів домоглися 100% успішності. Тт. Качура, Чорненко, Ільїна, Соколова, Драган, Островський, Габер, Вакспрес, Наглер, Браттер, Ханас, Кондрацька, Лінгардт, Мандель, Румянцева, Новосьолова, Гальперн, Цукерман, Смугла, Брайт і інші дали 100% успішності.
По школах широко розгорнута політико-виховна, гурткова робота — драматичні, співочі, воєнно-фізкультурні гуртки є в кожній школі. Серед батьків також проведена чимала робота. По класах шкіл проведено в середньому по 6 батьківських зборів. Батьки приймають активну участь в вихованні підростаючого покоління.
Однак в роботах шкіл є ряд недоліків: не скрізь обладнані методичні кабінети, не завжди проводились методичні наради.
Потім доповідач т. Таран накреслив ряд практичних завдань на II півріччя учбового року.
На першому засіданні також було зроблено дві співдоповіді — тов. Вурм: "Виховання свідомої дисципліни в школі і відповідальність наших учнів в школі", тов. Ляхович: "Боротьба за письменність учнів, як одне з вирішальних завдань педагогіки*.
Після співдоповідей розгорнулися жваві дебати, в яких взяли участь 12 чоловік. Перше засідання конференції закінчилось художньою частиною.
Ф. Лад 