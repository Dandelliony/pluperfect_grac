◦ ◦ ◦ ◦ ◦ ◦ ◦

Заява Гітлера словацькому посланикові
Як повідомляє німецьке інформаційне бюро, 21 жовтня Гітлер прийняв словацького посланика Чернака. Під час розмови Гітлер заявив посланикові, що Німеччина задоволить висловлені словацьким урядом побажання, обгрунтовані національними й історичними мотивами, про повернення Словаччині колишніх словацьких територій, відібраних Польщею у Словаччини в 1920, 1924 і 1938 роках. Передача цих територій буде врегульована договором між Німеччиною і Словаччиною. (ТАРС).
Радянсько-німецькі господарські переговори
Радянсько-німецькі господарські переговори в Москві, як слід було чекати, проходять цілком позитивно. Особоуповноважений німецького уряду п. Ріттер, після успішного з'ясування принципіальних питань, вилетів назад у Берлін, в той час як німецька помічна делегація, на чолі з п. Шнурре продовжує свої роботи з урядом СРСР.
В найближчі дні в Німеччину виїжджає авторитетна радянська господарська комісія на чолі з народним комісаром тов. Тевосяном для розгляду на місці питань, зв'язаних з замовленнями СРСР в Німеччині і німецьким вивозом в СРСР. (ТАРС).
Прибуття радянської ескадри в Лієпая
22 жовтня об 11 годині дня ескадра радянських кораблів під командуванням флагмана 2-го рангу Несвіцького, очолювана крейсером "Киров", увійшла в Латвійський порт Лієпая. При вході в порт на кораблях був піднятий латвійський флаг і даний салют націй — 21 гарматний постріл. Оркестр виконав латвійський національний гімн і "Інтернаціонал". З берега був даний у відповідь салют націй, оркестр виконав "Інтернаціонал" і латвійський національний гімн. На борт крейсера "Киров" прибули представник латвійського морського командування, співробітники повпредства СРСР у Латвії на чолі з радником Чічаєвим. Флагман 2-го рангу Несвіцький в супроводі рад ника повпредства СРСР в Латвії тов. Чічаєва зробили візит місцевому військовому командуванню і міському голові. О 16 годині флагман 2-го рангу Несвіцький на борту крейсера "Киров" прийняв візит-відповідь.
О 18 годині військові власті Лієпая дали обід в честь прибулої радянської ескадри. (ТАРС). 