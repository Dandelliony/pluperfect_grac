Стипендії для студентів на осінній семестр 1942 р.

Львів, 24 липня.
Всі українські студенти, що бажають старатися за продовження признаної в літньому семестрі 1942 стипендії, чи теж признання нової напишуть відповідне прохання та вишлють його до Комісії Допомоги Українському Студентству при Українському Центральному Комітеті, Львів, вул. Паркова 10. (Паркштрассе 10).
І. До подання за продовження стипендії долучать петенти ось такі залучники:
а) на студії у Львові:
1. Щонайменше два свідоцтва з приписаних головних іспитів або кольоквій з головних предметів даного курсу, зданих в літньому семестрі 1942 або принайменше два інші рівнорядні докази пильности з головних предметів, приписаних на даному році.
2. Посвідку пильности з участи в лєктораті німецької мови.
3. Опінію від місцевого Українського Комітету про громадянську працю та поведінку петента в часі ферій.
б) на студії за кордоном:
1. Щонайменше два свідоцтва пильности, як під І а. 1.
2. Опінію студентського товариства про кандидата, як студента і громадянина.
3. Посвідку запису на літній семестр 1942. датовану з липня, серпня або вересня 1942.
ІІ. Всі українські студенти та абсольвенти ґімназій, що стараються за признання стипендії вперше, долучують до прохання:
а) на студії у Львові:
1. Докладний життєпис.
2. Свідоцтво незаможности, виставлене громадським, а потверджене парохіяльним урядом.
3. Опінія місцевого Комітету.
4. Абсольвенти ґімназій предкладають лєґалізований відпис натурального свідоцтва; петенти, що студіювали у Львові в літньому семестрі 1942 — щонайменше два свідоцтва пильности (як під І. а. 1.); студенти, що мали дотепер перерву в студіях — відпис індексу.
5. Одну світлину.
б) на студії за кордоном:
1, 2, 4, 5) як вище.
6. Опінію Комітету (Делєгатури) або, де нема Комітету (Делєгатури), опінію громадянської установи.
***
Речинець складання подань на продовження або на уділення стипендій минає:
а) на студії у Львові: 25 серпня — якщо виклади на даному Інституті зачинаються 1. вересня; 15. вересня для студентів інститутів, в яких виклади розпочинаються 1. жовтня 1942.
б) на студії за кордоном: 1. жовтня 1942.
Ті студенти, що скоріше розпочинають високошкільну науку за кордоном, мають внести подання на чотири тижні перед початком викладів.
Комісія ДУС звертає увагу всіх заінтересованих на ось такі речі:
1. Подання адресують і висилають патенти разом з залучниками просто до Комісії ДУС у Львові, вул. Паркова 10. Подання без усіх залучників не будуть розглянені.
2. Подання треба писати чітко, підписуватися виразно; подати докладну адресу (латинськими буквами) та факультет і семестр студій.
3. Опінію про кандидата на стипендію висилає громадянська установа чи студентське товариство просто на адресу КоДУС.
Відкриті опінії, віддані до рук петентам на стипендію, не будуть брані під увагу.
4. Термінів складання подань всіх залучників треба строго додержуватися. Винятків для студентів у Львові і в Великонімеччині Комісія ДУС робити не буде.
5. При розподілі стипендій першенство матимуть студенти, що кінчають студії або, що вже заавансовані в своїх студіях.
6. Для студентів І. семестру медицини, ветеринарії і фармації — евентуальні стипендії будуть признані тільки на студії у Львові.
7. Комісія заохочує студіювати гуманістичні, правничі та економічно-торговельні науки.
8. Сама виплата стипендій у Львові наступає щойно після предложення посвідки запису на даний факультет і семестр. Те саме відноситься до студентів за кордоном, що вперше стараються за признання стипендії. Виплата першої рати для б. стипендистів зза кордону, яким продовжено стипендію, може наступити у Львові перед виїздом на студії, друга рата буде виплачена щойно після прислания вчас посвідки приняття на осінній семестр, потрібної для одержання девізового дозволу.
9. Стипендії є зворотні. Кожний стипендист зобов'язується письменно побрану стипендію ратами звертати, коли тільки закінчить студії і одержить платне становище.
Комісія Допомоги Українському Студентству при Українському Центральному Комітеті. 