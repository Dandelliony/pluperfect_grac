◦ ◦ ◦ ◦ ◦ ◦ ◦

Будівництво великого цеху. Львівський пивоварний завод ввесь час не мав великої солодовні, яка б забезпечувала сировиною безперебійну роботу заводу. 70 процентів солодової сировини доводиться завозити з Коломиї, Добромиля, Калуша і інших міст. Щоб ліквідувати залежність від інших заводів і ліквідувати перебої в роботі, на заводі почали будувати великий цех — солодовню розміром 13,5 тисяч — кубічних метрів.
На будівництво витрачається 1 міліон 300 тисяч крб. Будівельні роботи будуть закінчені до 15 грудня. Монтаж і устаткування закінчиться в 1941 році.
Разом з будівництвом цеху виготовляється і устаткування. Вже виготовлено в машинобудівельному відділі Ленінградського заводу "Красная Баварія" 4 шнековорошителі. Останнє устаткування виготовляється на місці. З пуском в роботу цієї солодовні завод збільшить квартальний випуск пива на 30 тисяч гектолітрів.
Екскурсія юних туристів. З червоної столиці — Москви повернулось 20 юних туристів Львівської дитячої технічної станції. Багато чудових вражень залишилось в них після поїздки. Майбутні конструктори, винахідники і архітектори відвідали всі привабливі місця столиці. Вони оглянули Всесоюзну сільськогосподарську виставку, побували в музеях Леніна, Червоної Армії, Пушкіна, Третяковській галереї, Метро та катались по каналу Москва—Волга, були і в мавзолеї Леніна. На все життя діти залишили в своїх серцях образ Володимира Ільїча. 