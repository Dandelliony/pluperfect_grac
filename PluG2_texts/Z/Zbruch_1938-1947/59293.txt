◦ ◦ ◦ ◦ ◦

Зарядження про відвідування театру. На основі зарядження Відділу Пропаганди при Уряді Губернатора, встановлено новий порядок відвідування театру у Львові і так: лиш для німців вистави відбуватимуться в суботи, неділі й понеділки (початок в 19 годині), лиш для українців у вівтірки, середи, четверги (початок о год. 18) та неділі пополудні (початок о год. 15). Цього зарядження слід безоглядно придержуватися.
Нове зарядження про львівські кінотеатри. Старанням Відділу Пропаганди (Абтайлюнг Пропаганда) при Уряді Губернатора наладнано до тепер 56 кінотеатрів у цілому Дистрикті Галичина. З цього числа у Львові є 12 кінотеатрів. Поділено їх у цей спосіб, що до кіна "Касіно" (Опернштр. 5) і "Олімп" (Опернштр. 5) вільно ходити тільки німцям, до кіно "Студіо" (Коперника 9), "Ріяльто" (Академічна пл. 5), "Метро", (Остштрассе 7) і "Муза" (22 Юніштр. 11) українцям, а до кін "Роксі" (Кентшинського 57), "Космос" (Шітценплятц 1), "Світ" (Вінерштр. 3), "Мева" (Жольківерштр.), "Тон" (Кушевича 1) і "Байки" (Зелена 26) полякам.
Нові назви вулиць. В дальшому перейменуванні львівських вулиць: вул. Йосафата — названо Нелькенштр., вул. Котляревського — Бергбауштр., вул. Шашкевича — Одеонштр.
Зголошування керниць. Для охорони здоров'я населення має обов'язково зголошувати всі керниці у Львові. Обов'язок реєструвати мають власники терену або управителі терену, на якому є керниця. Зголошення приймає Міське Заведення Водопроводів при вул. Зеленій 4, до 3 грудня ц. р. За незголошення грозить кара.
Батерії до електричних лямпок. У затемненому місті мусять прохожі вечорами освітлювати собі дорогу електричними лампками. Тому є великий попит і запотребування на батерії до лампок. Тепер у Львові є кілька крамниць, які мають на складі такі батерії. Найбільше покупців можна завважити в одній з таких крамниць при Галицькій вулиці.
Ремісник обманець. Швець Осип Назарко зі Львова одержав замовлення на роботу черевиків для німецького війська. Йому передано весь потрібний матеріял у вповні вистарчаючій кількості доброї якости. Але при перевірці стверджено, що Назарко одержаний добрий матеріал у більшій часті присвоїв собі і зужив для когось іншого, а зате для війська зробив черевики з гіршої скіри. Назарка арештовано й якнайгостріше покарано. 