◦ ◦ ◦ ◦ ◦ ◦ ◦

Італо-німецькі війська займають стратегічну лінію Атлантичний океан—Середземне море
РИМ, 19. (ТАРС). Агентство Стефані повідомляє з Базеля, що Гітлер і Муссоліні наказали своїм військам зайняти позиції на єдиній стратегічній лінії Атлантичний океан—Середземне море для підготовки "останнього наступу на Францію, в разі якщо вона відмовиться прийняти умови миру, які будуть їй продиктовані переможцями".
Зустріч Гітлер—Муссоліні
БЕРЛІН, 18 червня. (ТАРС). Як повідомляє німецьке інформаційне бюро з Мюнхена, сьогодні о півдні сюда прибув з своєї ставки Гітлер для зустрічі з Муссоліні.
БЕРЛІН, 18 червня. (ТАРС). Німецьке інформаційне бюро повідомляє, що сьогодні о 15 годині, Муссоліні прибув в Мюнхен. В супроводі міністра закордонних справ Чіано, начальника кабінету Себастіаніні, генерального директора департаменту по справам Європи і Середземного моря міністерства закордонних справ Буті і помічника начальника генерального штабу армії генерала Роатта. Гітлер вітав Муссоліні на вокзалі і проводив його до палацу принца Карла.
Міністр закордонних справ Чіано прибув до палацу принца Карла в супроводі німецького міністра закордонних справ Ріббентропа і начальника штабу верховного командування озброєних сил Німеччини генерала Кейтель. З цим же поїздом прибув німецький посол в Римі фон Макензен, а також італьянський посол в Берліні Альфієрі.
НЬЮ-ЙОРК, 18 червня. СТАРС). Мадрідський кореспондент агентства Ассошіейтед Пресс, посилаючись на вірогідні джерела, передає, що Франко запрошують бути посередником у французсько-німецьких переговорах про перемиря і послати своїх представників для обмірковування умов миру.
За повідомленням Мадрідського кореспондента агентства Юнайтед Пресс з вірогідних джерел передають, що Німеччина звернулась до Франко з проханням прийняти участь в обмірковуванні мирної угоди. Кореспондент далі вказує "Іспанія готується рішуче захищати свої домагання на французське Марокко і Гібралтар. Іспанія вже окупувала міжнародну зону в Танжері. Тут предрікають дальші кроки Іспанії".
ЛОНДОН, 18 червня. (ТАРС). Посилаючись на повідомлення французського радіо, агентство Рейтер передає, що папський нунцій в Парижі Валері виступить посередником між французським і італьянським урядами.
Комюніке про зустріч Гітлера з Муссоліні
РИМ, 18 червня. (ТАРС). Агентство Стефані повідомляє, що сьогодні о 19 год. 50 хвилин закінчилась нарада Гітлера з Муссоліні, в якій приймали участь також Чіано, Ріббентроп, начальник штабу верховного командування озброєних сил Німеччини Кейтель і помічник начальника генерального штабу італьянської армії генерал Роатта.
Після закінчення наради було опубліковане слідуюче комюніке:
"Під час наради, яка відбулась сьогодні в Мюнхені, Муссоліні і Гітлер досягли угоди відносно позиції, яку займуть обидва союзних уряди в відношенні французьких пропозицій про мир".
Гітлер прибув у ставку
РИМ, 19. (ТАРС). За повідомленням агентства Стефані, Гітлер прибув у головну ставку німецької армії.
Повідомлення газети "Нью-Йорк Таймс"
НЬЮ-ЙОРК, 19. (ТАРС). Як повідомляє Мадрідський кореспондент газети "Нью-Йорк Таймс" за достовірними відомостями, Гітлер і Муссоліні передали свої умови укладення миру з Францією іспанському послові у Франції Лекеріку.
За наявними відомостями, пише далі кореспондент, майже всі французькі кораблі покинули протягом вчорашнього дня порти Франції.
Кореспондент вказує, що найбільш крупні французські кораблі, які знаходяться разом з англійським флотом в Александрії, підкоряються наказам англійського адміралтейства і, можливо, відмовляться підкоритись наказові про здачу.
Арест Скучаса і Повелайтіса
КАУНАС, 18 червня. (ТАРС). Як стало відомо, одночасно з Сметоною намагалися втекти за кордоні колишній міністр внутрішних справ і Литви Скучас і колишній начальник департаменту політичної поліції Литви Повелайтіс. Обидва були затримані на кордоні. Скучас — в місті Юрбаркас, а Повелайтіс — в місті Вірбаліс. Скучас і Повелайтіс арештовані литовськими властями і знаходяться під вартою.
В центральному Китаї.
В центральній частині провінції Хубей тривають вперті бої. 13 червня японські війська вдерлись в місто Ічан (на захід від Ханькоу) і 15 червня повністю заволоділи ним. Китайські війська відступили з міста, зайняли позиції на північний захід від Ічана і 17 червня, контратакувавши японців, в свою чергу вдерлися в Ічан. Тепер в місті відбуваються вуличні бої. З перемінним успіхом ідуть бої на підступах до міста Цзінминь.
В південній частині провінції Аньхуей розгорнулись бої в секторі Гуйчі. Після тривалих і впертих боїв 17 червня китайські війська зайняли Гуйчі. Японці відступають в північно-східному напрямі.
Відомостей про становище на фронтах в північному і південному Китаї немає.
Німецькі повідомлення
БЕРЛІН, 19. (ТАРС). Інформаційне бюро повідомляє, що коло 2 тисяч французських солдатів перейшли швейцарський кордон поблизу швейцарського міста Ле Локль, де були роззброєні і інтерновані. Серед тих, що перейшли кордон, знаходиться генерал і кілька офіцерів штабу військово-повітряних сил.
Під час нальоту ворожої авіації на Кельн в ніч на 18 червня було убито 7 чоловік і багато поранено. Деякі жилі будинки зруйновані і пошкоджені.
Французські повідомлення
ЛОНДОН, 19. (ТАРС). Агентство Рейтер передає таке повідомлення французського командування: "Противникові сьогодні вдалося просунутися вглиб Нормандії і Бретані. Авангарди досягли Шербурга і Ренна. Сильні бої відбулись на південь від Шатоден. Між Луарою і Вогезами противник продовжував просуватися до Юре. В Лотарингії і Ельзасі наші частини стримують противника".
ЛОНДОН, 19. (ТАРС). Як повідомляє агентство Рейтер, французьке радіо передавало вчора такий огляд воєнного становища у Франції: "Після бою на нижній Сені французська армія відступила до Евре і Шартр, і бої відбуваються тепер в Авранш. Друга французька армія на Луарі, яка захищає позіції від Тура до Ла Шаріте (на Луарі), Блуа і Орлеана, займаючи частину цих міст на одному березі Луари, заподіяла тяжких втрат противникові, який намагався переправитись через Луару. Потім іде величезна бреш, що утворилась в наслідок втрати Шато-Тьєррі і Тарденуа. Тут німці дійшли до Невера, звідки просунулись до Отен, який, мабуть, уже в їх руках. В районі Діжона одна група ворожих військ розташована по долині ріки Сони до міста Шалон-сюр-Сон, друга наступає в напрямі Швейцарії. Фланг нашої четвертої армії, що знаходиться в Альпах, відкритий в наслідок прориву на Соні. Командування вживає заходів, щоб запобігти цій небезпеці".
Англійські повідомлення
ЛОНДОН, 19. (ТАРС). Міністерство авіації повідомляє, що минулої ночі літаки противника бомбардували райони Східної Англії.
Над Темзою були скинуті запальні бомби. Вбито 11 чоловік, поранено 14. Воєнні об'єкти не потерпіли. Збито 7 літаків противника. 