◦ ◦ ◦ ◦ ◦ ◦ ◦

Заява адмірала Харта
ШАНХАЙ, 1. (ТАРС). Агентство Юнайтед Пресс передає, що командуючий азіатською ескадрою США адмірал Харт 30 жовтня спростував повідомлення про відкликання з Шанхая американської морської піхоти.
Однак, посилаючись на відомості з Гонолулу, агентство твердить, що розквартирований у Шанхаї четвертий полк американської морської піхоти буде виведений з міста в найближчому майбутньому.
Забастовка робітників в Фінляндії
СТОКГОЛЬМ, 2. (ТАРС). Скандінавське телеграфне бюро повідомляє, що на фінляндських залізницях спалахнула забастовка кочегарів, які вимагають підвищення заробітної плати. Рух на найважливіших дільницях залізниць підтримується з допомогою новоприйнятих на роботу безробітних.
ХЕЛЬСІНКІ, 2. (ТАРС). Газета "Суомен Сосіалідемокраатті" передав, що на днях в Хельсінкі почалась забастовка робітників фабрики ліжок "Полса". Забастовка викликана відмовою дирекції фабрики підвищити зарплату робітникам. Директор фабрики поставив вимогу правлінню дому, членом якого він є, виселити з квартир бастуючих робітників.
Іноземні літаки над Швейцарією
БЕРЛІН, 2. (ТАРС). Німецьке інформаційне бюро передає таке комюніке штабу швейцарської армії: "В ніч на 2 листопада невелика група іноземних літаків перелітала в південному напрямі швейцарську територію".
Перекидання американських військ в Порторіко
НЬЮ-ЙОРК, 2. (ТАРС). За повідомленням агентства Ассошіейтед Пресс з Ленглі Філд (аеродром в штаті Віргінія), 18 бомбардувальників і 2 штурмових літаки "А-17" вилетіли в Порторіко. Сухопутні війська відправлені в Порторіко 28 жовтня.
Евакуація дітей з Лондона
ЛОНДОН, 2. (ТАРС). Як заявив 31 жовтня міністр здоровоохорони Макдональд, з Лондона і лондонського району евакуйовано 563 тисячі дітей шкільного віку. Залишаються 279 тисяч.
Італьянські повітряні бази на побережжі Ла-Манша
Як уже повідомлялося в зведенні німецького командування, в ніч на 25 жовтня в нальотах на Англію вперше брали участь італьянські літаки.
У зв'язку з цим "Джорнале д’Італіа" вмістила кореспонденцію, одержану з "повітряних італьянських баз на побережжі Ла-Манша", в якій повідомляється, що мова йде не про окремі італьянські літаки, а про цілий "експедиційний італьянський авіаційний корпус".
Цей корпус був  створений по договореності з німецьким верховним командуванням. Він розташований на спеціально виділених для нього німецьким командуванням базах і підлягає безпосередньо італьянському авіаційному генералові Фуже. Однак корпус, зберігаючи певну свободу дій, є складовою частиною німецьких повітряних сил, розташованих на базах Ла-Манша.
Загибель канадського есмінця
НЬЮ-ЙОРК, 1. (ТАРС). За повідомленням агентства Ассошіейтед Пресс з Оттави, там офіціально оголошено, що 34 моряки, які врятувалися з затонулого канадського есмінця "Маргурі", прибули на Бермудські острови.
Есмінець "Маргурі" 22 жовтня зіткнувся з торговим пароплавом і затонув. На борту есмінця знаходилась команда в складі 142 чоловік.
НЬЮ-ЙОРК, 1. (ТАРС). За повідомленням кореспондента газети "Нью-Йорк Таймс" з Насау (Багамські острови), 30 жовтня туди прибули два англійських моряки, що, як гадають, врятувались з англійського пароплава, торпедованого два місяці тому. Моряки прибули з острова Ільютра на човні.
Повідомлення німецького інформаційного бюро з Женеви
БЕРЛІН, 2. (ТАРС). Як повідомляє Німецьке інформаційне бюро з Женеви, французський уряд на підставі угоди про перемир'я надав в розпорядження німецьких властей 15 млрд. франків на утримання німецьких військ на окупованій території Франції. Досі французським урядом було виділено для цієї ж мети 50 млрд. франків. 