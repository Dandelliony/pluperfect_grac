◦ ◦ ◦ ◦ ◦ ◦ ◦

Підготовка Німеччини до наступу на Англію
ЛОНДОН, 15. (ТАРС). Авіаційний оглядач газети "Дейлі Експресс" пише, що відомості, які надходять з Швейцарії і Німеччини, свідчать про активну підготовку німців до широкого наступу на Англію. На думку оглядача Німеччина спробує почати наступ в найближчому майбутньому, бо наприкінці серпня Північне море буває звичайно неспокійним, і операції для плоскодонних суден являють певну небезпеку.
За наявними відомостями, Німеччина зосередила багато великих кораблів в балтійських портах, безліч дрібних суден у норвежських фіордах у районі Намсоса і Тромсе.
Англійські пропозиції США
НЬЮ-ЙОРК, 14. (ТАРС). Вашінгтонський кореспондент газети "Дейлі Міррор" Пірсон повідомляє, що Англія запропонувала Сполученим Штатам передати їм суверенітет над усіма своїми острівними володіннями в західній півкулі, надати право користування сухопутними, повітряними і воєнно-морськими базами і ряд територіальних поступок, якщо США пошлють в Англію есмінці і торпедні катери. Як вказує Пірсон, члени американського кабінету одноголосно висловлюються за прийняття цієї пропозиції. Рузвельт ще вагається, побоюючись наслідків передвиборної кампанії.
Як передає агентство Ассошіейтед Пресс, голова сенатської комісії в морських справах Уолш, виступаючи 13 серпня по радіо, висловився проти посилки есмінців в Англію, яка, на його думку, була б "актом війни". За словами Уолша, Сполучені Штати мають потребу в застарілих есмінцях для навчальних цілей, а також для використання їх як допоміжні кораблі. Незалежно від того, чи вступлять США повністю у війну чи залишаться поза нею, заявив Уолш, необхідно в інтересах оборони зберегти в США весь флот.
Як повідомляє агентство Юнайтед Пресс, Рузвельт старанно вивчає англійські пропозиції з приводу передачі Англії застарілих есмінців, не бажаючи прийняти ніякого рішення, поки він не одержить запевнень, у схваленні його Конгресом. Офіціальні особи вивчають юридичні перешкоди, які заважають тепер передачі есмінців Англії.
Заворушення в Вазірістані
НЬЮ-ЙОРК, 15. (ТАРС). Кореспондент агентства Юнайтед Пресс повідомляє, що під час сутички між вороже настроєним до англійських властей племенем у Вазірістані (Індія) і військовими частинами вбитий один англійський і один індійський офіцери, 14 солдатів поранено, один солдат зник без вісті. Передають, що 5 чоловік з цього племені вбито і 7 поранено.
Виявлення невідомих розкритих парашутів в Англії
ЛОНДОН, 14. (ТАРС). Як передає агентство Рейтер, сьогодні ранком поблизу одного міста в центральній Англії було виявлено 11 розкритих парашутів. Крім того, 16 розкритих парашутів було знайдено в різних районах Шотландії.
Англійське міністерство внутрішніх справ і внутрішньої безпеки повідомляє, що після одержання відомостей про виявлення розкритих парашутів військова поліція і загони місцевої оборони почали ретельні шукання парашутистів. Шукання все ще тривають, і досі ні один парашутист не знайдений. Нема також ніяких відомостей про те, що парашутисти висадились.
НЬЮ-ЙОРК, 14. (ТАРС). За повідомленням лондонського кореспондента агентства Ассошіейтед Пресс, 11 німецьких парашутистів були захоплені в центральній Англії. Кореспондент, прибувши в одне з прибережних міст південної Англії, передає, що поїзд, в якому він їхав, ішов на половинній швидкості, бо навколо поїзду безперервно падали запальні бомби.
Нальоти німецьких літаків на Англію
ЛОНДОН, 15. (ТАРС). В комюніке міністерства авіації вказується: "14 серпня діяльність німецької авіації над Англією була менш інтенсивною, ніж в попередні дні. Ранком 14 серпня німецькі літакні провели атаку на аеростати повітряного загородження в Дуврі і легкі воєнні кораблі. Німецькі літаки безуспішно атакували аеродром в графстві Кент. Під час атаки збитий пікіруючий бомбардувальник противника.
Вдень 14 серпня значна кількість німецьких літаків зробила нальоти на південну, східну і південно-західну Англію. Скинута німецьким літаком в Саутгемптоні бомба заподіяла пошкодження поїздові і поранила кілька чоловік. В Гастінгеі бомбою знищений один будинок. Кілька чоловік поранені і вбиті.
Увечері противник зробив нальоти на південно-західну Англію і Уельс. В ряді районів були скинуті бомби, які не заподіяли, проте, великої шкоди. Атакований був також один англійський аеродром. Є кілька поранених. У бою, що відбувся, збиті 6 німецьких літаків і один наш винищувач. Всього за вчорашній день над англійським побережжям знищено 26 німецьких літаків, в тому числі 14 бомбардувальників, 3 двохмоторних штурмовики і 9 винищувачів. Англійська авіація втратила 4 літаки".
Дії італьянської авіації в Африці
БЕРЛІН, 15. (ТАРС). Німецьке інформаційне бюро передає з Мілана, що італьянські літаки бомбардували скупчення англійських військ на Лівійському фронті. В результаті бомбардування загорілись воєнні бараки противника.
З Сомалійського фронту повідомляють, що італьянська авіація бомбардувала англійський аеродром, на якому знищено кілька англійських літаків. Один англійський літак збитий в повітряному бою.
Зведення німецького командування
БЕРЛІН, 15. (ТАРС). Німецьке інформаційне бюро передає таке зведення верховного командування німецької армії:
"Один німецький підводний човен потопив в Атлантичних водах англійський допоміжний крейсер "Трансільванія", водотоннажністю в 17 тис. тонн. Не зважаючи на несприятливу погоду, 14 серпня ескадрильї німецьких літаків продовжували проводити нальоти на портові споруди, промислові підприємства, аеродроми, сітки повітряного загородження і військові табори в південній і центральній Англії. Німецька авіація успішно бомбардувала портові споруди в Кардіффі, Уестоні і Портленді, трансформаторний вузол між Брайтоном і Льюіс і воєнні заводи коло Уорчестера і Солсбері. В південній і південно-східній Англії німецька авіація бомбардувала головним чином аеродроми і військовий табір в Олдершоті. Під час цих нальотів відбулися запеклі повітряні бої, які закінчилися успішно для німецької авіації. В ніч з 14 на 15 серпня нальоти англійської авіації на Німеччину були менш численні. Коло Деріхсвейлера зруйнована церква. В інших випадках бомбардування не завдали значної шкоди. За вчорашній день англійська авіація втратила загалом 28 літаків. З цього і числа 22 були збиті в повітряних боях і не менше б були знищені на землі. 12 німецьких літаків не повернулися на свої бази". 