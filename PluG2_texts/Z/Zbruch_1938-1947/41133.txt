Промова Гітлера

БЕРЛІН, 4. (ТАРС). Як повідомляє німецьке інформаційне бюро, сьогодні в Берліні в приміщенні "Спорт-Паласа" Гітлер виступив з промовою з нагоди початку кампанії ЗИМОВОЇ допомоги.
— Зараз, — сказав Гітлер. — закінчився перший рік війни. Успіхи в цьому першому році були винятковими. Якщо взяти перший рік минулої світової війни, то тоді, не зважаючи на проявлену хоробрість, не зважаючи на нечувані жертви, були досягнуті лише часткові успіхи. Тоді Німеччина не добилась ні в одному напрямі вирішального успіху.
Спинившись потім на величезних територіальних успіхах німецької армії, Гітлер вказав, що ці успіхи ще доростають в силу того, що Італія захопила в свої руки ініціативу в східній Африці.
Гітлер піддав різкій критиці англійську воєнну пропаганду, яка кожну поразку армії і її союзників намагалась зобразити як англійський успіх і перемогу. Так, говорить Гітлер, втеча з Дюнкерка, яку англійці зображали як величезну перемогу, є з нашої точки зору ганебнішою поразкою. Те ж саме, сказав він далі, англійська пропаганда говорила і під час воєнних операцій у Польщі, |Норвегії і, нарешті, у Франції.
Далі Гітлер сказав:
— В Англії заявили, що війна триватиме 3 роки, що Англія вже тепер робить ставку на трьохрічну війну. Я сказав тоді рейхсмаршалу: "Герінг! Готуй усе на 5 років!". Ми діяли таким чином зовсім не тому, що я думаю, що війна триватиме 5 років. Однак, заявив Гітлер, щоб не сталося, Англія буде розгромлена.
Гітлер нагадав про неодноразові мирні пропозиції з боку Німеччини. Тепер, сказав він, я гадаю боротися доти, поки, нарешті, не буде прийняте остаточне і ясне рішення. І цим ясним рішенням можу бути тільки одне: режим паліїв війни буде усунутий.
— Німеччину, — сказав далі Гітлер, — не можна залякати голодом або зимовими труднощами, як не намагаються зробити англійці, тим більше, що вона має проти цього добру зброю — дію. Це означає, сказав Гітлер, що ми будемо діяти, і тоді побачимо, хто переможе.
Спинившись потім на повітряній війні, Гітлер висловив надію на успіх чергової кампанії зимової допомоги. 