◦ ◦ ◦ ◦

До Громадян м. Львова! Комісія Допомоги населенню Львова закликає Громадян-Українців складати святочні дарунки для полонених, евакуованих і всіх найбільше потребуючих. Побажані харчі, як: печиво, цукор, солодощі, овочі, цибуля, часник, папіроси та інше, а також одіж. Святочні пачки просимо складати вже в приміщенні Допомогової Комісії при вул. Зигмунтівській ч. 4. Ми певні того, що громадянство зрозуміє наш заклик і саме тепер сповнить хоч частинно не тільки свій гуманний, але й національний обов'язок.   Видача додаткових харчових карток для родин добровольців стрілецької дивізії Галичина на Львів—місто. Військова Управа повідомляє, що додаткові харчові картки для родин добровольців міста Львова можна відбирати щоденно в новім приміщенні бюра Окружного Уповноваженого, при площі Смольки ч. 5, від год. 9-ої до 12-ої.   Стара білизна. Комісія Допомоги, при вул. Зигмунтівській ч. 4 (побіч Дирекції Залізниць) просить ласкаво приносити стару білизну на пеленки для дітей, які є по Дитячих Яслах у Львові.   Увага, Личаків! Великопостні реколекції в церкві св. Петра і Павла на Личакові зачалися в неділю, 3-го квітня на вечірні в год. 4.30 під проводом о. редемпториста о. В. Стернюка. Щоденні науки будуть в год. 5-ій по. пол. і триватимуть до квітної неділі.   Ланка копаного м'яча Р.Т. УЦК доводить до відома всім спортовим клюбам, підлеглим Референтурі Тіловиховання УЦК, що всі змагання у копаному м'ячі за першенство кругу першунів та першенство областей, заплановані на весняний сезон 1944, відкликається на неозначений час.   Книжки з бібліотеки. Читачів, що позичили книжки з бібліотеки б. Т-ва ім. Шевченка, просять звернути негайно до бібліотеки (вул. Дистрикту 24), від год. 8—10.   Модерні теплиці. Львів, 5-го квітня. Городнича влада Ген. Губернії приступила саме до будови модерних теплиць, званих "Темпо". За вказівками влади, ці теплиці повинні бути обсаджені в половині березня. На головний плід треба застосувати помідори, як передплід редьку, салату й каляріпу. Восені й зимових місяцях, згл. до кінця лютого теплиці "Темпо" можна в 50% ужити під управу цвітових і оздобних рослин.   Львівські вісті 