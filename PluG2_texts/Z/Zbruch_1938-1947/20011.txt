Голод у Скільщині.

Ті, що приїжджають на літній відпочинок до Сколього, Гребенова, Годовецька, Тухлі, Славська чи Волосянки, добре знають скільського бойка: він мовчаливий, по його лиці блукає фільософічна усмішка, очі цікаво блистять, вуха слухають уважно. Чи продає що, чи купує або везе когось на возі, завжди спокійний, але сторожкий неймовірно: на всякий факт, що заістновує біля нього, на все, що діється в світі, реагує міцно і пристрасно та шепітливо питає: Як наша справа, панцю? Доволі свідомий і чи це буде жінка (Тухля), чи мужчина (Кальне й ін.), всупереч усяким перепонам ідейно та з посвятою працює на ріжних ділянках громадсько-культурного життя (прикордонне село Ясинрвате, куди ніхто не має змоги приїхати, зібрало на прапор "Просвіти" 103.90 зол.!). Неймовірно вбогі, вдоволяються чимбудь: бульбою чи чорним як земля "хлібом".
Єдиний поважніший заробіток скільського бойка — це праця при звозі дерева з ліса, що завжди відбувається зимою. I тому бойки так дуже ждуть снігу.
Цього року в Скільщині снігу було або обмаль, або взагалі його не було. Це і є причиною голоду, який обхопив уже ріжні села: Грабовець Скільський, Риків, Ялинковате, Жупанє й ін. До цього специфічні прикордонні відносини утруднюють поміч і дослід, який круг обіймає ця загроза.
Сільським бойкам слід доконче допомогти!
Ця статейка має на меті звернути увагу в першу чергу УПР і відтак усього громадянства, що не сміємо забути про одну з найсвідоміших частин Галичини в часі тяжкої кризи.
Мстислав Церковний. 