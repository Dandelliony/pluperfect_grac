Вступна промова

найстарішого депутата Українських Народних Зборів Західної України при відкритті зборів — професора Львівського Університету тов. Студинського Кирила Йосиповича.
Товариші і товаришки депутати Українських Народних Зборів! Ми зібрались сюди, в стародавнє українське місто Львів, як повноважні представники звільненого народу Західної України (бурхливі оплески, вигуки "ура", "слава").
Прийшов український народ до цих зборів, щоб вирішити важливіші питання, що відносяться до долі Західної України (бурхливі оплески). Ми, товариші й товаришки депутати, добре пам’ятаємо накази наших виборців, висловлені ними в дні перед виборами і в день виборів до Українських Народних Зборів (бурхливі оплески).
Дозвольте коротко нагадати ці накази.
На всій території Західної України повинна бути встановлена радянська влада (бурхлива овація, вигуки "ура" , "слава", оркестр виконує "Інтернаціонал").
Одночасно з встановленням радянської влади, Західна Україна повинна бути включена до складу Союзу Радянських Соціалістичних Республік (бурхлива овація, вигуки "ура", "слава").
Другий наказ наших виборців — поміщицькі, монастирські землі, землі великих буржуазним чиновників, повинні бути конфісковані і передані в користування трудовому селянству (бурхливі тривалі оплески, вигуки "ура", "слава")
Це воля народу Західної України, виявлена на багатолюдних і багаточисленних мітингах, демонстраціях і зборах робітників, селян, інтелігенції напередодні скликання Українських Народних Зборів (бурхливі оплески, вигуки "ура", "слава").
Я думаю, що ми обранці народу, виправдаємо довір'я своїх виборців і на цих історичних Народних Зборах ухвалимо такі рішення, які чекає від нас народ, що виявив до нас своє високе довір'я (бурхливі оплески, вигуки "ура", "слава").
Дозвольте, товариші й товаришки депутати, ці перші історичні Народні Збори вважати за відкриті (бурхливі тривалі оплески, оркестр виконує "Інтернаціонал"). 