◦ ◦ ◦ ◦ ◦

Політичне вбивство в Празі
Прага, 18 жовтня. Начальний редактор "Ческого Слова", Карло Лазновський впав жертвою політичного вбивства, спричиненого слухаючими Лондон чеськими одиницями. Після прийняття в домі одного визначного громадянина захворіли нагло запрошені там чеські редактори на затроєння. Слідство виявило, що річ була зовсім свідомо підстроювана. Уряд Протекторату зарядив похорон Лазновського у святочній формі. Вдові по начальному редакторі забезпечать утримання.
Токіо — Вашінгтон
Токіо, 18 жовтня. Шеф пресового бюро японського флоту заявив, що відносини між Токіо і Вашінгтоном тепер дійшли до критичного пункту і наближуються до останнього рішення. Зокрема Японія пильно слідкує за справою американських достав для Совєтського Союзу через Владивосток. У відповідному моменті Японія вжиє рішучих заходів.
Японія дементує переговори
Токіо, 18 жовтня. "Німеччина, Італія та Японія не задержаться на половині дороги до створення нового ладу в світі і ніколи не будуть робити мирних переговорів із своїми ворогами" — так пише японська преса у зв'язку з безпідставними вістками про замирення, яке покищо цілком неактуальне.
Цілими хвилями над Москвою
Стокгольм, 18 жовтня. Під час атак німецьких бойових літаків на Москву вночі на 15 жовтня німецькі літаки продиралися численними і безупинними хвилями над терен міста. Численні бомби поцілили важні воєнні об'єкти всередині міста. Ще під час атаки вибухла більша кількість пожеж. Спричинено визначні шкоди.
Заява Рузвельта до СССР
Вашінгтон, 18 жовтня. Обговорюючи справу воєнної допомоги для Англії та Совєтського Союзу, Рузвельт заявив представникам американської преси, що здійснення англо-американської умови про воєнні достави може наступити не раніше, як у 1942 році. На питання, чи він уважає доставу воєнного матеріялу для СССР під теперішню пору за недоцільну, Рузвельт заявив, що в цій справі він не може зайняти жодного конкретного становища.
Важна вузлова точка захоплена німецькими військами
Берлін, 18 жовтня. Німецькі та італійські військові частини захопили в спільнім, безупиннім наступі під час останніх трьох днів важну совєтську вузлову залізничу точку та завдали большевикам важкі і криваві втрати. 