◦ ◦ ◦ ◦

  У залі Літературно-Мистецького Клюбу відбулись такі доповіді: д-ра М. Шлемкевичл на тему "Спроба української синтези" та доповідь-спомин колишнього засланця М. Гриня на тему "Колима — найтяжчий табір засланців СРСР". Крім цього двома окремими рефератами закінчено дискусію про Гоголя, що велась три вечори. Один з тих вечорів започаткував ред. М. Дворянський доповіддю п. з. "Гоголь як проблема в українському національному житті", другий — д-р Ростислав Єндик доповіддю п. з. "Гоголь у сучасності".   В залі Музичної Школи відбувся річний попис учнів проф. Дометія Йохи. Крім цього відбулись теж річні пописи інших кляс Музичної Школи.   У Львові відкрито три шкільні виставки, а саме: виставку Мистецько-Промислової, фахової Школи, Дівочих Професійних Шкіл і Технічної Фахової Школи. Всі виставки на високому рівні.   Старанням Секції Студенток при Об'єднанні Праці Українських Студентів відбувся в залі Інституту Народної Творчости у Львові вечір у честь Уляни Кравченко. Програму вечора виповнили деклямації та вокальні й інструментальні сольові виступи. Це вже другий прилюдний вечір цієї Секції (перший був присвячений пам'яті Ольги Левицької-Басараб).   У світлиці Окружної Жіночої Секції відбувся вечір, присвячений творчості Олени Кульчицької. Доповідь про малярку виголосила проф. Марія Морачевська. Після того малярка поділилася деякими моментами зі свого творчого шляху.   Святкування пам'яті Поляглих підчас Зелених Свят відбулись у всіх містах і містечках Галичини. В Олеську на Стрілецькій Могилі посвячено гарний пам'ятник.   В Золочівщині, в селі Лука Мала збудовано камінний пам'ятник Маркіянові Шашкевичеві.   В Сокалі відбулась урочиста академія в роковини смерти Івана Франка. Крім концертної частини виставлено драму "Учитель".   У Стрию відбувається виставка малярських праць мистця Петра Обаля.   Час літньої перерви у Львівському Оперному Театрі, що почався 11 липня, триватиме до 15 серпня ц. р.   Театр Малих Форм "Веселий Львів" виставив нову програму п. з. "Бо війна війною", використовуючи давні пісні й тексти з воєнною тематикою. Театр виїхав у турне по Галичині зі своїм старим і новим репертуаром, а саме: "Купуємо-продаємо", "Весна, ах, весна!" "Спорт у маси", "Бо війна війною".   Наші дні 