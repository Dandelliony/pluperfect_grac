Число студентів у польських високих школах маліє...

Незвичайно цікаву статистику з области польських високих шкіл подає "Роботнік" з 3. VII. Він пише:
"Від кількох років можна заобсервувати постійне зменшення слухачів у високих школах, зокрема в університетах. Згідно з даними офіціяльної статистики, загальне число слухачів виносило: в 1933/34 р. — 43.000; в 1934/13 р. — 41.000; в 1935/36 р. — 39.100: в 1936/37 р. — 39.100; в 1937/38 р. — 37.500; в 1938/39 р. — 37.100.
Зменшення загального числа слухачів у високих школах вияснюють частино усуванням жидівської молоді. На багатьох виділах введено де факто, хоч ніхто до цього урядово не признається, "нумерус клявзус". Число жидівських слухачів у високих школах з 7,7 тисяч у р. 1933/34 зменшилось до 3,2 тисяч у 1938/39.
Та в польських високих школах зменшується також число слухачів римо-католицького віроісловідання, яке чейже не підлягає ніяким обмеженням: з 31,3 тисяч у р. 1933/34 до 30,3 тис. у р. 1938/39. Між іншим причиною цього явища — це погіршення умовин науки. Неможливість нормальної праці з причини авантур т. зв. народової молоді, приневолює декого зректися науки в таких умовинах.
Погіршення умовин науки находить свою відбитку також у числах, що відносяться до часу тревання студій. У 1933/34 р. відсоток студентів, що відбували студії без опізнення, виносив 48,9%, а р. 1937/38 уже тільки 42,8%, зате відсоток студентів, що відбувають студії з опізненням 4 років або й більше, піднісся у тому часі з 8,8% до 12,3%.
"Роботнік", аналізуючи причини зменшення числа студентів у польських високих школах, не взяв під увагу факту, що це зменшення тісно звязане не тільки з обмеженнями щодо жидівських студентів і не тільки з ноторичними авантурами ендецького студентства, але що це зменшення має свою причину в неофіціяльному, але фактичному "нумерус клявзус" супроти українського студентства. Число українських студентів високих шкіл від 1933. року зменшилось наприклад у Львові на більше як 50 відсотків! 