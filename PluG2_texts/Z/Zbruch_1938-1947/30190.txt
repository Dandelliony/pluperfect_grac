Фінляндський народ буде вільний. — Бережемо народне добро

Фінляндський народ буде вільний
З великою увагою і хвилюванням слідкуємо ми — студенти Львівського Державного університету, за подіями, що розгортаються у Фінляндії.
Нам — молоді, що ще недавно жила в капіталістичних умовах, близька і рідна боротьба фінляндського народу проти білогвардійських бандитів, проти збанкрутілого уряду каяндерів і еркків — цих мосціцьких і беків, що втратили останні рештки розуму, намагаючись спровокувати війну з Радянським Союзом.
Фінляндський народ не пішов на провокацію каяндерів і еркків, що були цепними псами французького і англійського імперіалізму. Фінляндський народ не може і не буде воювати з країною Рад, тому що Радянський Союз ніколи не загрожував самостійності Фінляндії, а навпаки допоміг здобути їй цю самостійність і незалежність ще в 1917 році. Це фінляндський народ пам'ятає добре. І тепер в важкі хвилини для трудового народу Фінляндії, ми знову подали їм руку братньої допомоги.
Народний Уряд Фінляндії прийняв декларацію. В цій декларації поруч з питаннями про владу піднято питання про розвиток народної освіти, науки, літератури та мистецтва. Настає час, коли трудяща молодь Фінляндії буде мати можливість вчитись і жити новим життям.
В декларації Народний Уряд закликає багатострадальний трудовий народ йти на сміливу боротьбу проти тиранів, гнобителів і катів. І немає сумніву, що фінляндський народ піде на цю боротьбу за світле майбутнє батьківщини, повстане і скине з плечей зграю чорної реакції. В цьому йому допоможе 183 міліонний радянський народ.
Студенти Львівського університету: Городинський Занон, Віц Зігмунд, Шлам Михайло, Яремчук Марія, Тенцер Казимир, Маргуліес Бронислава, Курочко Йосиф, Пайшер Казимир, Іванська Марія, Таймонд Софія, Айзенберг Соломон, Горалька Роман.
Бережемо народне добро
Львівський магістрат мав у нашому селі зразкове фольварочне господарство, на якому сільські батраки та біднота були визискувані не менш, як і в поміщиків. Фольварок має коло 350 моргів землі, в тому числі 145 моргів рільної та луків, 90 моргів фруктових садів та кілька десятків моргів городів. Крім того на фольварку була молочна ферма, з 80 корів, серед яких 54 племенних, 14 коней, сільсько-господарські машини, парникові господарства, гарні житлові будинки та зразково устатковані стайні для худоби.
Зараз фольварок — наше народне добро і розпоряжається ним Селянський Комітет. Все майно, будинки, машини, худобу ми зберігли в належному стані.
Біля 50 батраків, які запівдармо працювали колись на фольварку та жили в брудних хлівах — зараз працюють і живуть по-новому. Селянський Комітет виділив їм для житла хороші світлі квартири. Робітники беруть активну участь на зборах, мітингах та нарадах, читають книжки і газети, а неписьменні у вечірніх школах лікнепу навчаються грамоти.
Зараз молотимо збіжжя і до 10 грудня молотьбу закінчимо. Все зерно зсипаємо до амбарів, а згодом даватимемо допомогу хлібом бідноті.
Ю. Бучма — заступник голови Селянського Комітету, с. Малехів, Львівського повіту. 