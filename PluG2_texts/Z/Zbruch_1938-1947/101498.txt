Буде в нас атомна енергія...

  Коли я почув цю заяву товариша Молотова в його яскравій доповіді 6 листопада, то я з радістю приєднався до бурхливої овації, якою урочисті збори зустріли ці знаменні слова соратника великого Сталіна.   Проблема використання атомної енергії не нова для радянських вчених, зокрема, фізиків. В нашій країні ще до війни працювали над розчепленням атомного ядра.   Тепер усьому світу відомо, що проблема ця вже розв'язана. Наука одержала нову блискучу перемогу в боротьбі з природою. Правда, як знаємо, до останнього часу звільнена внутріатомна енергія використовувалася як могутнє знаряддя війни. Але не за горами час, коли ця життєдайна енергія піде лише на користь людству. І я впевнений, що саме в нашій неосяжній і могутній країні, де всі досягнення науки і техніки використовуються для блага народних мас, саме у нас буде розв'язана проблема практичного застосування атомної енергії для потреб народного господарства, для небаченого піднесення добробуту трудящих.   Свої слова більшовики ніколи не кидають на вітер.   Сподіваюся, що в розв'язанні проблеми практичного використання і внутріатомної енергії, львівські фізики внесуть свою долю праці.   А.І. АНДРІЄВСЬКИЙ, професор фізики Львівського політехнічного інституту.   Вільна Україна 