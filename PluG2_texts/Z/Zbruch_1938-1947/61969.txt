◦ ◦ ◦ ◦ ◦

Війська ЗДА, які прибули до Ірляндії, не складаються з правильних частин, а тільки з новоприйнятих в армію новобранців.
В присутности прем'єр-міністра Тойо і міністра суспільної опіки, Коізумі, засновано в Токіо союз японських жінок, який має об'єднувати всі японські жіночі союзи.
Уряд Манджу-Го приготовляє закон, який його уповажнить набирати робітні сили для важливих державних робіт. Закон буде обов'язувати з днем 1 березня.
У Йоганнісбургу, у Південній Африці, в неділю сильна динамітна експлозія знищила будинок одної газети. Невідомі люди перервали телефонний і телеграфічний зв'язок між містами Блемфонтейн і Кімберлі.
Одне з'єднання японських бомбардувальників яке мало 26 машин, як повідомляє Рейтер, спричинило в атаках на аеродроми Яви поважні пошкодження.
Рузвельт зажадав від конгресу ЗДА кредиту багато міліонів долярів для чункінгського уряду.
Південно-африканський сенатор Ван Ціль поставив у сенаті проєкт, щоб відділити Південну Африку від британської імперії та створити незалежну республіку Південної Африки.
Наслідком браку робітної сили в ЗДА, 48-годинний робітний тиждень буде продовжений на кілька годин.
Севастопіль, Крим, Онега
БЕРЛІН, 5 лютого. — В районі Севастополя батерії важкої німецької артилерії та піхота обстрілювали успішно ворожі позиції і скупчення большевицьких частин. На відтинку однієї дивізії відперто всі ворожі атаки. У східній частині Криму відбито наступ двох большевицьких сотень, а на східному відтинку цього ж фронту артилерія і піхота унешкідливили успішно акцію поготівних большевицьких частин. На середущому відтинку фронту німецькі бронетанкові з'єднання здобули знову кілька важливих місцевостей. При цьому взяли 6 гармат, 3 протитанкові гармати, 7 тяжких кулеметів і гранатомети. На бойовищі знайшлося 500 большевицьких трупів. На інших відтинках фронту німецькі бомбардувальники та винищувачі атакували большевицькі позиції. В повітряних боях збито 17 ворожих літаків, при чому не було жодних власних втрат. На фінському фронті, на Карельському перешийку, відмічається обопільна діяльність артилерії. Фінські ударні частини здобули одне вороже панцерне гніздо враз із його залогою. На фронті Аунуса відбито наступ однієї ворожої ударної частини. В районі Онеги відкинено успішно інший ворожий відділ, який атакував фінські позиції. 