Вивезти належний державі хліб

Облземвідділ зробив зведення ходу виконання завдань обов’язкової доставки хліба державі колгоспами і одноосібними господарствами на 25 вересня. Є відомості і про надходження зерна в рахунок натуроплати за виконані машинно-тракторними станціями роботи.
Хоч колгоспи і виконали першу заповідь, все ж через відставання одноосібних господарств виконання плану хлібопоставок в області становить лише 95 процентів. В ряді районів одноосібники явно зволікають вивезення зерна порядком обов'язкових хлібопоставок. По Краковецькому районі борг одноосібників становить понад 160 тонн, по Краснянському понад 180, по; Підкамінському — близько 150 тонн, Яворівському — близько 100 тонн і т. д.
Зважаючи на те, що одноосібники, так само як і колгоспи, давно зібрали хліб і обмолотили значну частину його, не трудно догадатися, чому все таки зволікається вивезення хліба, що належить державі. Сільські ради, районні організації не ведуть у цій галу3і відповідної роботи. Як правило, не-довезений хліб припадає на куркульсько-заможні верхівки села. Бідняки і середняки свій обов'язок перед державою виконали. До куркулів же, які саботують хлібоздачу, не вживають відповідних заходів. Такі випадки були в селі Цеперів, Ново-Яричівського району. Тут з великим запізненням викрили куркуля Вітошинського, який провадив роботу на підрив вчасного виконання хлібоздачі.
Звичайно, що подекуди низькі темпи надходження хлібопоставок державі пояснюється незадовільною роботою самих же заготовних організацій. Керівники організацій Пониковецького району видно дуже мало дбають про те, щоб в найближчі дні і одноосібники повністю вивезли належний з них хліб, бо неподобства, які мають місце на приймальних пунктах, їх обходять. В деяких селах хліб не вивозять тому, що пункт Заготзерна відмовляється приймати хліб.
Зовсім незадовільна справа з надходженням натуроплати за виконані машинно-тракторною станцією роботи. По Винниківському районі на 25 вересня план надходження зерна в рахунок натуроплати виконано на 8,3 процента, по Городокському — на 26 проц., Краковецькому — На 10,3 проц., Підкамінецькому — на 7,1 проц. і т. д. а в Ляшковецькому районі, наприклад, ще навіть і не приступали до вивезення хліба в рахунок натуроплаті МТС. Колгосп ім. Ворошилова був підготовив 10 центнерів зерна. Та цей хліб не прийняли на пункті Заготзерна, як некондиційний. А тим часом, в колгоспі є цілком придатний хліб для здачі державі.
Всеж, основною причиною зволікання вивозки хліба в рахунок натуроплати є те, що в цій справі проявляють дивну безтурботність самі директори МТС. Колгоспи і одноосібники Городокського району заборгували МТС близько 150 центнерів хліба. Зокрема, одноосібники заборгували 87 центнерів. Дирекція Батятичської МТС, щоб прискорити вивезення зерна в рахунок натуроплати, обмежилась тим, що надіслала квитанції колгоспам та одноосібникам і на цьому вважає свою місію вичерпаною. Жодних заходів більше не вживається, щоб в найближчі дні були повністю проведені розрахунки.
Такий же стан і в Ново-Яричівському районі. Тут колгоспники і одноосібники повинні вивезти в рахунок натуроплати 120 тонн хліба. Вивезено за ввесь час лише 22 тонни. Характерно, що за останній тиждень надійшло тільки 4 тонни. І це не бентежить директора Ново-Яричівської МТС тов. Логіна.
Треба рішуче покращити справу з організацією виконання колгоспами і одноосібними господарствами завдань з хлібопоставок та вивезення натуроплати МТС. Намолочений хліб в колгоспах і одноосібників є. Його треба негайно вивозити на державні зсипні пункти. Не можна терпіти, коли подекуди і в колгоспах припускають такі міркування, що, мовляв, ми хлібопоставку виконали, а з машинно-тракторною станцією встигнемо розрахуватися. Районні організації, сільські Ради і правління колгоспів повинні вжити всіх заходів, щоб хліб належний державі ближчими днями був вивезений в державні комори.
Ант. Будовський. 