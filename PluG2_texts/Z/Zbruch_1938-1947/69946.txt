◦ ◦ ◦ ◦

Українські радіопередачі. Завтра, в понеділок, 24-го серпня, в часі від год. 10,30 до 11-тої ранку Львівська Радіовисильня передає концерт українських народних жартівливих пісень у виконанні хору Євгена Козака, Дометія Йохи (баритон), Юрія Сінгалевича (бандура) і Романа Сімовича (фортепіянний супровід). — В четвер 77-го серпня ц. р., в тому ж часі передача, присвячена уривкам із опер Миколи Лисенка та Наталя Вахнянина. Виконавці: хор Є. Козака, Софія Гаврищук (меццосопран), Олександер Грицик (баритон) і Марія Роговська (фортепіян). У п'ятницю, 28-го серпня ц. р., в тому самому часі — концерт українських популярних мельодій у виконанні вокального октету Є. Козака та струнного квартету у складі: Вол. Цісик, Ром. Согор, Богд. Задорожний та Орест Березовський.
"Наші дні". Появилось у продажу нове, 9-те число місячника "Наші дні" за серпень із таким змістом: М Іванейко: Духова культура і чин. Поворот до Европи. Урочистості у Львові. мл.: Володимир Кубійович. Горацій: До римлян (переклад М. Зерова). Юрій Косач: Два вірші. Іван Липа: Дитинство в Керчі. Юрій Корибут: Романтизм і наше письменське сьогодні. Ростислав Єндик: Біодинамічні чинники в бувальщині України. Василь Сімович: Богдан Лепкий. Марія Струтинська: Місяць у Криниці. Ольга Косач-Кривинюк: На нуту поліської сопілки, от: Проблема національного мистецтва. І. Чолган: Прогулянки по мистецькому Відні. Г. Л.: Концерти Ореста Руснака. Л. Гранична: До проблеми історичної повісти. Гліб Східний: Перед боєм. Вірші С Кушніренка, А. Курдидика, Б. Скорупського та М. Дяченка. богос: Хотіла б співати у Львові. Д-р Борис Кудрик: У столиці Покуття. Рецензії. Хроніка. Кари катури Ека. Ілюстрації. Адреса редакції журналу: Львів, вул. Агори (давніше Зіморовича) ч. 15.
Гостре стріляння. Завтра, в понеділок, 24-го серпня, в часі від год. 7-ої до 15-ої буде проведене на площі вправ, що лежить на північному відтинку міста Львова між місцевостями: Голосько Велике, Брюховичі, Гамулець, Грибовичі Малі, Грибовичі Великі, Малехів і Збоїська та дорогами, які ведуть між ними, гостре стріляння крісами та скорострілами. Початок і закінчення стріляння буде проголошене звуком трубки. Відділи, які ведуть стріляння, замкнуть терен і зорганізують усі заходи безпеки.
Прогулянка спортовців. Провід Українського Тіловиховного Товариства ч. 1 у Львові повідомляє, що сьогодні, в неділю, 23-го серпня відбудеться прогуляна членів і симпатиків У. О. Т. Збірка учасників прогулянки в 9-ій год. ранку біля останньої зупинки трамваю ч. 10 на Замарстинівській вулиці. Поворот із прогулянки в 6-ій год. вечором. Учасники прогулянки візьмуть із собою спортовий стрій та харчі. Кожний повинен мати зі собою свої документи. Якщо б не було погоди, прогулянка не відбудеться. 