◦ ◦ ◦ ◦ ◦ ◦ ◦

Промова Черчілля
Як повідомляє агентство Рейтер, 9 лютого прем'єр-міністр Англії Черчілль виступив по радіо з промовою, в якій змалював підсумки війни за останні 5 місяців.
Черчілль відмітив, що за останні 4—5 місяців у ряді напрямів справи Англії, ідуть краще, ніж можна було чекати. Німеччині не вдалося здійснити вторгнення в Англію після відсічі, яку в серпні і вересні англійські винищувачі дали німецькій авіації.
Відмітивши успіхи грецьких військ в Албанії, Черчілль докладно спинився на операціях англійських військ у Лівії і інших африканських районах. Він відмітив, що в Лівії вся італьянська східна армія, яка налічувала більше 150 тис. чоловік, взята в полон або знищена. Кіренаїка завойована англійцями, і тепер Єгіпет і Суецький канал знаходиться в безпеці.
Далі Черчілль перейшов до розгляду тих небезпек, які загрожують Англії. Ми можемо бути впевненими, сказав він, що війна скоро вступить в більш напружену фазу. За словами Черчілля, значні сили німецької армії і авіації зосереджені на південному сході Європи. (ТАРС)
Розрив дипломатичних відносин між Англією і Румунією
Агентство Рейтер передає, то англійський уряд вирішив відкликати свого посланника з Бухареста. 10 лютого в полудень англійський посланник вручив румунському урядові ноту і зажадав свої паспорти. (ТАРС)
Палата представників прийняла законопроект Рузвельта
За повідомленням агентства Ассошіейтед Пресс, палата представників американського конґресу 260 голосами проти 165 прийняла законопроект про надання в позику або в оренду зброю. Палата відхилила різні пропозиції, які мають на меті обмежити законопроект, у тому числі пропозицію про заборону президентові передавати воюючій державі воєнні кораблі без згоди конгресу. (ТАРС)
Концентрація японських військ у Французькому Індо-Китаї
Агентство Ассошіейтед Пресс повідомляє, що чисельність японських військ, які перебувають тепер у північній частині Французського Індо-Китая становить 13.000 чоловік, тобто на 7.000 більше, ніж передбачено угодою. В водах Індо-Китая зосереджені японські воєнні кораблі. (ТАРС)
Англійський флот бомбардував Геную
Як передає агентство Рейтер, ранком 9 лютого з'єднання важких і легких кораблів англійського флоту піддали надзвичайно сильному бомбардуванню велику італьянську воєнно-морську базу в Генуї (Північно-Західна Італія). (ТАРС)
Огляд закордонних телеграм
Операції німецьких воєнно-повітряних сил над Англією і англійських — над Німеччиною в останні дні мали обмежений характер. Більш активними були воєнні дії на морі. 9 лютого важкі німецькі бомбардувальники атакували караван з 9 англійських суден на захід від Португалії. В результаті бомбардування кілька пароплавів було потоплено.
Англійські літаки берегової оборони піддали бомбардуванню німецькі вантажні пароплави, які ішли під охороною есмінців, коло південного побережжя Норвегії.
9 лютого з'єднання англійського морського флоту піддали надзвичайно сильному обстрілові велику італьянську воєнно-морську базу в Генуї (Північно-Західна Італія). В італьянському зведенні вказується, що вбито 72 і поранено 226 чоловік.
У Північній Африці після зайняття англійськими військами великого лівійського порту Бенгазі воєнні дії розгортаються і південному напрямі. Передові загони англійців зайняли невеликий залізничний пункт Ель-Атеіла в 175 милях на південь від Бенгазі.
У Східній Африці — в Ерітреї, Абіссінії і Італьянському Сомалі наступ англійців триває. На південній дільниці абіссінського фронту англійці захопили форт Ель-Обок.
В Албанії сильні бої відбувались в центральному секторі фронту в районі міста Тепелене. Грецькі війська, відбивши контрнаступ італьянців, просунулись трохи вперед.
За повідомленням американської газети "Нью-Йорк таймс", в албанські порти продовжують прибувати італьянські підкріплення. Газета пише також, що англійці привозять у Грецію велику кількість воєнних матеріалів і грузовиків.
8 англійських ескадрилій літаків, які знаходяться тепер у Греції, включають у свій склад всі типи сучасних літаків. Грецькі льотчики, зазначає газета, навчаються в Єгіпті.
Цими днями німецький бюлетень "Дінст аус Дейчланд" опублікував статтю про німецько-французські відносини. "Договір про перемир'я, — говориться в статті, — не означає припинення воєнного конфлікту між Німеччиною і Францією, а створює лише необхідні умови для продовження війни між Німеччиною і Англією на французькому грунті".
Бюлетень вказує далі, що Петен у свій час при переговорах з Гітлером виразив бажання співробітничати з Німеччиною. Як провідник німецько-французького співробітництва, що намічалось, французьким урядом був висунутий тодішній міністр закордонних справ Лаваль, який, проте, був дуже скоро усунутий з складу уряду. "З того часу, — пише бюлетень, — з німецької сторони до політики уряду Віші ставляться з великими сумнівами, зовсім не приховуючи цього".
Як повідомляє французьке радіо, в складі французького уряду відбулись чергові зміни. Міністр закордонних справ Флянден подав у відставку і на його місце призначений адмірал Дарлан. Крій того, адмірал Дарлан призначений також на пост заступника голови ради міністрів. (ТАРС) 