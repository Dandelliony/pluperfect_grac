◦ ◦ ◦ ◦ ◦ ◦ ◦

Провідники абісинських племен — раси — висловили прохання дозволити їм узяти участь у війні, що її веде Італія. Вони також заявили, що стоять при фашистській Італії. По всій Абісинії відбуваються збори туземців. Раси закликають їх бути вірними Італії.
Швайцарська торговельна делєґація, що від 14-ох днів перебуває у Москві, несподівано скоро покинула Совітський Союз. Причина такого скорого виїзду ще невідома. Мабуть переговори не довели до ніякого висліду.
Ґен. Антонеску видав декрет про мілітаризацію підприємств. На його підставі можна змілітаризувати кожне підприємство, коли нього вимагають вищі інтереси держави. У першій мірі йде про підприємства, що працюють для оборони країни.
В Румунії арештували б. румунського посла у Берліні, Ґреціяну.
Німецькі часописи помістили відбитку статті анґлійського часопису "Ти Равнд Тейбл", що признає, що анґлійці перші почали нічне бомбардування німецьких міст.
Заступник японського міністра закордонних справ Осуші сказав у японському парляменті, що політичні змагання Японії на Південному морі наскрізь мирні. Переговори з голяндською Індією почалися вже наново, на Филипинах Японія має зовсім природно сусідські інтереси.
Знищення анґлійських баз на Креті. Італійське летунство перевело успішну атаку на летовище Сполія на Креті. Розривними бомбами знищено 4 анґл. бомбовики на землі. Летовище поважно знищене. Це відплата за анґл. налети на Родос.
Анґлійське міністерство війни повідомило, що анґлійські вояки вже не будуть мати мосяжних ґузиків при одностроях. Анґлійцям уже просто не стає металів. Офіційно це пояснюється тим, що металеві ґузики за скоро протирають своїми острими кантами нитки.
До Лізабону приїхало 6 моряків з анґлійського корабля "Пізарро", містоти 1.367 тон, що його затопили у віддалі 650 миль від рогу Финистер.
Злучені держави думають іменувати свойого посла у Новій Зеляндії.
Жінка Рузвелта заявила на одній пресовій конференції, що американський нарід мусить добровільно зректися купувати ряд предметів. Цього вимагає американська програма зброєнь.
Нова французька національно-народня партія матиме три роди членів: звичайних, міліціонерів та лєґіонерів. Міліція і лєґіон матимуть спеціяльні відзнаки.
Канадійський уряд предложить парляментові прохання признати йому на воєнні цілі 1.3 міліярдів долярів кредиту. Ті гроші потрібні, щоби покрити воєнні кошти чергового півроку.
В Індії щораз то гарячіше. Анґлійці вже пишуть про повстання у Вазірістані. В дійсності під назвою вазирістанських повстанців треба розуміти зорґанізовані відділи індійських націоналістичних повстанців.
Анґлійська південна залізниця внаслідок німецьких повітряних атак має велитенські труднощі. Дуже часто продовж ночі треба уложити новий розклад їзди внаслідок знищення залізничних шляхів і мостів. Одної ночі треба було тричі зміняти розклад їзди...
Провідник еспанських студентів, Хозе Міґуель Кітарте, на запросини німецької студентської орґанізації прибув до Німеччини на інформаційну подорож.
У Совітах завели безпосередню телєфонічну й телєґрафічну сполуку між Москвою та Сахаліном.
"Кінець республики Бенеша". Відомий чеський автор, б. полк. ґен. штабу армії ЧСР Емануїл Моравец, видав книжку "Кінець республики Бенеша". Її видали в німецькому перекладі. Він виказує всі похибки б. чеських провідників і висловлює свої погляди на новий порядок в Европі.
У Царґороді внаслідок вибуху мотору вилетіли в повітря два кораблі. Від сильного вибуху буди вбиті й ранені.
Німецькі трактори допомагають румунському хліборобству. Внаслідок цього хліборобська продукція зросте на 3,4 міліонів тон. Також в інших ділянках господарства, як у лісництві, управі лічничих і олійних ростин, зросте значно продукція завдяки німецькій фаховій допомозі.
Залізнича катастрофа у Франції. Біля Авіньону товаровий поїзд наїхав на групу робітників, що працювала при направі залізничого тору. Погибли 3 робітники, 4 були важко ранені.
Недуга єгипетського короля Фарука далеко поважніша, ніж це спершу думали. Король від вісьмох днів не накидає ліжка.
Вибух корабля. В Тексас Ситі вибух внаслідок пожежі корабель-цистерна "Пенмассачузет". Ціла середина корабля вилетіла в повітря. Пожежа поширилася на докові уладження. Були вбиті й ранені.
Стратосферний лет Фомина. Бальон Фомина осягнув 11.700 м. Лет Фомина тривав 3 години. Він досліджував температуру в різних верствах повітря.
Повінь на Мадярщині. Дунай перервав тами й вилив на південь від Будапешту. Вода зайшла край углиб на 55 км. Повстало неначе нове европейське Середземне море. На щастя, залитий терен слабо заселений. Усі зусилля населення, здержати розбурхані хвилі, не вдалися. Повінь займає і щораз то нові простори.
У Лондоні відбулася вистава жіночих одягів, капелюхів, футер, шовку та перфум. Все те призначене на вивіз до Південної Америки. Англійські товари мають витиснути французькі й американські ґалянтерійні вироби. Півд. Америка ніколи не побивалася за анґлійською модою. Крім цього анґлійці не мають змоги довезти цього всього краму, що має дати Анґлії девізи.
В Болгарії ввели з днем 17. II. одягові карти. Вони вповажнюють набути кілька штук одягу на час 6-х місяців.
Кара за погані вироби. Совітська преса повідомляє про новий розпорядок найвищого прокуратора. На його основі засуджено багатьох інжинірів і керманичів фабричних відділів на кару тюрми за випущення на ринок поганих виробів. Одна фабрика випустила 20.000 пильників, нездатних до вжитку.
Залізнича катастрофа в Варшаві. Біля головного двірця в Варшаві трапилася катастрофа, що спричинила смерть 10 осіб і покалічення кільканадцятьох осіб. Товаровий поїзд наїхав на особовий поїзд. Три переповнені вагони вискочили з шин і зовсім знищені.
Невистрілений ґранат у церкві св. Лаврентія. Підчас анґлійського обстрілу Ґенуї один 30 цм. ґранат упав до собору св. Лаврентія, та, на щастя, не вибух. Артилєристи мусіли уставити в церкві підойму з ґумовим підложжам, на якій піднесено ґранат. Потім вивезено його на вантажному самоході до пристані та вміщено до моря. 