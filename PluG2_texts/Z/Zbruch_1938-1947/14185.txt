Чи знаєте?

Скільки авт на світі?
Минулорічна світова продукція авт виносила 6,350.000. Це число значно перевищає "рекорд" продукції авт передкрізових років; в 1929 році випродуковано 6,277.000 авт. В теперішнім часі на цілому світі є в ужиттю 42.477.000 авт. Найбільше авт мають Зєдинені Держави, далі Анґлія, Німеччина й Франція.
Анґлійки хотять більше їсти.
Голова "Ліги оборони прав жінки" в Льондоні, Єлисавета Аббо, на одному жіночому засіданні в Кембрідж виголосила палку промову, домагаючись "повного рівноуправнення анґлійських жінок з мужчинами". Вважає вона, що анґлійка в. кожній ділянці є покривджена. Найкращим того доказом — по думці прелєґентки — є це, що в багатьох готелях та ресторанах заведено звичай подавати анґлійкам менші порції їди, ніж їх мужам, братам, знайомим. Прелєґентка домагається зрівнання подаваних до стола порцій. Чи буде з цього вдоволена більша часть анґлійок, що старанно дбають за свою "лінію", невідомо.
Воєнна медаля на грудях кардинала.
Воєнна медаля у Франції є найвищим відзначенням за хоробрість на полі бою. В останньому часі признано її адютантові 95-ої дивізії пілоти, майорові Пієрр Поль Марі Ґерліє за вдержання позиції в барабаннім вогню ворожої артилерії. Відзначений майор Ґерліє є тепер Кардиналом і Архиепископом Ліону.
Великі війни починались літом.
Як виходить з історичних дат, більшість воєн починалась літом. Велика війна в 1866 почалась 14 червня, францусько-німецька 1870 р. — 19 липня, друга балканська війна 2-го серпня, еспанська домашня війна 18 липня 1936 р., китайсько-гіппонська 13 серпня 1937 р., врешті велика світова війна 2 серпня 1914 р.
Пси, що не брешуть, а кусають.
В Бірмінґем, в Анґлії, відбулась вистава псів, на якій виставлено нову породу псів. Ті пси виріжнюються тим, що зовсім не брешуть. Є вони мішанцями т. зв. шпіців і вовків. Надаються вони спеціяльно на сторожів; не брешуть, не зраджуючи перед злочинцями своєї приявности, а непомітно кидаються на них і кусають.
Немовля ваги 300 ґрамів.
В Анґлії в місті Сут Шільдс в родині безробітного прийшло на світ немовля, що важить всего 300 ґрамів (30 декаґрамів). Лікарі роблять усе, щоб немовля вдержати при житті. Кормлять його молоком, коняком і виноградним соком. 