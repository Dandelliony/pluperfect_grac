◦ ◦ ◦ ◦ ◦

Згідно з англійськими повідомленнями з Москви, Кремль у своїх закликах до населення вказує на серйозність військового становища. Чоловіче населення закликають бути готовим до оборони столиці.
Як під час західної кампанії, американські радіостанції тепер переривають нормальну програму спеціяльними повідомленнями з фронтів на Сході.
Як повідомляють з Тегерану, большевицькі розвідувальні частини увійшли до Афганістану.
Перебравши від британських кораблів плавання на Тихому океані, одна північноамериканська корабельна компанія досягла за перше півріччя 1941 року доходу на суму майже півтора міліона доларів, тоді як у 1940 році свої рахунки вона замкнула була з значною втратою.
У палаті депутатів СДА було сказано що американська військова промисловість має зиски до 247 проц.
Після підписання німецько-турецької господарської умови посол д-р Клодіус указав на те, що цією умовою зламано англійську монополію на хромову руду. Умова передбачає доставу хромової руди, а крім цього міді та інших важливих сирівців до Німеччини.
Зараз після зайняття важних гаваней над Чорним морем, перебрав німецький воєнний флот безпеку над цими базами.
На протязі бойових дій фінських з'єднань на південному сході Онежського озера переступлено Онежський канал і важний залізничий шлях Ленінград—Витегра.
Біржеві акції Ню-Йорку впали в останньому тижні під впливом німецького наступу на Сході нижче найнижчого стану в останніх трьох місяців.
Газета "Дейлі Геральд" жаліється, що заледве 15 відсотків північноамериканського промислу переведено на зброєння.
Перша державна збірка на вулицях для зимової допомоги Німеччини принесла понад 17,5 міліона райхсмарок.
В Кенігсбергу відкрито 23-тий німецький східний ярмарок.
На припоручення державного міністра Геббельса запрошуватимуть на прем'єри німецьких фільмів робітників і робітниць, які працюють при дозброєнні.
За фінським звідомленням район між озерами Ладогою і Онегою вільний від ворога.
Німецько-турецький господарський договір. Анкара, 14 жовтня. Посол др. Клодіюс заявив після підписання німецько-турецького господарського договору перед представниками німецької преси, що цим договором започатковано знову старі і випробувані німецько-турецькі господарські взаємини, які існували перед війною. Ті договори закріплені вже на довгий час.
Затоплення англійського пароплава. Віші, 14 жовтня. 10 вересня зторпедувало і затопило в Атлантійському океані одне німецьке підводне судно англійський транспортний пароплав "Сінгалезе Прінс". Пароплав мав 8.000 рбт.
Хліб на картки у Болгарії. Софія, 14 жовтня. В Болгарії продається від сьогодні хліб тільки на картки. Раціоналізація проведена так, що діти, залежно від їхнього віку одержують денно 400—600 грамів, а дорослі 600 грамів хліба. Ті, які працюють тяжко, одержують додаткові приділи. 