◦ ◦ ◦ ◦ ◦ ◦ ◦

Медичні пункти на виробництві
На фабриках і заводах міста організуються медичні пункти, які будуть забезпечувати лікарською допомогою робітників. Медичних пунктів вже організовано 5.
В наступному році намічено відкриття 10 медичних пунктів.
Дитячі ясла
Щоб полегшити працю жінок, які працюють на виробництвах у Львові, відкрито 7 дитячих ясел. В кожних яслах знаходиться коло 40 дітей По районах області заплановано відкрити 80 дитячих ясел на час польових сезонних робіт.
На будівництві електростанції
13 грудня з Львова виїхала тисяча безробітних на будівництво електростанції Сталінській області.
17 нових гуртожитків
Для учнів гімназій, ліцеїв та інших шкіл, які приїхали з периферій, у Львові організовано 17 гуртожитків. У гуртожитках живе понад 900 учнів. При гуртожитках організовано червоні кутки, в яких працюють гуртки художньої самодіяльності.
Зустріч письменників з молоддю
Тимчасове Управління м. Львова організувало 12 грудня зустріч радянських письменників з молоддю. Вечір почався доповіддю тов. Ф. Малишка про сучасну українську літературу. Після цього зачитували свої твори українські, польські та єврейські письменники: Смолич, Броневський, Гофштейн, Карманський, Турчинська, Гончаренко, Іваненко, Дмитерко, Коняра, Шемплінська, Цурковський і Кацізна. У другій частині вечора виступали артисти місцевих театрів трьох національностей з декламаціями, співами та танцями. 