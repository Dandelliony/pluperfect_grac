◦ ◦ ◦ ◦

Конкурс Самодіяльних Солістів. Окружний Конкурс Самодіяльних Солістів на Львівську округу, відбудеться в неділю, 7 березня, о год. 12-ій в полудне у Львові, в залі ІНТ. Солісти, співаки, грачі й ансамблі, що хочуть приступити до Конкурсу, можуть зголошуватися до кінця лютого. Письменні зголошення приймає Референтура Культурної Праці УОК, Львів, вул. Академічна ч. 28, ІІІ. пов. або Кабінет Музичного Мистецтва ІНТ, вул. Францішканська ч. 7.
Спис населення. 1-го березня ц. р. буде переводитися спис населення. Звертаємо увагу, що списовою одиницею ж одно мешкання без огляду на кількість осіб, чи родин, які в ньому мешкають. Одночасно завважуємо, що спис буде проводитися за національністю, а не поіменно і не за віроісповінням.
У честь Ольги Бесарабової. Вечір пам'яті борця за українську справу. СТАНИСЛАВІВ, 25 лютого. Вшановуючи 19-ті роковини смерти бл. п. Ольги Бесарабової — палкого патріота й невтомного борця за українську справу — Жіноча Секція при Українському Окружному Комітеті в Станиславові влаштувала для членів Українського Освітного Товариства святочний вечір. Сходини відкрила голова Повітової Жіночої Секції п. Осипа Грабовенська. Після того п. Дарія Бойчук виголосила реферат, в якому начеркнула сильветку гордої, стійкої і мужньої жінки, яка ціле своє життя працювала для нації і вмерла замучена, але незломана духово. В програмі цього святочного вечора взяли теж участь учениці Фахової Господарської Школи в Станиславові, які деклямували вірші та співали пісні. Святочний вечір закінчено відспіванням українського національного гимну. Дохід з вечора призначено на бідних міста Станиславова.
Затроєння денатуратом. Недавно у селі Любіні, яворівського повіту, три особи затроїлися на смерть денатуратом. Ось трагічні наслідки пиття денатурату. 