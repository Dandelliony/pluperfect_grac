Винахід інженера Рехена

Сталося це несподівано. В одну мить полум'ям охопило все місто. З будинків, вулиць, окутаних димом, розносився людський стогін. Пожежа нещадно і з блискавичною швидкістю нищила все, що тільки траплялось на її шляху.
Здавалося, жодної людини не лишиться живої. І ось, коли вже з міських околиць вогонь перекинувся до центру, з полум'я, захлинаючись від диму, вискочило п'ятирічне хлоп'я, що надиво врятувалося випадково.
Цей хлопець — Йосип Рехен. Нині він інженер. Пожежа, яка опустошила була його рідне місто Нараїв, — страшний спогад для нього.
Ставши інженером, тов. Рехен присвятив свою наукову роботу боротьбі з пожежею. Він дні і ночі просиджував у своєму кабінеті, вишукував найбільш ефективний засіб проти цього страшного лиха. Після довгих шукань праця увінчалась успіхом.
Рецепт був складений. Зроблені випробування показали прекрасні наслідки. Інженер звертається до Львівського магістрату і запитує, чи бажає місцева влада використати його винахід.
— А за патент ви оплатите? — запитали його.
— Не можу...
— А якої ви національності, — поцікавилися тут.
— Єврей.
В магістраті тільки поглузували з інженера-винахідника та з тим і відпустили додому.
Безробіття змушувало винахідника кидатися на всі боки. Якось одного разу він зустрівся з власником бориславської нафти. В розмові він запропонував йому свій винахід. Той не відмовився.
Почали випробовувати. Для цього взяли стару дерев'яну башту, змочили її розчином, який був складений по рецепту інженера Рехена, а потім цю башту облили бензином і підпалили. Винахід здивував усіх. Бензин згорів, а башта лишилась непошкодженою.
Новий винахід прикував тоді увагу всіх інженерів воєводства. І хоч польська влада не була в цьому заінтересована, з ініціативи бориславських нафтовиків в 1938 році, в присутності делегатів пожежних команд, які з'їхались з усієї Польщі, було зроблено остаточну перевірку винаходу.
В двох суміжних дерев'яних будинках поставили по одній бочці з бензином і одноразово підлили їх. Один будинок згорів за 58 секунд, а другий, що був змазаний розчином Рехена, замінився в цілості.
Отже винахід повністю виправдав себе і був схвалений спеціальною науковою експертизою Варшавського політехнічного інституту. Однак, із запровадженням його не квапились.
І лише тоді уряд колишньої Польщі згадав про винахід інженера Рехена, коли вся Варшава була в полум'ї. Але застосовувати його було вже пізно.
Радянська влада високо оцінила наукову працю інженера Рехена.
Зроблені досліди у Львові в присутності членів Ради Народного комісара СРСР, секретаря ЦК КП(б)У Микити Сергійовича Хрущова і Маршала Радянського Союзу тов. Тимошенка одержали позитивну оцінку. Винахід був повністю схвалений.
Микита Сергійович Хрущов порадив винахіднику скласти проект будівництва заводу і лабораторії по виготовленню в широкому масштабі розчину протипожежної оборони.
Велику подяку висловив інженеру Рехену, в час його перебування в Москві, Вячеслав Михайлович Молотов.
В минулому безробітний, тепер радянський інженер-винахідник Йосип Абрамович Рехен працює над складанням проекту будівництва заводу й лабораторії.
Винахід інженера Рехена є значний вклад не тільки в промисловість і сільське господарство, айв оборонну могутність. Його цінність полягає ще й в тому, що він не тільки протидіє вогневі, а й на довгі роки зберігає дерево від гниття.
Щоб запобігти, наприклад, гниттю шпал на залізницях, до цього часу їх змочували нафтою. На це затрачалось десятки, сотні міліонів карбованців. Розчин інженера Рехена збереже ці десятки, сотні міліонів карбованців.
Ів. Туз 