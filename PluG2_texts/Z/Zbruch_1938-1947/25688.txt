◦ ◦ ◦ ◦ ◦ ◦ ◦ ◦ ◦ ◦

По широкому світі.
Голяндський банкир Мянгаймер помер у Версаю. Його банковий концерн припинив виплати, що поважно занепокоїло міжнародні фінансові кола.
Польський президент у приявности марш. Сьміґлого-Ридза приняв премієра, віцепремієра та мін. Бека, які поінформували його про праці уряду.
Бельґійська влада заборонила німецькі маніфестації в Ойпені.
Бритійське міністерство військових достав заперечує поголоски, немов би воно поробило замовлення у фабриці Шкоди.
На бельґійському пограниччі схопили утікача з Німеччини Йосифа Флєма.
600 жидівських утікачів на чердаку корабля "Патрія" збунтувалися у хвилині, коли корабель випливав з Царгороду, загрожуючи, що підпалять корабель, коли він не залишиться у Царгороді.
Румунське свято моря відбудеться з великими парадами у Констанці. Підчас нього воєвода Михайло вступить до маринарки.
Литовсько-німецькі переговори у справі вільної смуги у Клайпеді перервано, бо обі сторони не могли дійти до порозуміння.
Американський президент предложить законопроєкт про невтральність на надзвичайній сесії конґресу, якщо положення в Европі й на Далекому Сході загостриться.
"Міжнародній Союз Преси" основано у Венеції. Покищо вступили до нього всі німецькі й італійські журналісти.
В Чехії повстав "фронт праці", що обєднує всі чеські робітничі орґанізації. 