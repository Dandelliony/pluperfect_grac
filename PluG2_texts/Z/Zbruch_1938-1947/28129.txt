◦ ◦ ◦ ◦ ◦ ◦ ◦

Спростування ТАРС
Англійські газети "Манчестер гардіан", "Ньюс кронікл", "Іоркшир пост" та інші опублікували повідомлення агентства Брітіш Юнайтед Пресс про проваджувану нібито посилену концентрацію радянських військ на Кавказі вздовж свого кордону з покликанням на те, що московська радіостанція, нібито, підтвердила це повідомлення.
ТАРС уповноважений заявити, що це повідомлення, як і покликання на якусь "московську радіостанцію", є злісною вигадкою, яка переслідує явно провокаційні цілі.
Виступ головнокомандуючого естонською армією
12 жовтня головнокомандуючий естонською армією генерал Лайдонер виступив по радіо з промовою.
Відмітивши успішне завершення робіт мішаної військової комісії Радянського Союзу і Естонії, Лайдонер заявив, що початок приходу радянських військ на естонську територію призначений на 18 жовтня.
Лайдонер висловив впевненість, що відносини між місцевими естонськими властями і військовими властями Радянського Союзу, а також між жителями і Червоною Армією будуть засновані на взаємному довір'ї. (ТАРС).
Повідомлення верховного командування німецької армії
Німецьке інформаційне бюро передає таке повідомлення верховного командування німецької армії:
"На сході особливих подій не відбулося. На заході — слабий вогонь ворожої артилерії, який зустрічає у відповідь наші дії. 13 жовтня був збитий ще один ворожий літак. За 14 жовтня не відмічено особливої діяльності ні з ворожої ні з нашої сторони.
Як уже повідомлялось англійським морським Міністерством по радіо, лінкор "Ройял Ок" був потоплений німецьким підводним човном. Досі англійське морське міністерство опублікувало список в кількості 370 чоловік, які залишилися у живих.
В ніч з 14 на 15 жовтня в північній Німеччині було чути приглушений шум моторів, наша зенітна артилерія відкрила огонь". (ТАРС).
На західному фронті
В офіціальному комюніке про воєнні дії, опублікованому в Парижі 15 жовтня вранці, говориться: "Вночі відбувалися безрезультатні вилазки противника між ріками Мозель і Саар. Наша розвідка діяла по всьому фронту. На захід від Саарлуї — артилерійська перестрілка". 