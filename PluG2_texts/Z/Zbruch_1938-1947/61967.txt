Збірка зимових теплих річей. — Як працює Чортківщина

Збірка зимових теплих річей.
Щоб успішно перевести цілу збіркову акцію та охопити її в певні рямці, доручуємо осьщо: 1. Всі УДК-Делегатури відбудуть негайно засідання Проводу та обміркують плян акції на їхньому терені діяння. До переведення акції визначать одну особу, що має кермувати цілою акцією та дбати про її переведення.
2. УДК-Делегатури видадуть найкоротшою дорогою Мужам Довіри та Проводам УОТ. доручення та вказівки, як перевести цю акцію по селах; найкраще було б обїхати всі села, поділити повіт на кілька районів і з кожний район післати одного чоловіка — та видати інструкції усно.
Вказаним було б створити в кожному селі окремий Комітет зложений зі священика, учителя, солтиса, голови УОТ, Мужа Довіря, щоб допильнували справи на місці. Добре було і попросити священиків, щоб вияснили вагу збірки в церкві після проповіди. Крім цього треба вивісити на відповідному місці — під дзвіницею, в Домівці УОТ, під громадським урядом — переслані афіші.
3. Передача жертвованих річей відбудеться бодай при двох свідках, — речі вписується на окрему листу, при чому треба точно означити предмет та в якому стані, пр. новий, знищений, ітп. Жертводавець одержує посвідку з печаткою. При відборі річей треба уважати, щоб, головно в околицях, де панувала недуга тифу, дехто не заразився тією недугою. Також треба звернути увагу, щоби при збірці не було якихнебудь зловживань.
4. Збірка має бути переведена в днях між 5—15 лютня ц. р. Між 15 і 20 ц. м. мають бути жертвовані речі передані УДК Делегатурам, а ці зі збірною листою передадуть їх своїм старостам, чи земельним комісарам. При передачі повинні бути Проводи УДК. Один відпис листи та посвідку від старости, чи її відпис перешлють негайно до УЦК.
5. УДК-Делегатури, що вже перевели у себе збірку, переведуть у себе збірку ще раз. Після переведення збірки пришлють точний звіт та посвідки з попередної та теперішної збірки.
Український Центральний Комітет. Як працює Чортківщина
З розмови з головою Українського Комітету д-р М. Росляком.
Цими днями зустрінули ми у Львові голову Українського Окружного Комітету в Чорткові (він же одночасно і посадник міта) та нашого доброго знайомого, адвоката д-ра Михайла Росляка, що приїхав сюди не без труднощів, бо залізничого получення Чорткова зі Львовом ще нема (поїзди ходять тільки зі Львова до Тернополя та до Станиславова і назад). На наше прохання подав нам д-р М. Росляк такі інформації про життя й відносини в Чортківщині: Український Окружний Комітет у Чорткові кермує всім національним життям повітів: Чортків, Копичинці, Борщів і Заліщики. Йому підлягають всі українські культурно-освітні та господарські установи згаданих повітів. Від часу прогнання большевиків, зокрема в зимових місяцях, сильно оживився у нас рух на освітньому полі: всюди йдуть аматорські вистави і концерти, відбуваються сходини, відчити, курси для неграмотних та німецької мови ітд. Майже нема місцевости, в якій не відбулась би хочби одна імпреза при масовій участі населення.
В самому Чорткові маємо: ґімназію (учнів к. 400), триріч ну торговельну школу (учнів 360) і ремісничо-механічну школу (учнів к. 60); в Заліщиках працює садівничо-городнича школа. Для бідних учнів удержуємо в Чорткові три бурси: дві для хлопців та одну для дівчат. Учнів у них к. 130. Крім того маємо захоронку для сиріт і бідних дітей (всіх 115) та захист для старців обох полів (всіх 885). Обі ці установи ведуть С. Служебниці. В Чорткові й чортківському повіті працює в цьому шкільному році 58 українських і 8 польських шкіл.
Також на господарсько-кооперативному полі слідний у нас розвиток. Окружний Союз Українських Кооператив під начальною кермою дир. Шмати розвинувся в могутню установу, обєднавши кооперативно чотири повіти. Йому підлягають кооперативні крамниці в кожному селі. В Чорткові маємо крамниці Народної Торговлі (всіх 18) і Маслосоюзу (3). Поволі зачинають відчиняти свої крамниці і приватники; покищо маємо три такі українські крамниці в нашому місті: зі шкірою, ґалянтерією і мануфактурою. Розвиває діяльність також Українбанк.
Велику акцію розвинули ми для допомоги українським полоненим. Тут найбільше ініціятиви виявило українське патріотичне жіноцтво. З самої коляди в чортківському повіті вплинуло до У. О. К. на допомогу полоненим к. 25.000 золотих (тільки на 117 лист зібрали ми 19.057,01 зол., а ще 33 лист з 10 сіл збірщики нам не доручили). Ця сума кілька разів перевищує коляду з нашого повіту за польських часів.
Згадаю ще про нашу окружну тижневу газету "Тризуб", яка під редакцією м-ра Богдана Будника здобуває собі щораз більше признання. "Тризуб" виходить через обмаль паперу тільки в 5.000-ому накладі, а міг би легко розійтися і в 25.000 накладі, бо попит за ним величезний: на появу газети чекають люди сотнями цілі години; на жаль, багато їх відходить без нічого.
Місто Чортків, головний центр для полудневої частини Поділля, має бути за згодою німецької влади поширене таким чином, що до нього прилучать велике сусіднє село Біле, відділене від міста тільки рікою Серетом і звязане з Чортковом значно тісніше, як передмістя Синякова, Пастуше чи Бердо. Нинішній Чортків має 18.000 населення, з того кругло 6.000 українців, 6.000 поляків і 6.000 жидів. Коли ж до нього прилучать Біле з його 8.000-им українським населенням, то Чортків дістане відразу абсолютну українську більшість.
Приговляємо теж будову нової мурованої церкви в місті, бо дотеперішня парохіяльна церква у нас деревляна, тісна і така стара, що з ніякого погляду не може вже далі відповідати свому завданню. Комітет будови, що працює у рямках У.О.К., приступає вже з весною до праці. Маємо надію, що при теперішніх настроях українського населення будова церкви буде довершена в найкоротшому часі.
При кінці згадаю ще про товариську зустріч українців з представниками тутешньої німецької влади, що відбулася на Йордан в салях "Української Бесіди". Ця зустріч, що пройшла в гарній атмосфері, причиниться певно до обопільного зближення та зрозуміння.
Львовянин. 