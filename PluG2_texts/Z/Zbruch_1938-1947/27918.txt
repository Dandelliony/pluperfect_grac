Напередодні виборів

Тимчасове управління Львова вже створило в місті 63 виборчих округи. Організується 181 виборча дільниця. У Львівському повіті буде створено 27 виборчих округів і 124 виборчих дільниці.
Положення про вибори в Народні Збори видане брошурою і плакатом українською і польською мовами, тиражем 130 тисяч екземплярів. Закінчується друкування всієї виборчої документації.
В місті створено кілька агітаційних пунктів. Серед агітаторів з міського населення — робітники, службовці, вчителі, працівники торгівлі та ін. Вчора тут відбулось 9 мітингів, присвячених виборам.
Почав працювати семінар агітаторів. На підприємствах створюються червоні кутки.
В роботу по підготовці до виборів у Народні Збори включились письменники, композитори і журналісти, які приїхали з Києва і Москви. Вони прочитають серію лекцій про Радянський Союз, про Радянську Україну, про Москву і Київ, про соціалістичну культуру, про радянську інтелігенцію, про сталінську дружбу народів і інше. На ті ж теми вони пишуть статті для місцевої преси.
Через 11 днів відбудуться історичні вибори в Народні Збори Західної України. Вони продемонструють загальне і палке прагнення народу Західної України жити в єдиній, дружній, щасливій сім’ї народів Радянського Союзу. 