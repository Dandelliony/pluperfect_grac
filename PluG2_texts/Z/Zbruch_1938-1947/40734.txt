Ювілейне видання творів Франка. — Література на польській мові для західних областей України

Ювілейне видання творів Франка
Інститут літератури Академії наук УРСР готує ювілейне видання творів Івана Франка, яке охоплює 25 томів.
Уже звірені тексти і закінчені коментарі до перших 15 томів, куди ввійдуть художні твори великого класика української літератури. Літературно-критичні статті, публіцистика і переклади з іноземних мов, що складають зміст решти десяти томів, будуть здані до друку наприкінці року.
У найближчі дні в Держлітвидав УРСР надійдуть п'ять томів — оповідання, лірична поезія і ранні повісті Франка.
У ювілейне видання буде включений переклад "Слово о полку Игореве", знайдений науковими співробітниками інституту літератури у Львові в рукописному архіві письменника. Про існування цього перекладу досі нікому не було відомо. (РАТАУ). Література на польській мові для західних областей України
За затвердженим відділом пропаганди і агітації ЦК КП(б)У планом, Держнацменвидав УРСР видає на польській мові для західних областей України 60 назв політичної і художньої літератури.
Сюди входять — збірники "Ленін і Сталін про Україну", "Ленін і Сталін про радянську Конституцію"' і окремі твори Леніна і Сталіна, всього 36 назв.
Широко видається художня література — однотомники вибраних творів російських класиків — Пушкіна і Горького, українських класиків — Франка, Коцюбинського і "Кобзар" Т. Г. Шевченка. Російська радянська література представлена вибраними творами Маяковського, Толстого, Фадєєва, Фурманова, Островського і Багрицького. Українська радянська література — вибраними творами Тичини, Корнійчука, Бажана, Рильського, Яновського і Головка.
Крім того, будуть видані однотомники творів польських письменників — Міцкевича, Ожешко, Ванди Василєвської і Шемплінської.
Великий інтерес являють включені в план 2 збірники про Леніна і Сталіна, куди ввійдуть твори радянських письменників і творчість народів СРСР, присвячені великим вождям трудящих всього світу — Леніну і Сталіну. 