◦ ◦ ◦ ◦

"Веселий Львів". Сьогодні, в п'ятницю, 25-го лютого, в годині 18-ій вечором і завтра, в суботу, 26-го лютого, в год. 18-ій Театр Малих Форм "Веселий Львів" — вул. Францішканська ч. 7 дає вистави нової програми п. н. "Одно маленьке "Але". — В неділю, 27-го лютого, в год. 15-ій "Ох, серце, ти серце" та в годині 18-ій "Від вуха до вуха".   Другий Студентський Авторський Вечір. Дня 29-го лютого ц. р. минає реченець віддачі матеріялів на Другий Студентський Авторський Вечір, що відбудеться в перших днях місяця березня. Студенти — присилайте свої твори (проза, поезія, драма) на адресу редакції "Студентський Прапор", Львів, вул. Анни ч. 1/І. Наш клич: Другий Студентський Авторський Вечір — перегляд молодих талантів.   Концерт Хору ім. Леонтовича в Клюбі. Хор ім. Леонтовича при Концертному Бюрі у Львові влаштовує в неділю, 27-го лютого ц. р. в год. 17.30 вечора в Світлиці Співробітників Відділу Культурної Праці при УЦК — Літературно-Мистецький Клюб при вул. 29-го Червня ч. 10, І-ий пов. — концерт. В програмі виконання пісень: Леонтовича, С. Людкевича, М. Колесси, О. Стеценка, М. Кошиця. Мистецький керівник і диригент Н. Городовенко; при фортепіяні: О. Іхарів. Білети є до набуття в Секретаріяті Клюбу від п'ятниці, 25-го лютого, від години 12—15 щодня.   IV. Вечір О. Олеся в Клюбі. Старанням Спілки Українських Письменників відбудуться у вівторок, 29-го лютого, в год. 17.30 веч. в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповіді О. Попова: "Поезія О. Олеся в світлі педагогіки" і проф. П. Ковалева: "Лексика Олеся".   Історія режисури. Старанням Спілки Українських Письменників відбудеться в п'ятницю, 25-го ц. м. в год. 17.30 вечором в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповідь проф. В. Ревуцького п. наг.: "Історія режисури від Кропивницького до Саксаганського".   Відділ Опіки над Молоддю УЦК повідомляє, що заповіджена конференція опікунів юнацьких гуртків ВСУМ відбудеться в суботу, 28-го лютого ц. р., в год. 9-ій в приміщенні домівки ВСУМ, Львів, Вінтерштрассе 3, Всіх запрошених опікунів проситься прибути на конференцію. З причини комунікаційних труднощів проситься опікунів виїхати скорше.   Львівські вісті 