◦ ◦ ◦ ◦ ◦

Англійці та большевики зайняли Іранську залізницю
Анкара, 19 вересня. Уряд Ірану, примушений англійцями та большевиками, передав їм управу найважніших шляхів трансіранської залізниці. Большевики постановили замінити іранську службу залізниці своїми людьми та обсадити шляхи на свойому відтинку большевицькими вояками.
Англійці про большевиків
Женева, 19 вересня. "Івнінг Нюс" пише в заклику про скору допомогу для Совєтів, що втрати большевиків "годі обезцінювати. Програма мусить бути опрацьована з довгою метою, оскільки має принести допомогу "сильно стисненим Совєтам".
Абдикація шаха Ірану
Анкара, 19 вересня. Згідно з повідомленням тегеранського радіо, іранський парлямент проголосив у вівторок вранці на надзвичайному засіданні абдикацію шаха.
620 убитих в Олександрії
Стамбул, 19 вересня. Згідно зі статистикою дирекції поліції в Олександрії про повітряні налети в часі від 22. 6. 1940 р. до 10. 7. 1941 було в Олександрії разом 122 алярми, 620 вбитих і 700 ранених.
Галіфакс про СДА
Ню-Йорк, 19 вересня. Як подає "Ассошіейтед Пресс", англійський амбасадор Галіфакс заявив на пресовій конференції в Лондоні, що експанзія СДА, яка виказується з зайняття Ісляндії, зустріла в англійців велике вдоволення.
Конференція трьох держав
Склад британської місії під проводом Бівербрука до Москви
Стокгольм, 19 вересня. На Даунінгстріт об'явлено про складення британської місії, яка під проводом лорда Бівербрука, разом з північноамериканською місією з Гарріманом, поїде до Москви на конференцію трьох держав. Крім тих членів британського генерального штабу, які вже перебувають у Москві, у склад цієї місії увійдуть: капітан Бальфур, парламентський державний секретар у британському міністерстві авіяції, один представник британського військового міністерства, а також один представник так званого імперського генерального штабу. Гарріман мав довгу розмову з Черчілем. У Лондоні твердо переконані, що обі місії, так британська як і північно-американська, ще цього тижня почнуть свою подорож до Москви. З компетентного англійського джерела газета "Таймс" одержала підтвердження вістки, що внаслідок воєнних подій, чи пак зібраних останніми часами відомостей, первісний характер московської конференції буде цілком змінений. Основною темою цієї конференції первісно мала бути проблема недостатніх зброєнь усіх трьох демократичних держав: СДА, Англії і Совєтського Союзу. Та тепер підкреслюють, що крім обговорення справи зброєнь та доцільного розподілу продукції військової промисловості цих трьох країн, на чільне місце висувається багато важніша проблема, а саме загальна стратегія цієї війни. У Москві відбудеться щось у роді нової великої воєнної ради; у Лондоні помалу дійшли до такої самої думки, як у Москві, де один з найкращих друзів Сталіна, колишній совєтський народний комісар зовнішніх справ, Літвінов-Фінкельштейн, перший з большевиків натякнув союзним демократіям Заходу на те, що цієї війни не можна виграти ні спробами блокади, ні престіжевими налетами, ні врешті матеріяльною перевагою ворогів Німеччини — і що тепер у Москві мусітимуть собі ломити голову над тим, як би "винайти" такий фронт, на якому противники Німеччини знайшли б можливість якогось успіху. А Літвінов-Фінкельштейн, очевидно, в імені Сталіна — вже признав, що товариш Сталін не має жодного уявлення про те, на якому фронті, в повітрі, на морі, чи на суходолі, існує така можливість для трьох союзників. 