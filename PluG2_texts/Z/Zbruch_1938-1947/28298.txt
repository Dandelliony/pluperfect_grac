◦ ◦ ◦ ◦ ◦ ◦ ◦

Палац піонерів
Тимчасове Управління м. Львова ухвалило постанову про організацію Палацу піонерів. Палац буде в колишньому маєтку графа Гроховського по вулиці Красіцьких №1. Діти, які будуть працювати в різних гуртках, студіях і лабораторіях Палацу, матимуть можливість розвивати свої здібності, свій талант. В Палаці працюватимуть: музичний, драматичний, малярський, скульптурний і спортивний гуртки. Буде організовано також гурток юних натуралістів і техніків-конструкторів. Коваленко.
З радістю віддам свій голос
Сьогодні найзнаменніший день для звільненого народу Західної України. Сталінська Конституція дала право обирати до Українських Народних Зборів кращих представників від бідного селянства, робітників і трудової інтелігенції.
За кого ми сьогодні будем голосувати? Віддамо свої голоси за тих, хто з честю виправдає довір’я народу і виконає волю всіх трудящих про приєднання Західної України до квітучої Соціалістичної України Радянського Союзу.
Звертаюсь до всіх працівників медицини: "Голосуйте за вірних синів і дочок свого народу! Голосуйте за щастя і радість, за те, щоб над землями Західної України світило вічно сонце Сталінської Коиституції!
Максим Максимович Музика, лікар-бактеріолог. 