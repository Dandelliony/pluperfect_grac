Урочисті збори у Львові

  Вчора в театрі ім. Лесі Українки відбулося урочисте засідання Львівської міської Ради з партійними і громадськими організаціями міста Львова. Третій раз збираються трудящі міста у вільному радянському Львові на урочисті збори, присвяченні роковинам Великої Жовтневої соціалістичної революції. Перші такі збори відбулися 6 листопада 1939 року, коли старовинне українське місто Львів і всі західні області України були визволені Червоною Армією.   Радісно пройшов рік щасливої волі і праці визволених людей. 6 листопада 1940 року львов'яни другий раз відзначали великі роковини Жовтневої соціалістичної революції.   У 1941 році до міста вдерлися підлі фашистські людоїди. Вони позвірячому нищили все радянське, що було у Львові, але у місті залишився волелюбний український народ і, хоч трудящі міста були в неволі, опинилися в кайданах німецько-фашистського варварства, — ніщо не могло зламати їхньої волі до боротьби. Радянські люди не скорилися фашистським загабникам.   І ось знову над Львовом, над нашим рідним Львовом, стародавнім українським містом замайоріли червоні прапори правди і свободи, прапори рідної радянської влади. В ці урочисті дні по місту лунають радісні пісні визволених з фашистської неволі людей і, ніби червоні маки, майорять полотнища прапорів, символу великої перемоги над гітлерівськими загарбниками.   Вчора до театру імені Лесі Українки поспішали партійні, радянські, комсомольські працівники, робітники заводів і фабрик міста, старі академіки, професори, учителі, лікарі, адвокати. Вони прийшли сюди, щоб відсвяткувати знаменну дату — XXVII роковини Великої Жовтневої соціалістичної революції в СРСР, щоб відзначити, прославити своє рідне місто — вільний радянський Львів.   Сюди пришли запрошені міською Радою депутатів трудящих почесні гості, славні визволителі нашого міста — червоноармійці і офіцери як: борються за радянську землю хоробро, по-геройському. Серед них чи бачимо прибулих з фронту Героїв Радянського Союзу Румянцева, Бахіна.   Урочисті збори відкрив голова міської Ради депутатів трудящих тов. Бойко. До президії обираються секретарі обкому КП(б)У тт. Грушецький, Миколаєнко, Мазепа, голова виконкому обласної Ради депутатів трудящих тов. Козирів, голова виконкому міської Ради тов. Бойко, акедеміки Возняк, Щурат і інші.   До почесної президії під бурхливі оплески обрані політбюро ЦК ВКП(б) і ЦК КП(б)У. Коли назвали ім'я великого вождя народів, Верховного Головнокомандуючого Маршала Радянського Союзу товариша Сталіна зал здригнувся від оплесків. Всі присутні стоячи вітати геніального вождя партії і всіх трудящих, який блискуче організував розгром німецько-фашистських орд.   З доповіддю про XXVII роковини Великої Жовтневої соціалістичної революції виступив секретар обкому КП(б)У по пропаганді тов. Мазепа.   З великим піднесенням, під бурхливі оплески всіх присутніх, була принята привітальна телеграма вождю і вчителю народа товаришу Сталіну, голові уряду Радянської України тов. Хрущову і бійцям, офіцерам та генералам Львівських дивізій.   Вільна Україна 