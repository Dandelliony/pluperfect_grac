Загальні Збори філії "Просвіти" ім. Т. Шевченка у Львові.

В пятницю 2-го ц. м. відбулися в салі "Української Бесїди" в год. 5-ій попол. ХХ-ті Загальні Збори львівської філії "Просвіти" їм. Т. Шевченка. Збори відкрив у приявности 80 членів філії і делєґатів читалень голова філії інсп. Петро Петрик, згадуючи померших членів філії, яких память приявні вшанували повстанням з місць. Опісля голова зясував обставини, серед яких доводилося філії працювати в роках: 1936, 1037 і 1938. З черги секретар філії Дужий Микола склав звіт з діяльности філії й її читалень за роки 1936, 1937 і 1938. Не від речі буде згадати, що саме в цьому році філія обходить 25-ліття свого істнування, а одним із її провідників був велитень галицької землі Іван Франко. Філія обслуговувала 14 читалень у Львові-місті. Діяльність 14-ти читалень Львівської філії зростала помітно від 1936 р. І так: у 1936 р. самоосвітніх гуртків у 14-ти читальнях було 9 — з 109 членами, а вже у 1938 р. 10 гуртків із 465 членами; на всіх ділянках виховно-освітнього життя праця помітно зростає і дала в 1938 р. доволі гарні висліди. На терені 14-ти читалень працює 14 аматорських гуртків із 270 членами, що підготовили 88 вистав, 11 хорових гуртків із 229 членами, силами яких підготовлено 54 концерти. Бібліотеки читалень начислюють тепер 9902 томи добірних книжок, з яких користає 2196 членів. Майже в кожній читальні є українські часописи й журнали, яких число в 1938 було 59. З 14-ти читалень 8 читалень має власні доми та 3 площі вартости 230.800 зол. Членами філії в 1936 р. було 56 установ і кооператив, 14 читалень та 1277 фізичних членів, а в 1938 р. 59 установ і кооператив, разом членів 1176. На терені, де є читальні, є 11 кружків Рідної Школи, 6 гнізд "Сокола та 4 гнізда "Орлів".
В дискусії над звітом забирали голос п. Істеревич, ред. Глібовицький, ред. Микета, дир. Сухий. В дискусії підкреслювали промовці, що у просвітянській праці слід звернути більше уваги на справу бібліотек та поглиблення освітньої праці.
На внесок Контрольної Комісії Збори признали Виділові абсолюторію. Комісія Матка у складі пп. о. рект. Малиновського, радн. В. Гнатишака, п. Бережанської, Латинського й м-ра Матли намітила членів нового Виділу, що їх Загальні Збори вибрали одноголосно. Отже головою філії вибраний проф. Зубрицький. У склад нового Виділу ввійшли: радн. Модест Кузик, п. Ворончак Іван. о. Харина Мирослав, п-і Полюгова Іванна, м-р Ковальчук Володислав. Крім того Загальні Збори вибрали предложених Комісією Маткою 24-ох делегатів на Загальні Збори Матірнього Т-ва.
При внесках порушували справу постійного освітнього інструктора для читалень львівської філії. Загальні Збори закінчилися відспіванням національного гимну в год. 7-ій вечором. 