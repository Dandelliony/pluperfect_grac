◦ ◦ ◦ ◦ ◦ ◦ ◦

Вечірні школи для дорослих. Відділ Народної Освіти міського Тимчасового Управління організовує вечірні середні школи для дорослих з підготовчим курсом. Навчання в школах буде проводитись українською, польською та єврейською мовами. До вечірніх середніх шкіл приймаються всі громадяни, які мають початкову освіту.
Факти і цифри. В десяти повітах Львівської області — Рудківському, Мостиському, Бібрському, Симбірському, Яворівському і інших нараховувалось 177.380 гектарів поміщицької землі. З них уже розподілено серед селян 136.347 гектарів.
Землю одержали 41.149 бідняцьких господарств, що складає 65.960 гектарів. Одержали селяни 3.963 коней, 8.962 корови, 1.100 штук свиней, овець і ін.
З зали суду. 29 листопада військовий трибунал у відкритому судовому засіданні розглянув справу контрреволюційного саботажника купця Лаптера Зигмунда Маркосовича, який підривав нормальну торгівлю в місті. Лаптер мав свій мануфактурний магазин. Він припинив торгівлю, закрив свою крамницю і позвільняв з роботи своїх продавців, посилаючись на те, що нібито немає товарів.
На своїй квартирі Лаптер приховав для спекуляції 2975 метрів різної мануфактури.
За контрреволюційний саботаж в торгівлі, військовий трибунал приговорив Лаптера Зигмунда Маркосовича до позбавлення волі в далеких таборах строком на 5 років, з поразкою політичних прав на 3 роки і конфіскацією його особистого майна. Найдену на квартирі мануфактуру конфісковано.
Московські і київські письменники у Львові. З Москви і Києва до Львова приїхали поети і письменники тт. Іван Ле, Олександр Жаров, Джек Алтаузен і Іван Гончаренко. Вони допоможуть українським, польським і єврейським письменникам в творчій роботі.
Олександр Жаров і Джек Алтаузен являються представниками Всесоюзного радіокомітету. Вони мають намір підібрати літературні матеріали про звільнення Західної України для організації радіопередачі. Крім цього вони перекладуть на російську мову деякі поезії місцевих українських, польських і єврейських поетів. 