Польсько-анґлїйський союз підписаний.

ЛЬОНДОН, 25. 8. ПАТ. Сьогодні перед год. 18. підписано в Льондоні польсько-анґлійський союз, який складається з 8 точок. Союз підписав від Польщі амбасадор Рачинський, під В. Британії міністр Галіфакс.
Ст. 1. На випадок, якби одна зі сторін, що умовлюються, опинилася у воєнному стані з одною із европейських держав внаслідок аґресії тієї держави, друга сторона подасть негайну підмогу стороні, що умовляється та знаходиться у воєнній акції.
Ст. 2. т. 1. Постанови ст. 1 застосовуються теж на випадок якоїнебудь акції одної з европейських держав, яка виразно загрожувала би незалежности одної зі сторін та яка була би того роду, що ця сторона вважала би за відповідне протиставитися їй усіми своїми силами.
Точка 2. Якщо одна зі сторін, які умовлюються, опиниться у воєнних акціях з одною з европейських держав внаслідок її акції, що загрожувала би незалежности або невтральности якоїсь третьої держави у той спосіб, що це становило б небезпеку для одного зі союзників, то постанови ст. 1 будуть стосувати без шкоди для прав тієї третьої держави.
Ст. 3. Якщо якась европейська держава пробувала би підважити незалежність одного з партнерів засобами господарського натиску або в якийнебудь інший спосіб, тоді обі сторони, що умовляються, взаїмно себе підтримують у зусиллях протиставитися таким спробам. Якщо держава почала би воєнні акції проти одного з партнерів, тоді застосують ст. 1.
Ст. 4. Способи, як застосувати зобовязання взаїмної допомоги, що її передбачує цей договір, визначать відповідні орґани військової, морської і летунської влади обох партнерів.
Ст. 5. Без шкоди для поданих угорі зобовязань сторін подати собі негайну допомогу та підтримку з початком воєнних акцій, оба партнери будуть обмінюватися повними та швидкими інформаціями про кожну подію, яка могла би загрожувати їх незалежности, зокрема про кожну подію, яка могла би загрожувати застосуванням поданих угорі зобовязань.
Ст. 6. т. 1. Оба партнери будуть собі комунікувати взаїмно тексти зобовязань допомоги проти аґресії, які вони заключили, або могли би в майбутньому заключити у відношенні до третіх держав.
т. 2. Якщо один із партнерів хотів би взяти на себе нові зобовязання цього роду, після того, як ця умова ввійде в життя, то з уваги на те, щоб умова добре діяла, він повинен повідомити про те свого партнера.
т. 3. Нові зобовязання, що їх оба партнери в майбутньому взяли би на себе, не повинні ані обмежувати їх взаїмних обовязків, зясованих у цій умові, ані створювати посередньо нових обовязків між тим партнером, що не бере участи в тих зобовязаннях та третіми державами.
Ст. 6. Якщо оба партнери опиняться у воєнній акції внаслідок застосування тієї умови, то вони не заключать перемиря ані миру, тільки за взаїмним порозумінням.
Ст. 8. Цю умову заключують на час 5 років. Якщо її не виповідять на 6 місяців перед тим речинцем, то вона залишається далі правосильна, при чому кожна зі сторін матиме право виповісти умову в кожній хвилині за 6-місячним виповідженням. Ця умова стає важна негайно після підписання. На доказ того оба повновласники підписали умову та прибили на нім свої печатки.
Цю умову списали в анґлійській мові у З ориґінальних примірниках. Польський зміст устійнять обі сторони пізніше і тоді змісти стануть однаково міродатні. 