◦ ◦ ◦ ◦

Міністер Німеччини для церковних справ признав капітулі в Мінстер допомогу у висоті 10 тисяч марок для охорони катедри та її мистецьких скарбів перед повітряними налетами.
Губернатор Мальти димісіонував. Його місце зайняв ген. Горт, що став генералом після невдалих боїв у Фляндрії.
Сьогодні очікують корабля з 950 членами дипломатичних представництв держав осі, що вертаються з ЗДА.
У Туреччині зайшла зміна на місці міністра внутрішніх справ.
Тенно видав відручне письмо до своїх вождів у зв'язку з новими перемогами.
У Болгарії відбулося свято на честь армії. Відбулося жалібне богослуження з панахидою за поляглих у боях у прияві короля і представників політичного світу.
Верховне Командування Німецьких Збройних Сил повідомляє:
У Донецькому басейні, на південному сході від Ільменського озера та на фронті Волхова відкинено місцеві напади сильніших ворожих сил. Ворог утратив при тому 11 танків.
У Ленінграді підчас обстрілу важливих військових об'єктів повстало багато великих пожеж.
В Ляпляндії знищили німецькі та фінські відділи в запеклих кількаденних боях, підчас протинаступу замкнену бойову групу ворога. Ворог утратив при тому крім численних полонених поверх 1.400 вбитих та різного роду військове приладдя.
На фронті Мурманська в оточувальних наступах розбито знову ворожі сили.
У повітряних боях зістрілено на сході 26 ворожих літаків, 3 дальших знищено на землі.
В прибережних округах острова Мальта успішно бомбардовано кораблі, становище протилетунської артилерії та склади матеріялів.
Нічні налети німецьких бойових літаків мали метою летунські майдани на Мальті та британські постачальні сполуки в Північній Африці.
В бою проти Великої Британії бомбардувала повітряна зброя вдень і вночі важливі військові об'єкти на британському побережжі Каналу як також на закруті Темзи. Минулої ночі підчас безуспішних наступальних спроб британських бомбардувальників на данське побережжя втратив ворог 4 літаки.
Морський бій на Коралевому морі
ТОКІО, 8 травня. — Надзвичайне повідомлення Головної Кватири Японських Збройних Сил таке: На Коралевому морі в морському бою 6-го і 7-го травня ц. р. японських морських одиниць зі з'єдиненими американсько-британськими силами, японські морські одиниці затопили 2 американські авіоматки: "Йорктовн" і "Саратогу", 1 американський крейсер пошкоджений. Морський бій триває дальше.
ТОКІО, 8 травня. — Затоплена американська авіоматка "Йорктовн" мала 19.000 брт., 2.072 осіб залоги і 60 літаків. — Затоплена американська авіоматка. "Саратога" мала 33.000 брт., 8 гармат і 24 протиповітряних гармат, 1.101 осіб залоги. Американський воєнний корабель "Каліфорнія" мав 32.030 брт. і 1.407 осіб залоги. Англійський воєнний корабель, затоплений в тому ж бою, мав 30.000 брт. і також був дуже озброєний. — Коралеві острови є між Австралією, Новою Гвінеєю і Каледонією.
ТОКІО, 8 травня. — В Японії твориться нова репрезентативна політична організація. Рішить про це конференція 70-ти чільних японських діячів, що зібрались на нараду під проводом прем'єра Тойо. Вступ до тієї репрезентативної політичної організації матимуть члени існуючих ще інших організацій, члени японського уряду та парляменту. Зате не зможуть належати туди державні урядовці.
ТОКІО, 8 травня. — У Бірмі британські війська розбиті. Вони втікають панічно на індійську територію. Японці зайняли нові місцевості, Монгін і Бангон. Американський генерал Стільвел, головнокомандуючий англійсько-індійсько-китайськими військами у Бірмі втікає до Юнаня.
ТОКІО, 8 травня. — На Мінданао відбувається тепер очищувальна акція від розбитих ворожих з'єднань. Філіппінські автохтони помагають всюди японцям.
Італійське воєнне звідомлення
РИМ, 8 травня. — Воєнне італійське звідомлення з 7 травня повідомляє:
На схід від Ель-Мекілі примушено успішним артилерійським обстрілом завернути англійські патрульні бронемашини. Атаки летунства держав осі на фортифікації і військові об'єкти Мальти спричинили на заатакованому терені великі пожежі і сильні вибухи. Напад британських відділів на острів Куфо на південь від Крети італійська залога швидко відкинула. 