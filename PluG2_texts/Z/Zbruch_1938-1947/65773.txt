Трибуна читача

Панове редактори!
Скільки разів доводиться мені бувати на різних імпрезах, улаштовуваних Інститутом Народної Творчости чи іншими установами, стільки разів завдаю собі питання: Чому досі не маємо відповідного приміщення з великою залею, яка саме найкраще надавалась би на цього роду імпрези, як: театральні вистави для дітей, виступи хору "Думка" і багато-багато інших? Хто бував у дотеперішній залі при вул. Францішканській 7, мав нагоду переконатися, що вона не надається на якінебудь імпрези, не говорячи вже про імпрези, що повинні стояти на високому мистецькому рівні. Саме приміщення із своїм невідповідним входом не є репрезентативне. Заля є мала; вона ніяк не може помістити всієї публики, яка вщерть заповнює місця; а їх небагато у маленькій залі! Чи серед стиску, безупинного взаємного топтання по ногах і тим подібних "приємностей" — можна спокійно, з відповідним душевним наставленням — подивляти гру артистів чи насолоджуватись звуками чарівних пісень? Вправді є у нас гарне приміщення Оперного Театру, та у ньому постійно виступає український чи німецький театр; тільки інколи (коли ця заля не є зайнята) можуть відбуватися там інші культурно-мистецькі імпрези, яких сьогодні українське громадянство якнайчастіше бажає. Ось чому ми повинні поважно призадуматися над конечністю придбати краще приміщення і над відповідною залею та відповідним улаштуванням, поробити всі заходи, щоб таке приміщення в якнайскорішому часі придбати.
З пошаною, Петро Скічний. 