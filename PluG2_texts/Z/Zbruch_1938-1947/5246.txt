Більше уваги сільськогосподарській акції!

Ми є свідками останніми роками, як серед нашого громадянства дуже зросло зрозуміння для справи розбудови рідної торговлі і промислу. Цей, безперечно незвичайно позитивний прояв нашого громадянського життя має теж свою неґативну сторінку. Декуди він поглиблює, і без цього велике у нас, недоцінювання хліборобства як варстату праці. Зокрема шкідливе це, коли йде про широкі маси нашої сільської молоді. У багатьох селах найактивніша частина молоді, захоплена думками здобути варстати праці у промислі чи торговлі «у місті», відчужується від землі і часто починає дивитися на працю батьків зі співчуттям, а то й погордою.
Як з одного боку гін нашого громадянства, зокрема нашого села, до промислу і торговлі, "до міста" треба витати, так з другого боку зростові недоцінювання землі як варстату праці ми повинні дуже енергійно протиставитись.
Передусім з таких причин: 1. Хліборобство стоїть у нас ще на дуже низькому рівні і вимагає великого вкладу свідомої праці й "молодечого запалу". 2. Хліборобство — не найздоровіший у народі консервативний елемент і тому не є маловажною справою, чи це хліборобство сильне і чи праця хлібороба має відповідну пошану.
Коли мова про хліборобство, як варстат праці, то треба ствердити, що в деякому значінні у хліборобстві ми стоїмо таксамо позаду, як у торговлі та промислі. Великі можливости є ще перед нами в обох останніх ділянках, але ще більші можливости є перед нами у хліборобстві. у першому випадку треба говорити передусім про кількість, у другому про якість, але і там і тут є ще багато роботи.
Крім цього розбудова хліборобства – це головний і практично єдиний засіб ліквідації недоживлювання широкої, міліонової маси нашого селянства та піднесення його життєвої стопи.
ЩО МОЖЕ ДАТИ ЩЕ ЗЕМЛЯ.
І тому, коли нині підносимо гасла "До торговлі!" або „ Розбудовуймо промисл ", то таксамо енерґійно повинні ми пропаґувати гасло: „ Розбудовуймо хліборобство!" Що наше хліборобство справді треба ще розбудовувати, може зілюструвати нам табличка, яка вказує, кілько деяких плодів збирають пересічно з гектара у нас і кілько там, де хліборобство стоїть дуже високо. (Дані зі „Ст[атистичного] Річника" за 1937 р.). (...)
Слід підкреслити, що наведені плоди належать до найстарших, найбільш «популярних» і найширше знаних культурних управ і тут ріжниці ще найменші. Куди більші ріжниці бачимо у зборах у нас і деінде з сіножатей і пасовиськ (посівні сіножати і пасовиська), з садів, у зборах городовини, льну, конопель і т. д. і т. д.
Ось ще один доказ, на якому примітивному рівні стоїть ще наше хліборобство та кілько при відповідному поступі воно моглоб нам ще дати.
10.000 ІНЖИНІРІВ і 360 ШКІЛ.
Наші хліборобські господарства на землях у Польщі дають річно разом понад 150 міліонів сотнарів обірнику. Цей обірник переховує наше селянство на загал у дуже примітивний спосіб і спеціялісти обраховують, що щонайменше 45% вартісним хемічних складників (головно азоту) обірнику в наших господарствах пропадає. Приймають, що при поступовому переховуванні обірнику повинно марнуватися найбільш 15% цих складників. Отже у нас непотрібно марнується 30% обірнику. У сумі дає це 45 міліонів сотнарів обірнику щороку. Яку це представляє вартість?
Приймають, що 1 сотнар обірнику має таку вартість, як 30 кґ. бараболі (бо додаток 1-го сотнара обірнику дає надвишку 30 кг. бараболі). Таким чином 45 міліонів сотнарів обірнику має вартість 13,500.000 сотнарів бараболі Приймім, що сотнар бараболі коштує всього тільки 5 зол.: 13.500.000 X 5 зол. = 67,500.000 зол. Приймім округле; 60 міліонів золотих.
Тілько в одному лише році тратять наші хлібороби через невідповідне, примітивне зберігання обірннку. За ці гроші можна би, нпр., вибудувати  3000 великих, мурованих шкіл (кожну коштом 15.000 зол.) і платити 9000  учителям цих шкіл цілий рік по 138 зол. місячно. Цим дослівно „з обірником викиненим грошем" могли би наші хлібороби цілий рік оплачувати 10.000 інжинірів-аґрономів (по 200 зол. місячно) і утримувати 360 хліборобських шкіл, кожну коштом 100.000 зол.
Якщо тілько тратимо лиш на одному обірнику, то кілько-ж ми тратимо на: примітивній обрібці землі, на примітивній управі лук і пасовиськ, на садах, огородах, та лихій якости худоби і т. д.!
Все це моменти, які промовляють за тим, що земля — це в нас ще теж, подібно як торговля і промисел, дуже мало вихіснуване джерело народнього доходу, що вона таксамо криє в собі для нас ще велетенські можливості збільшення доходів і що гасло "розбудовуймо хліборобство!" у нас теж дуже актуальне. 