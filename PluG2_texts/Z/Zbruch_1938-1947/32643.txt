Микола Шеремет. На могилі Івана Франка

Ні, не забуду я того ясного ранку,
І парку дивного, куди один забрів...
По львівських вулицях ішли, греміли танки,
У даль неслись будьонівські тачанки,
І город древній молодо дзвенів. Тебе узрів я. З молотом звитяжним.
Скалу лупав — великий каменяр,
Я уклонивсь тобі, й прислухавсь, уважний,
Як незміримо, колосально важив
В житті народа кожен твій удар. Увесь свій вік ти зносив голод, холод,
І піт, і справу і кривавий труд...
Нема скали, — зрівняв з землею молот,
І лиш уламки бачити навколо
Та ще обривки ненависних пут. І я топчу їх, предками прокляті...
Дійти безсмертя думали кати.
Що і на цвинтарі воздвигнули палати,
Зробили злотом розписи багаті...
Та їм записано у забуття зійти. Лиш ти в граніті будеш вічно жити,
У громі танків, в радості фанфар.
Для тебе взимку розквітають квіти,
Вінок ідуть покласти наші діти,
Уклін віддать, великий каменяр! 