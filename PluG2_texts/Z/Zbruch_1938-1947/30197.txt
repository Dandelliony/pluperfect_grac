◦ ◦ ◦ ◦ ◦ ◦ ◦

Оперативне зведення штабу Ленінградської Військової Округи
Війська Ленінградської Військової Округи протягом 4 грудня продовжували просування вперед.
На МУРМАНСЬКОМУ напрямку наші війська, переслідуючи розбиту групу фінських військ біля Петсамо, просунулись на 25 кілометрів на південь від Петсамо.
У порту ПЕТСАМО наші військові судна очищають причали від мін, встановлених фінами.
На УХТИНСЬКОМУ, РЕБОЛСЬКОМУ, ПОРОСОЗЕРСЬКОМУ напрямках наші війська просунулись на 45—50 кілометрів від держкордону.
На ПЕТРОЗАВОДСЬКОМУ напрямку наші війська, занявши місто ЄАЛЬМІ біля узбережжя Ладожського озера і залізничу станцію ПАЙМОЛА на північ від Сальмі продовжують просування вперед.
На КАРЕЛЬСЬКОМУ ПЕРЕШИЙКУ наші частини просунулись на —50 кілометрів від держкордону.
Через несприятливу погоду для польотів бойових дій авіації не було.
Спростовання німецького інформаційного бюро
БЕРЛІН, 4. грудня. (ТАРС). Німецьке інформаційне бюро спростовує поширюване англічанами повідомлення про те, що в порту острова Гельголанд був бомбардований німецький крейсер. Агенство називає це повідомлення брехливим, зазначаючи, що в порту Гельголанд нема ніякого німецького крейсера.
Реакційні заходи французького уряду
БРЮСЕЛЬ, 4 грудня. (ТАРС) За повідомленням агентства Бельга, французский уряд збільшив особистий склад поліційських органів. Агентство заявляє, що однією з головних причин цього заходу є "необхідність боротьби з комуністичною партією, яка хоча і заборонена, але продовжує активну підпільну роботу".
Війна на морі
НЬЮ-ЙОРК, 4 грудня. (ТАРС). Як повідомляє агентство Юнайтед прес, за неофіційними даними, в листопаді було потоплено 26 англійських пароплавів загальною водомісткістю у 61 тисячу тонни, три французських пароплави водомісткістю у 17 тисяч тонн і 15 пароплавів, що належать нейтральним країнам, водомісткістю у 97 тисяч тонн.
БЕРЛІН, 4 грудня. (ТАРС). Німецьке інформаційне бюро повідомляє, що норвежський пароплав "Арктурус" водомісткістю у 1800 тонн потрапив на міну біля східнього узбережжя Шотландії. 8 чоловік команди врятовані датським пароплавом. 10 чоловік пропали безвісти.
Потрапив на міну французький пароплав "Флорід" водомісткістю у 7030 тонн. 2 чоловіки загинуло. Шведський пароплав "Рудольф", що йшов з вантажем вугілля з Хартлпула (Англія) у Мальм (Швеція), ранком 3 грудня потрапив на міну біля англійського узбережжя на північ від Ньюкас. Команда врятувалась на човнах. 