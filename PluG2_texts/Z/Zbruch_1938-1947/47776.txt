Я виконав свої громадянські обов'язки

(Розмова з орденоносцем тов. Л. С. Шпінделем)
Серед доблесних радянських прикордонників, нагороджених Президією Верховної Ради Союзу РСР в ознаменування XX роковин прикордонних військ НКВС за самовідданість і мужність при охороні кордонів соціалістичної батьківщини є і мешканець м. Олешиці, Любачівського району, тов. Л. С. Шпіндель.
Високої нагороди тов. Шпіндель удостоївся, виявивши мужність і відвагу в боротьбі з порушниками кордону, з ворогами народу. Десятки разів тов. Шпіндель перед лицем смертельної небезпеки вступав у боротьбу з порушниками кордону, захищаючи інтереси своєї вітчизни. За це його нагороджено орденом "Знак пошани".
Вчора редакція "Вільна Україна" зв'язалася по телефону з Олешицькою сільською Радою депутатів трудящих і попросила до телефону тов. Л. С. Шпінделя.
Редакція: — Товариш Шпіндель, поздоровляємо вас з високою нагородою. Радянський уряд відмітив ваші заслуги перед соціалістичною батьківщиною і нагородив вас за самовідданість і мужність в охороні наших кордонів орденом "Знак пошани".
Л. С. Шпіндель: — Велика це для мене честь. Спасибі за поздоровлення. Безмежно вдячний радянському урядові за високу нагороду. Як громадянин Радянського Союзу я удостоївся такої честі, виконуючи свої громадянські обов'язки. Не находжу слів, щоб висловити свої гарячі почуття вдячності урядові, що так високо оцінив мої заслуги перед рідною батьківщиною. 