Послухаймо! — Краєва хроніка. — Хмаролім у Зборівщині. — Українська фільма „Полонинська любов"

Послухаймо! У пятницю 9. ц. н. в год. 17.45—17.15 передаватиме львівське радіо чергову українську гутірку. В її рямцях говоритиме д-р Кость Кисілевський про українські теми в польській літературі. І особа прелєґента і сама літературна теми гідні того, щоб звернути на них увагу.
Краєва хроніка. Невідомий шофер переїзджаючи самоходом через Калуш наїхав на наколесника Йосифа Буру з Підгірок, який дістався з ровером під колеса самоходу. Важко ранений Бура помер у шпиталі. — Дня 6. ц. м. трьох озброєних напасників напало на Зигмунта Швеґля, арендаря фільварку у Лашківцях пов. Борщів. Напасники стероризували вартівників і тоді один з напасників вистрілом зранив Швеґля в околицю лопатки. Напасники не забрали нічого і втікли в невідомому напрямі. Поліція шукає за напасниками.
Хмаролім у Зборівщині. Над громадою Нестерівці пов. Зборів перейшов хмаролім. Зливний дощ знищив землеплоди в городах. Вода знищила кілька господарських будинків, а хата Василя Нищоти завалилася. Шкода сягає понад 3.000 зол.
Українська фільма „Полонинська любов". Чеський режисер Шварц накрутив на Закарпатській Гуцульцині звукову фільму в українській мові п. н. „Полонинська любов" на підставі лібретта Карла Бейсти. Участь у цій фільмі брали гуцули й гуцулки між іншим Марійка Клемпуш та п. Клемпушова-мати. Головні ролі виконали п-і Лакатошівна Варка й п. Лібовицький Володимир. Музика до фільми спирається виключно на народніх і гуцульських мотивах. Небавом цю фільму будуть висвітлювати в чеських кінотеатрах та на Закарпатті. Імовірно цю фільму побачимо теж і у Львові, якщо не зайдуть "непередбачені" перешкоди. 