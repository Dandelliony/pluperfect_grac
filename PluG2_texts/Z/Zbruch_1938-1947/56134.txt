◦ ◦ ◦ ◦ ◦

Дії німецьких літаків
Великі знищення в Африці
Берлін, 13 вересня. 10-го вересня німецькі літаки далекої дії робили безупинні налети на Лівію, Єгипет і Північну Африку, успішно атакуючи при цьому ворожі гавані, кораблі, залізничі двірці й військові споруди в Абу-шір, Александрії і Портсайді, де знищені ворожі воєнні об'єкти і затоплений один англійський торговельний корабель в 10.000 рбг. Окреме з'єднання німецької штурмової авіяції робило успішні налети на Тобрук, де цільним попаданням бомб знищена східна частина міста та дуже важко пошкоджений двірець та залізничі склади.
Ситуація в Одесі
Львів, 13 вересня. Ситуація населення Одеси — трагічна. Дошкулюють йому всякі недостатки, а крім того воно виставлене на небезпеку вуличних боїв з хвилиною, як до міста ввійдуть переможні війська. Картини внутрішньої ситуації Одеси подає большевицька "Правда". Вона пише: "Червоноармійці, яких не заступають інші відділи, невтомно стоять на своїх постах. У місті тільки старці, жінки й діти. Часто видно жіночі постаті з протигазами. Хто тільки міг денебудь роздобути якусь зброю, кріс, револьвер, носиться з тим усюди". Це значить, що для того, щоб рятувати Одесу, пробують озброювати її виголоджене населення.
Витрати Англії постійно збільшуються
Берлін, 13 вересня. Висота англійських витрат на воєнне дозброєння доходить до небувалих розмірів. Тільки на саму розбудову військово-морської фльоти витрати Англії сягають 2 міліярдів фунт. штерлінгів, не враховуючи в те планованої допомоги Совєтам.
Два літаки зударилися над Бурмою
Берлін, 13 вересня. Як повідомляють з Рангуну, 2 військові літаки, керовані американськими пілотами, які, очевидно, були призначені для Чунгкінга, зударилися над південно-бурманською територією і були цілком знищені. Один пілот був убитий, другий тяжко поранений.
Додатковий бюджет Голляндської Індії
Берлін, 13 вересня. Уряд Голляндської Індії пред'явив Народній Раді додатковий бюджет фльоти на суму 46 міліонів гульденів. З того 41 міліон має бути призначений на закуп літаючих човнів. Далі уряд вимагає нових кредитів на цей рік для проведення різних технічних робіт у ресорті морського міністерства і для забезпечення постачання пального.
Черчіль про бої на східному фронті
Берлін, 13 вересня. У своїй вчорашній промові, що її виголосив Черчіль у Палаті Громад, так говорить він про війну на Сході: "Значна частина совєтського воєнного й залізничного промислу впала в руки ворога, з уваги на що стоїть перед нами поважне завдання забезпечити Совєтів в муніцію. Тим самим мусимо тепер у меншій мірі користати з американської допомоги — хоч ми бажали б сподіватись її більше. Точу, що сьогодні ми вповні пануємо над шляхами, що ведуть з Басри до Каспійського моря, можуть туди йти транспорти для Совєтів".
Єгипет жертвою англійського імперіялізму
Берлін, 13 вересня. "Єгипет став жертвою англійського імперіялізму, а його майбутнє оповите імлою непевности" — так заявив на засіданні єгипетського парляменту сенатор Ремеден. На цьому ж засіданні дійшло до гострих протианглійських виступів інших сенаторів, які вказували на загрозливу для Єгипту політику Англії. "Єгипет — казали вони, — став тереном воєнних дій і незабаром впаде жертвою англійських політичних інтриг".
Ця критика не подобалась членам проанглійської політичної партії. Між ними та єгипетськими націоналістами дійшло до палких суперечок, тому засідання єгипетського парляменту перервано.
Англійські війська на турецькому кордоні
Стокгольм, 13 вересня. В Лондоні непевні, яке буде становище Туреччини. Неодні догадуються, що з зайняттям Сирії, Іраку й Ірану, окружено Туреччину британськими і совєтськими військами, яким легко було б увійти в її межі. Проте Лондон — рішив перенести свої війська з єгипетсько-лібійського кордону до Сирії на турецький кордон.
Кривавий наказ Сталіна
Берлін, 13 вересня. У руки фінських військ дістався наказ совєтської найвищої ради оборони за підписом Сталіна, Молотова, Ворошилова, Будьонного та Тимошенка ч. 270 з 16. серпня 1941 р. В наказі п'ятнуються три високі совєтські генерали, що піддалися німецьким військам, як труси та втікачі. Рівночасно видається наказ усім політичним комісарам: "Усіх трусів та втікачів, які віддалюються з поля бою, вважати зрадниками і як таких сейчас ув'язнювати та розстрілювати, а їх родини, які уважається зрадниками народу арештувати". "Командири дивізії" — говориться далі в наказі — "та комісари є обов'язані усувати недисциплінованих командирів баталіонів, полків та рот, деградувати їх до простих вояків та, коли цього вимагає конечність, на місці розстрілювати".
Три маршали на трьох фронтах, четвертий на Далекому Сході
Львів, 13 вересня. Чотири тижні перед вибухом війни на Сході заскочили світ особливі події. Сталін, який від кількох місяців був головою Раднарком-у, перебрав теж провід комісаріяту оборони. Дотеперішній комісар оборони маршал Тимошенко мусів вдоволитися місцем "заступника" народного комісара.
Ці заходи були б незрозумілі, якби ми не пригадали собі, як розділено функції командного складу на початку війни. На чолі п'ятиособового комітету оборони станув Сталін із найвищим оборонно-політичним авторитетом. Крім нього засідають ще в цій "спілці" чотири інші особи: земляк Сталіна, шеф ГПУ Берія, заступник голови Раднарком-у, представник молодої большевицької генерації Маленков, маршал Тимошенко, і вкінці приятель та помічник Сталіна Молотов. Ясно, що в цьому гурті тільки один Сталін має в дійсності рішальний голос, тим більше, що Тимошенко, як комендант фронту має інші, практичні завдання і звичайно буває неприявний на засіданнях Комітету. Цей Комітет розділив верховне командування совєтської армії між трьох людей, які перейшли за минулого півтора року спеціяльну підготову: маршал Ворошилов обняв командування північного фронту, маршал Тимошенко — середній західний фронт і маршал Будьонний на південний фронт.
Розмежування компетенцій зарисувалося вже під час маневрів, що відбулися вперше при помітно нових умовинах. Вони не відбувалися вже одночасно у всіх воєнних округах. Маневри уладжено так, щоб головнокомандуючі могли бути приявними один по одному на вправах поодиноких воєнних округ, і могли добре познайомитися під час маневрів із військовими частинами та їх командирами. Тимошенко їздив тоді з московської воєнної округи у свою давню, київську округу, потім на Білорусь, де він-створив нову "окрему західну воєнну округу". Про Будьонного відомо, що він відвідав на півдні також новозорганізовану одеську округу, згодом північний Кавказ і вкінці закавказьку воєнну округу. На півночі відбувалися маневри під безпосереднім наглядом маршала Ворошилова. Четвертий совєтський командувач, маршал Кулик виїхав на Сибір, щоб перевести маневри і там теж перебуває він досі.
Англія змагає до революції
Париж, 13 вересня. Про англійські і большевицькі пляни пише часопис "Же сії парту". Француз Бльонд, який був інтернований в Англії, а тепер вернувся до Франції, заявляє на основі розмови з вищим офіцером з англійського "Інтелідженс Сервіс", що Англія не може числити на мілітарну перемогу над Німеччиною. Тому Англія намагається викликати комуністичну революцію в Европі. Хочуть, щоб настали револьти, бунти і знищення: це була би ніби нова війна. — "Лє Нуво Тан" пригадує недавні махінації комуністів у Франції і каже, що для комунізму байдуже, чи Франдія згине. Сталінові наємники намагалися підбурити Францію проти окупаційних військ, щоб для німецької армії повстав там новий фронт. 