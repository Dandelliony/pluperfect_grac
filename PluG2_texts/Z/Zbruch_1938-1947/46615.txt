◦ ◦ ◦ ◦ ◦ ◦ ◦

Концерт українських колядок у радіо. Український краківський хор "Сурма" відспіває на Щедрий Вечір, в суботу, 18. січня 1941 р. від. год. 17.30 до 18. Українські колядки й щедрівки у краківській радіовисильні.
Ґазопровід з Дашави до Києва. Розбудову екскпльоатації земного ґазу перевелуть головно на західніх просторах України. Ґаз у Дашаві, Опарах і Калуші має служити не тільки на покриття запотребування місцевого промислу, але покриття запотребування місцевого промислу, але також ужити до промислових підприємств Києва. Проєктують побудувати в найближчому часі газопровід з Дашави до Києва. Біля Мелітополя, в Південній Україні, відкрили поклади природнього газу, грубі на 70—80 м.
Фахові курси. Український Центральний Комітет, йдучи назустріч вимозі доби, бажанням та потребі широких верств українського громадянства приготувати фахівців для праці в громадських установах кооперативних та приватних підприємствах на терені Ґен. Ґубернаторства, зорґанізував і веде запис слухачів на подані курси. Навчання на курсах триватиме 5 місяців. Впис на курси та інформації уділює Відділ Суспільної Опіки. Вписова такса на 1, 4 і 5 курси по 15.— зол., на 2 курс 10.— зол., на 3 курс 25.— зол. Початок навчання на курсах 5. лютого 1941 р. Комбінат курсів: 1) торговельно-економічний курс для абсольвентів середніх шкіл; 2) торговельно-економічний курс для інших; 3) курс бухгальтерії для працюючих в торговельно-економічних підприємствах (для заавансованих); 4) курс німецької мови й кореспонденції: а) нижчий, б) вищий, 5) курс машинописання і стеноґрафії. — Курси затверджені німецькою владою з програмою та всіми правами державних курсів. Український Центральний Комітет — Відділ Праці і Сусп. Опіки. 