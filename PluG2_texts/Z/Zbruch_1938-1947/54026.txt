Головам дільницевих урядів м. Львова

Управа міста Львова почала вже такі роботи:
1) Направу всіх знищень, спричинених останніми воєнними подіями на терені міста Львова.
2) Докінчення розпочатих ремонтів поодиноких реальностей.
3) Конечний ремонт касарень, знищених в наслідок останніх воєнних подій.
В зв’язку з цим, Управа міста Львова доручає Головам Дільницевих Урядів при допомозі будівельних дільницевих бюр наглядати, щоб усі роботи були виконувані якслід та щоб робітники дійсно працювали.
Чинші треба стягати через домоуправів покищо в дотеперішній висоті. Ці чинші мають домоуправи того ж самого дня відводити до Дільницевих Урядів, а Дільницеві Уряди складають їх у Комунальному Банку на конто Управи міста Львова (Житловий фонд).
Підприємства, які платили в банках, тепер мають платити квартплати своїм домоуправам.
Виплата платень відбуватиметься таким робом: дільницеві уряди запропонують Управі міста (Фінансовий відділ) листи платень, після чого Управа виасигнує їм гроші, потрібні для оплат поодиноких службовиків.
Якщо б льокатори не могли хвилево заплатити біжучого чи залеглого чиншу, тоді повинні просити Управу міста, щоб заплату відложила або розложила на рати. Прохання в цій справі вносити до Управи м. Львова (Мешканевий відділ) через свої домоуправи і Дільницеві Уряди. Дільницеві Уряди мають ці подання переслати разом із своєю довірочною опінією.
Система і висота чиншів було покищо вдержана і на місяць липень. В серпні окремий розпорядок Управи м. Львова.
Подання і заяви до Дільницевих Урядів залишаються і надалі безплатні. На мешкання треба побирати оплату у висоті 10 крб. від кожної приділеної кімнати, не вчисляючи в це кухні і інших побічних господарських поміщень. Ті, що повертаються на свої мешкання (виселені радянською владою) від оплат звільнені.
Відклики віл постанов Дільницевих Урядів до Управи м. Львова, підлягають оплаті по 5 карбованців.
Заінкасовану цим способом готівку треба вплачувати до Комунального Банку на рахунок Управи м. Львова (Житловий фонд).
Голова Управи м. Львова Д-р Ю. Полянський.
Начальник Житлового Відділу І. Рудницький. 