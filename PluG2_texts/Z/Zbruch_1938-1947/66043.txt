◦ ◦ ◦ ◦

Підчас привітання словацької швидкої дивізії, що вернулася зі східного фронту, голова словацької держави, отець д-р Тісо виголосив промову, у якій назвав словацьких фронтових вояків свідками остаточної перемоги, до якої причинилася і словацька армія. Словаки — казав голова держави — вважали обов'язком супроти себе й супроти інших народів Европи взяти участь у цій боротьбі. І тому Словаччина прилучилася до загального европейського походу під командою Адольфа Гітлера, щоб доказати, що вона почуває себе в новій Европі на місці, і хоче взяти участь в обороні тієї загальної батьківщини.
Згідно з найновішими підрахунками, в Осльо їздить уже деревним газом 2.500 авт. Крім цього 450 авт вживає карбіду, а 140 — електрику.
Німецька цивільна адміністрація в Литві замовила з Німеччини 7 тисяч двокорпусних плугів, які будуть роздані між селян, яким большевики знищили сільсько-господарські машини.
Керч
БЕРЛІН, 16 травня. — Німецькі бойові літаки атакували у приземному леті укріплення Севастополя та поцілили бомбами військові споруди у центрі міста, а також постачальні влаштування у пристаневій області південного заливу Севастополя.
БЕРЛІН, 15 травня. — Як повідомляє Верховне Командування Німецьких Збройних Сил, після атак німецьких бойових літаків на укріплення та пристаневі споруди в Керчі вибухли численні та великі пожежі. Також і у сусідних пристанях на південь від Керчі попали бомби у призначені цілі. Підчас налетів на корабельні об'єкти у протоці Керчі затоплено, згідно з дотеперішніми звідомленнями, п'ять вантажних кораблів, один буксир та один рибальський човен, разом 5.300 брт, та ушкоджено важко бомбами три вантажні кораблі, один транспортовець і кілька прибережних суден, загальної містоти 16.400 брт.
БЕРЛІН, 15 травня. — Як повідомляють, на середньому відтинку фронту дві німецькі сотні одного західнонімецького полку піхоти, перевели в ночі під 13-го травня успішний випад на добре розбудоване большевицьке становище. Оминувши зручно велику мінну заставу та заскочивши большевиків у становищах неприготованими, ці дві сотні знищили 40 бункрів зі залогами та пустили з вогнем великі маси бензини і пального олію. Крім кількох соток вбитих втратили Совєти в цьому бою 50 полонених, 14 скорострілів, чимало протипанцирних рушниць та іншу зброю.
На півночі східного фронту большевицькі атаки на відтинок Волхова, якими вони пробували проломати німецький перстень довкола Ленінграду, не повелися. Від 9-го березня сильні большевицькі частини наскакували у широко закроєній офензиві та серед заїлих боїв, що тривали два місяці німецькі становища. Зразкова співпраця всіх родів німецької зброї звела внівець усі ці большевицькі спроби і хоч у бій кинено чергою 10 стрілецьких дивізій, 5 стрілецьких бригад, 4 бригади повзів та з початком боїв також численні лещетарські відділи, усі вони не вдіяли нічого. За це большевики втратили в місяцях березні та квітні понад 40 тисяч вояків та 64 повзи.
Німецьке летунство спрямувало вчора свої атаки, крім атак на відступаючі ворожі війська на півострові Керчі, особливо на ворожі випади повзів в терені боїв на північ від озера Ільмен. В цій околиці розбито три большевицькі атаки вже в зародку, а німецькі бомби знищили 6 повзів та кілька дальших зробили небоєздатними.
Верховне Командування Німецьких Збройних Сил повідомляє:
На Криму німецько-румунські переслідувальні колони стоять безпосередньо перед Керчю, проломивши ворожий спротив на узгір'ї перед цим містом.
Бої на відтинку Харкова тривають дальше. Підчас цих боїв зістрілено дотепер 144 ворожі танки. Сильні з'єднання бойових і пікуючих літаків розбили танкові з'єднання, артилерійські становища та большевицькі постачальні колони.
На фронті річки Волхова з'єднання війська та зброї СС окружили та знищили підчас кількаденних боїв ворожу військову групу. При тому втратили Совєти 1000 полонених, більше як 3.500 вбитих, 6 танків, 119 гранатометів, 202 скоростріли та багато іншого воєнного матеріялу.
Не зважаючи на великі сніговії біля побережжя Льодового моря, розбито підчас кількаденних завзятих боїв совєтсько-російську моряцьку бригаду, що причалила до берега, та змушено її до відвороту через море. Ворог залишив поверх 2000 вбитих та велику кількість легкої і важкої зброї.
На східному фронті знищено вчора 65 ворожих літаків.
На Мальті успішно бомбардовано летунські бази та інші військові об'єкти. Німецькі й італійські винищувачі зістрілили над островом 8 британських ловецьких літаків.
У бою з одною американською ескадрою затопила вчора німецька повітряна зброя між Північним Рогом та Шпіцбергеном один крейсер кляси "Пенса-коля", 9.100 тонн, як також один есмінець. Дальше знищено один криголім, 3.000 брт. та один торговельний корабель, 2.000 брт. Один транспортний корабель, 10.000 брт. поцілено так важко, що він горів на цілій поверхні.
Крім цього у вчорашніх вечірніх годинах німецькі легкі літаки в бриючому полеті, не зважаючи на загорожі з бальонів та на завзятий протилетунський вогонь, знищили в одній пристані на південно-англійському побережжі 4 торговельні кораблі загальної містоти 7.500 брт.
Японія не хоче боротись з народами Індії
ТОКІО, 15 травня. — Так заявив японський міністр закордонних справ Того у промові в Тихоокеанському Інституті в Токіо. Японський міністр звернув увагу, що введення нового ладу у східній Азії та прогнання з неї Великої Британії — це однаковий інтерес японців, як також індійців. Японцям було б надзвичайно прикро, якби індійці проливали свою кров за те, щоб Велика Британія змогла в майбутньому продовжувати в Індії свою дотеперішню політику.
Промова японського міністра закордонних справ мала на меті ще раз переконати індійців, що Японія, наближуючись до індійських кордонів, бореться проти англійців в Індії, а не проти індійців.
Що ж торкається самого воєнного фронту на Далекому Сході, то покищо мабуть знову надходить період розмірного затишшя, як звичайно бувало в цій війні, коли кінчалася воєнна кампанія на одному відтинку фронту та не розпочалася ще на другому. Покищо йде завершування воєнної кампанії на Бірманському фронті. Всі відомості, які надходять з того фронту, займаються лише подробицями винищування решток англійських військ, які не встигли перейти на індійський Терен. 