◦ ◦ ◦

  Дня 7 травня відбулися в Літературно-Мистецькому Клюбі у Львові загальні сходини Об'єднання Праці Українських Журналістів при УЦК, на яких обговорено справу створення Дивізії Галичина.   У 1942 році Мешканевий Уряд у Львові приділив 21.075 мешкань, 4794 устаткованих кімнат, 72.812 кімнат у готелях та 1.245 збірних кватир; крім того передано до вжитку 243 парцелі.   У Львові, в неділю, 9-го травня, відбулося врочисте відкриття та посвячення нагробника на могилі українського поета Василя Пачовського, на Личаківському цвинтарі.   Станиславівський український театр перебував на гостинних виступах у Львові; дня 10 травня Станиславівський Театр виставив драму Макса Гальбе: "Молодість".   В неділю, 9 травня почався весняний сезон кінних перегонів у Львові, на стадіоні на Персенківці.   Скорочено навчання. В інтересі воєнної господарки буде скорочений час навчання у професійних школах Ґенеральної Ґубернії з трьох на два роки. Таким чином значна частина молодих робітних сил звільниться скорше та їх можна буде вжити для воєнно-важних потреб.   Обмеження поїздок для торговельників. Всякі поїздки для замовлень і вдержання зв’язків між доставниками і виборцями признано в Ген. Губернії за такі, що не мають значення для ведення війни. За виїмком поїздок необхідних для потреб воєнного і збройного промислу, торговельні подорожі заборонені.   Три дирекції східної залізниці в Г. Г. Східної Залізниці будуть в Генеральній Губернії, крім Генеральної Дирекції в Кракові, три дирекції Східної Залізниці, саме у Львові, в Кракові і Варшаві.   Не вільно спроваджуватися до Ряшева. З обов'язуючою силою від 1-го травня 1943 р. не вільно нікому, в тому й циганам, спроваджуватись на терен міста Ряшева. Особи, що без окремого дозволу спровадяться до цього міста мусітимуть його покинути. Їх кприймуть грошовою карою до 1.000 зл.   Чорний день Львова. Минула неділя принесла львівським дружинам гірке розчарування; і Гарбарня і УССК. програли на свому грищі, хоч були на крок від виграної. Тільки одна Україна — гідно вирятувала гонор Львова, демонструючи перед багатотисячною публикою високу класу.   Рідна Земля   