◦ ◦ ◦ ◦ ◦ ◦ ◦

У 75 ліття народин Великого Князя Церкви. З приводу 75-літнього дня народин Митрополита Андрея Шептицького в цілій Америці та Канаді були відправлені по українських церквах Богослужби і молебні з відповідними проповідями. Церкви були битком набиті вірними, без різниці якого вони обряду, бо кожний українець пішов у святиню, щоб у ці преважні часи не тільки помолитись, але й віддати шану Великому Князеві Церкви й Великому Громадянинові.
Хор "Сурма" у Кракові повідомляє співаків, заанґажованнх у хоровому мистецтві, що радо приймає нових членів на пробах хору, що відбуваються в понеділки й четверги в домівці "Просвіти" при Адольф-Гітлер-Пляц 12/11 в год. 19—21. Рівночасно Управа хору просить продати або випозичити: Ф. Колесса. "Етноґрафічний збірник лемківських пісень", видання Наук. Т-ва ім. Шевченка у Львові.
Університет у Чернівцях. 1. жовтня почалося навчання в совітському університеті в Чернівцях. На студії прийнято поверх 400 студентів і студенток. Між ними є 185 комсомольців. При університеті влаштовано 27 кабінетів та лябораторій і 6 спільних домів. Всі студенти отримують державні стипендії.
Нові колгоспні села в Україні. В звязку з виконуванням постанов декрету з 25. 5. 1939 про переселення селян з хуторів у села створено в Україні на підставі теперішніх даних, у 1939 й 1940 рр. досі 800 нових колгоспних сіл. Більшість зміж них — саме біля 600 — припадає на Житомирську область. У Полтавській області створено 92 села, в Чернигівщині 42, в Києвщині 37. Нові села різко відрізнюються від старих, а саме своїм плянуванням та широкими вулицями. На влаштування цих нових сіл мала видати влада біля 1,35 міліонів рублів.
Посмертна згадка. Петро Саксаганський. 17. вересня ц. р. помер у Київі відомий драматичний артист Петро Саксаганський у 82. році життя. Саксаганський, в дійсності Опанас Тобілевич, був рідним братом драматурга Тобілевича (Карпенка Карого), та славного драм. артиста Миколи Садовського. Це три рідні брати, три великі світила української сцени. Покійний Саксаганський (псевдонім від річки Саксагані в Єлисаветградчині) довший час провадив український театр, був його директором і режисером, в тому ж театрі працював як артист та писав для нього окремі твори і Карпенко Карий.
Саксаганський залишив по собі славу невтомного працівника на полі драматичного мистецтва, заслуженого патріота громадянина, артиста-коміка, режісера, та автора декількох оригінальних пєс і споминів. Він після Кропивницького та поруч своїх братів, Садовського і Карпенка Карого поклав перші тривки підвалини під українську сцену, що довгі літа була одиноким заборолом українства перед ворожим заливом. 