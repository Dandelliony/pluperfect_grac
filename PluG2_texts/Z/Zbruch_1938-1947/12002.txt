Завзяті бої арабів з військом.

Під Ханааном у Галилеї прийшло до завзятого бою між арабами та анґлійським військом. В бою згинуло 14 арабів, 1 анґлієць ранений.
В Єрусалимі виконали атентат на комісаря поліції округи Джемін. Комісаря зранили 6 револьверовими стрілами. Справника досі не знайшли, одначе тому що підозрівають в атентаті змову, арештували кілька осіб.
З Дамаску повідомляють, що премієр Мардам Бей почне в перших днях вересня політичні розмови в Парижі. 12. вересня він їде до Льондону, щоб перевести розмови з міністром закордонних справ Іраку, наслідником престолу Савдської Арабії та мін. Галіфаксом. Темою розмов має бути справа Палєстини.