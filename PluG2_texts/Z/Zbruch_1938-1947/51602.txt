◦ ◦ ◦ ◦ ◦ ◦ ◦

Протест радянського уряду проти затримки пароплава "Колумбія"
ВАШІНГТОН, 15. (ТАРС). 7-го травня ц. р. в Сан-Францико розпорядженням державного департаменту США був затриманий вантаж вовни і шкіри, що закуплені Радянським Союзом в Аргентині і Уругваю і перевантажувались на зафрахтований амторгом шведський пароплав "Колумбія" для слідування в СРСР.
Надзвичайний і повноважний посол СРСР в США т. Уманський 14-го травня ц. р. відвідав державного секретаря США п. Хелла і вручив йому від імені Радянського уряду ноту протесту проти затримання пароплава "Колумбія" з радянським вантажем.
Виступ Черчілля в Палаті громад
ЛОНДОН, 15. (ТАРС). Як передає агентство Рейтар, Черчілль не зробив у палаті громад заяви про результат переговорів представника міністерства закордонних справ Кіркпатріка з Гессом. Черчілль заявив, що він зробить в палаті громад відповідну заяву, як тільки буде можливо. "Але, — заявив Черчілль, — вибираючи момент для такої заяви, я керуватимусь громадськими інтересами".
Війна в Європі, Африці і Азії
(Щоденник воєнних дій)
НА АНГЛО-НІМЕЦЬКОМУ ФРОНТІ відмічається значна активність англійської авіації. Вдень 15 травня, передає агентство Рейтер, англійські літаки провела ряд атак проти німецьких торгових суден. В ніч на 16 травня головним об'єктом операцій англійських військово-повітряних сил був Ганновер. З'єднання найбільших англійських бомбардувальників зробило наліт на Берлін. Бомбардування зазнали, крім того, Гамбург, Куксхавен, доки Кале, Булоні і Дьєна, Сан-Назера і Лоріана (Франція). Англійські літаки зробили також наліт на Еймейден (Голландія).
Протягом 15 травня і в ніч на 16 травня, повідомляється в зведенні німецького командування, німецькі бомбардувальника і винищувачі атакували кілька англійських аеродромів. Дальші атаки німецької авіації були спрямовані проти портових міст Шотландії і Південної Англії.
Дії німецько-італьянської авіації проти опорних пунктів англійців, розташованих в Середземному морі, набирають все більш запеклого характеру. Основний удар німецько-італьнських повітряних сил спрямовується проти Мальти, Кріта і Кіпра — найголовніших англійських баз у східній частині Середземного моря. У зведенні німецького командування вка зується, що німецькі літаки, які зробили наліт на острів Мальта, бомбардували аеродром Лука. Бомбардуванню був надданий також острів Кріт. Італьянські літаки, говориться в зведенні італьянського командування, бомбардували острів Кіпр. Англійська ж авіація, відмічається в комюніке англійського командування, бомбардувала аеродроми на Додеканезських островах. Наліт був зроблений також на Бенгазі; відмічені прямі попадання бомб в залізничну колію.
В ПІВНІЧНІЙ АФРИЦІ найбільш запеклі бої відбувалися біля Соллума, на лівійсько-єгіпетському кордоні. У зведенні німецького командування вказується, що великі частини англійців при підтримці танків провели наступ на форт Капуццо і Соллум. Частина англійських військ, говориться далі в зведенні, вступила в Соллум. Агентство Рейтер передає, що англійські частини, які оперують в районі Тобрука і Соллума, продовжують наступ. Зупиняючись на становищі на північно-афрманському фронті, агентство Рейтер пише, що в Лівії концентруються німецько-італьянські війська, очевидно, з метою наступу на Єгіпет. Нинішнє становище в Лівії нагадує собою обстановку, яка була там перед тим, як італьянські війська перейшли єгипетський кордон влітку минулого року. Поряд з цим, підкреслює далі агентство, необхідно відмітити істотну різницю в обстановці в порівнянні з минулим роком. В той час Італія мала тут велику, добре озброєну армію. На обширній території Лівії були створені величезні воєнні склади і великі запаси пального. Порти на лівійському побережжі були в незрівняно кращому стані, ніж тепер, після бомбардувань. Крім того, перед противником не стояла загроза удару з флангу, яка тепер можлива з Тобрука.
В авторитетних лондонських колах вказують, як повідомляє далі агентство, що англійці тепер мають в Єгіпті більш значні повітряні сили, ніж у минулому році, при чому англійська авіація проявляє велику активність. Лінії ж комунікацій противника стали більш уразливими.
У СХІДНІЙ АФРИЦІ, в Абіссінії, згідно з зведенням італьянського командування, тривають запеклі атаки англійцю на італьянські позиції в секторі Амба-Алагі. Південно-африканські війська, говориться в комюніке англійського командування на Близькому Сході, діючи разом з абіссінськими партизанами, зайняли дві нові позиції, які прикривають Амба-Алагі.
В південних районах Абіссінії активних воєнних дій не було.
Англійська авіація, зазначається в комюніке командування англійських повітряних сил на Близькому Сході, бомбардувала форт Менді (Східна Абіссінія) і обстріляла з кулеметів позиції і скупчення італьянських військ у Шашамані.
В ІРАКУ, згідно з комюніке англійського командування на Близькому Сході, в районах Басри і Хаббанії все спокійно. Тепер, говориться далі в комюніке, в Ірак перекинуто деяке число німецьких літаків.
В комюніке командування англійських повітряних сил на Близькому Сході відмічається, що англійська авіація, яка діє в Іраку, продовжує атакувати позиції іракських військ, аеродроми, залізниці і автотранспорт. Бомбардування зазнали Амара, Рашід, Мосул і залізниця поблизу Багдада.
Крім того, згідно з комюніке іракського командування, англійська авіація знову бомбардувала Багдад.
16 травня. (ТАРС). 