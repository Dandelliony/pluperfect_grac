◦ ◦ ◦ ◦ ◦ ◦ ◦

Німецькі повідомлення
БЕРЛІН, 20. (ТАРС). Німецьке інформаційне бюро передає таке зведення верховного командування німецької армії: "В 30 кілометрах на північний схід від Нарвіка відбуваються бої німецької бойової охорони з крупними ворожими частинами. На північ від Тронгейма німецькі війська після зайняття Стейнк'єра зайняли важливіші перевали і проходи. Швидке просування німецьких військ від Осло на північ і північний захід триває. Німецькі підводні човни знищили в Скагерраку два ворожих підводних човни. Флотилія німецьких сторожових суден виявила коло західного виходу протоки Скагеррак групу великих французських есмінців. Не зважаючи на перевагу сил противника, німці атакували ворожі воєнні судна. Після короткого бою ворог поспішно втік.
Два найновіших норвежських есмінці вступили в строй німецького військово-морського флоту.
Коло норвежського побережжя німецька авіація бомбардувала ворожі морські сили. Англійський корабель ППО дістав тяжкі пошкодження і припинив свої бойові дії.
Над північним морем збито три англійських літаки. Один ворожий літак був збитий коло Ольборга (Данія). Два німецьких літаки не повернулись на свої бази.
Дії німецької авіації в Норвегії
СТОКГОЛЬМ, 24. (ТАРС). Кореспондент "Стокгольме Тіднінген" повідомляє з Уддевілла, що 22 квітня було помічено кілька сот німецьких літаків, які летіли в напрямі до Норвегії вздовж західного побережжя Швеції. Проте ці літаки не повернулись. Гадають, що німці одержали в цей день значні підкріплення літаками і військами. Вчора знову літала велика кількість літаків вздовж західного побережжя Швеції.
Дії англійської авіації на півночі
ЛОНДОН, 24. (ТАРС). За відомостями агентства Рейтер, вчора ввечері англійські літаки бомбардували аеродроми Форнебо і К’єллер, розташовані на окраїнах Осло. Одночасно в третій раз був інтенсивно бомбардований датський аеродром в Ольборгу. На аеродроми в Форнебо і К'єллер були скинуті фугасні і запальні бомби. На аеродромі в Форнебо почалась пожежа. В Ольборгу англійські літаки були зустрінуті сильним огнем зенітних батарей. Не зважаючи на це, англійські літаки скинули величезну кількість бомб. Один з бомбардувальників не повернувся на свою базу. Інший бомбардувальник дістав серйозні пошкодження.
Англійські повідомлення
ЛОНДОН, 25. (ТАРС). За повідомленням агентства Рейтер, норвежські війська закріпились на позиціях коло Стейнк'єра. Англо-французські війська швидко просуваються до цього району. В зв'язку з передбачуваними великими операціями в районі Вердал населення евакуюється з цієї долини.
Кореспондент газети "Дагенс Нюхетер" відмічає значне поліпшення організації і посилення опору норвежських військ в секторі Ельверума. Повідомляють, що англійські війська спішно просуваються до пункту коло входу в долину Естердален з тим, щоб припинити просування німецьких військ в північному напрямі.
За наявними відомостями, німецькі війська вже досягли пункту в 80 кілометрах на південь від Тронгейма.
ЛОНДОН, 25. (ТАРС). Агентство Рейтер передає, що Стейнк'єр знаходиться тепер в німецьких руках. Місто цілком зруйноване. Все цивільне населення міста сховалось у горах.
Залізничний вузол Стерен (на південь від Тронгейма) знаходиться в руках англо-французських військ. Як повідомляють, Домбос — в огні. На північний схід від Домбоса був помічений новий німецький парашутний десант.
5-денна снігова хуртовина зовсім паралізувала воєнні операції в районі Нарвіка.
В районі Намсоса і Ондальснеса безперервно висаджуються нові частини англо-французських військ. Німецька авіація не ослаблює своєї активності. Англійські зенітні батареї, потужність яких поступово посилюється, збили кілька німецьких літаків. Англо-французські війська контролюють залізницю на південь від Тронгейма, що йде в Ліллехаммер і має виняткове стратегічне значення, бо вона раніше служила для перевозки німецьких військ до Тронгейма. В зв'язку з цим становище німецьких військ у районі Тронгейма розглядається як безнадійне.
ЛОНДОН, 25. (ТАРС). Агентство Рейтер передає, що в районі шведського кордону, в 170 км. на північ від Осло, норзежські війська удержують свої позиції, розташовані на схід від Трюсіль. При спробі зайняти ці позиції, німці втратили убитими 200 чол.
Англійські і норвежські зенітні батареї знищили в останні дні 20 німецьких літаків.
Американські повідомлення
НЬЮ-ЙОРК, 25. (ТАРС). Агентство Юнайтед Пресс передає, що в район Ліллехаммер прибули значні англійські підкріплення. В ньому районі відбувається сильний бій. Норвежці чинять сильний опір в районі Ельверума. Німці повідомляють, що вони просунулись на 30 миль на південь віл Тронгейма.
Шведські повідомлення
СТОКГОЛЬМ, 25. (ТАРС). Як повідомляє газета "Стокгольме Тіднінген", німці, одержавши підкріплення, примусили англо-французські війська відступити від їх передових позицій в районі Стейнк'єра. 