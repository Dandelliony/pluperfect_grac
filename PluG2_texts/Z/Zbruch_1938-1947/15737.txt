Фільма "Запорожець за Дунаєм". — Памятник Маркіянові Шашкевичеві у Канаді. — Проти пашквілів "Комаря".

Вже висвітлюють фільму "Запорожець за Дунаєм".
Накручування другої української фільми "Запорожець за Дунаєм" заходами канадійської "Авраменко Фільм Компані" успішно закінчилося 26. вересня ц. р. Висвітлювання цієї фільми почалося з початком листопада ц. р. З нагоди закінчення фільми надійшла до фільмової студії у Вінніпегу з Нюйорку телєґрама, в якій дирекція фільмового виробництва складає всім своїм приятелям, уділовцям, позичковцям, членам і багатьом прихильникам сердечну подяку за їх щиру моральну і фінансову допомогу.
Памятник Маркіянові Шашкевичеві у Канаді.
"Рідна Школа" ім. М. Шашкевича у Вінніпегу, Манітоба, Канада рішила в найближчому часі приступити до будови памятника М. Шашкевича, пробудителя Галичини. На памятку дістала управа товариства від міської ради Вінніпегу одну з кращих площ у місті.
Проти пашквілів "Комаря".
Управа Союзу Українок-Еміґранток у Польщі подає до відома Українського Громадянства про приєднання до протесту Гол. Виділу Союзу Українок, проти вміщеного у ч. 46 "Комаря" пашквілю під назвою "Арендарі", та висловлює обурення, що такого характеру статті знаходять місце в українській пресі.
Голова Управи Союзу Українок-Еміґранток: М. Лівицька. Секретарка: М. Науменко. Члени Управи: С. Лукасевич, Е. Янчевська, Г. Панасенко, О. Шайдевич, Г. Винникова.
II.
Комунікат ради Товариства письменників і журналістів ім. І. Франка у Львові.
Розглянувши скаргу ред. Івана Кедрина-Рудницького в справі кількакратного нарушення його громадянської чести в "Комарі" Едвардом Козаком, редактором і рисівником "Комаря", Рада Товариства рішила передати негайно справу дисциплінарному судові Товариства, а до часу вирішення тієї справи припинити ред. Едварда Козака в правах члена.
Львів, 10. XI. 1938.
Рада Товариства.  