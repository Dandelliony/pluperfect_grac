◦ ◦ ◦ ◦ ◦ ◦ ◦

Газета "Вільняус балсас" про підступи англо-французського блоку у віленському питанні
КАУНАС, 1 лютого (ТАРС). Нещодавно литовські власті розкрили змовницьку організацію польських офіцерів, яка ставила своєю метою відокремлення Вільно від Литовської республіки. При чому, як стало відомо, польська змовницька організація була тісно зв'язана з англо-французськими колами.
Торкаючись діяльності цього антилитовського центру, газета "Вільняус балсас" пише "є люди, які все ще не бажають визнати, що віленське питання вирішене остаточно. З 10 жовтня 1939 року Литва припинила всілякі розмови про Вільно і більш не слід тратити марно слів. Ми зміцнюємо нові відносини з нашим східнім сусідом. Державні діячі СРСР виявились незміримо благородніш державних діячів Англії і Франції, які в свій час санкціонували захоплення Польщею Вільно".
Далі газета дає характеристику Сувалкському і Радянсько-Литовському договорам. Як відомо, за Сувалкським договором 1920 року панська Польща визнала Вільно за Литвою. Але на другий же день після підписання цього договору банди польського генерала Желіговського за вказівкою польського уряду захопили литовську столицю. Англія і Франція посилено умовляли тоді Литву примиритися з захопленням Віденської області Польщею, а в 1923 році на конференції послів Антанти в Парижі санкціонували це захоплення.
"Вільняус балсас" називає Сувалкський договір історичним обманом, а Радянсько-Литовський договір, який завершив довгорічний спір про литовську столицю, історичною правдою.
"Всі ті, пише газета, що базікають про якісь майбутні переговори з Литвою з приводу Вільно, повинні зрозуміти слідуюче: як СРСР з ніким не веде переговорів відносно Москви, латиші відносно Риги, — німці відносно Берліна, так і литовці не вступлять ні в які переговорів з приводу Вільно, питання про яке остаточно вирішене. Ми Вільно нікому не віддамо. Не віддамо тому, що Вільно — це Литва і хто хоче піднімати віденське питання, той повинен говорити про всю Литву, той буде мати справу з трьохміліонною литовською державою". 