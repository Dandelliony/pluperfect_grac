◦ ◦ ◦ ◦ ◦

Напередодні весняної офензиви
Тижневий огляд воєнних подій
Львів, 1 березня. Нестримними кроками наближається обличчя війни. Вона щораз то більш розорюється, дужчає і прибирає на силі. Слідкуючи за воєнними звідомленнями, байдуже, чи вони з Далекого Сходу чи з большевицького фронту, з середземноморського терену війни, чи атлантійського, ми наявно спостерігаймо оцей динамічний ріст воєнних дій, які за оцінкою англійського воєнного знавця Болдуїна, щораз то більше наближаються до своєї вирішальної фази.
З першими познаками швидкого приходу весни, очі цілого світу звертаються передусім на східний, протибольшевицький фронт, де по геройськи перетривавши жорстоку зиму, німецька армія із союзними військами по безчисленних оборонних і наступальних боях готується до вирішального смертного удару, який має раз на завжди знівечити большевицьку потвору.
Після багатьох льокальних боєвих дій на поодиноких відтинках фронту, знову прийшло там до великих оточувальних боїв, в яких німецька стратегія знову заблистіла своєю відомою в цілому світ: майстерністю, що увінчалась новими великими успіхами. У висліді цього, продовж кількох останніх тижнів знову знищено великі большевицькі сили, забираючи в полон кілька тисяч полонених, та здобуваючи при цьому коло 2 тисячі гармат та безліч іншого воєнного приладдя. Та найбільш дошкульних втрат зазнають большевики в авіації. День-у-день тратять вони цілі десятки літаків. Вистарчить згадати, що тільки від 15—24 лютого втрати ці були: 403 літаки проти 28 власних. І з кожним днем і кожним тижнем ці втрати більшають, бо чимраз то сильніші і щораз більшого масштабу стають бої.
Та не тільки на східному фронті слідне пожвавлення воєнних дій. Сучасна війна вимагає невпинної координації бойових дій на всіх фронтах. І цю прекрасну координацію і співпрацю трисоюзних держав осі ми бачимо і на інших відтинках війни. Всеодно, чи буде це тісна й поєднана співпраця італо-німецької зброї в басейні Середземного моря, чи продумані і планові воєнні операції на Тихому й Атлантійському океанах. Коли на першому з цих теренів війни з непослабленою запеклістю продовжується бомбардування Мальти, Тобруку, Олександрії і винищування англійського морського тоннажу на водах Середземного моря, то на протиамериканському фронті планово і послідовно проходить безперервне потоплювання німецькими підводними човнами таки на американських прибережних водах північно-американських кораблів, з яких у минулому тижні затоплено 15 в 115 тисяч рбт, або, іншими словами, 2 кораблі денно. Не дивно, що ця кожночасно сильніша й успішніша акція німецьких підводних човнів біля побережжя Америки, приневолила аліянтів перекинути деяку кількість британських військ до Ню-Йорку для охорони американських побереж, буцімто англійці мають більший воєнний досвід від своїх союзників. А рівночасно з німецькими підводними човнами на Атлантійському океані співдіють японські підводні човни на Тихому океані — раз-у-раз появляючись біля побереж Каліфорнії. І так взята в два рівнобіжні вогні зброї союзників Америка з кожним днем відчуває наслідки війни, а Рузвельт, щоб не втратити резону перед своїми громадянами, потішає їх голословними заявами про плановане збільшення корабельної продукції і разом з Черчілем загріває англосасів видержати аж до 1945 року.
А покищо вже і під Черчілем горить земля! На величезну скалю розгорнена японська офензива з кожним днем розснуває жахливу примару розвалу британської імперії на Сході. За останніми повідомленнями, японці займають вже столицю Бірми і незвичайної ваги для далекоморської торгівлі порт Рангун, викликуючи панічні настрої в Індії, де вже сьогодні англійська влада вирішила евакуувати Калькуту, Мадрас, Бомбай і інші більші міста. Так само з повним успіхом проходить офензива в районі Голяндської Індії, де японцям уже вдалось оволодіти Сундайською протокою і Явайським морем та перервати морську сполуку між Індією та Австралією. Які ж заходи робить Англія, щоб врятувати себе перед повною катастрофою? Із стратегічно-воєнного боку вона пробує використати недобитки китайської армії Чіянкайші, утворюючи під його проводом спільне британсько-китайське командування на терені Бірми, а крім того вживає його як посередника для вговорювання індійців, обіцюючи їм золоті гори за поміч у війні з Японією. З другого ж боку, щоб поменшити і затушувати свої безпереривні поразки на всіх фронтах, Черчіль під вогнем критики рішився вже 13-ий раз змінити свій воєнний кабінет, уводячи в його склад сталінського агента Кріппса, який нібито має започаткувати новий "червоний" курс у заграничній політиці. Але всі ці заходи дуже проблематичні і нереальні! Вони мусять збліднути перед сильнішими "заходами" зброї трисоюзних держав, які з весною готують комуно-плютократичним аліянтам нову вирішальну офензиву.
(М. О. С.). 