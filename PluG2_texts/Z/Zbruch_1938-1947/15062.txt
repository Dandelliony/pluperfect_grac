Дипльоматична акція прем. о. А. Волошина врятувала для Карпатської України Євлюш.

Словацькі радіостації передали розмову з премієром о. Волошином підчас його побуту у Празі. О. А. Волошин заявив: “З рішенням арбітражу мусимо погодитися, бо воно невідкличне. Я все зробив, що було в моїх силах, щоби врятувати що можливо. В останньому моменті я врятував для нас Севлюш з його плодючою околицею. Наша делєґація мала у Відні великі симпатії. Побіч чеського і словацького прапору маяв на домі нашої спільної делєґації (гранд-готель) також жовто-блакитний прапор Карпатської України. Я перевів розмови з німецьким міністром закорд. справ фон Рібентропом і з італійським міністром Чіяно. Вони з великим зацікавленням слідкують за нашою працею та запевнили мене про піддержку їхніх держав у господарській розбудові нашого краю."
Уряд Карпатської України перенісся до Хусту.
Як подають з Праги, уряд Карпатської України перенісся з Ужгороду до Хусту, який став столицею Карпатської України. Окружний суд, дирекція поліції та команда жандармерії переїхали до Березного; інші уряди постепенно перенесуться до інших місцевостей.
Румунський уряд прохарчує Карпатську Україну.
Румунський уряд рішив засобити Карпатську Україну в кукурудзу та інші харчеві продукти, щоб населення Карпатської України не відчуло ніяких недостач у звязку з переходом деяких теренів до Мадярщини. Таким чином Румунія рішила на ділі підкреслити своє становище до нових кордонів держави чехів, словаків та українців і піддержати далі своє домагання безпосередніх кордонів з республикою трьох народів. 