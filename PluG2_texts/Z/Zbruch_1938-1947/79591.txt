Ради господиням

Квас із хліба
Гарний разовий житній хліб краємо на грінки й висушимо в печі так, щоб аж гарно зрумянився. Потовчемо на кавальчики й запаримо в чистій посудині з півтора до двох відрами кипячої води. Накриємо й хай постоїть так цілу добу в теплій хаті. Опісля процідити крізь густе сито, дати півтора кіл. цукру й 3—4 дека дріжджів. Вимішати добре й хай постоїть ще день — два, як почне шумувати, процідити ще раз і винести до пивниці. Як хочемо, щоб нам напій мусував, як шампан, зливаємо до сильних пляшок, міцно коркуємо ще й завязуємо шпаґатом й лежма тримаємо в пивниці. Відкривати обережно, бо втікає з пляшки. Довго такий напій стояти не може. Найбільше тиждень.
Смачний напиток із сушениць
Зварити добрих сушениць мішаних: сливок, яблук, солодких грушок. Заки варимо — треба сушениці добре сполокати й налити холодною водою. Другої днини, варимо в тій самій воді, доливши ще скільки треба. Варити довго, аж овочі розпаряться. Опісля юшку сцідити крізь сито й дати прохолонути. На 10 літрів того холодного плину, дати два дека дріжджів й цукру до смаку. Як сушениці добрі, то цукру зовсім не треба. За день-два сціджуємо так, як хлібовий квас та уживаємо добре холодний, замість пива. Всі кваси замість цукру можна засолоджувати медом. Подібно робиться квас цитриновий, а в літі з свіжих ягід та овочів.
Як вигублювати слимаків
Слимаки це великі шкідники всіх культурних рослин. Нераз появляються такими масами, що все знищують. В минулому році появитися масово на нашому Підкарпаттю. Слимак це нічне сотворіння, яке жирує вночі а за дня ховається в різних сховках. Самичка кладе до 500 яєчок в землю, по 20—40 штук в одному місці. За 3—4 тижні виростають молоді слимачки. Перезимовує яєчками, що їх самички слимаків кладуть в пізній осені. Тому основне знищення слимаків літом причинюється до їх вигублення. Слимаки заподівають шкоди на усіх рослинах. Вони є надзвичайно пажерливі. За одну ніч слимак з'їсть рослинної маси тричі стільки, що сам важить. — Слимаків доволі легко вигублюємо. В городі в затінених місцях треба порозкладати дощинки в під них кладемо накраяні куски моркви, картопель, листя капусти і т. п. Вони там збираються з приходом дня. Дощинки зі слимаками знищуємо окропом і знова накладаємо принаду. — На полі слимаки можна знищити тільки мілко меленим каїнітом. Розсіваємо його ранесенько, коли слимаки ще не жирують. Вони витворюють багато слизу, щоб охоронити себе перед погубним діянням каїніту Що чверть години треба ще два рази посипати. Тоді слимаки гинуть з виснаження. Як нема каїніту можна ужити негашене палене вапно, що його треба спорошкувати. — Природніми ворогами слимаків є всякого роду жаби, їжак, кертиці та птахи. Їх треба охороняти. — На луках масову появу слимаків можна вигубити досвіта валкуванням тяжким валком. Це можна також зробити на конюшиниськах та інших полевих культурах, що їм валкування не пошкодить. 