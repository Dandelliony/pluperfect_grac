◦ ◦ ◦ ◦

Як подає державний департамент, Фред К. Гелер прибув до Альжиру, де він виконуватиме функції уповноваженого для піддержки ЗДА. Гелер пічне свою працю під проводом Роберта Мерфі, представника Рузвельта, який є шефом для цивільних справ і якому приділений штаб Айзенгавера.
Протилетунська артилерія корабельної конвойної служби німецької воєнної фльоти збила в районі Середземного моря два британські бойові літаки, які проводили атаку. Як повідомляють дальше, легкі морські сили і корабельна протилетунська артилерія німецької воєнної фльоти підчас забезпечування середземноморських конвоїв в дорозі до Туніських портів, знову збила 4 аліянтські бойові літаки.
Північно-американське міністерство військових справ повідомило в п'ятницю, що над обширами Караїбського моря пропав армійський літак, який мав на борті старшин і підстаршин.
Державний підсекретар скарбу ЗДА, Даніель Бель, заявив у п’ятницю в Палаті Репрезентантів, що не зважаючи на високі податки, державний скарб обрахував, що дня 30 червня 1944 року публичне задовження виноситиме 210 міліярдів доларів.
Софійська преса вшановувала в суботу численними статтями день уродин короля Бориса. Часописи змальовують діло розбудови, що його довершив король за час свого дотеперішнього панування та підкреслюють велику його популярність і вшановують його за те, що об'єднав болгарську націю.
З Бандунг (Ява) повідомляють, що вже віддано комунікації мости, що їх на східній Яві знищили останні аліянтські війська. Дальше відремонтовано багато кораблів, що вже виконують транспортну службу. Подібно мається справа на острові Борнео. Ввесь колишній голяндський центр продукції, що був до тепер зовсім занеханий, пристосовується тепер корисно до великого господарського простору Східної Азії.
Відповідаючи на одно запитання в парляменті, міністер фінансів Кая заявив, що стан японських фінансів є зовсім закріплений, так що цю війну можна вести під знаком всіх сил.
Австралійський премієр Куртін передав у п'ятницю Палаті Репрезентантів "Додатковий внесок до закону про оборону", яким діяння австралійської міліції "Війська для суходільної оборони" поширено і на заокеанські території.
Сильний землетрус знищив в ночі під суботу столицю провінції Канас, Янакоа, в Перу і місцевість Пампамарку. Обидві місцевості знаходяться сто кілометрів на південний схід від давної столиці Кузко. Тільки в Янакоа нараховано до тепер 60 убитих і 200 ранених. Треба рахуватися із ще більшим числом убитих і ранених.
В Еквадорі подалися до димісії міністер шкільництва Монтаво й хліборобства Креспо Ордоджез. Причину уступлення не подано, але правдоподібно уступлення Креспа зв'язане із щораз більшими труднощами в хліборобстві. З причини браку корабельного тонажу не можна вивозити продуктів Еквадору, в наслідок чого кріза постійно загострюється.
Біля Цевти упав горіючи один британський літак, який був в дорозі з Гібралтару до французького Марокка; знайдено 4 згорілі трупи, мабуть новозеляндців.
В суботу на одному зібранні моряків, що стоять в англійській службі в Лондоні, поставлено домагання негайного скріплення охорони конвоїв. Ґенеральний секретар Професійної організації моряків, Ц. Джермен, оголосив, що підчас своєї довірочної розмови з першим лордом адміраліції Александром, яка тривала три години та що вони вимагають негайного посилення охорони їхніх конвоїв.
Згідно з повідомленням преси, має Швейцарія внедовзі купити в Туреччині 5 тисяч тон розинків та фіг. Відносно закупу турецької бавовни та шкури ведуться ще переговори. 