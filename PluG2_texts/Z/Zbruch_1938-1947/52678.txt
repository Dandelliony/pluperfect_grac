Виставка творів художника Труша

В музеї художнього промислу відкрилася виставка творів художника Івана Івановича Труша. Виставку влаштувала Львівська обласна картинна галерея і оргкомітет Львівської організації Спілки радянських художників. На ній експонується понад 200 праць митця.
Тут зібрані портрети, етюди, пейзажні і жанрові картини. Своїми пейзажами Іван Труш давно здобув славу. Він пейзажист високого класу. Пейзаж для нього не був об'єктом лише формально-живописної вправи, а органічною потребою душі, впливом глибоко відчутної краси землі і любові до батьківщини. Труш не малював пасивно те, що бачив, а ніжно і вдумливо інтерпретував природу глибокого настрою і відчуття. В цьому мав він щось спільного з великим майстром — поетом російського пейзажу Ісааком Іллічем Левітаном. Тому і пейзажі Труша — своєрідні художні поеми про красу рідних полів і лісів, про радісні ранки, тихі вечори.
В пейзажах Труша все просте, ясне і в той же час насичене глибоким розумінням змісту краси природи. Все це, безумовно, результат наполегливої, вдумливої праці, довгих спостережень і глибоких творчих переживань.
Іван Труш у своїй творчості — стверджуючий реаліст. Вія ніколи не доходив до формалістичного декадантизму, а послідовно стояв на здоровій базі реалізму, вводив у свою творчість нові композиційні і інтерпретаційні засоби.
Будучи палким патріотом свого народу, І. Труш не став вузьким провінціоналістом. Його світогляд був широкий і манив його в ширший світ. На виставці є прекрасні картини з італьянського, єгіпетського і палестінського життя.
Дуже цікаві і високоякісні портрети Івана Труша, які є цінними документами часів, коли жили Іван Франко, Леся Українка і інші передові діячі української культури.
Виставка творів Труша у Львові триватиме місяць, потім буде перенесена в столицю Радянської України — Київ, а далі в Харків.
Цінним документом виставки є гарний графічний плакат В. Баляса та гарно оформлений каталог виставки.
І. О. Іванець, старший науковий працівник обласної картинної галереї. 