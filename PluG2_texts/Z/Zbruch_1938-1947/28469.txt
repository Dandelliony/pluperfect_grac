◦ ◦ ◦ ◦ ◦ ◦ ◦

Нове будівництво
Найближчим часом у Львові передбачається збудувати ряд нових будинків. Проектується будову великого робітничого будинку на околиці міста. В центрі міста буде збудовано головний вокзал для міських автобусів. Крім цього буде також збудовано два нових автогаражі та кілька будинків для пожежних команд. На будівництво відпущено 17 міліонів карбованців.
Хід виборів заснято на кіноплівку
Бригада працівників київської кіностудії під керівництвом режисера орденоносця тов. Довженка 22 жовтня в день виборів депутатів Українських Народних Зборів засняла на виборчих дільницях низку цікавих кадрів.
На кіноплівці відображено виключне піднесення, з яким звільнений народ обирав своїх депутатів Українських Народних Зборів. Ці кінокадри дійдуть в повнометражний документальний звуковий фільм про Західну Україну. (РАТАУ).
Вивчають нові пісні
Учні V гімназії активно готуються до свят Великої Жовтневої Соціалістичної Революції. Тут створено співочий гурток, який готує пісні радянських композиторів: "Якщо завтра війна", "Три танкісти" та інші. Учень тов. Кронік написав вірш про безправне і тяжке життя безробітних в панській Польщі, який буде декламувати на вечорі самодіяльності. Багато учнів проявляють інтерес до життя молоді в Радянському Союзі. На цю тему агітатор тов. С. Вітер провів з учнями декілька бесід.
Подарунок робітників
Комунальний відділ міського Тимчасового Управління розпочав ремонт будинків, які потерпіли від бомбардування. Мають бути повністю відремонтовані пошкоджені школи, театри, музеї та житлові будинки. До Жовтневих свят будуть відремонтовані всі пошкоджені шляхи і тротуари і міста. Для цієї мети відпущено пів міліона карбованців.
Успішно також проходить ремонт пошкоджених фабрик та цегельних заводів. Почали вже працювати вапнярка "Альба", фабрика "Паста" та металургійний завод "Металь". 