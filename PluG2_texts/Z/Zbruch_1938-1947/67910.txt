◦ ◦ ◦ ◦

У 20-ліття Української Госп. Академії. Об’єднання Праці Українських Інженерів і Техніків при У. Ц. К. у Львові у 20-ліття Української Господарської Академії просить всіх професорів та інженерів абсольвентів У. Г. А. у Подебрадах подати свої теперішні докладні адреси, фах, місце та характер праці. Подайте рівнож докладні дані про померших (дата і причина смерти, місце похорону, де і коли оголошено некрольог) на адресу: Інж. Іван Прокопів, Львів, вул. Тарновського 34. м. 1.
Завтра всі на змагання. Завтра, в неділю, 28-го червня, в 6-ій год. пополудні відбудуться на площі УЦК (вул. Стрийська — доїзд трамваями ч. 10) сензаційні футбольні змагання між дружиною працівників пера (членів Спілки Українських Письменників і Спілки Українських Журналістів) і дружиною Спілки Українських Акторів. Змагання започаткує посадник міста Львова, д-р Ст. Біляк. Суддюватиме п. Ст. Конашевич. Ввесь дохід із цих змагань призначений на допомогу українській студіюючій молоді.
Прогулянка КЛК. Завтра, в неділю, 23-го червня улаштовує КЛК прогулянку своїх членів і прихильників в околиці Львова. Збірка учасників на останній зупинці трамваю ч. 1 (на горішному Личакові) в 10-ій год. ранку. Поручається взяти зі собою багато гумору та не менше харчів. Прогулянка триватиме до пополудневих годин так, що учасники прогулянки зможуть ще оглядати сензаційні футбольні змагання працівників пера з акторами.
Письменники й журналісти — театр. Неімовірно велику сензацію викликали у Львові заповіджені товариські змагання між футбольними дружинами Спілки Українських письменників і Журналістів та Спілки Українських Акторів. Сам склад обох дружин дав певність, що змагання будуть стояти не тільки на відповідному спортовому рівні, але й на мистецькому. Значить, глядачі матимуть і спортове вдоволення і мистецьке. Передпродаж на цю сензаційну спортову імпрезу відбувається у книгарні НТШ в Ринку і при Марійській площі ч. 8. В неділю передпродаж у Комітеті на місто Львів, Ринок 10/ІІ пов. від години 10—12. 