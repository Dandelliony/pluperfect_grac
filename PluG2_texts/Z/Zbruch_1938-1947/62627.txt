◦ ◦ ◦ ◦

Реєстрація медичних працівників. Всі медичні працівники, як лікарі, дентисти, фельчери, санітарі, повитухи, сестри, лаборанти, дезинфектори та інші обов'язані зареєструватись. У Львові реєстрацію провадить Палата Здоров'я, вул. Конопніцької 3, І-ий поверх, на провінції головні окружні лікарі. До реєстрації принести треба дипломи чи свідоцтва та 4 знимки. Остаточний речинець реєстрації — 15 березня ц. р. Аптекарі зголошуються в Аптекарській Палаті. Хто не зареєструється, тратить право виконувати своє звання.
Вивозять сніг. Сьогодні припинена у Львові трамвайна комунікація до 18-ої год. Трамваями вивозитимуть із міста сніг.
За військові кватири. Від понеділка до четверга цього тижня Військовий Кватерунковий Уряд у Львові, вул. Вермахту (давніше Баторія) ч. 1 в партері, кімната ч. 10 виплачує належність за кватири, віднаймлені військовим у жовтні, листопаді та грудні 1941 р. Виплата ведеться в поазбучкому порядку: 23-го лютого — для тих, що їх прізвища починаються буквами А—І. 24-го — Й—Л, 25-го — Л—П, 26-го — Р—З. По 27 лютого не можна буде вже отримати грошей. Довідки винайму за січень і лютий 1942 р. складати треба у згаданому вище уряді в днях від 2-го до 6-го березня 1942 р.
Українська програма в радіо. В понеділок, 23-го лютого с. р., від год. 10.30 до 11-ої ранку Львівська Радіовисильня передає концерт українських народних жартівливих пісень у виконанні солістів: Одарки Бандрівської та Івана Романовського і хору під керуванням Евгена Козака. Фортепіянний супровід Мар'янни Лисенко. Вісті в українській мові, як і щоденно, після ля 9-ої, 12.30, 17-ої та 17.45 через всі радіовисильні Генерал.-Губернаторства.
Реферат. Сьогодні, в неділю, 22-го лютого, в год. 18-ій вечором відбудуться товариські сходини з рефератом у Жіночому Клюбі, пл. Смольки 4, ІІ-ий поверх. 