◦ ◦ ◦ ◦

Конкурсові змагання драмгуртків. Перші конкурсові змагання драмгуртків львівського повіту УОК Львів—округа, відбудуться в неділю, 21 лютого 1943 р., в год. 10.30 в залі Інституту Народної Творчости, вул. Францішканська, ч. 7. Участь у змаганнях  бере п'ять гуртків: з Підберізець, Сторонятина, Підлісок Великих, Миклашева й Чижикова. Виставлятимуть "Безталанну". Квитки при касі вдень змагань від год. 8-ої. Ціна від 2—6 зл. Глядачі беруть участь в оцінці.
Преображенський Церковний Хор. Запрошується любителів церковного співу вступати в його члени для підготови концерту псальмів. Зголошення у Секретаріяті ІНТ від 12-ої до 14-ої год. до 25 лютого.
Чайний вечір музик. Чайний вечір Спілки Праці Українських Музик при УЦК, відбудеться в неділю, 21-го лютого, а год. 17-ій в домівці Літературно-Мистецького Клюбу при вул. 29-го Червня ч. 10. Вступ тільки для членів Спілки. Ближчі інформації дає Правління Спілки Праці Українських Музик.
Реферат для купців. У неділю 21. ц. м., год. 11-а рано, в домівці Об'єднання Праці Українських Купців при УЦК на місто Львів при вул. Галицькій, 19, буде виголошений для купців реферат на тему "Купецька етика та мораль".
Хореографічні курси. Державна Музична Школа у Львові проголошує вписи на тримісячний курс хореоґрафії. У програмі курсу: ритміка, пластика, мистецький танок і українські народні танки. Навчання відбуватиметься у вечірніх годинах. Інформації та зголошення: Секретаріят Державної Музичної Школи, вул. Шашкевича ч. 5, від 10-ої до 12-ої год.
Стипендія для середньошкільника. Окружний Командант Української Поліції, сот. Петро Придиус, кинув клич: "Без каплі алькоголю в хаті і в гостях у 1943 р." й уфундував місячну стипендію через Реферат Допомоги Середньо- і Фаховошкільній Молоді У. Ц. К. у висоті зол. 100. місячно, для учня середніх або фахових шкіл у Львові. Про неї можуть старатися селянські діти, що дуже добре вчаться, а яких рідню вивезли або вбили большевики. Прохання слід вносити до Реферату ДСФМ. УЦК у Львові, вул. Паркова ч. 10. До прохання треба долучити: а) посвідку про маєтковий стан, б) посвідку Комітету, яка стверджує, що дійсно батьків петента вивезли, або вбили большевики, в) посвідку дирекції школи, що стверджує успіхи в навчанні та поведінку учня. Реченець вношення прохань проминає з 15-им березня ц. р.
Дижури міських аптек. Нічну й недільну службу від понеділка 22. ІІ. вечора до понеділка 1. ІІІ. рано, мають такі аптеки у Львові: аптека під Соколом (вул. Личаківська ч. 57) — аптека під Короною (Бернардинська пл. ч. 1) — аптека "Дай, Боже, Щастя" (пл. Теодора ч. 3) — Святойванська аптека (вул. На Байках ч. 23) — аптека під Ескуляпом (вул. Зелена ч. 33) — аптека Надвірня (вул. Листопада ч. 75) і аптека під Звіздою (вул. Казимирівська ч. 31). 