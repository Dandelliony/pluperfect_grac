◦ ◦ ◦ ◦ ◦

Обов'язок усування снігу. Сторожі домів обов'язані відсувати сніг із перед своїх домів. Відповідальність за це мають домоуправителі.
Картки приділу для фольксдойчів. Картки приділу для фольксдойчів видають при вул. Пекарській 1ц від 18 грудня для власників зелених аусвайсів та від 25 грудня для власників білих аусвайсів. Для них є призначені спеціяльні крамниці.
Скільки людей померло. У листопаді померло у Львові 1.387 людей: 982 арійці (751 чоловіків, 162 жінки та 69 дітей) і 405 жидів (205 чоловіків, 107 жінок і 93 дітей). У нещасних випадках померли 32 особи (19 арійців і 13 жидів).
"Мадам Батерфляй". У суботу, 6 грудня. В 7-ій годині вечором виставить Український Театр у Львівському Оперному Театрі оперу на 3 дії п. н. "Мадам Батерфляй". Музика Дж. Пуччінія. Лібретто Л. Ілліка і Д. Джакоза. Хормайстер: Я. Вощак. Постанова: В. Блавацький. Концертмайстер: Мар'янна Лисенко. Мистецький керівник: В Блавацький. Музичний керівник: Л. Туркевич.
Захворіння. 40-літня Климентина Облонь (Левандівка, Летунська) заслабла нагло та впала на вулиці. Її перевезено до лікарні. — У залізничому вагоні захворіла нагло 16-літня Софія Сосінська. Її перевезли до лікарні у Львові.
Випадок у брамі. У брамі будинку при вул. Піярів ч. 5 знайдено хворого мужчину середнього віку невідомого прізвища. Його відвезено до лікарні.
Бійка на вулиці. Під час вуличної бійки побито сильно 34-літнього Павла Цвика (Штернгавса 5). Його перевезли в лікарню. — Під час суперечки побились сильно 30-літня Р. Обер та 32-літній С. Глязер (вул. На площі 11). Ними заопікувалась Швидка Медична Допомога. 