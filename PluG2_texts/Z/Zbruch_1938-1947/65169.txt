Мандрівки дітей

(З приводу шляхотної акції).
Остатними днями можна побачите трамваї, виповнені виключно галицькими дітьми. Це діти з підгірських і гірських околиць та з-над Наддністрянщини в Галичині, де минулого року була велика повінь, що в значній мірі знищила жнива й так бідних околиць. Тих дітей переселюють в околиці більше засібні, головно на галицьке Поділля. Опісля в Брідщину, Сокальщину ітд. У Львові при вул. Личаківській 37 а, є централя акції переселювання дітей.
У централі великий рух. Телефонати з повідомленям з різних околиць Підгіря, що стільки то дітей в дорозі до Львова чи на місце призначення, опікуни і опікунки, що привезли дітей, доручення, куди їм примістити тимчасово у Львові в переїзді на місце призначення, диспозиції, щодо харчів для дітей та видачі одягу для тих, що не мають його в достаточній мірі. Акцію переселення веде з доручення УЦК його Відділ суспільної опіки, покликаний виключно для цієї мети. Справа переселення дітей у віці від 8 до 14 років підготована ще при кінці зими, в лютому-березні ц. р. Видано точні інструкції щодо техніки переселення, зібрано статистичні дані про кількість дітей, яких батьки годяться пустити з дому. В засібніших околицях Галичини, зібрано дані про кількість дітей, яких батьки годяться пустити з дому. В засїбніших околицях Галичини, зібрано дані скільки дотична округа, повіт, село, згідні прийняти дітей і щойно коли все було готове і на дворі потеплішало почали переселювати дітей. При цьому треба було побороти різні формальні і комунікаційні труднощі.
Відповідальний керманич цієї акції д-р Іван Черкавський, відомий зі своєї праці в Ярославі. Йому допомагають у цьому м-р Кекіш Роман, м-р Дзиндра Ярослав, що займається самою технікою переселення і тому виїхав у терен та п. Ц. Паліївна, яка очолює акцію приміщення, прохарчування, одягу, взуття, якщо треба, тут у Львові на переходовому пункті.
На бічних лініях перевозиться залізницею; якщо можливо, то автами, а дуже часто фірами. Труднощі перевозу дітей таки перемагається, хоч це не так легко, Допомагають у цьому: начальники залізничих стацій німці, які йдуть самій акції на руку; наскільки це можливо, дають окремі ваґони; також наші господарські установи, кооперація, що дають нераз до диспозиції свої акта, а решту самі селяни везуть фірами, якщо це не дуже далеко. Тому наперед треба використати найближчі околиці, де б можна переселити дітей, а опісля дальші.
Населення ставиться зі зрозумінням до справи. Так нпр., люди в Брідщині кажуть, що їм прислали замало дітей, вони заявляють охоту ще більше їх прийняти. По селах велике зацікавлення і співчуття для цієї малечі. Це ж діти наших братів, таких самих українців. Треба ж їх допомогти, бо ми всі одна велика українська родина. Таке сказав у Львові делеґат з Бродів. Розуміється, що така заява делеґата з Бродів зворушує всіх до глибини душі.
Тільки, щоб це не був соломяний вогонь. А що, як по якомусь часі ваші земляки стануть відчувати приявність цих бідних дітей, як якийсь тягар та почнуть з ними погано поводитись. Але ж всі впевняють, що це зайві побоювання. Про це не може бути мови. Наші селяни заявляють: Чи такий малий шкраб хліб мені переїсть? Найдеться і для нього те, що ми маємо. Мусимо помагати собі, коли такий час настав. Може й вони колись стануть нам у пригоді.
Діти в переїзді через Львів перебувають у школі при вул. Крупярській та при вул. Клепарівській 15, де в переходовій станиці для полонених відступлено окремі кімнати для переселюваних дітей.
Окружні Комітети УЦК з околиць, куди діти мають бути переселені, поназначували патронів-опікунів для тих дітей у кожному селі. Це звичайно священики, вчителі (ки), або відоміші й енергійніші селяни. Ці патрони відповідають за дітей у кожному селі та полагоджують усі справи, звязані з побутом дітей.
Діти перебувають у Львові у шкільних салях, окремо хлопці й окремо дівчата. Діти були саме по обіді і догризали рештки хліба, коли між ними зявився наш кореспондент. Побачивши його, обступили гостя, впяливши свої цікаві оченята і хором запитали:
— Чи вже поїдемо? Хочемо вже їхати.
— Поїдете за дві години, приїде авто і забере вас.
— А що, вам тут зле?
— Ні, добре, але ми хочемо знов їхати, бо ми любимо їхати автом.
Діти назагал веселі, цікаві, багато з них має шкільні торбинки, а майже кожне шкільні книжки і зшитки.
— Нащо вам ці книжки і зшитки?
— А ми будемо там ходити до школи, і вчитись, будемо бавитися з тамошніми дітьми та помагати тим, що нас приймуть.
— Ні, не хочемо.
— А тут вам дають їсти?
— Певно, що дають. Рано пили ми какао з хлібом і з мармелядою, на обід зупу і кашу, також з хлібом.
— А куди ви їдете?
— Не знаємо; поїдемо туди, куди нас повезуть. Туди, де нам буде добре.
— А не боїтесь їхати?
— Аво, та чого? Про нас дбають, всюди наші пані і пани.
Це були діти зі Звора (Звір), пов. Самбір і з Пинян. Дітей з тих двох сіл було 63-оє, вони їхали до Ясенова в Брідщині.
Щоби не допустити до поширення пошесних недуг, треба було також відповідних санітарних заходів. Перед відїздом, на місцях, лікарі оглянули кожну дитину, переведено дезинфекцію одягів, дітей викупано, хлопців обстрижено. Кожна дитина має на шнурочку на грудях картоник з імям, прізвищем, місцем походження та іншими даними.
Виявляється, що стихійне нещастя можна використати на те, щоб поглибити почуття солідарности і єдности серед українського народу. Бо нема сумніву, що й ця акція переселювання дітей у великій мірі причиниться до того, щоб зміцнити почуття єдности серед нашої великої української родини, особливо серед тих наймолодших.
М. П.   