◦ ◦ ◦ ◦ ◦ ◦ ◦

Державна Українська Консерваторія у Львові. Днями розпочалося навчання в найвищому музичному закладі — в Державній Українській Консерваторії. В консерваторії відкрито 6 факультетів: фортепіанний, оркестровий, вокальний, композиційний, диригентський і музикологічний. Цього року вже принято 175 студентів. Консерваторію укомплектовано найкращими науковими силами.
100 зразкових крамниць. По Львівській області проводиться реорганізація кооперативної системи. Вже утворено 13 райспоживспілок, які будуть керувати роботою сільських кооперативів. Поряд з цим Львівська облспоживспілка організовує в селах повітів 100 зразкових крамниць і магазинів. До них буде завезено широкий асортимент товарів.
Спортивні змагання. На фабриках "Польна" та ім. Чкалова Перемишлянського повіту організовано спортивно-оборонні гуртки. Регулярно тут провадиться треніювання по волейболу, лижвах і коньках. В змаганнях по волейболу, що відбулися днями перемогу одержала команда спортсменів фабрики "Польна".
Оперзведення штабу Ленінградського Військового Округу. Протягом 17 січня на всіх напрямках шукання розвідників і на окремих дільницях рідка рушнична і артилерійська перестрілка. Наша авіація провела розвідувальні польоти і декілька бомбардувальних атак по залізно-дорожних вузлах і воєнних об'єктах. У повітряному бою, який зав'язався, збито 11 літаків противника. 