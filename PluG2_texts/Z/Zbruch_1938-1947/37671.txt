◦ ◦ ◦ ◦ ◦ ◦ ◦

Польські часописи у Вильні покарані. Литовський уряд покарав редакторів польських часописів "Курієр Вілєньскі" і "Ґазета Цодзєнна" за те, що вони поширювали на сторінках тихже часописів фальшиві вістки. Одночасно покарано 18 поляків, які не шанували розпорядків Уряду у справі школи.
У Парижі зачинили всі вселюдні школи, бо з уваги на посилений наступ німецької армії і налети літаків над Париж небезпечно дітям ходити по вулицях.
Всі механічні поїзди у Франції сконфіскував уряд для армії, без уваги якого походження не були б оті поїзди.
Американський посол у Копенгазі Петерсон виїхав на поручення свойого уряду до Вашингтону.
Знову задержано італійський корабель, який хотів відплисти з Америки. Очевидно, що задержали анґлійці, які перевели основну ревізію на кораблі.
Виселюють чужинців з анґлійських побереж. Анґлійське міністерство внутрішних справ наказало виселити всіх чужинців із побереж Анґлії. Їм можна мешкати найменше 45 км. від побережжя.
Воєнні приготування у Ватикані. Папа Пій XII. заявив, що не покине Ватикану на випадок війни. Ватиканська бібліотека зачинена для цивільного населення. Приготовано відповідні охоронні пивниці перед налетом ворожих літаків. Приготовано теж відповідні приміщення для послів Англії та Франції. 