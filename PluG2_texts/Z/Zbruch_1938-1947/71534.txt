◦ ◦ ◦ ◦

"Бандурист". Об'єднання Праці Українських Студентів при УЦК у Львові подає до відома, що перша проба студентського хору "Бандурист" відбудеться у вівторок, 6 жовтня 1942 р., в год. 6-ій вечора в світлиці УЦК при вул. Парковій 10, кімната 8, партер. Дальші проби відбуватимуться кожного вівтірка і п’ятниці.
Курс Організаторок Жіноцтва в УЦК. Дня 10 жовтня ц. р., розпочинається вишкільний курс організаторок жіноцтва в Брюховичах. Зголошені й прийняті кандидатки повинні явитися обов'зково 9 жовтня ц. р. в домівці Головної Жіночої Секції УЦК, Львів, Ринок 10/І, до год. 3.30. Пригадуємо, що кожна учасниця курсу повинна мати ось такий виряд: спортовий одяг, себто ґранатову (евент. чорну) спідничку, білу блюзку, черевики, грубі скарпитки і ґранатову беретку, постіль, рушник, мило, ложку, вилки, ніж, шклянку, два грубші зшитки і олівець. Виїжджаючи, кожна учасниця повинна взяти з собою якийсь особистий документ зі світлиною (авсвайс, совєтський паспорт, посвідку з громади, або УОК), життєпис і відрядження з УОН чи Делєґатури.
Українським студентам. На допомогу українському студентству зложив п. Євген Лотоцький зол. 500 і кличе: Мирослава Сахрипа, Юрія Прокопишина і Тараса Кульчицького,всіх зі Львова. 