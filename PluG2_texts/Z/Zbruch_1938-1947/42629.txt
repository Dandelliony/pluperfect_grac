◦ ◦ ◦ ◦ ◦ ◦ ◦

Зїзд делєґатів "Української Громади" в Німеччині. Для переведення в життя "Української Громади" в Німеччині на нові статутарні форми на основі провідницького принціпу. Провід усієї орґанізації скликав на 21 і 22. вересня зїзд до Берліна. З предложеного Проводом "У. Г." звіту видно, що орґанізація нараховує 3173 членів, зорґанізованих у 34-ох філіях. Згідно з новим статутом на почесного керманича "Української Громади" вибрано гетьмана Павла, який своїм заступником проголосив гетьманича Данила. Головним провідником орґанізації почесний керманич іменував ґен. Андрія Вовка. До Орґанізаційної Ради, як найвищого орґану "Української Громади" ввійшли: голова проф. Дмитро Дорошенко, заступник голови проф. Зенон Кузеля та члени: ґен. Вовк, д-р Кухаришин, cотн. Левченко. Запасні члени: проф. д-р Бірчак, інж. Іван Калинович, хорунж. Павло Погасій. Зїзд прийняв низку резолюцій. На зїзді панувала повна одностайність від початку аж до кінця нарад. В неділю в. год. 17-ій голова зїзду полк. В. Мурашко закрив зїзд. Святочне засідання зїзду почалося згадкою про смерть д-ра Осипа Назарука, письменника Спиридона Черкасенка, інж. Пилипа Пилипчука та інших членів "Української Громади" і вкінці диктатора ЗУНР. д-ра Евгена Петрушевича.
Однорічна державна українська жіноча школа домашнього господарства в Сяноці. В першій половині жовтня ц. р. в Сяноці відчинять українську жіночу школу домашнього господарства. В школі вчитимуть: 1) реліґії, 2) української та німецької мови, 3) куховарства, 4) прання, прасування, 4) порядки в хаті, 6) шиття і ріжні ручні праці, 7) господарські рахунки, 8) про здоровля, плекання дітей, опікування хорими, 9) городництво. До школи приймуть дівчат, що покінчили бодай народню школу, та мають скінчених 14 років життя. Оплата за науку 15 зол. місячно. По закінченні школи, учениці матимуть право продовжувати свою науку в інших, вищих, фахових школах, або мати відповідне платне заняття. Хто бажає вчитися в цій школі, повинен негайно внести подання до Українського Допомогового Комітету в Сяноці — вул. Ґерінга 2, дім читальні "Просвіти". Докладні інформації можна одержати тамже, про початок науки повідомить прийнятих учениць окремо. — УДК. в Сяноці.
2 кл. державна торговельна школа в Ярославі. За дозволом німецької шкільної влада продовжено вписи до коедукаційної 2 кл. торговельної школи в Ярославі, хоч число учеників (учениць) вистарчальне для відкриття кляс. Крім того при цій школі відкрито 3-річну доповняльну торговельну школу для тих учнів і учениць, що практикують у крамницях. Наука в тій школі безплатна, відбувається раз на тиждень. Усі склепові помішники і практиканти з Ярослава, Рядимна й околиці обовязані до тієї школи вписатися у власному інтересі, щоб не приділили їх до їншої школи. — Дирекція.
Важне для фотоґрафів-аматорів. Український Технічно-Господарський Інститут позаочною навчання в Подєбрадах провадить кореспонденційною методою навчання курсу практичноі фотографії. Після закінчення курсу й складення іспиту курсанти одержують свідоцтва. Студійна такса 10 зол. Зголошення надсилати на таку адресу: Українішес Техніш-Віртшафтліхес Інстітут, Подєбрад, Протекторат. 