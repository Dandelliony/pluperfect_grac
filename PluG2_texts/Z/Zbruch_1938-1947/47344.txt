Що таке рейдери

В пресі все частіше появляються повідомлення про дії німецьких воєнних кораблів-рейдерів.
Рейдер — це корабель, який висилають на морські шляхи сполучення, щоб розладнати судноплавство противника. Рейдерам дається завдання: знищувати торгові кораблі, які постачають противнику паливо, РУДУ, продукти харчування, промислові вироби і озброєння, а також транспорти з військами. Таким чином, нападові рейдерів можуть підпасти кораблі не тільки воюючих, але і нейтральних країн, які надали свої судна для воєнних перевозок.
Рейдери призначаються з воєнних кораблів або з озброєних торгових швидкохідних суден.
Рейдерство являє особливо серйозну загрозу для острівних країн, таких, як Англія або Японія, економіка яких знаходиться в прямій залежності від зв'язку з колоніями і іншими державами.
В першій світовій імперіалістичній війні німецькі крейсери створили серйозні затруднення англійському торговельному судноплавству на важливіших морських шляхах. Проти рейдерів Англія вимушена була тоді направити з головного театру воєнних дій декілька десятків кораблів.
Особливо багато турбот завдав англійцям німецький крейсер "Емден". Замаскувавшись при допомозі четвертої фальшивої труби під англійський крейсер, "Емден" 98 днів ширяв по морях, залишаючись не вразливим. За цей час він потопив 16 англійських торговельних пароплавів. "Емден" притягнув до себе 27 крупних союзних кораблів. Один а них, англійський крейсер, "Сідні", зрештою догнав "Емден" і потопив його.
У війну 1914-1918 рр. німецькі рейдери примусили англійське адміралтейство вдатися до супроводження торгових суден воєнними кораблями. Це відтягло англійські бойові кораблі від їхнього прямого призначення і затримало торгове судноплавство (торгові судна повинні були збиратися групами і чекати конвою). В нинішній війні на Заході рейдерство також знайшло широке застосування. Німеччина для цієї мети направила на англійські шляхи сполучення кораблі з більшою дальністю плавання і могутнім озброєнням. Німецький лінкор "Дейчланд", який діяв біля західних берегів Африки, уникав зустрічей з багаточисленними англійськими воєнними кораблями і щасливо повернувся в Німеччину. Лінкор "Адмірал граф Шпее" тричі пересікав океан. Але біля берегів Бразілії, куди лінкор підійшов, щоб поповнити запаси палива, він зіткнувся з англійським загоном, що складався з трьох крейсерів. "Адмірал граф Шпее" вимушений був прийняти бій. Один з англійських крейсерів він перетворив в руіну, але при цьому сам одержав пошкодження і скрився в уругвайському порту Монтевідео. Британське командування зосередило тут крупний загін, який підстерігав німецький лінкор. Тому, що прийняти бій лінкор не міг, то по наказу з Берліна він був виведений своєю командою з гавані і потоплений.
Користуючись, очевидно, японськими базами, німецькі рейдери діють і на Сході. Вони поставили міни біля берегів Індії, Австралії, Нової Зеландії. Їм вдалось знищити біля 12 англійських торгових кораблів. В Атлантичному океані "карманний лінкор" (за всіма даними, "Дейчланд") знищив 10 англійських суден. Німецьке командування намагається примусити англійське адміралтейство для боротьби з рейдерами відкликати декілька крупних воєнних кораблів з Середземного моря. Цим Німеччина намагається допомогти своєму союзнику — Італії.
Відшукати рейдер, що діє на океанських просторах, виявляється нелегкою справою. Ось чому рейдери, які мають велику швидкість ходу і потужне озброєння, являють серйознішу загрозу для судноплавства Англії. Боротьба на морських шляхах приймає все більше гострі форми.
Ст. лейтенант А. Конопацький 