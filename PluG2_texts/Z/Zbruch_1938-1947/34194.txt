◦ ◦ ◦ ◦ ◦ ◦ ◦

Скульптурна група. У Львові на Гетманських валах будується скульптурна група в честь виборів до Верховних Рад СРСР і УРСР.
На п'єдесталі дві фігури — робітник і робітниця. Вони держать високо виборчі бюлетені, горді і щасливі, що віддають свої голоси за кращих синів і дочок народу. Навколо пам'ятника галерея портретів кандидатів у депутати до Верховних Рад СРСР і УРСР.
Покращав авторух. У Львові значно покращав автобусний рух. Кооперативна артіль "Червоний транспортник" залагодила забезпечення транспортом комунальні підприємства. За лютий перевезено 14 тисяч тонн різних товарів. За першу декаду березня перевіз товарів збільшився на 30 процентів. Ближчими днями буде встановлено автобусний зв'язок на лініях Львів — Жовква — Рава Руська, Львів — Перемишль, Львів — Брюховичі.
Грабіжників суворо покарано. Обласний суд під головуванням тов. Юрко закінчив слухання справи банди грабіжників, яку очолював відомий рецидивіст Хомінський. Як відомо, Хомінський був організатором і активним учасником засудженої вже банди Желїзного, але втік на територію однієї іноземної держави і уник від кари. Згодом Хомінський повернувся нелегально у Львів і організував другу банду грабіжників. Бандити зробили 8 озброєних пограбувань та підчас затримання їх, тяжко поранили двох чоловік.
Главарів банди грабіжників — Хомінського (він же Красельський) і Аушесмана суд засудив до найвищої міри соціального захисту — розстрілу. Бандити Задорожиій, Шевчук, Шеф, Буряк, Шуберт і Шварц засуджені на 10 років позбавлення волі в далеких місцевостях СРСР з поразкою в правах на 5 років кожного. Учасники банди Михайловський і Бабель засуджені по 8 років позбавлення волі в далеких місцевостях і на 3 роки позбавлення прав кожний. 