Ліндберґ — шеф сов. летунства?

Відомий полк. Ліндберґ, що перелетів вперше океан і є героєм Зєд. Держав, перебуває під теперішню пору з дружиною в Совітах, де відбуває конференції не тільки з найкращими летунами Совітів, підготовляючи мабуть з ними лет понад Сибір і Аляску до Америки, але і з самим Сталіном. У звязку з тим появилися поголоски, що Ліндберґові запропонували Совіти провід в совітському летунському промислі.
Водночас франц. часописи згадують про цікаву пригоду Ліндберґа у Москві: Летун завважив, що за ним ходить постійно якийсь темний тип і нечайно повернувшись до нього, полк. Ліндберґ спитав, чого йому треба. Не діставши відповіді, Ліндберґ почастував аґента ГПУ, бо це був він, таким боксерським ударом, що той вкрився ногами і простягнувся як довгий на вулиці. Франц. ґазети з гумором пишуть, що Ліндберґ віддячив за всіх чужинців, яким такі „чорні тіні" дуже надокучають. 