Загроза загибелі міських скверів

Львів, 29 квітня.
Ще не зазеленіли міські городці, а вже зеленці повитоптувані чоботами вандалів. Наріжники квітників, стежки впоперек і поздовж стоптана трава, то сумний образ знищення загального добра, добра кожного з нас окремо.
Справа не така малозначна, якби комусь здавалося. Бездумне нищення скверів, щоб скоротити собі шлях, поруч свідоцтва браку культури, яке видають собі ті, що так поступають, і поруч позбавлення міста естетичного вигляду здоров’я.
Завданням міських зеленців є не лиш прикрашувати міські мури; вони є здоровим віддихом моста і дерев і на травах задержується порох, спалені залишки моторів, сажа й інші шкідники для людських легенів. У гаряче літо зеленці є місцем відпочинку для дітей і дорослих, для урядовця, змученого умовою працею і для робітника, що працює в фабриці, чи варстаті.
Правдива культура не потребує створювати залізних та дротяних перегород для охорони своїх проявів, які в новітніх урбаністичних планах зайняли зеленці. Тому люди, яким ще залишилося трохи здорового розуму, повинні повчити своїх дітей, учителів своїх вихованців і учнів, що міські зеленці є власністю всіх громадян міста і кожного зокрема, а ті, що скорочують собі шлях через міський город, скорочують собі теж дні власного життя.
Поза тим ми хотіли б у загальній нужді сьогоднішнього життя мати щось, що становить мінімум культури й естетичну розвагу. Хто не хоче погодитися або підпорядкуватися тим домаганням, є вандалом, що діє на шкоду здоров’я й культури. 