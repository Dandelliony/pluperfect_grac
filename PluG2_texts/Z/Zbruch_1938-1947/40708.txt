◦ ◦ ◦ ◦ ◦ ◦ ◦

Мадярський міністр хліборобства ґр. Михайло Телєкі виїхав з вищими урядовцями свого міністерства з офіційною візитою до Німеччини. Він відбув уже низку конференцій з керманичами німецького хліборобства.
Смерть найближчого співробітника Чанкайшека. Вистрілом з револьверу застрілив в Шангаю один китайський вояк Чінксолінґа, найближчого співробітника маршала Чанкайшека.
Виселювання японців у Індії. Японська агенція Домеї подає з Сінґапуру, що анґлійська влада виселила з Калькути дальших двох японців, представника торговельного підприємства та японського духовного одної буддійської секти.
Жидів не приймуть до чеських шкіл. Міністерство освіти у Празі видало розпорядок, на основі якого від шк. року 1940/41 жидівських учнів не приймуть до чеських шкіл.
20 жертв повені. В північній Кароліні (Зл. Держави Півн. Америки) велика повінь спричинила смерть 200 осіб. Матеріяльні втрати перевищають 10 міліонів долярів. Внаслідок усунення гірських збіч перервано багато шляхів. Багато місцевостей в під водою а тисячі осіб опинилося без даху над головою.
Телевізія між Німеччиною й Голяндією. Телевізійну комунікацію між Німеччиною та Голядією знов привернено. Також привернено поштову комунікацію для листових посилок між Голяндією та Люксембурґом.
Зміни у фінляндському уряді. Фінляндський міністр суспільної опіки Танер, що був давніше міністром закордонних справ, як також міністр хліборобства Гайкіній, уступили зі своїх становищ. Міністр торговлі Котіляйнен став міністром суспільної опіки, а заступник голови парляменту, Калліокоскі став міністром хліборобства. — Становище міністра торговлі досі ще не обсаджене.
Вишкіл старшин у Словаччині. В місцевості Нова Сіль у середній Словаччині відбулася торжественна промоція перших абсольвентів тамошньої військової академії.
Господарська розбудова Туреччини
Політична ситуація, в якій находиться Туреччина, змушує її до зміцнення своїх господарських можливостей. Бажаючи переломати господарську залежність від других країв, Туреччина приступає до широкого упромисловлення. З тією метою призначено одному з банків зорґанізувати промисловий кредит, а для закупу сирівців розбудувати одне з істнуючих підприємств. Спроваджування машин полекшуватиме негайно підписаний господарський договір з Німеччиною. На основі цього договору Туреччина буде мати змогу користати з приводу найновіших німецьких машин.
Господарство Сомалі
Вістки, що приходять із фронту в Сомалі вказують, що вже майже ціле бритійське Сомалі заняте італійцями. Ціле Сомалі замешкує 350 тисяч туземців і 2.700 білих. Столиця краю Бербера має приблизно 30 тисяч населення. Мешканці займаються головно скотарством і воно є основою цілого доходу. Предметом вивозу є масло, воли, вівці та кози. При цьому деякі коріння та арабська гума. Примітивність господарства, поглиблена ще браком залізничих шляхів і битих доріг, так, що ввесь транспорт відбувається по старосвітськи на верблюдах.
Надвишка румунських жнив до Німеччини
Завершенням політичної переорієнтації Румунії в напрямі держав осі є її господарська звязаність з державами осі, а в першій мірі з Німеччиною. Останньо підписано збіжевий договір між Німеччиною й Румунією забезпечує Німеччині майже цілу збіжеву надвишку цьогорічних жнив. В першій половині цього року Румунія вивезла 820 тисяч тон збіжжя; з цього 400 тисяч тон до Німеччини, 163 тис. до Італії, 121 тис. до Анґлії. Згідно з новим договором майже всю надвишку цьогорічних жнив забере Німеччина, а попри неї Італія. Експортові можливості збіжжя цього року значно обнизило відступлення двох провінцій — Басарабії й Буковини Сов. Союзові. Коли ж в найближчих днях деякі частини краю перейдуть до Болгарії й Мадярщини, то вивозова спроможність Румунії знову зменшиться. Це так зі збіжжям. Коли йде про нафту, то вона властиво під оглядом продукції й вивозу буде стояти на дотогочасному рівні. Якщо, очевидна річ, не підніметься нових інтенсивних верчень або далеко йдучих уліпшень істнуючих шибів.
Границі простору бльокади Анґлії
Границі морського простору довкола Анґлії, щодо якого німецький уряд остерігав в нотах до невтральних держав, щоб невтральні кораблі не впливали на нього, мають таке ґеоґрафічне положення: Від француського побережжя Атлянтику, 47 ст. 30 мін. північної ширини і 2 ст. 40 мін. західньої довжини, до 45 ст. півн. ширини і 5 ст. зах. довжини, дальше до 45 ст. півн. шир. і 20 ст. зах. довжини, звідси до 58 ст. півн. ширини і 26 ст. зах. довжини, відтак до 62 ст. півн. ширини і 3 ст. східньої довжини, відси на полуднє до бельґійського й француського побережжя аж до вихідної точки. 