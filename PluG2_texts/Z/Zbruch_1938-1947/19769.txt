Д-р Богдан Гнатевич вийшов на волю. — Бють вікна в Самборі. — Вибили шиби в анґлійській консуляті. — За намаганє звільнення Бандери.

Д-р Богдан Гнатевич вийшов на волю. Із вязниці в Серадзі вийшов на волю б. старшина УГА д-р Богдан Гнатевич, який відбув у вязниці кару 2 літ і 6 місяців. Д-р Гнатевич, хоч стомлений побутом у вязниці, вийшов із неї здоровий на тілі й сильний на душі. Бють вікна в Самборі. Минулого тижня якісь людці вибили вікна в будинку "Рідної Школи" в Самборі та по вставленні нових шиб, чергової ночі вибили вікна вдруге. Ніччю з 27. на 28. лютого вибили вікна в будинку "Української Бесіди", де мають приміщення крім "Української Бесіди" ще й канцелярія "Просвіти", філія "Союзу Українок" та інші. Тої самої ночі вибили шиби в домі проф. Шумного.  Помер визначний український учений. Совітська преса повідомляє, що 25. м. м. помер у Харкові визначний український фізіольоґ та ендокринольоґ і професор харківського університету О.Я.Данилевський, який до останніх днів життя проявляв наукову й педаґоґічну діяльність. Вибили шиби в анґлійській консуляті у Львові. Польська преса приносить вістку, що перед двома днями якісь невідомі справники вибили вночі дві шиби в анґлійськім консуляті у Львові при вул. Коральницькій. За намаганє звільнення Бандери. Апеляційний суд у Познані розглядав присуд познанського окружного суду у справі члена ОУН Куспіся, якого засудили на 8 літ вязниці за спробу звільнити Степана Бандеру з вязниці. Апеляційний суд затвердив присуд окружного суду. 