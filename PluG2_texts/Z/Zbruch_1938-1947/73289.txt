◦ ◦ ◦ ◦

До Англії для активної служби прибув перший континґент канадійського жіночого армійного корпусу.
За повідомленням американської агенції, Гватемаля зірвала взаємини з Францією.
Нікарагуа теж зірвала дипломатичні взаємини в Віші.
Як повідомляє аґенція "Асошіейтед Прес", Гондурас зірвав дипломатичні взаємини з Францією.
Як повідомляє метеорологічна стація в Бангкок, у південній частині Сіяму лютував між 8-им і 11-им листопада сильний тайфун. Повінь, яка повстала з цієї нагоди, спричинила деякі шкоди.
Як повідомляють, цикльон який пролетів 16 жовтня над значними частинами індійської провінції Бенгалії та спричинив 11.000 людських жертв, знищив майже 700.000 хат. Около 1,5 міл. людей залишилися без притулку.
Віцепрезидент Злучених Держав Вольс виголосив промову на так званому конгресі американсько-совєтськоі приязни. У цій промові той американський достойник висловив нову теорію, яка повинна бути сумішкою комунізму та політично-господарської і виховної демократії. Американський достойник уявляє собі, що з суперечних ідей можна таксамо створити коктейль, як його американці залюбки роблять у різних барах.
З додаткових відомостей довідуємося, що 13 листопада збито 5 англійських ловецьких і бомбових літаків при їх спробі налетіти на Західну Німеччину.
Вніч на 6 листопада обсерватори університету в Турко відкрили комету 13-ої величини, якої сила світла в наступних тижнях буде зростати. З 4-х комет, відкритих в цьому році, самі тільки обсерватори в Турко відкрили 3.
Мексиканський уряд вже згодився під напором Вашингтону вислати частини мексиканської армії через море, але справа вишколу вояків стоїть, покищо, дуже зле. Часописи "Новедадес" і "Ексельзіор" повідомляють одноголосно, що 100.000 людей, значить майже цілу армію, вишколять покищо деревляними рушницями, які матимуть "вагу правдивої рушниці".
В протоці Канзр між Новою Скотією та Кап Бретон, злетів британський гидроплян. 4 летуни згинули, два інші можна було врятувати. Вони ранені.
Підчас налету японських літаків на летовище Квейлін і Лінглін збито в повітряних боях 10 американських літаків типу "П 40". Ці японські налети на Квейлін і Лінглінг завдали тяжкого удару недобиткам чункінських сил, що за допомогою американських летунів хотіли виконати протиатаку на японців.
З британських джерел наспіла вістка, що німецькі літаки перший раз заатакували одну американську воєнну базу у Великобританії. В низькому леті літаки обстрілювали військові табори із своєї покладової зброї.
Британський уряд постановив впровадити державну контролю в перевозі товарів у Великобританію на час війни.
В Анкарі почалася ревізія процесу проти турецьких громадян Сулеймана і Абдура Рамана, як теж совєтських громадян Павлова і Корнілова, вмішаних в бомбовий замах на німецького амбасадора фон Папена. Обвинувачений Корнілов пробував продовжувати дальше свою попередню тактику затягання процесу, підносячи остереження проти порядку, так що через те суд не міг дійти до властивої процедури. 