◦ ◦ ◦ ◦

  По Львову і області   На Холмі Слави. Повним ходом йдуть відбудовні роботи на Львівському Холмі Слави. Тут будується пам'ятник-некрополь бійцям Червоної Армії, які загинули в боротьбі за визволення Львова. Поруч з братськими могилами російських солдат, що загинули в війні 1914–18 року, будуть поховані останки радянських бійців, загиблих в боях за Вітчизну, за визволення її від німецько-фашистських загарбників. На Холмі Слави йде розбивка парку, закладається фундамент великої мармурової колонади. Під час проведення земляних робіт за кілька метрів під землею будівельники виявили надгробний обеліск, збудований на братській могилі російських солдат, загиблих в 1914–1915 роках. Днями будівництво Холма Слави відвідали Заступник голови Раднаркому УРСР Д.З. Мануільський і секретар Львівського обкому КП(б)У Г.П. Пінчук.   Ювілейна науково-технічна конференція Львівського політехнічного інституту. 16 та 17 листопада відбулась ювілейна науково-технічна конференція Львівського Політехнічного інституту. Професори, викладачі інституту та гості, що прибули на святкування 100-річного ювілею, зробили ряд наукових доповідей та повідомлень на засіданнях електротехнічної, механічної, нафтової, хімічної та будівельної секцій конференції. Особливий інтерес викликали доповіді члени кор. Академії наук СРСР Артаболевського на тему: «Російська наука про механізми», лауреата Сталінської премії, доктора хімічних наук Рудого на тему: «Сучасний метод випробування антидетонаційних особливостей моторних палив» та інші. Було також прочитано ряд доповідей на теми, що мають актуальне значення для промислового розвитку Львівщини і західних областей України. Так, головний геолог «Укргазу» Н.Д. Єлін доповів конференції про перспективи розвитку газової промисловості в західних областях УРСР, кандидат технічних наук тов. Очеретенко прочитав доповідь про проблему водопостачання промисловості Львова, кандидат технічних наук доцент Животковський зробив доповідь на тему: «Перспективи розвитку основної хімічної промисловості в Західній Україні на базі місцевої сировини». (ОблРАТАУ).   Турбота про демобілізованих. На Львівський шкірзавод №3 прибули працювати 8 демобілізованих воїнів Червоної Армії. З перших же днів прибуття їх на підприємство заводський комітет профспілки, дирекція та громадські організації створили всі необхідні умови для забезпечення колишніх записників Батьківщини всім необхідним у чому вони виявляли потребу. Всі демобілізовані, що зараз працюють на заводі, забезпечені взуттям, білизною, одягом. Крім цього демобілізованим видана грошева допомога. Тов. Бичков одержав 3.000 карбованців одноразової грошової допомоги, тов. Соколова, яка працює товарознавцем — 1.000 карбованців. Всім демобілізованим завезено паливо і овочі на зиму. Днями на заводі був проведений недільник, на якому робітники заводу заробили кілька тисяч карбованців, і перерахували їх у фонд допомоги демобілізованим.   Збір гімнастів. У Львові розпочався тренувальний збір кращих гімнастів України, які готуються до участі у Всесоюзних гімнастичних змаганнях, що проходитимуть у Москві. У зборі приймають участь 20 майстрів-гімнастів, серед них і львівські гімнасти тт. Бобров, Ісаєв і Гончарова. Одночасно команда львівських гімнастів готується до республіканських змагань по цьому виду спорту.   Поширюється кіносітка. В більшості сіл Львівщини організовано систематичне демонстрування нових радянських кінофільмів. Зараз в області працює 19 звукових кінопересувок, якими тільки за один минулий місяць обслужено понад 20 тисяч селян. Демонструються нові радянські фільми: «Людина №217», "Берлін», «Я — чорноморець» та інші.   Обласна нарада лікарів. Три дні у Львові провадила свою роботу обласна нарада лікарів. Відкрилася нарада доповіддю завідуючого облздороввідділом доктора Тригуба про завдання органів здоровохорони у післявоєнний час. Про стан медичного обслуговування трудящих Рава Руського, Краковецького та Краснянського районів доповідали лікарі цих районів тт. Хасанов, Руднєв і Безручко. Третій день роботи наради був присвячений читанню наукових лекцій. Професори Колтунович, Гроєр, Глухенький, Василенко, та інші медичні діячі, прочитали ряд лекцій. В роботі наради взяли участь близько 250 чоловік лікарів, професорів та середнього медичного персоналу Львівщини.   Вільна Україна 