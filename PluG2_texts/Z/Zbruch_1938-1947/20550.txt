 ◦ ◦ ◦ ◦ ◦ ◦ ◦ ◦ ◦ ◦ 

Мадярсько-словацькі повітряні бої в мадярськім офіційнім насвітленні.
Словаки втратили 28 літаків.
БУДАПЕШТ. Мадярська телєґрафічна аґенція оголосила такий офіціяльний комунікат:
Словацькі літаки виконали 23. і 24. ц. м. налети на 8 місцевостей, м. ін. на Ужгород, Собранці, Вижне Березне та Павлівці. Один словацький літак згорів зі залогою, пострілений зі скоростріла. З 3-ох літаків, що виконали налет 24. ц. м., один зістрілено, один мусів осісти. З літаків, що бомбардували 24. ц. м. в полудне Ужгород, один мусів осісти. Пільотів обох літаків, чехів, мадяри взяли в полон.
24. ц. м. 7 словацьких літаків бомбардувало Павлівці: мадяри зістрілили всі 7 апаратів.
За ті два дні словаки втратили разом 11 літаків.
За те нарушення кордону та за шкоди, мадярські літаки збомбардували летунський майдан у Спиській Новій Весі. 12 бомбовиків та ескадра мисливських літаків знищили 3 словацькі бомбовики, 14 інших літаків та ганґари.
До 25. ц. м. словацьке летунство не проявило ніякої діяльности.
Мадярський протест у Братиславі.
Як подає будапештенська радіовисильня, мадярський консуль у Братиславі доручив словацькому урядові протест проти словацького пресового бюра та радія, які — мовляв — тенденційно представляють хід мадярсько-словацького конфлікту. З мадярської сторони не порушувано цієї справи, щоб не нарушувати симпатії, що лучить оба народи, але коли словацькі державні орґани представили цілу справу невірно, мадярський уряд мусить опублікувати правдивий хід подій. Мадярський уряд сподівається, що словацький уряд признає, що опубліковані факти правдиві.
Мадярщина таки хоче заняти східну Словаччину.
Мадярські радіовисильні стверджують, що мадярські війська не перейшли кордону між Карпатською Україною та Словаччиною, бо такого кордону не було — була лиш тимчасова демаркаційна лінія. Мадярські відділи мали право заняти землі, що з огляду на своє населення природно належить до Карпатської України.
Італійська преса по стороні Мадярщини.
РИМ. ПАТ. Італійська преса, обговорюючи мадярсько-словацький конфлікт, не таїть симпатій для Мадярщини, підкреслюючи м. ін., що мадярські летуни уживали в боях італійських літаків.
Капітуляція Мадриду.
Мадрид Авас. Ґенеральний секретар ради народньої оборони Хуан дель Pio подав через радіо зміст телєґрам, якими рада обмінялася з нац. урядом.
Мадридська рада вислала таку телєґраму: "В понеділок вишлемо наше летунство на знак капітуляції. Просимо визначити годину". Опісля вислано другу телєґраму: "Якщо це можливе, ми піддались би ще цього пополудня".
Hац. уряд відповів: "Важне, щоб ви передали зброю, заки потерпите наслідки нашої офензиви, що почалася на кількох фронтах. Накажіть своїм відділам, щоб вивісили білі прапори".
Опісля ледь Ріо закликав населення, щоб воно нічого не робило на власну руку, лиш виконувало накази ради народньої оборони.
Представники мадридської ради прилетіли до Бурґосу.
Бурґос Авас. Не зважаючи на снігову бурю, в неділю в год. 15. причалило в Бурґосі 4-ох представників мадридської ради народньої оборони, які перевели переговори з військовими представниками ґен. Франка. Вони мабуть привезли постанову у справі капітуляції Мадриду та відлетіли до Мадриду в год. 17.45.
Еспанські національні війська проломили червоний фронт під Кордовою.
БУРҐОС. ПАТ. В неділю досвіта нац. війська перейшли до наступу на відтинку Кордови та проломили без труду ворожий фронт у кількох місцях. До полудня нац. війська пішли на 8 км. вперед.
Наступ веде кіннота під безпосереднім проводом ґенерала Кеїпа де Ліана.
Відозва.
БУРҐОС. ПАТ. Національна головна кватира оголосила відозву до вояків і населення червоної Еспанії.
Відозва стверджує, що червоні програли війну, тому повинні піддатися. За службу в червоній армії та за приналежність до лівих партій не каратимуть, лише за злочин. Дальший опір був би каригідний і зайвим проливом крови. Останньої великої офензиви нічого не спинить, дальша оборона безнадійна.
Поділ воєнної фльоти.
БУРҐОС. ПАТ. Як подає Радіо Насіональ, есп. національна рада міністрів рішила поділити воєну фльоту на атлянтійську ескадру та на ґрупу охорони східного побережжа. 