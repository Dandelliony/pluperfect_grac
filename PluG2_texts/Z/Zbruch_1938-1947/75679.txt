◦ ◦ ◦ ◦

"Афтон Блядет" приносить вістку з Лондону, що тон англійських часописів у зв’язку з політичним положенням в Африці значно загострився. Комуністичний часопис "Дейлі Воркер" робить Черчіля відповідальним за "нещасливе становище в Північний Африці" вимагаючи негайних заходів.
Взаємини між Канадою і ЗДА стають постійно щораз тісніші. Як ось тепер повідомляє "Дейлі Експрес", що обидва уряди мали погодитися на те, щоб зліквідувати пашпортовий кордон, який ще досі існував. Тимто, кожний, хто відбуватиме подорож між Канадою і ЗДА буде потребувати не лише певного роду прикордонної посвідки.
Дотеперішного французького дорадника султанського уряду в Марокко, консуля Маршанда, мусіли відкликати на бажання султана. Після висаду північних американців він викликував всюди сильну суперечність і незадоволення своїм виступом супроти мароканських кругів. Мароканська преса не писала до тепер нічого про цю подію.
Японський кабінет рішив в найближчих днях предложити парляментові проєкт закону про проведення підвишки податків. Підвишку податків проведуть в першій мірі в ділянці попереднього консумпційного податку. Підвишка впродовж 1943-го року збільшить прибутки на більш як міліярд єн, в той час коли дальші фінансові роки, як розраховують, збільшать прибутки на 1.040 міліонів єн.
Італійський адмірал Бернотті виголосив доповідь про війну на Тихому океані на вечорі, влаштованому товариством приятелів Японії. Давши загальний стратегічний перегляд переможних японських операцій на Тихоокеанських водах, адмірал Бернотті говорив про тісний зв'язок між ситуацією на Тихому океані та ситуацією в Европі і підкреслив значення японської акції з погляду загальної великої боротьби.
Британський міністер внутрішних справ, Герберт Моріссон, заявив, що підводні човни завдають британцям дуже великих втрат. Моріссон сказав, що конвої до Совєтського Союзу можна переводити тільки коштом дуже великих британських втрат у кораблях королівської і торговельної фльоти.
Агенція Ройтер повідомляє: Британська адміраліція проголосила, що пропало британське підводне судно "Утмост".
Над Каракі — як повідомляє Ройтер — знову по довгих роках явилися густі хмари саранчі, які впродовж цілих годин затемнювали небозвід над містом. Нема ще повідомлень про спричинені шкоди.
Два англійські літаки типу "Куртіс" з французькою залогою втекли з Північної Африки та вичалили на летовищі у Сет, у Франції. Повідомляє про це французький щоденник "Парі Суар". Французькі летуни заявили, що вони втекли, щоб оминути військової служби, до якої примушують французів у Північній Африці англійці та американці.
Стокгольмський часопис "Нія Дагліт Аллєганда" повідомляє з Буенос Айрес, що Південну Бразилію і Північну Аргентину навістила саме тепер хвиля великих спек. У різних місцевостях температура в сутінку піднеслася до 44 ступнів. Є це спека, якої не тямлять в цих околицях від 32-ох років. І тому загально побоюються за вислід жнив. На один аргентинський двірець прибув поїзд, навантажений сіном, яке від спеки зайнялося. Внаслідок пожежі є знищених 31 вагонів.
З Танжеру повідомляють, що серед населення французького Марокко, зокрема серед маврів, панує велике невдоволення з-приводу браку нафти. Там дивуються, чому ЗДА, що ніби продукує тільки нафти, не в силі дати населенню навіть конечно потрібної для освітлення скількости нафти, сповнюючи те, що в тій справі обіцяли.
Часопис "Менчестер Гвардіян" з 9. І. ц. р., приніс вістку з Оттави, що канадійський премієр Макенці-Кінг іменував Л. Д. Вільграса першим канадським послом в Совєтському Союзі. Досі Вільгрес був заступником канадійського міністра торговлі. 