"Продєлкі начфіна"

"Доблесная" красная армія, що "визволила" була Західню Україну від... хліба, сорочок, одягів, обуви, годинників та інших буржуазних "предразсудків", воює тепер.
Я люблю інтересуватися справами, що є актуальні. Цей раз найактуальніша хіба "доблесна" красна армія. Я бачив її, та це замало. Я люблю знати все докладно. Звідки тут довідатися? Розгортаю один лєксикон — нема нічого, другий — також ні.
Аж найшов кілька чисел "Красной Звєзди" — орґану красної армії, — де все дуже красно написано про красну армію. Розгортаю перший ліпший красний нумер "Красної Звєзди" і бачу красний наголовок: "Продєлкі начфіна".
От, тобі на! Що таке товариш начальник фінансів "здєлал", що про нього в краснім орґані красної армії красно пишуть. Читаю:
"Це діялось через пять літ. Коли начальник фінансової части відходив, його обовязки передано воєннотехніку 1-шої ранги Богданову. Він справувався незле, але раз забракло в касі 300 рублів. Богданов пояснив це тим, що перечислився і покрив недостачу.
Потім знов забракло посвідки в розходах на 1.750 рублів.
— То не може бути — заявив Богданов. — Документ мусить бути, він певно десь затратився.
Про се, що тут могла бути розтрата, нікому і в голову не прийшло. Рішили, що чоловік просто "запутался". Йому сказали дати до каси 1.750 рублів, що він і зробив у кількох термінах.
Потім виявилось, що тов. Богданов забрав із воєнторгу 1.704 рублів, підписав квити, але в себе не заприходував тієї суми, бо "забил".
Вкоротці показалися ще й інші "продєлкі" тов. Богданова. Для майстерень треба було деяких матеріялів. Богданов, якому було доручено купити їх, приніс зразки й рахунок на 3.336 рублів, які побрав. Матеріяли показалась нездатні. Заявив, що їх легко можна відміняти. Міняв чотири місяці. На запити, коли будуть матеріяли, відповідав щодня:
— Завтра. Я сьогодні дзвонив, казали, що пришлють.
Коли в нього вкінці вимагали катеґорично, що би подав адресу бази, де куплено матеріяли, виявилось, що вся історія з купном і обміном — "сплошной миф". Ніяких товарів він не купував, а рахунок на 3.336 рублів підробив.
Богданов знайшов оправдання:
— Купити потрібні матеріяли мені не вдалося. Грошей в касу не звернув, бо мав на другий день їхати в ще одно місце. Вечером вступив я до ресторану "Прага", випив пива, водки, закусив. Тут присіло до мене ще четверо й ми випили вже в компанії. Що було далі — не памятаю, тільки рано побачив, що бракує 900 рублів. Отож не міг уже повернути всіх грошей до каси; тоді рішив пустити й решту "в оборот".
Воєнний трибунал московського ґарнізону засудив Богданова на 2 і пів рожу "лишенія свабоди без нарушенія прав"...
Стільки красного вичитав я про красную армію з одного красного числа 125 "Красної Звєзди" з дня 2. червня 1940 р.
Шило. 