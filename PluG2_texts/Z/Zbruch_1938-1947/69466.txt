◦ ◦ ◦ ◦

Запотребування акторів. Театр "Студія" ІНТ негайно ангажує: актора-аманта (тенора), актора баритона і акторку, субретку (наївну). Зголошуватися можуть тільки профес. актори особисто з посвідкою дотеперішньої театр. діяльности, а письменно (з провінції) з надісланням світлини до ІНТ — Львів, Францішканська ч. 7.
До всіх українців-лікарів. З огляду на приготування до видання календарів, Реферат Народного Здоров'я УЦК у Львові просить усіх ординуючих лікарів-українців на терені Генеральної Губернії подати негайно до УЦК, Реферат Народного Здоров'я Львів, вул. Паркова ч. 10 — ім'я, прізвище, спеціяльність, місцевість в якій ординують. Ці відомості проситься надсилати можливо скоро, щоби вчас подати відповідний список наших лікарів до інформаційного ділу видаваних календарів.
Студія танку в ІНТ. Після літніх ферій навчання в Студії Танку при ІНТ у Львові пічнеться знову дня 10-го серпня ц. р. в понеділок в 16-ій годині. Всі учні Студії Танку мають появитись на ту годину в залі проб ІНТ. — Про новий набір до Студії Танку буде оголошено своєчасно, ще в половині цього місяця. 