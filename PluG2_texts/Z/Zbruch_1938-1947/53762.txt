◦ ◦ ◦ ◦

Нагальні атаки на Анґлію.
ШТОКГОЛЬМ, 11. 7. — З нагоди боєвих дій німецького летунства вночі на 10. липня ц. р., урядовий лондонський звіт ствердив, що "ворожі летунські дії над Великою Британією обняли минулої ночі великі простори і були значно сильніші, ніж атаки останніх часів". Німецькі налети зверталися головно проти середньої Анґлії, але німецькі літаки бомбардували також південну Анґлію і Шкотію.
У Франції виарештували 10.000 комуністів.
ВІШІ, 10. 7. — Негайно після того, як Франція припинила дипломатичні взаємини із Совітами, французька влада перевела арештування комуністів. Французький щоденник "Ль'Ефор" довідався в міністерстві внутрішніх справ про такі потробиці. У незайнятій частині Франції арештували 10.700 осіб: з того інтернували 367 совітських громадян, 84 примістили в концентраційних таборах, а 256 випадків ще перевірюють.
У двох днях большевики втратили 329 літаків.
БЕРЛІН, 11. 7. — Большевицьке летунство втратило в днях 7. і 8. липня ц. р. 329 літаків. 7. липня знищили 201 большевицьких літаків, 8. липня 128, з того 79 літаків большевики втратили в летунських боях. Підчас сильних атак на ворожі комунікаційні шляхи в запіллі і підчас безпосередних атак на сухопутні большевицькі відділи в бою, німецькі летуни знищили 8. липня 14 залізничих поїздів, 275 вантажників і 86 повзів. Крім того багато поїздів застрягло на шляхах, вискочило із рейок, або згоріло. Залізниці шляхи зірвані в багатьох місцях. Війська, що їдуть дорогами і валки вантажників потерпіли величезні втрати. На великому просторі зовсім розторощені транспорти війська і воєнного матеріялу.
У вівторок большевики кинули в Бесарабії велику масу повзів, щоби таким чином стримати наступ німецьких і румунських військ. Німецькі і румунські частини вдарили на большевицькі задні сторожі, що ставили завзятий спротив і зайняли значні простори. На цьому відтинку фронту большевики потерпіли 7. липня такі втрати в засобах транспорту, що їх просто годі доповнити. В німецькі руки попала маса зброї, муніцїї, всякого виряду і скоро стрілів. При тій нагоді в полон попали тисячі большевиків. Опісля німецькі піоніри дуже скоро направили шляхи, так що німецькі відділи і транспорти можуть скоро посуватися.
Нафтові збірники в Гайфі горять.
АНКАРА, 11. 7. — Північно-американські кола повідомляють, що від 36 годин горять збірники з нафтою в Гайфі. Без огляду на працю бритійських піонірів, пожежа далі лютує. Все місто і гора Кармель сповиті густими хмарами диму. Згідно з найновішими американськими повідомленнями, останні німецькі налети спричинили жахливе знищення нафтових рафінерій в Гайфі. Мольо забльокували два затоплені кораблі, що сильно спинює рух у пристані.
Большевики виселюють естонців.
ГЕЛЬСІНКИ, 9. 7. — Радіовисильні з Естонії повідомляють, що совітська влада приступила до акції примусового виселювання на схід естонців з їх рідного краю. Естонці звернулись з покликом до цілого світу, щоби спараліжував ці совітські насильства над естонським народом.
Анґлійці нарушили суверенність Туреччини.
АНКАРА, 10. 7. — Турецька аґенція Анатолі подає, що в суботу два анґлійські торпедні літаки затопили французький корабель "Сен Дідне", у хвилі, коли уже впливав до турецької пристані Адалія, себто на турецьких водах. Корабель з 260 старшинами і вояками французької армії плив на північ від лінії Родос-Кипр до Сирії. Тут заатакували його анґлійські літаки, але він дістався вже на турецькі води і плив до Адалії. Коли вже був при березі, його поціляли дві торпеди і він почав тонути. На щастя корабель був так близько берега і пристані, що більшість залоги могла вирятуватися. Пятнадцять членів залоги, ранених, лежать у шпиталю Адалії. Корабель потонув на населення Адалії, що зібралося біля пристані. Турецький уряд склав з цього приводу гострий протест у Лондоні.
Японія готова.
ТОКІО, 11. 7. — Представник японського морського міністерства заявив, що допомога, яку Злучені Держави дають іншим країнам, є загрозою Японії. Злучені Держави разом із Австралією, Новою Зеляндією та Голендерською Індією зміцнюють морські і летунські бази. З того приводу, Японія мусить вважати і готуватися до можливого зудару на Тихому Океані.
За три дні 142.216 полонених.
БЕРЛІН, 11. 7. — У висліді постійної офензиви німецьких військ полонено в часі від 2. до 5. липня 142.216 большевиків, здобуто 584 панцирних возів, 4 панцирні з поїзди і 550 гармат.
На лінії Сталіна німецькі сапери заатакували цілий ряд дуже сильних фортів. Ці форти побудовано вже на основі досвідів із цієї війни. Великанські, масивні бльоки з бетону були так достосовані до окруження й до терену, що було нераз трудно пізнати їх із віддалі кількох метрів. Одначе всі наміри залог цих фортів стримати похід німецьких саперів за допомогою скорострільних 2.5 центиметрових гарматок не довели ні до чого завдяки спритній тактиці німецьких саперів. Ця тактика полягала в тому, що коли обстрілювано ґрупу фортів запоровим вогнем із штурмових гармат, сапери швидко підсувалися через мертве поле лінії обстрілу під форти, входили на них і, вскакаючи, унешкідливлювали залоги ґранатами, які вкидали до нутра укріплення.
Большевики вживають куль дум-дум.
БУДАПЕШТ, 9. 7. — Мадярські воєнні комунікати з двох останніх днів подаюсь, що совітські війська послуговувалися у боротьбі біля Коломиї кулями дум-дум.
Большевики невдоволені анґлійською допомогою.
БЕРЛІН, 11. 7. — Большевицький амбасадор у Лондоні, Майський, заявив анґлійському міністрові закордонних справ, Іденові, що большевики зовсім невдоволені з того, як Велика Британія здійснює свої обіцянки у справі допомоги. У відповідь на те мін. Іден заявив Майському, що під сучасну хвилину Велика Британія не всилі успішно допомогти Совітам, і що вона не може забрати з анґлійського фронту ні одного бомбовика чи ловецького літака. 