Гротесковий балет

"Копелія" — балет на 3 дії (4 картини]. Музика: Л. Деліба. Лібретто і постанова: балетмайстер В. Штенґель. Дириґент і музичний керівник Л. Туркевич. Декоративне оформлення: М. Радиш
Львів, 16 жовтня.
І знову ефектовна вистава у Львівському Оперному Театрі. Крім опери балет є найкращою групою Львівського Театру — вповні вирівняною та змонтованою. Про його осяги говорять такі дві знамениті вистави, як "Дон Кіхот" і "Пер Ґінт". Це дозволяє на кожну нову прем'єру балетної вистави йти з повним довір’ям і з надією на справжню мистецьку розвагу.
Постанова "Копелії" збагатила репертуар Львівського балету ще одною гарною виставою. Цим разом це не широкого розмаху "Дон Кіхот", чи поважний і психологічний "Пер Ґінт", але легкий, ефектовний, ґротесковий балет. Можна сказати балетна оперета. Справді знаменита розвага для театральної публики: ніжна музика з легкими відтінями комедії, чарівні з виразом казковости декорації та чудові танці найкращих львівських танцюристів. Лібретто балетмайстра В. Штенґеля — майстра ґротескового танця та ґротескової ґанкової композиції творило гармонійну цілість із дрібонькою музикою Л. Деліба. Балетмайстер-постановщик зумів багатством танкових композицій і помисловістю сольових танців створити повний образ. Працю балетмайстра влегшував і уприємнював знаменитий балетний ансамбль.
Перша пара Львівського балету: В. Переяславець і О. Ярославців вимагає лише, щоб її подивляти. Легкість і граціозність рухів, витончена до детайлів, переконлива міміка та ефектовний, повний полету танок нашої пріма-балерини характеризує її, як надзвичайну клясичну танцюристку. Її знаменитий партнер має нагоду теж у сольових танках виказати свою танкову рутину та легкість виконання. Знамениту пару творили теж: З. Сугробкіна та М. Сахарчук. В четвертій картині разом з ними танцювала ще Р. Геринович, яка в ролі кукли Копелії дала прекрасний зразок напів клясичного, напів ґротескового танку. Чарівну ґротескову групу, яка ввесь час надавала постанові легкого посмаку, творили: О. Заклинська, Т. Іванова, В. Парфенова та І. Сліпенька. Яка приємна, жива та переконлива група! Захопила публику і своєю появою, і ефектовним танком, що був на межі акробатики і танку М. Віґілєва. Великий успіх мав С. Хшановський у ролі помічника театру — і своїм танком помисловими "затіями". Цьому найкращому ґротесковому танцюристові Львівського Театру можна було віддати ще ширше поле до попису. До успіху цілости причинились безперечно теж танки О. Нижанківської, Т. Бурке, М. Коляди, як і цілого балету, в якому багато ще дуже молоденьких, але талановитих танцюристів, яким варто приділити більше уваги.
Окремо треба згадати про акторів, які в цій "німій комедії" відіграли одні з головних роль. На першому кісці А. Антонишин, що створив справді комічний тип міського посадника і неперевершений майстер комічної міміки Г. Расинський. — І Самокишин не мав змоги проявитись.
Свій успіх завдячує вистава теж дириґентові п. Л. Туркевичеві та авторові захопливих декорацій, мистцеві М. Радишеві. Балет матиме успіх і в української і в німецької публики, яка в теперішній воєнний час дуже радо вітає в театрв легку, безпретенсійну виставу.
от. 