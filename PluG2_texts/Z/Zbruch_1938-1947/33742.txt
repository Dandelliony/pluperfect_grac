◦ ◦ ◦ ◦ ◦ ◦ ◦

Війна в Західній Європі
БРЮССЕЛЬ, 5 березня. У воєнному огляді французької газети "Журналь" говориться: "На схід від Мозеля наші солдати просунулися вперед, щоб виявити засаду німців, або влаштувати засаду самим. Німці викрили наші задуми і силами коло однієї роти почали оточувати наших розвідчиків, маючи намір захопити їх у полон. Розгорнувся бій. Ворог просувався вперед. Наші розвідчики, відступаючи з боєм, завдали противнику серйозних втрат".
На морі німці потопили своє судно "Троян".
Найбільша активність спостерігалась у повітрі. Німецькі і французькі льотчики провадили розвідувальні польоти над лініями фронту і над ближчими тилами. Наші винищувачі збили два німецьких літаки. Наші зенітні гармати збили один швецький літак "Дорньє" і один "Мессершмідт", який упав на лінії противника. Наші літаки зазнали пошкоджень, не всі повернулись на свої бази".
ПАРИЖ, 5 березня. В офіційному комюніке, опублікованому вчора увечері в Парижі, говориться, що на фронті "протягом дня відмічалась понижена активність".
В сьогоднішньому ранковому комюніке сказано, що на фронті "не сталося нічого нового".
БЕРЛІН, 5 березня. Верховне командування німецької армії передає: "На фронті між Мозелем і Пфальським лісом відбувалася пожвавлена артилерійська перестрілка і розвідувальна діяльність обох сторін. Німецький підводний човен, що повернувся з далекого плавання, рапортував про потоплення ним пароплавів противника загальною водомісткістю в 36 тисяч тонн. Незважаючи на несприятливу погоду, німецька авіація продовжувала свої розвідувальні польоти над східною Францією". (ТАРС)
Угода про пропуск німецького вугілля в Італію
РИМ, 5 березня (ТАРС). Всі газети під великими заголовками надрукували вчора на перших сторінках текст італьянської ноти протесту Англії. Одночасно була опублікована телеграма з Ротердаму, в якій повідомлялось, що італьянським і англійським урядами досягнуто угоди терміном на два місяці, протягом якого німецький вуголь знов буде пропускатися в Італію. Газета "Трибуна" від 5 березня, висловлюючи задоволення з приводу англійської уступки, заявляє, що "прийшов час з усією ясністю сказати англійцям і вказати їм межу, далі якої ми не підемо". Газета "Пополо ді Рома" від 4 березня заявляє, що "Англія закликана до виконання міжнародних законів морської війни, які вона дуже часто і з вийнятковою легкістю порушувала у відношенні до невоюючих країн". 