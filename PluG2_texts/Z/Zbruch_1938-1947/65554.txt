◦ ◦ ◦ ◦

"Сучасне становище на мовному фронті". Спілка Українських Журналістів, як Секція У. Ц. К. улаштовує у вівторок, 5 травня ц. р. у великій залі Українського Літературно-Мистецького Клюбу (вул. 29-червня 10/1) дискусійний вечір, який започаткує проф. Петро Коструба доповіддю на тему: "Сучасне становище на українському мовному фронті". Правління Спілки запрошує усіх членів СУЖ. Гостям, членам інших Мистецьких Спілок, раді. Початок вечора год. 18.30.
Біг навпростець копунів. В неділю 3 травня ц. р. відбудеться у Львові дружиновий біг навпростець для членів футбольних дружин. Біг є обов'язковий для всіх копунів. Траса — 2 км. Дружини стають до бігу в повному складі, одначе не менче чим 9 осіб. Старт і мета на спортовому майдані УЦК вул. Стрийська. Початок змагань год. 10-та. В 9-ій годині відбудуться лікарські оглядини змагунів. Вислід бігу буде точкований в першенстві Змагової Справности. Організацією займається Карпатський Лещетарський Клюб. Дня 10 ц. м. індивідуальний біг навпростець для змагунів всіх Львівських спортових клюбів і тіловиховних товариств. Організує СТ "Україна".
Трійкові відбиванкові першенства. Сьогодні, в неділю, 3 травня, в год. 10-ій ранку відбудуться в залі УТТ у Львові, вул. Руська ч. 20 трійкові першенства у відбиванці (жінки та чоловіки) всіх Львівських Українських Тіловиховних Товариств. 