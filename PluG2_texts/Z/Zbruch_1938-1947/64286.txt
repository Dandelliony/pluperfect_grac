◦ ◦ ◦ ◦ ◦

Скільки людей коштувала нас большевицька окупація. У "Краківських Вістях" ч. 63 у замітці "Характеристичні цифри" подано, що в станиславівській окрузі, яка обіймає пять повітів, у наслідку большевицького панування нестало К. 10.000 людей. Це цифра наскрізь реальна і щодо її вірности не може бути ніяких сумнівів. Коли ж взяти під увагу, що в Галичині є понад 50 повітів, то страти населення нашого краю, спричинені 21-місячним большевицьким пануванням, виявляються цифрою 100.000 людей. Щонайменше вдруге стільки, а в дійсності значно більше, забрали большевики з нашого краю до червоної армії (пересічно брали в місцевости, яка мала 2000 душ, 50—60 молодих людей в армію). Значить — большевицький режим коштував нас в одній тільки Галичині понад 200.000 душ населення.
Мартирологія церкви в совітах. РИМ. — На доручення Папи римського створена в 1930-ому році у Ватикані комісія для церковних справ у Совітському Союзі перевірює та доповнює матеріяли про стан церкви й духовників у Совітах. З матеріялів тієї комісії виходить: У 1917. році було на території колишньої Росії 46.457 православних церков, 897 манастирів, 50.960 духовників і 52.022 монахів. В жовтні 1935-ого року залишилось у совітах ледве кількадесять священиків. Всі інші згинули. Від початку большевицького панування було в Росії 8 католицьких єпископів, 810 священиків і 610 церков. У 1939-му році залишилося в живих лише 107 Духовників, які проживали десь на засланні на примусових роботах. Ватиканські матеріяли мають докладні дані про звірства большевицьких катів над духовниками різних віроісповідань та про протирелігійну та безбожницьку акцію большевиків, яка користувалась всебічною піддержкою совітського уряду. 