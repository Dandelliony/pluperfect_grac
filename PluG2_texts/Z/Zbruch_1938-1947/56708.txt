◦ ◦ ◦ ◦ ◦

Останній день виміни карбованців. Сьогодні останній день виміни карбованців. Від неділі, 28 вересня стає тільки золотий правним платничим засобом. Совєтський більон підлягає виміні в часі від 13. X. до 1. XI. ц. р. 1 і 2 копійки є важні аж до відкликання з вартістю 1 і 2 сотиків. Більони Державного Банку, ноти Рентенбанку та асигнати Кредитових Кас можна вимінювати в кожному часі по курсі 2 золотих за 1 марку.
Ідемо всі на свято "Просвіти". У неділю, 28 вересня в 12 годині в полуднє на площі кол. "Динамо" (вул. Стрийська) відбудеться Народне Свято "Просвіти" знагоди визволення Києва. У програмі: хори, танки, орхестри, обрядові танки у виконанні львівських "Просвіт" і "Просвіт" яричівського, винниківського і куликівського району та Краєвого Інституту Народної Творчости.
Максимальні ціни на ярини і овочі. Міський староста, Штадтгауптман Куят, видав зарядження, що нормують ціни ярин і овочів на львівських базарах. Це зарядження, що вже обовязує, мешканці Львова витають з задоволенням.
Брунатне вугілля і торф. Галицький вуглевий басейн в Золочівськім і Коломийськім повітах, де дуже поважне джерело вугілля для галицьких ринків. В Козаках видобувають денно около 60 тонн вугілля, а в Мокротині, Тростянці і Потиличі від 50—60 тонн. Крім цього працюють також штольні як: монастирська, мечиневська і ясенівська. Праці над розбудованням штольні в коломийській окрузі — почалися. Подібно мається справа із торфом, якого запаси у Львові доходять до кільканадцяти тисяч тонн. Слід завважити, що брунатне вугілля має велику кальорійну вартість і вимагає тільки більшого ніж звичайно допливу повітря, підчас отоплювання.
Знову звільнили полонених українців. 1.500 б. полонених з Галицької області вертаються додому. До радощів звільнених з німецького полону 23 вересня 61 галицьких українців, що як примусові вояки червоної армії попали були в німецький полон, про що ми писали в 40 числі нашого часопису, долучаються сьогодні великі радощі 1.500 українців Галицької області, також б. полонених. Сьогодні, 27 вересня в 7 годині рано, з львівської цитаделі звільнено їх з розпорядку Фірера, як українців, членів народу, заприязненого з німецьким народом. Звільнені пішли разом походом у напрямі Станиславова, щоб по дорозі по селах і місточках залишитися по своїх домах. 