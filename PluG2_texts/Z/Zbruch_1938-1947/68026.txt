◦ ◦ ◦ ◦

Верховне Командування Німецьких Збройних Сил повідомляє:
У наступі на Севастопіль прорив на ланцюг внутрішніх укріплень поширено на багато місцях у пролом. Німецькі війська вдерлися, при визначній допомозі авіяції, аж до оборонних становищ на східному краю міста та взяли приступом відомий з Кримської війни форт Маляків. Наступаючі зі Сходу дивізії вдерлися після пролому через лінії Сапуну широким фронтом глибоко в передпілля укріплень; вони ведуть якраз чимраз завзятіший наступ. При тому здобуто у важких боях перехід через широкий протитанковий рів та взято численні, новітніми бойовими спорудами вивінувані височинні становища. Румунські війська зайняли швидким випадом впередмісто і пристань Балаклаву.
У полудневій і середній частині східного фронту рушили німецькі і союзні війська до наступу.
Нічні налети з'єднань пробойових літаків на ворожий постачальний рух у просторі між Доном і Осколом спричинили великі знищення у більшій кількості важних залізничих вузлових точок.
В області на захід від Волхова продовжувано дальше очищувати терен від розкинених залишків ворога. Артилерія розбила нові оборонні становища Совєтів перед мостовим причілком над Волховом.
На оточувальному фронті під Ленінградом налітали бойові і пробойові літали з добрим успіхом на ворожі танкові становища та поборювали залізничі споруди в області Валдаю.
На високій півночі авіяція важко поцілила пристаневі та промислові споруди, а також одну ворожу летунську базу.
В Єгипті німецькі та італійські війська проломилися через область Ель-Дабар на Схід; вони наступають на позиції в Ель-Алямейн, на останнє вороже укріплення перед Олександрією. Перед Олександрією заатакував один німецький підводний човен сильно бережену валку та затопив один військовий транспортний корабель у 13.000 брт.
На Мальті бомбардували бойові літаки останньої ночі летовище Люкку. Повними поцілами бомби знищили більшу кількість відставлених на землі літаків та викликали більші пожежі на летунських майданах.
Бій проти ворожого постачального судноплавства увінчався також у місяці червні великими успіхами. Затоплено 156 ворожих кораблів, разом 886.000 брт. Крім того пошкоджено 58 ворожих торговельних кораблів поцілами торпед або поцілами бомб. В цих успіхах взяла визначну участь зброя підводних човнів, бо вона затопила 132 кораблі, разом 755.300 брт.
Італійці бомбардували Гібралтар.
РИМ, 1 липня. — Головна кватира Збройних Сил повідомила 30 червня 1942 р.: Італійські і німецькі змоторизовані і панцирні колони відкинули ворожі панцирні одиниці і дійшли до області Фука, яку вони й перейшли. У здобутті твердині Марса-Матрук брало визначну участь летунство держав осі; всі роди летунства брали участь та суперничали між собою в розмаху та хоробрості. Повний розмаху одночасний приступ і наступ на Марса Матрук, що його повели частини нашого 21 армійського корпусу здобули Марса Матрук. 7-ий полк стрільців попередив цей наступ а зі Сходу атакували війська 90-тої німецької дивізії. При очищуванні Марса Матрук взято дальших кілька тисяч в полон. Здобуто більші кількості воєнного матеріялу всякого роду.
Ескадри летунства атакували вчора дуже сильно лінії відступу ворога та осягнули численні поціли у вказаних місцях. В повітряному бою збито три літаки типу Куртіс.
В ночі під 29 червня атакували наші літаки Гібральтар. Пожежі, що повстали на спорудах летовищ видко було ще з великої віддалі. 