Вечір радянської літератури. — Музей мистецького промислу у Львові

Вечір радянської літератури
Вчора в Державному університеті ім. Івана Франка відбувся вечір радянської літератури. У вечорі взяли участь письменники і поети Микола Бажан, Юрій Яновський, Андрій Малишко, Анатолій Шиян, Вадим Собко, Юрій Шовкопляс, Петро Карманський, Степан Тудор, Іван Керницький, Ярослав Цурковський, Адам Полєвка, Люціан Шенвальд і Яків Шудріх.
З вступним словом на вечорі виступив письменник орденоносець Петро Панч, який коротко познайомив присутніх з творчістю письменників і поетів, що виступали на вечорі. Потім письменники зачитали свої поезії та прозові твори. Музей мистецького промислу у Львові
До приходу Червоної Армії у Львові було 21 музей. Більшість із них це були збірки графів і панів. Радянська влада почала їх реорганізовувати і створила із них 7 основних музеїв за відповідним науковим планом. Один із них, музей мистецького промислу перетворений згідно з його назвою. Він передав етнографічному музеєві зразки народного промислу, міській галереї скульптуру і графіку, історичному — медальйони, від інших одержав цінні гобелени, килими, кераміку, мебель і інше.
Увесь матеріал розміщений по окремих відділах, а у відділах розподілено матеріал технологічно, відповідно до історичного розвитку поодиноких предметів. Уся збірка має інтернаціональний характер; є в них деякі надзвичайні цінні зразки, німецький гобелен XVI століття, фаянсові вироби доби французької революції, українські килими з початку XIX віку, оксамитні козацькі пояси, саський фарфор.
В музеї будуть відбуватися виставки. Днями відкриють виставку, що дасть історичну картину виробництва мистецьких годинників. Усі предмети мають інформаційні надписи. Над опрацюванням музейного матеріалу працюють кваліфіковані знавці, і музей, що досі стояв порожний, наповнюється щораз новими відвідувачами, які записують свої враження в окрему книгу. В музеї будуть організовуватись лекції по історії мистецтва. Найближчим часом буде лекція про сучасну радянську пластику.
В. Бахрахова. 