◦ ◦ ◦ ◦

їВерховне Командування Німецьких Збройних Сил повідомляє:
У північній частині твердині Севастополя знищено легкі ворожі частини, що ставили ще спротив на найбільше висуненій вузині на північ від Північного Заливу. На сході Севастопільського фронту німецькі та румунські відділи проломили сильно укріплені та завзято боронені ворожі позиції на бездоріжному, поораному прогалинами терені лісів і хащів, і взяли дальші укріплені об'єкти. Авіяція провела скріплені налети бойових повітряних сил проти полевих і артилерійських позицій.
Втрати ворога в бою за Севастопіль у часі від 7-го до 22-го червня виносять: 11 тисяч полонених і 158 гармат. У завзятих окремих боях узято 214 земних і бетонних бункрів і вийнято 65.254 міни.
На середньому відтинку східного фронту велись успішно очищувальні акції проти большевицьких банд у запіллі.
На фронті Волхова звузився дальше в завзятих боях, що велись, хоч були дуже важкі теренові умовини, перстень довкруги окружених відділів ворожих сил. Поновлені намагання ворога прийти з відсіччю, завели.
У фінському морському заливі легкі бойові літаки затопили совєтський швидкісний човен.
Німецькі ловецькі літаки зістрілили над Мурманськом 11 ворожих літаків.
У Північній Африці число полонених, захоплених у твердині Тобрук, піднеслось на 33 тисячі. На єгипетській границі місцеві бої.
Бомбардування летунських баз на Мальті продовжувалось із успіхом протягом останньої ночі.
Як подало надзвичайне звідомлення, німецькі підводні човни затопили з-поміж хоронених конвоїв на Атлянтійському океані, як теж на північно- та середньо-американських прибережних водах, сильно стережених американською фльотою, 20 ворожих торговельних кораблів на 102 тисячі брт. і один сторожевий корабель. 4 дальші кораблі пошкоджено важко торпедами.
На побережжі Північного моря німецький човен пристаневої охорони зістрілив один британський бойовий літак.
Підчас випадів британських бомбовиків на французьку та бельгійську побережну полосу втратив ворог за дня та вночі 9 літаків.
Італійське воєнне звідомлення
РИМ, 24 червня. — Головна кватира збройних сил повідомила 23-го червня:
Передні відділи військ осі дійшли до лібійсько-єгипетського кордону. Після закінчення очищувальних робіт підросла кількість полонених в Тобруку на поверх 28 тисяч.
Наші летунські ескадри перевели сильні бомбові налети на повітряні та морські бази Мальти; в наслідок цього повстали на терені дій розлогі пожежі. Всі наші літаки вернулися назад.
У Софії відбулось вчора пополудні відкриття 4-ої надзвичайної сесії болгарського парляменту. Болгарський премієр Філоф представив парляментові нових членів болгарського уряду.
Адміраліція ЗДА наказала евакуацію цивільного населення з Гавайських островів. На островах залишаться тільки війська для оборони Гаваїв.
Під Тобруком німецько-італійські війська взяли в полон ще 5 англійських генералів. Між ними є недавно іменований новий комендант другої південно-африканської дивізії, генерал Кльоппер. Таким чином від 26-го травня, тобто від початку боїв в руки німецько-італійських військ попало 9 британських генералів та один адмірал. 