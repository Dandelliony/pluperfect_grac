◦ ◦ ◦ ◦ ◦ ◦ ◦

Торфорозробки в Любіні Великому. В селі Любіні Великому Городокського району, на площі 300 гектарів, залягає торф. На цій площі не так давно почались розробки. Було створено 7 бригад. З перших днів між ними розгорнулось змагання. За два місяці роботи тут видобуто понад 10.000 кубометрів. Передбачений план виконано майже вдвоє. До 20 серпня бригади мають дати 40 тисяч кубометрів палива. Блискучі зразки роботи подають бригади тт. Труша і Глушка. Вони в день видобувають по 6——7 тисяч торфяних цегол. Щодня вони заробляють по 20—22 карбованці.
На місячний заробіток. Перемишляни, 2. (Телефоном). З радістю трудящі м. Перемишляни і всього району зустріли декрет Радянського Уряду про випуск державної Позики Третьої П'ятирічки. Лише за один день на підприємствах і установах міста позики було передплачено на 105.625 карбованців.
Вчителі району передплачують позику на місячний заробіток. Ті, які перебувають на вчительських курсах, надіслали листи в свої відділи народної освіти, в яких прохають підписати на позику в розмірі місячної зарплати. 