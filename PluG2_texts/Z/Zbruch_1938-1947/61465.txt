◦ ◦ ◦ ◦ ◦

Німецькі підводні човни перед Ню-Йорком
Головне Командування Німецьких Збройних Сил подає: На багатьох місцях середущого відтинку схід. фронту повели наші війська успішні наступи завдаючи ворогові високі втрати в людях і матеріялі.
На далекій півночі знищено поцілами бомб мурманський залізничнй шлях та поцілено важко декілька промислових споруд.
Большевики втратили вчорашнього дня 27 літаків, при чому загинув тільки один власний літак.
В боротьбі проти Англії летунство бомбардувало за дня склади постачання у пристані Ґрент Ермус, а також одно летовище в Шкоції.
Перед норвежським побережжям один міноносець ушкодив водними бомбами ворожий підводний човен.
Як подало вже надзвичайне звідомлення, німецькі підводні човни, при своїм першім випаді на американські й канадійські води, завдали ворожому мореплавству важкі втрати. Зараз же при ворожому побережжі затопили вони 18 торговельних кораблів — загальної містоти 125.000 тон. Один черговий корабель і одно сторожеве судно сторпедовано.
В цих боях визначився зокрема підводний човен кап. лейт. Ґардеґена, що затопив 8 кораблів містоти 53.000 тон, між ними 3 кораблі цистерни перед самим Ню-Йорком.
В північній Африці проходив і дальше наступ німецьких та італійських швидких змоторизованих загонів підтримуваний боєвим летунством. Сильні англійські батави відкинено через Аджедабію на схід. Німецькі боєві літаки дальше атакували з добрим осягом військові споруди на острові Мальта.
100 японських літаків над Сінґапуром
ШАНГАЙ. — В повітряних налетах на Сінґапур у середу брало участь понад 100 японських боєвих літаків. Урядовий звіт, виданий у Сінґапурі, подає кількість убитих і ранених на більше ніж тисячу.
Нова Ґвінея і острови Соломона заняті
ШАНГАЙ. — У пятницю 23. ц. м. пополудні австралійський комунікат повідомив про десант японських військ на Новій Ґвінеї та островах Соломона потверджуючи заяву австралійського віцепрем. Форда про можливість десанту японців на Новій Ґвінеї.
На тайному засіданню австралійського воєнного кабінету, що відбулось у пятницю, міністр війни Форд заявив, що японці заняли м. Рабавль, столицю одного з островців архипелагу Бісмарка, над яким мала мандат Австралія.
Зникають бази
ШТОКГОЛЬМ — "Положення годі собі поважнішим змалювати" — заявляє "Менчестер Ґардієн" у коментарі до останніх японських осягів, — оба острови Борнео й Целєбес, що їх зайняли японці, лежать небезпечно близько цього довгого валу островів, що простягається від Джави до Тімору і здержує японців від Індійського Океану,— того валу, здовж якого можуть доходити підсилення до Сінгапуру. Півд. Борнео є віддалене тільки 300 миль від Сурабаї, великої фльотової бази на Джаві. Кожний бачить, що японці окружують щораз більше Сінгапур та всю південно-східню Азію. Шляхи доступу, які колись були безпечні, стають з дня на день непевніші, а бази, в яких ми одного дня хотіли сконцентрувати нашу спільну силу, пропадають одна за одною".
Посередництво католицької церкви на Філіпінах
МАНІЛЯ. — 17 січня відбулася важна розмова між японським начальним вождом Шійобаром, шефом церковного відділу японських збройних сил Нарусала, архієп. Манілі Микаельом О'Догерті та католицькими священиками, щоби за посередництвом Католицької Церкви наладнати приязну співпрацю між Японією і Філіпінами. Архиєпископ О'Догерті заявив чесно своє рішення співпрацювати з японською армією при виконанні її місії і запевнив: "Мир, якого шукає Японія, це мир, якого здійснення ми самі бажаємо. Ми, що віддаємося духовній праці віримо, що цивілізація і світовий мир мусять мати духові основи. Бажаємо співпрацювати з японською армією, щоб довести до справжнього світового миру". Після тієї виміни думок закінчено наради в сердечній атмосфері. 