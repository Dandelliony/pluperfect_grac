◦ ◦ ◦ ◦ ◦ ◦ ◦

Вугілля в Задвір’ї. Ще за часів панської Польщі робились розвідувальні свердління у селі Задвір'ї. Та про їх ніхто не знав, бо свердління тримали в таємниці. Селяни забули про шахту і поклади кам'яного вугілля. Не забув тільки про неї Капко Рудольф колишній робітник цієї шахти. Щодня він вимагав від селянського комітету поцікавитись шахтою, але на це ніхто уваги не звернув.
Тоді тов. Капко звернувся до "Львіввуглерозвідки" розповів про поклади вугілля в: Задвір'ї, знайшов шахту. Як виявилось — на глибині 630 метрів в Задвір'ї лежать поклади кам'яного вугілля товщиною 1.80 сантиметрів. Зараз розпочалися роботи по упорядкуванню шахти, а колишній робітник тов. Капко Рудольф призначений завідуючим розвідувальних робіт.
Нові відділи пошти. 1 січня на Львівській пошті відкрито відділи грошових переказів і грошових телеграм. Щоденно відділи пошти приймають 400—500 грошових переказів і виплачують 70 тисяч карбованців. Нещодавно на пошті відкрито прийом листів до всіх країн світу. Відкрито також прийом кореспонденцій, які будуть доставлятися літаками до Румунії, Туреччини, Швейцарії, італії, Німеччини, Болгарії, Угорщини, Югославії і Швеції. Найближчим часом почнуть працювати відділи прийому і видачі посилок та цінних листів.
Оперзведення штабу Ленінградського Військового Округу. Протягом 30 січня на фронті нічого істотного не відбулось. Наша авіація провела ряд вдалих атак по резервах і воєнних об’єктах противника. Протягом 31 січня бойові дії на фронті обмежились шуканнями розвідників. Наша авіація провадила розвідувальні польоти. 