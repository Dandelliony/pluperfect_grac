Розпорядок про полонених

Розпорядок з дня 23. X. 1941 р. про воєнних полонених в Ген.-Губернаторстві, проголошений у ч. 101 Дневника Розпорядків для Ген.-Губернаторства, відноситься до полонених ворожих армій, яких захопили в свої руки німецькі війська під час бойових дій. Мешканцям Галичини слід здати собі докладно справу, що в цьому випадку означає слово "полонений". Слово "полонений" не відноситься до тих мешканців Галичини, яких большевики силоміць захопили до війська й щойно німецька армія дає їм тепер змогу вертатися додому. Те саме відноситься до всіх інших українців, яких німецьке командування відсилає додому. Згаданий розпорядок забороняє усім контактуватися в якийнебуть спосіб з полоненими, хіба у виїмкових випадках, нпр. при праці, яку полонені виконують. Хто знав би, що полонений старається втекти, мусить негайно повідомити про це найближчу військову або поліційну станицю. Хто цього не зробить, буде суворо покараний. Те саме постигне кожного, хто допоможе полоненому втікати. Поміччю вважається переховування полонених, інформування його. Таксамо не вільно давати йому одягу ані прохарчувати його. Коли виновника тяжко викрити, тоді накладається кару на цілу громаду у формі грошевої гривни, яку розділюється рівномірно на кожного мешканця. (Повторяємо: цей розпорядок не відноситься до звільнених з полону українців). 