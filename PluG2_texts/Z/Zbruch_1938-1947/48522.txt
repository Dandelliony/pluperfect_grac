◦ ◦ ◦ ◦ ◦ ◦ ◦

Бандит за рулем. Шофер М. Тофанівський і працівник Ушосдору П. Чернуха, будучи п’яними, виїхали за місто. По шляху, в напрямі до села Малехова, Тофанівський розвинув не дозволену швидкість машини, налетівши на підводу. В результаті аварії було вбито 10-річну дівчину. Одночасно вбито коня і поламано віз. Зробивши цей злочин, Тофанівський і Чернуха намагалися втекти, але були затримані. Днями цю справу розглянув Львівський обласний суд. Шофера Тофанівського засуджено до розстрілу, Чернуху — до позбавлення волі строком на 10 років в далеких місцевостях Радянського Союзу.
Наукова сесія юридичного факультету держуніверситету. В кінці березня відбудеться наукова сесія юридичного факультету львівського державного університету ім. Ів. Франка. Робота сесії триватиме протягом тижня. За Цей час буде підведено підсумки роботи наукових працівників по юридичному праву за минулий рік. Наукова сесія заслухає ряд доповідей як от: "Закон в соціалістичній державі", "Указ Верховної Ради СРСР, як джерело права" "Рік націоналізації землі в західних областях УРСР", "Причини суб'єктивної відповідальності в радянському соціалістичному кримінальному праві" "Основні риси історії держави та права радянських республік Латвії і Естонії" та інші. На сесію запрошено ряд наукових працівників держуніверситетів країни.
Сталінські стипендіати. Рада Народних Комісарів України затвердила сталінських стипендіатів по вищих учбових закладах Львівської області. Сталінські стипендії затверджені шести студентам львівського державного університету імені Івана Франка, двом студентам Львівського педагогічного інституту, двом студентам Львівської державної консерваторії, двом студентам Львівського медичного інституту. Серед сталінських стипендіатів Марія Семенівна Кіх, Ярослав Миколайович Олексій, Павло Михайлович Маршалюк, Марія Володимирівна Дьякова, Софія Лазарівна Айзенберг, Іван Юрійович Савка, Тамара Петрівна Боярчук та інші. (РАТАУ).
Порядки на станції Ожидів. Корівники залізничної станції Ожидів не приділяють уваги культурному обслужуванню пасажирів. В залі чекання надзвичайно брудно: підлога вкрита різними покидками, стіни обдерті, лави брудні і поламані. Більшість пасажирських поїздів прибуває і вибуває з станції вночі. До райцентру 6 кілометрів. Пасажири, багато з них із дітьми, змушені сидіти в брудному і до того в неопаленому приміщенні кілька годин, чекаючи ранку. Як недивно, тут тяжко довідатися про рух поїздів. Розкладу не вивішено. А на звернення пасажирів у цій справі працівники станції завжди відповідають: "Не знаємо", або: "Як буде поїзд, так і поїдете". XVIII Всесоюзна партійна конференція вимагає навести і повсякденно підтримувати чистоту та елементарний порядок у підприємствах і на залізниці. Невже це не стосується керівників станції Ожидів? 