◦ ◦ ◦ ◦ ◦ ◦ ◦

На західному фронті
ПАРИЖ, 14. (ТАРС). Офіційно повідомляється, що 12 грудня на захід від Саари німці захопили один із французських постів, взявши в полон коло 10 чоловік.
Вчора день пройшов спокійно на всьому фронті.
БЕРЛІН, 14. (ТАРС). Верховне командування німецької армії повідомляє:
"На фронті між Мозелем і Рейном відмічена пожвавлена діяльність розвідувальних загонів. На багатьох ділянках знову захоплені полонені. В останній час були зроблені операції німецького військово-морського флоту у північній частині Північного моря. Повертаючись назад поблизу одного легкого крейсера відбувся вибух. Пошкодження незначні, корабель благополучно прибув у німецький порт".
БЕРЛІН, 14. (ТАРС). Газета "Фелькішер Беобахтер" передав із Гааги, що французські війська обстріляли і потопили в районі Верхнього Рейну голандський буксирний пароплав "Бернард". Команда із 6 чоловік арештована.
ЛОНДОН, 14. (ТАРС). За словами газети "Івнінг Стандард", 12 грудня над Лондоном збито німецький літак. З часу війни це перший випадок появи ворожих літаків над Лондоном.
Війна на морі
НЬЮ ЙОРК, 14. (ТАРС). Газета "Нью-Йорк Таймс" передає, що вчора в 6 годин ранку біля берегів Уругвай, в 20-ти милях на схід від Пунта дель Естер, англійські крейсери "Аякс", "Ахиллес" та "Ексетер" вступили в бій з німецьким лінкором "Адмірал Шеер". Лінкор вийшов з ладу і прибув до Монтевідео (Уругвай). На ньому зіпсовані надпалубні споруди. 30 чоловік вбито і 60 поранено. Англійський крейсер "Ексетер" також вийшов з ладу.
ЛОНДОН, 14. (ТАРС). Повідомляючи про бій, морське міністерство передало вчора, що він продовжувався 4 години і що в німецький лінкор "Адмірал Шеер" попало декілька снарядів.
БЕРЛІН, 13. (ТАРС). В німецькому повідомленні про морський бій біля берегів Уругвая говориться, що крім виведеного з ладу англійського крейсера "Ексетер", зазнали пошкоджень крейсери "Аякс" і "Ахиллес", які прибули в Монтевідео.
ЛОНДОН. 14. (ТАРС). У Північному морі англійський підводний човен затопив німецький і торпедував німецький крейсер.
У норвежських територіальних водах німецький підводний човен торпедував англійський пароход "Донфорд" водомісткістю в 4034 тонни.
На протязі 14 тижнів війни англійським морським контролем затримано 483500 тонн вантажу. 