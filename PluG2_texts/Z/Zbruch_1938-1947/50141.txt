◦ ◦ ◦ ◦ ◦ ◦ ◦

Зїзд правників 13. і 14. IV. ц. р. з причини відомих часових обмежень залізничого руху не відбудеться. Новий речинець зїзду буде своєчасно поданий до відома. Проситься всі Правничі Секції переслати негайно поіменний список учасників зїзду для виєднання їм дозволів на переїзд і поворот залізницею. — Правнича Секція при УЦК.
Поворот зими. І знову повіяла студінь. Забіліли сніги, скостеніло болото. Час калєндарної весни давно пройшов, а ледви день чи два усміхалося до нас весняне сонце. Вже давно бузьки й ластівки повинні б сідати на гнізда, та не судилось. Замість блакитного неба — сірі оловяні хмари, замість леготу весни — морозний вітер проймає до кости. Вернулася ненависна зима, а з нею всі наслідки наглих змін температури — катар й ґрипа... Та живемо надіями. Весна таки прийде! Бо прийти мусить.
До відома переселенців із Буковини й Бесарабії! Керманич Відділу Прані й Суспільної Опіки УЦК знову почав обїздку таборів із переселенцями й відвідав уже табори в околицях Ґрацу й Бреслява. Просимо українців у тих таборах, де ще не було представника УЦК, зголоситися й подати докладний спис людей, призначених до ҐҐ. — Український Центральний Комітет.
Нарада українських купців у Холмі. В неділю 6. ц. м. відбулась в Холмі в домівці "Українбанку" нарада купців у Холмі, на якій явилось 30 осіб. Нараду відкрив голова Купецької Секції при УДК в Холмі п. Лещук і передав слово голові УДК лєйтн. Шрамченкові, що повітав зібране купецтво Холма і побажав успіхів в праці для загального добра української торгівлі. Згодом голова Купецької Секції зложив звіт зі зїзду купців у Кракові та зясував останні розпорядки міської управи Холма про зовнішній вигляд склепів. В цій справі інформував присутніх також п. Смольський. В дальших словах представив п. Смольський потребу поведення пропаґанди за поширення і розбудову "Українбанку" в Холмі та співпрацю з ним українського купецтва. Дискусія присвячена була місцевим актуальним справам купецьким.
Новина на книгарському ринку. Вже появилася в продажі Зоологія Івана Раковського. Підручник до навчання молоді. Зміст: Природа й науки про природу. Ссавці. Людомалпи. Малпи вузьконосі. Малпи широконосі. Коти. Пси. Гієни. Куни. Ведмеді. Комахоїди. Плавоногі. Гризуни. Жуйні. Однокопитні. Грубошкірі. Торбуни. Птахи. Кури. Голуби. Співаки. Круковаті. Довгокрилі. Лазуни. Хижаки. Болотяні. Плавуни. Бігуни. Повзуни. Водоземні. Риби. Мякуни. Комахи. Болончаки. Двокрилі. Простокрилі. Безкрилі. Павуківці. Шкаралупники. Хробаки. Безприладні. Первозвірі. Закінчення. Перегляд і поділ тваринного світу. Підручник багато ілюстрований. 179 ілюстрацій у тексті, 136 сторін друку на гарному папері. Ціна 4.50 зол., з пересилкою 4,9 зол. Висилаємо тільки за готівку або за післяплатою. Питайте за цією книжкою в усіх книгарнях! Замовляти: "Українське Видавництво" Краків, Райхсштрассе 34. 