◦ ◦ ◦ ◦ ◦ ◦ ◦

Шкільні канікули починаються 1 січня. Наркомосвіти РРФСР роз'яснив, що в неділю 29 грудня заняття в школах провадитися не будуть. 30 і 31 грудня заняття провадяться в звичайному порядку. Зимові канікули школярів почнуться 1 січня. (ТАРС).
Селяни одержують кредит на купівлю корів. В Дрогобичі Держбанк почав видавати селянам кредит на купівлю корів. За чотири дні було видано 45,5 тисяч крб. Всього в ці дні кредит одержало 70 господарств.
Львівський обласний шляховий відділ організував у Янові курси для підготовки кваліфікованих робітників по ремонту і будівництву шляхів. На курсах з відривом від виробництва закінчують навчання 15 чоловік.
Жовківський районний відділ народної освіти відкрив в селі Глинську стаціонарну бібліотеку. Тут є 700 книжок художньої і політичної літератури. Бібліотека має понад 50 постійних читачів.
Селяни Краснянського району активно борються за високий врожай в наступному році. Для удобрення площі під зернові і технічні культури селяни району закупили 16 вагонів мінеральних добрив. Найбільше завезли мінеральних добрив селяни с. Скварява.
Товари широкого вжитку. Львівський міжобласний торговий відділ "Оптметиз" постачає торгові організації міст західних областей України товарами широкого вжитку. Асортимент товарів досить різноманітний: скляний і залізний посуд, примуси, ліжка, замки, скоб'яні вироби, мебля, подушки та Інші товари. За 9 місяців цього року "Оптметиз" продав населенню товарів на 25,5 міліона карбованців. В 1941 році намічається значне збільшення торгового плану за рахунок поширення нових видів продукції і повного охоплення постачанням усіх західних областей України. В наступному році за планом передбачається продати товарів на суму 70 міліонів карбованців.
На чотирьох верстатах. Серед робітників лісопильного заводу в селі Будки Незнанівські, Кам'янко-Струмилівського району, широко розгорнулось соціалістичне змагання ім. XVIII Всесоюзної партійної конференції. У всіх цехах і бригадах робітники змагаються за краще виконання виробничого плану, за підвищення продуктивності праці. Робітник заводу тов. Тадей Вільк, працюючи на 4 верстатах, домігся щоденного виконання норм на 230 процентів. Він зобов'язався виконати план першого кварталу до дня відкриття конференції. 