◦ ◦ ◦ ◦

Сходини Українського Вчительства. Завтра, в неділю, 29 листопада, в год. 11-ій передполуднем у домівці У. К. на Львів—місто, Ринок ч. 10, ІІ. пов., відбудуться сходини УУОП при УК. На порядку дня доповідь проф. Ярослава Кузьмова на тему: "Важніші методичні питання у сучасній нар0дній школі".
Сходини ґастрономів. Завтра, в неділю, 29 листопада, в год. 11-ій у приміщенні при вул. Галицькій ч. 19, відбудуться сходини Об'єднання Праці Українських Ґастрономів при Українському Комітеті спільно з Об'єднанням Купців. У програмі сходин цікавий реферат Д-ра Рибака. Сходини працівників домоуправ. Завтра, в неділю, 29 листопада, в год. ll-ій у приміщенні при вул. Галицькій ч. 19, відбудуться сходини Об'єднання Праці Українських Працівників Домоуправ спільно з Об'єднанням Купців при Українському Комітеті на місто Львів. У програмі сходин цікавий реферат на загальні теми.
Сходини Об'єднання Праці Ремісників. 16-го ц. м. в канцелярії Повітової Делегатури у Теребовлі відбулися сходини Об'єднання Праці Українських Ремісників. У сходинах взяло участь 20 ремісників. На сходинах господарський референт Делегатури відчитав реферат про напрямні розвою українського ремесла.
Театральна Студія. Відділ Культурної Праці УЦК, в рамках діяльности Інституту Народної Творчости, відкриває Театральну Студію, яка має своїм завданням готувати висококваліфікованих акторів для українських драматичних театрів. Термін навчання три роки. Вступні іспити 10 грудня, на яких виявлятиметься лише акторські здібності, а не знання. До іспитів треба прибути вже 9-го грудня і звернутися до канцелярії ІНТ, яка дасть всі потрібні вказівки, зокрема про приміщення. Початок зайнять 20 грудня 1942 р. Для вступу потрібно: українська національність, вік від 17 років, середня освіта, у виключних випадках при наявності визначних здібностей — закінчених 6 кляс народної школи, або 7 кляс совєтської школи, а також відповідні акторські дані. До іспиту обов'язково треба вміти продеклямувати один вірш і один уривок прози (напам'ять). Замісцеві учні забезпечуються гуртожитком і пільговим харчуванням за відповідною оплатою. Плата за навчання 50 зол. місячно та 10 зол. вписове. Заяву про бажання вступити до Студії треба надсилати до канцелярії Інституту Народної Творчости — Львів, Францішканська ч. 7 — додавши такі документи: завірені копії метрики та свідоцтва про освіту, виказку про національну приналежність від місцевого Комітету або Мужа Довір'я, 2 фотокартки, життєпис та 10 зол. вписового.
Приділ мила. Ремісники Теребовельщини, що є зареєстровані в Групі Ремесло в Теребовлі, дістали цими днями приділ мила. 