Наукова рада при УЦК.

При Українському Центральному Комітеті у Кракові істнує Наукова Рада під проводом проф. д-ра Раковського, б. голови Наукового T-ва ім. Шевченка у Львові, в якої склад входять між іншими: проф. д-р В. Кубійович, проф. д-р І. Зілинський, проф. д-р Богдан Лепкий і другі. Заходом Наукової Ради відбуваються кожньої середи в саді Дирекції Українського Видавництва у Кракові при вул. Кармелітській ч. 34/1. сходини з відповідними рефератами. Перший виклад мав проф. д-р І. Раковський п. н. "Антропольоґічні прикмети українців у межах Ґенерального Ґубернаторства". Минулої середи 25. ц. м. мав виклад проф. д-р Богдан Лепкий п. н. "Українські фрески з XV в. у Сандомирі, Люблині й Кракові". Цей виклад вислухали члени Наукової Ради й запрошені гості, між якими між іншими був д-р Г. Курц, шеф "Культурамту" у Кракові, з великим зацікавленням. Слід згадати, що про згадані фрески вийде незадовго накладом Українського Видавництва у Кракові окрема публікація з ілюстраціями, яка появиться й у німецькій мові.
Черговий виклад на тему "Наші наукові завдання на Холмщині" матиме проф. д-р І. Зілинський в середу 2. жовтня ц. р. в год. 6-ій вечором. 