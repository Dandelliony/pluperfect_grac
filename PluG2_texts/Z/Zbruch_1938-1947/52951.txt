◦ ◦ ◦ ◦ ◦ ◦ ◦ ◦ ◦ ◦

Комунїкат українського парляментарного клюбу. Дня 13. і 14. червня відбуло ся у віцепрезидента палати послів Романчука під проводом президента д-ра Костя Левицького засїданє українського парляментарного клюбу, на якім основно обговорено полїтичне положенє українського народу взагалї, а в Австрії з окрема. Рішено виготовити строго річеве пропамятне письмо про надіслані зажаленя і домаганя українських кругів Галичини і до того постановлено, щоби президія явила ся у президента мінїстрів гр. Штірка.
Нема приводу до трівоги. З команди міста Львова доносять нам, що воєнні операції на Волинї і в Галичинї не дають найменшого приводу до якої небуть трівоги.
Концерт в честь Т. Шевченка уладжують українські товариства м. Львова при співучасти солістів пп. Ол. Парахоняківної і Евг. Перфецького і хорів "Львівського Бояна", в четвер 22. с. м. в 8. год. вечером в великій салї Музичного Товариства ім. М. Лисенка, при ул. Шашкевича 5. Цїни місць: в партері по К 3.50, 3—, 2.50, 2—, 1.50, 1—, 60 сот.; на бальконї по К 3.50, 2— і 1.50. Білєти від вторка по пол. продає Союзний Базар.
В роковини освободженя Львова відправить ся Архикатедральнім Храмі св. Юра в середу, 21. червня с. р. о год. ½ 10 торжественна благодарственна Служба Божа.
Поручник Андрій Волощак, що стратив зір у боях в 1914 р., приїхав до Львова і живе в заведеню для отемнїлих при вул. св. Софії 31. Знакомі можуть його відвідувати.
Протоєрей о. Кассіян Куницький одержав лицарський хрест ордеру Франц Йосифа на стяжцї воєнної медалї хоробрости за хоробре поведенє супроти ворога. Відзначений вислужив у війску 42 років, перебув обі облоги Перемишля і тільки завдяки тому, що служив в епідемічнім шпитали, не попав ся в неволю.
Відзначенє У. С. Стрільця. Дня 19. с. м. відбуло ся в збірній Станицї У. С. С. у Львові врученє медалї хоробрости вістунови Осипови Явному. О годинї 11. перед полуднем станули в збірній Станицї стрільцї, що в ній служать, а з ними вістун Явний. До відзначеного промовив комендант д-р Михайло Волошин. Говорив коротко і просто. Від отаманових слів линули якісь поважні думи; проте чути в них було акорд животворної віри і непереможної сили, що передержить отсю бурю та народні злиднї і з них винесе народови нове, красше житє. "Щоби твої рани і кров пролита тобою Товаришу принесла щастє твойому народови, котрому ти послужив як найкрасше умів" — бажав командант відзначеному стрільцеви. "Щоби твої рани і твоя кров принесли щастє народови" немов шепотом повтаряли за отаманом заслухані стрільцї. Командант дружно стиснув руку відзначеному товаришеви і святочна хвиля скінчила ся.
Віспа в Галичинї і на Буковинї. В часї від 4. до 10. червня занотовано в Галичинї 109 случаїв віспи в 23 повітах (40 громадах), а на Буковинї 2 случаї в двох повітах (2 громадах) у місцевих осіб. В инших адмінїстраційних областях занотовано в тім часї 24 случаїв віспи. 