В училищі гуцульської народної творчості

Рік тому за рішенням Раднаркому України, в Карпатах, в селі Косів створено художньо-промислове училище гуцульської народної творчості. Зараз в ньому навчається 118 юнаків і дівчат — дітей бідняків Косова і навколишніх сіл Кобаки, Химчин, Рожнів, Річка, Брустори. Школа забезпечена висококваліфікованими інструкторами — майстрами гуцульського народного мистецтва.
Школа лав 5 відділів: художнього вишивання, різьби, художнього столярства, і килимовироблення, ткацтва. Крім спеціальності, учні набувають в школі освіту за 10-літку.
Вже за перший рік училище досягло немалих успіхів. Дочка бідака Анна Стефанцева, яка ще недавно була неписьменною, тепер відмінниця учоби. Вона вже сама компонує візерунки. Вишивки по власних ескізах Ярини Погребенік експонувались на республіканській виставці. Чимало талановитих юнаків навчається на відділі художньої різьби, яким керує видатний гуцульський різьбар Ф. Когут.
Учні школи — гуцули проявляють великий інтерес не тільки до учоби, а також і громадського життя. В училищі найкрупніша у Косівському районі комсомольська організація. Вона налічує 45 юнаків і дівчат. В училищі непогано розгорнуто масово-оборонну роботу. 75 чол. здали норми на ПВХО, 46 на ГСО, 50 — на "Ворошиловського стрільця".
В цьому році училище проведе новій набір. Кількість слухачів збільшується до 200 чоловік. 