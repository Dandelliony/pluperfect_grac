Проти знущання над звірятами. — Як їхати або вертатися зза кордону.

Проти знущання над звірятами. Управа ліґи охорони звірят у Львові взиває мешканців Львова, щоб не дозволяли візникам  перетяжувати і знущатися над кіньми. На жорстоких візників і перевозових  підприємців слід зладжувати доноси до влади або до управи ліґи при вул. Зибликевича ч. 5а за нарушення закону про охорону звірят, подаючи факти, дати, свідків у справі знущань.
Як їхати або вертатися зза кордону. Тому, що залізнична комунікація між Польщею і Чехословаччиною припинена, — при виїздах до б. Австрії, Італії, Швайцарії і Мідярщини слід їхати такими шляхами: До б. Австрії — через Берлін — Ляйпціґ — Нірнберґ — Пасав або Бресляв — Дрезден — Нірнберґ — Пасав.
Відень: На Відень через Берлін або Дрезден треба теж їхати до Мадярщини. До Італії треба їхати через Берлін—Бренер або Дрезден— Мінхен—Бренер. До Швайцарії требі їхати через Берлін до Базель або через Дрезден —Нірнберґ і Штутґарт. Подорожні, які вертаються з Югославії, Мадярщини, б. Австрії, Італії та Швайцарії і мають важні білєти на переїзд через Чехословаччину, не платять ніяких доплат у Польщі, якщо їдуть довшою дорогою через кордонні стації під Збоншином, Здунами,, Хожовом і Снятином. Отже білєт на переїзд напр. від кордону Польщі під Зебжидовицями до Кракова важний тепер на переїзд від польського кордону під Снятином до Кракова або від польського кордону під Хожовом до Кракова і т. д. 