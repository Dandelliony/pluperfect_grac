◦ ◦ ◦ ◦ ◦

Гонгконг японський
Токіо, 21 грудня. Імператорська японська головна кватира подає такі подробиці до успішної висадки японських військ на острові Гонгконг: Не зважаючи на запеклий ворожий вогонь під заслоною темряви проведено успішно операції для висадки японських військ на острові Гонгконг. Операції розвиваються далі успішно. Офіцери і вояки висаджених японських військ цілком упевнені в перемозі.
Агентство Домей повідомляє, що вже японці зайняли високий на 470 метрів пункт Джардінесс, який лежить у середині острова. Основна частина японських військ раннім ранком зайняла декілька стратегічних пунктів. До 11-ої години ранку були здобуті дальші британські позиції. Таким чином половина британської коронної колонії є під японською контролею.
Токіо, 21 грудня. Японські газети повідомляють, що японці зайняли відому височину Вікторія на острові Гонгконг, а також важливі позиції британської артилерії. З цих позицій японські війська панують над містом.
Виміна радіопередач
Токіо, 21 грудня. Згідно з духом підписаної в 1938 році умови про культурну співпрацю між Німеччиною і Японією, німецькі та японські уповноважені підписали в Токіо умову, яка передбачає, що для затіснення культурних зв'язків і для поглиблення зрозуміння характеристичних прикмет обох народів, німецьке та японське радіо щомісячно проводитимуть виміну радіопередач між Берліном і Токіо. Будуть передаватися доповіді про всі ділянки національного життя, краєзнавство, історію, економіку та політику обох країн, а також музика. Крім того будуть транслюватися передачі спеціального значення. Заповідати будуть німецькою і японською мовами.
На Борнео
Токіо, 21 грудня. Висадка японців на Британському Борнео ще побільшила нервозність англійського громадянства з приводу японських успіхів. В успішній японській висадці на Борнео англійський народ бачить новий доказ слабості англійських і американських морських та повітряних сил у Східній Азії. Особливе враження зробили японські операції ще й тому, що японці для того, щоб досягнути побережжя Британського Борнео, мусіли плисти 110 морських миль. З того в Лондоні роблять висновок, що північне побережжя Борнео було мабуть не захищене.
Не зважаючи на англійські руйнування на нафтових теренах, англійська газета "Дейлі Експресс" думає, що японці незадовго матимуть змогу відновити видобуток нафти на острові.
На Тіморі англійці
Токіо, 21 грудня. Австралійські і голлядсько-індійські війська зайняли в четвер насильно португальську частину острова Тімор. Це найбільший з так званих Малих Сундайських островів, який лежить між островом Селебес і Австралією.
Це насильство над португальськими суверенними справами виправдують придуманою до речі брехнею, що Японія нібито зайняла португальську колонію Макао. Це повідомлення негайно спростовано так з японського, як і з португальського боку.
Напад на португальський острів Тімор викликав велике порушення в Португалії. Португальський парламент зібрався вчора, в п'ятницю, щоб вислухати заяву уряду. Урядове японське агентство Домей у зв'язку з цим повідомляє: Кола, близькі до уряду, які займаються насильною окупацією португальського острова Тімор, називають цей крок дальшим прикладом того, як плутократія безпардонно порушує невтралітет слабих держав. Ті самі кола указують на те, що Великобританія подібним способом порушила невтралітет Іраку та Ірану.
На Філіппінах операції
Токіо, 21 грудня. На Філіппінах японські війська успішно продовжують свої операції. На північно-західному побережжі острова Люзон японці просуваються в напрямі на Віган. Частини, які висадилися у південній частині острова, здобули вже всю територію на північний захід від Легаспі і наступають на п'яти відступаючому ворогові. Одночасно японська авіяція атакувала ворожі аеродроми в околиці Манілі. Головні сили ворожої авіяції знищено.
Атака на флот
Токіо, 21 грудня. Японська газета "Йоміюрі Шімбюн" подає ще такі подробиці про нищівну японську атаку на Рузвельтів тихоокеанський флот: "Лінкор класу "Каліфорнія" був поцілений в магазин амуніції і затонув продовж одної хвилини. Лінкор класу "Меріленд" попаданням торпеди і бомби був розірваний на двоє і затонув. Така сама доля постигла лінійний корабель класу "Аріаона". Четвертий лінкор, поцілений торпедою, затонув за одну хвилину, п'ятий був затоплений декількома попаданнями торпед. Також тяжко пошкоджені американські кораблі одержали вільні попадання торпед або бомб".
Проти флоту СДА
Токіо, 21 грудня. Японські повітряні морські сили проводять також успішні операції проти британського та північно-американського торговельного флоту. Від початку війни між Японією і Сполученими Державами та Англією японські повітряні і морські сили затопили на мадярських водах 4 пароплави. Дальших 6 пароплавів обстрілено так, що на них вибухли пожежі, і треба рахуватися з певною загибіллю також частини цих кораблів. Далі бомбами та артилерійським обстрілом тяжко пошкоджено ще 16 ворожих літаків.
Ці японські успіхи однозначні з виведенням з ладу кораблів торговельного і постачального флоту Англії і Сполучених Держав на Тихому океані.
Евакуація Пенангу
Токіо, 21 грудня. З Дельгі повідомляють, що головнокомандувач британських військ в Індії, генерал Вейвелл, урядово об'явив, що англійські війська евакуювали острів Пенанг.
Спокій в Японії
Токіо, 21 грудня. Від вибуху війни у Східній Азії не було ні одної повітряної тривоги ні в Манджурії, ні в самій Японії.
Два міліарди людей
Рим, 21 грудня. У промові до італійських жінок Дуче сказав, що завданням жіноцтва Італії є пригадувати, що ця війна буде довга і тяжка. "Ця війна — сказав Муссоліні — яка вирішить про дальшу долю людства; посередньо або безпосередньо стоять проти себе в боротьбі два міліарди людей". 