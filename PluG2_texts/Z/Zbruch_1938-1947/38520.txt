Закордонна преса про мирне розв'язання радянсько-румунського конфлікту

КАУНАС, 1. (ТАРС). Всі литовські газети публікують великі статті з приводу мирного розв'язання радянсько-румунського конфлікту. У статті під заголовком "Грандіозна перемога мирної політики СРСР" газета "Ліетувос Айдас" пише сьогодні:
"Радянський Союз височить, як непохитна кріпость миру, як світоч щастя, який забезпечує свободу всім поневоленим народам. Червона Армія принесла мир, спокій і свободу Литві, Латвії і Естонії. Тепер вона визволила спустошені румунськими плутократами Бесарабію і північну Буковину".
СОФІЯ, 1. (ТАРС). Болгарська преса продовжує коментувати розв'язання радянсько-румунського конфлікту. Газета "Дага" в передовій статті пише: "Радянські війська закінчують зайняття Бесарабії і північної Буковини, уступлених мирним шляхом румунським урядом Радянському Союзові. Бесарабське питання віднині відійшло в минуле.
Ми можемо заявити, що на тілі європейського південного сходу залікована тяжка рана і що виправлена велика несправедливість... Румунія понад 20 років володіла Бесарабією без всякого права на це. З зайняттям Бесарабії і північної Буковини Радянський Союз насамперед відновлює своє історичне право".
ШАНХАЙ, 2. (ТАРС). Коментуючи повідомлення про мирне розв'язання радянсько-румунського конфлікту, газета "Шеньчжоужбібао" пише: "Радянський Союз ніколи не визнавав анексії Бесарабії. Тепер Радянський Союз довів, що для розв'язання спірних питань між державами зовсім нема необхідності вдаватися до війни. Для любителів воєн такий спосіб розв'язання конфліктів неприйнятний. Проте з точки зору забезпечення миру шлях, знайдений Радянським Союзом, є найбільш сприятливий, бо він рятує народи від лиха війни". 