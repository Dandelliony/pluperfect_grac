◦ ◦ ◦ ◦ ◦ ◦ ◦

Фінські робітники Нью-Йорку про СРСР
НЬЮ-ЙОРК, 3 грудня (ТАРС). Газета "Нью-Йорк таймс" повідомляє, що керівництво і члени "федерації фінських робітників" Нью-Йорку схвалюють вступ радянських військ у Фінляндію. "Радянський Союз, — заявили вони, — домагається встановити такі відносини, які повинні існувати між двома сусідніми країнами, які економічно і географічно так зв'язані між собою, як СРСР і Фінляндія".
Заява професора Холдейна
ЛОНДОН, 3 грудня. (ТАРС.). Як передає агентство Рейтер, відомий англійський генетик, професор лондонського університету Холдейн, виступаючи за підтримку комуністичного депутата на передвиборчих зборах в Стретфорді (Ланкашир), заявив, що, на його думку, Радянський Союз має право на самозахист. "Я радий, — заявив професор Холдейн, — що СРСР скористався цим правом. Радянський Союз не вимагав нічого, що могло б зачепити незалежність Фінляндії. Єдине, чого він домагався, — це усунути можливість блокади або бомбардування Ленінграду з боку Фінляндії". 