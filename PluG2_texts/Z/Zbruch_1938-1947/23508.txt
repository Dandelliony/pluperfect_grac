Меморіял львів. професорів до премієра і міністрів.

Львівська вечірня преса принесла широкий меморіял львівських професорів університету та політехніки у справі жахливої ситуації у львівських високих школах, у яких уже цього року стратило життя двох студентів. Автори меморіялу підкреслюють, що фанатизм частини високошкільної молоді нагадує середнєвічні часи. Тому що у всіх трьох випадках убивств на терені львівських високих шкіл виновників не знайдено і вони ходять безкарно і тому, що молодь не має далі змоги спокійно вчитися серед таких несамовитих умовин, підписані на меморіялі звертаються до премієра, міністра справедливости, мін. закордонних справ та до маршалів сойму й сенату:
1) Негайно застосувати наглі фізичні засоби, що гарантували би постійно безпеку життя та екзекутиву державних законів і розпорядків влади на терені високих шкіл.
2) Усунути з високих шкіл деструктивні чинники.
3) Зреформувати управи академічних домів та увільнити їх від кермування одною партією.
Той меморіял зложила делєґація професорів високих львівських шкіл у складі: б. ректор університету Кульчинський, б. ректор політехніки Сокольницький та професори Братро, Кшемєнєвський і Круковський. 